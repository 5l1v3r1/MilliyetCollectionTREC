<DOC>
<DOCNO> 106176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/ekonomi/eko04a.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
5 SORU 5 CEVAP 
</HEADLINE>
<TEXT>
Emekliye hedef enflasyon faizi 
Emekli maaşlarına yıllık yüzde 35 olan hedef enflasyon kadar faiz uygulanacak 
     EKONOMİ SERVİSİ 

     Emeklilerin bankada bekleyen maaşlarına, enflasyondan korunmaları için yıllık hedef enflasyon oranı’ kadar faiz uygulanacak. Uygulama ile emekli tasarruflarının erimesi önlendiği kadar, ihtiyaç fazlası naktin de bankacılık sisteminde kalması sağlanacak. 
     Ziraat Bankası’ndan hafta başında yapılan açıklamada ise emekli maaşlarının artık "kolay hesaba" dönüştürüldüğü bildirilmişti. Buna göre, emekli maaşlarından otomatik ödeme talimatıyla sigorta primi, elektrik ve su faturaları gibi ödemeler yapılabilecek. Böylece emeklilerin maaş hesapları, yıllar sonra diğer hesaplarla aynı kategoriye girdi. 
     Emekli maaşlarına ne oranda faiz uygulanacak 
     Emekli maaşlarına uygulanacak faizin oranı hedeflenen yıllık enflasyon olan yüzde 35 olacak. Yıllık olan bu oran 365’e bölündüğünde günlük faiz oranının yüzde 0.09 olduğu ortaya çıkıyor. 
     Emekli maaşı 300 milyon lira olan bir emeklinin hesabının bu uygulama sonrasında günlük getirisi ne olacak 
     Emekli maaşı 300 milyon lira olan bir emeklinin hesabı, günde 270 bin lira faiz getirecek. Ancak hesaptan para çekilmesi durumunda günlük getiri düşecek. 
     Emekli maaşına faiz uygulaması ne zaman başlayacak 
     Emekli maaşına faiz uygulaması başladı. 2 Eylül 2002 tarihinden itibaren bankaya yatan emekli maaşlarında faiz işliyor. 
     Emekliler faiz uygulamasından ne kadar süre yararlanabilecek 
     Emekliler paralarını hesaplarında tuttukları sürece günlük faizden yararlanacaklar. 
     Hesabına faiz işlemesi için emeklinin ne yapması gerekiyor 
     Emekli hesaplarına faiz işlemesi için emeklilerin hiçbir şey yapmasına gerek yok. Uygulama banka tarafından otomatik olarak başlatılıyor. 
     



 EKONOMİ 

















</TEXT>
</DOC>
