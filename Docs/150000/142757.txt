<DOC>
<DOCNO> 142757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur24.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahla banka soymaya kalkıştı, panikleyip kaçtı... 
</HEADLINE>
<TEXT>

     Silahla banka soymaya çalışan bir kişi, paniğe kapılarak paraları alamadan kaçtı. 
     Öğle saatlerinde Beşevler Ziraat Bankası'na gelen kimliği belirsiz bir kişi, üzerinde bulunan silahı çıkararak güvenlik görevlisini yere yatırdı. Banka görevlilerine, ''Bu bir soygundur, yanlış yapanı yakarım'' diyen soyguncu, kimsenin yerinden kıpırdamamasını istedi. 
     Görevlilerin soğukkanlı davranması ve bankaya gelen müşteriler yüzünden paniğe kapılan soyguncu, kapıya yönelerek, ''Kimse beni takip etmesin'' dedi. Soygun girişiminde bulunan kişi, daha sonra yaya olarak kaçtı. 
     Olayın bildirilmesi üzerine bankada inceleme yapan polis, görevlilerin ifadesine başvurdu. Soygun girişiminde bulunan kişinin eşkalini belirleyen polis, yakalanması için çalışma başlattı. 
     





</TEXT>
</DOC>
