<DOC>
<DOCNO> 142877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sonspo02.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği, 80. kuruluş yılı kutlamaları başladı... 
</HEADLINE>
<TEXT>

     Gençlerbirliği, 80. kuruluş yıldönümü kutlamaları çerçevesinde Anıtkabir'i ziyaret etti. 
     Anıtkabir'deki törene, kulüp başkanı İlhan Cavcav'ın yanı sıra, yönetim kurulu üyeleri, A , PAF ve altyapı takım futbolcuları ile bu takımlarda görev yapan teknik adamlar katıldı. 
     Heyet, Atatürk'ün Mozolesi'ne çelenk koyarak saygı duruşunda bulunduktan sonra, başkan İlhan Cavcav Anıtkabir Özel defterine şunları yazdı 
     ''Aziz Atam, kurduğunuz Cumhuriyetimiz ile yaşıt kulubümüzün 80. yılını kutlamak üzere huzurunuzdayız. Gençlerbirliği Spor Kulübü olarak şartlar ne olursa olsun, 'Ben sporcunun zeki, çevik ve ahlaklısını severim' sözünüzden ve koymuş olduğunuz ilkelerinizden ayrılmayacağımıza söz verir, önünüzde saygıyla eğiliriz.'' Gençlerbirliği'nin 80. kuruluş yılı kutlamaları, bu akşam saat 18.30'da tesislerde verilecek kokteyl ile devam edecek. 
     





</TEXT>
</DOC>
