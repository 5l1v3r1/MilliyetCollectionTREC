<DOC>
<DOCNO> 104168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/bila.html </URL>
<DATE> 2002/08/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiller, düşürmek için girişimde bulunacak 
</HEADLINE>
<TEXT>
Bu hükümetle seçime gidilemez 
Başbakanlık karşılığında seçimlerin ertelenmesini kabul etmediğini söyleyen DYP lideri, "Ama seçim koşuluyla hükümet düşürülmeli" dedi 
     3 Kasım seçimlerinin ertelenmesi karşılığında başbakanlık teklifi aldığını ve reddettiğini açıklayan DYP lideri Tansu Çiller, dün telefonla arayarak yeni bir değerlendirme yaptı. 
     Çiller, seçimlerin ertelenmesine "hayır" dediğini bir kez daha vurguladıktan sonra, şöyle konuştu 
     "Evet, ben, başbakanlık karşılığında seçimlerin ertelenmesini kabul etmedim. Seçimlerin ertelenmesine ilişkin bir önerge gelirse buna oy vermeyiz, dedim. Ama seçimlerin 3 Kasım’da yapılması koşuluyla, bu hükümetin düşürülmesi gerektiğini düşünüyorum." 
     
     İKİ ÖNEMLİ NEDEN 
     - Başbakanlığı kabul etmiyorsunuz ama hükümet düşürülürse, yeni hükümet kurulması gerekmeyecek mi O zaman başbakanlığınız yine konu olmayacak mı 
     - Bu ikisi ayrı konu. Ben, seçimlerin ertelenmesi koşuluna bağlanmış bir başbakanlığı kabul etmiyorum. Ancak, bu hükümetin düşürülmesi gerektiği kanısına ve kararına vardım. Bunun iki önemli nedeni var Birincisi, bu hükümet meşruiyetini kaybetmiştir. Meclis’te çoğunluk desteğine sahip değildir. İkincisi de, seçimlere çok az bir zaman kala koalisyonun kanatlarından biri önce devleti boşalttı, şimdi de dolduruyor, kadrolaşıyor. Devleti kullanıyor. İşte bu iki nedenle hükümetin düşürülmesi gerekiyor. 
     - Bunun için DYP olarak bir öncü girişiminiz olacak mı 
     - Evet. Olabilir. Bu konuyu arkadaşlarımla değerlendiriyoruz. Ne yapabiliriz, nasıl yapabiliriz, diye konuşuyoruz. 
     - Seçime çok az zaman kaldı, bu sürede hükümetin düşürülmesi ve yenisinin kurulması mümkün olur mu 
     - Olur. Olmalıdır. Bu hükümetle seçime gidilmesi yanlıştır. Gerekçesini açıkladım. Ama bu hükümet düşürüldükten sonra, yeni bir seçim hükümeti kurulur. Buna elbette öncülük yaparız. 
     - Peki bu arada seçimin ertelenmesi söz konusu olursa Örneğin, seçimi istemeyen partiler ve 11 Eylül’den sonra ortaya çıkacak küskünler bu yönde bir öneri getirir ve erteleme kararı aldırırlarsa, tavrınız ne olur 
     - Biz DYP olarak böyle bir öneriye oy vermeyiz. Ama bizim dışımızda bir gelişme olursa, onu bilemeyiz. Bizim düşüncemiz, bu hükümeti düşürmek ve yeni bir seçim hükümetiyle seçime gitmek. 
     
     YENİ BİR PROJE 
     Çiller, yeni bir proje ortaya koyuyor... 
     Anlaşılıyor ki, DYP lideri, YTP ve ANAP’tan gelen, "önce seçimi erteleyelim, sonra hükümeti düşürüp, yenisini kuralım" önerisini benimsemedi. Nedeni de açık Başbakanlığı almak için seçimi erteletmiş lider konumuna düşmemek... 
     Ancak, bu öneriye karşı Çiller’in getirdiği proje ise "önce hükümetin düşürülmesi" sonra, yine DYP öncülüğünde yeni hükümet kurulması. Bu arada, seçimi istemeyen partiler ve milletvekilleri seçimi erteletirlerse, Çiller, buna katkıda bulunmamış konumda kalacak. Hükümeti kurabilirse yine başbakan olacak ama seçimi ertelemek isteyenlerle aynı safta görünmeyecek. "3 Kasım’da seçim olsun" demeye devam edecek... 
     Çiller’in bu projesi yaşama geçebilir mi 
     Bu, seçimi istemeyen partilerin barajdan ne kadar korktuklarına bağlı... 
     Eğer, çok korkuyorlarsa, seçimi ertelemek uğruna, Çiller’in önerisini destekleyebilirler. Ancak, seçim ertelenmeyecekse, rakip gördükleri Çiller’in seçime başbakan olarak girmesine katkıda bulunmak istemezler... 
     Çiller’in bu hamlesine barajdan korkup, seçimden kaçmak isteyenler, bakalım nasıl bir karşılık verecekler 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
