<DOC>
<DOCNO> 145344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur12.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Asmalı Konak'ın Diclesi podyuma ısınıyor 
</HEADLINE>
<TEXT>

     Türkiye'nin severek izlediği "Asmalı Konak" dizisinde Dicle karakterini canlandıran İpek Tuzcuoğlu dün gece 5. Ankara Moda Günlerinde ilk kez podyuma çıktı. 
     Ünlü mankenler Gizem Özdilli, Tülin Şahin, Sema Şimşek, Yüksel Ak gibi isimlerin yanında kısa kalan boyu ve birkaç beden fazla olan kilolarıyla dikkat çeken Tuzcuoğlu, sempatik tavırlarıyla izleyicilerden tam not almayı başardı. 
     "Çok heyacanlandım. Bu göbekle nasıl mankenlik yapabilirim ki..., Alkışlarla heyacanımı kısmen unuttum" diyen Tuzcuoğlu defilenin finalinde beyaz gelinlik ile boy gösterdi. Tuzcuoğlu defile sonrasında, "Gelinlik giymek evlenme enerjisi hissettirdi. O anda evlenmek istedim" diye konuştu. 
     Askeri renklerdeki transparan kıyafetlerinde barış güvercinleri ile tanıtıldığı defilede, manken Tuğce Kazaz'ın cep telefonu, Esro Eron'un ise ayakkabısı kulisten çalındı. 
     
</TEXT>
</DOC>
