<DOC>
<DOCNO> 117180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sonspo02.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Mehmet Okur 7 sayı attı... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Merkez Grubu lideri Detroit Pistons'ın Batı Konferansı Pasifik Grubu'nda 6. sırada bulunan Phoenix Suns'ı deplasmanda 84-82 yendiği maçta Mehmet Okur, 7 sayı attı. 
     Phoenix'de yapılan maçta oyuna sonradan giren ve 9 dakikayla en az oynayan oyuncu olan Mehmet Okur, 7 sayı attı, 4 ribaund aldı. Okur, 4 kez kullandığı 2 sayılık atışlarda 2 kez isabet bulurken, 2 kez denediği 3 sayılık atışlarda 1 kez topu çemberden geçirdi. Mehmet Okur, ayrıca 2'si savunma 2'si hücumdan olmak üzere 4 ribaund aldı. Takımda Richard Hamilton 22 sayı, Ben Wallace 14 ribaund gerçekleştirdi. 
     Suns'da ise Stephon Marbur 15 sayı, 10 asist, Tom Gugliotta 12 sayı, 15 ribaundla ''double-double'' yaptılar. 
     Gecenin uzatmaya giden 2 maçından birinde ise Doğu Konferansı Merkez Grubu'nda altıncı sırada yeralan Toronto Raptors, beşincisi sıradaki Chicago Bulls'u 109-105 yendi. 
     Raptors'da Alvin Williams, 25 sayıyla en skorer oyuncu olurken Voshon Lenard ve yedek oyuncu Lindsey Hunter skora 23'şer sayı ekledi. 
     Bulls'da ise yedek oyuncu Donyell Marshall, 32 dakika oynadığı maçta 32 sayı, 17 ribaundla müthiş bir performans gösterdi. Ancak 32 sayıyla aynı zamanda maçın en skorer oyuncusu olan Marshall'ın bu başarılı oyunu takımını galip getirmeye yetmedi. Bulls'da ilk 5'te yeralan Jalen Rose 24 sayı, Jay Williams, Eddy Curry 11'er sayı attı. Tyson Chandlar de 6 sayı, 9 ribaundla maçı tamamladı. 
     Sonuçlar şöyle 
New York Knicks-Milwaukee Bucks 88-97 
New Jersey Nets-Minnesota Timberwolves 106-82 
Toronto Raptors-Chicago Bulls 109-105 uzatmada 
Memphis Grizzlies-San Antonio Spurs 101-103 uzatmada 
Dallas Mavericks-Golden State Warriors 107-100 
Phoenix Suns-Detroit Pistons 82-84 
     





</TEXT>
</DOC>
