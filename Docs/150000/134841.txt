<DOC>
<DOCNO> 134841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo14.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de 3. lig maçında puan kaybı 5'e çıktı... 
</HEADLINE>
<TEXT>

     Birinci Süper Lig'in 16. haftasından sonra teknik adam değişikliği yapan Fenerbahçe'nin, yeni çalıştırıcısı Oğuz Çetin yönetimindeki 3. lig maçında puan kaybı 5'e çıktı. 
     Ligde, kendi sahasında seyircisinin desteğiyle aldığı başarılı sonuçlarla dikkat çeken, buna karşılık deplasmanlarda zorlanan sarı-lacivertli takım, Kadıköy'de üst üste yaptığı üç lig maçında puan kaybı toplam 5 puan olurken, 19. haftadaki Ankaragücü maçı öncesi endişe yarattı. 
     Sarı-lacivertli takım, Oğuz Çetin yönetiminde kendi evinde yaptığı 3 maçta 1 galibiyet, 1 yenilgi ve 1 beraberlik elde etti. 
     Teknik sorumlu Çetin ile birlikte yeni bir sisteme alışmaya çalışan sarı-lacivertli ekip, ligin 17. haftasında Göztepe ile 0-0 berabere kalarak şampiyonluk mücadelesinde 2 puan yitirmişti. 18. hafta maçında Trabzonspor'u 3-2 yenen Fenerbahçe, dün de Beşiktaş karşısında 1-0'lık yenilgiden kurtulamadı. 

     
</TEXT>
</DOC>
