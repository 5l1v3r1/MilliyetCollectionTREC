<DOC>
<DOCNO> 120152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun10.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Armani'den Afganistan'a destek 
</HEADLINE>
<TEXT>

     İtalyan modacı Giorgio Armani, BM ile işbirliği yaparak Afganistan'a destek olmak istediğini açıkladı. 
     Armani, moda dergilerine yaptığı açıklamada, bu amaçla BM yetkilileriyle birlikte Afganistan'a gitmek istediğini belirterek, BM Mülteciler Yüksek Komiserliği BMMYK ile yapacağı bir anlaşmayla, Afgan halkının ürettiği giyim eşyalarının Armani Casa mağazalarında satılmasını planladığını kaydetti. 
     Giorgio Armani, kısa bir süre önce İtalyan modasının merkezi Milano'daki Milan Teatro'da BM yetkilileriyle birlikte Angelina Jolie'nin rol aldığı ve Kolombiya'daki iç savaştan kaçan yüzbinlerce kişiye destek için çekilen filmin galasına katılmıştı. 
     Armani ve BMMYK'nın çabalarıyla çekilen film, Kolombiya'daki solcu gerillalar ve sağcı paramilter gruplar arasında yıllardır süregelen çatışmalardan kaçan mültecilerin acil ihtiyacı için gerekli 8 milyon doların toplanmasını sağlamayı amaçlıyor. 
     





</TEXT>
</DOC>
