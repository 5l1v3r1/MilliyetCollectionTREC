<DOC>
<DOCNO> 130205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/soneko04.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda ABD doları dalgalı, altın yükseldi 
</HEADLINE>
<TEXT>

     Uluslararası borsalarda ABD Doları, dalgalı bir seyir izlerken, altın fiyatları yükseldi. 
     Tokyo Borsası'nda ABD Doları, Pazartesi günü Japon Yeni karşısında değer kaybederek 119.20 yene indi. Aynı borsada ABD Doları, Cuma günü kapanışta hafta başına göre değer kazanarak 119.79 yen oldu. 
     Londra borsasında Pazartesi günü 1,0481 dolardan işlem gören euro, Cuma günü 1.0466 dolara indi. 
     Londra borsasında Pazartesi 4.85 dolardan işlem gören gümüşün ons fiyatı, Cuma günkü kapanışta 4.82 dolara indi. 
     
     WALL STREET 
     ABD Başkanı George W. Bush'un ekonomiyi canlandırmaya yönelik ekonomik paketinde vergi indirimine gideceği beklentisi Wall Street Borsası'nın ana endeksi konumunda olan Dow Jones'un hafta başında 170 puandan fazla değer kazanmasına yol açtı. 
     Başkan Bush'un Salı günü açıklanan ekonomiyi canlandırmaya yönelik ekonomik paketi borsalarda olumlu karşılandı. Bununla beraber, ABD'de Aralık ayında 101 bin kişinin işsiz kaldığının açıklanması, Kuzey Kore'nin nükleer silahların yayılmasını önleme anlaşmasından çekilmesi kararı, Cuma günü borsada dalgalanmalara neden oldu. Açılıştan kısa bir süre sonra 86.60 puan değer kaybeden Dow Jones Endeksi daha sonra kendisini toplayarak günü 8.77 puan artışla kapattı. 
     Dow Jones Endeksi 8,773.57 puan, teknoloji endeksi Nasdaq 1,421.26 puan ile haftaya başlarken, Cuma günü Dow Jones Endeksi 8,784.95, Nasdaq ise 1,447.72 puana çıktı. 
     Tokyo Borsası'nda Cuma günü kapanışta, Kuzey Kore'nin nükleer silahların yayılmasını önleme anlaşmasından çekilme kararının bölgedeki tansiyonun artarak yerel ekonomiye zarar vereceği endişeleri nedeniyle gerilemesine neden oldu. Aynı zamanda yatırımcılar yerel para birimlerini satarak Euro ve Dolara yöneldiler. 
     Tokyo Borsası'nda haftanın ve yılın ilk işlem gününde yükseliş eğilimi ile 8,713.33 puandan giren Nikkei Endeksi, Cuma günü kapanışta da 8,470.45 puana indi. 
     





</TEXT>
</DOC>
