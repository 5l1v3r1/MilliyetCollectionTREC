<DOC>
<DOCNO> 131230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko09.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu, ücret ödemelerine ilişkin miktarları belirledi... 
</HEADLINE>
<TEXT>

     Bütçe kanunlarında gösterilmesi gereken parasal sınırlar, ek ders, konferans ve fazla çalışma ücretleri ile diğer ücret ödemelerine ilişkin miktarlar yeniden belirlendi. 
     Bütçe Kanunu ve Katma Bütçeli İdareler Bütçe Kanunu'nda yer alan miktar ve limitlerin yeniden belirlenmesi kararı yürürlüğe konuldu. 
     Resmi Gazete'de yayımlanan Bakanlar Kurulu kararında, 2002 Mali Yılı Bütçe Kanunu ve 2002 Mali Yılı Katma Bütçeli İdareler Bütçe Kanunu'nda yer alan miktar ve limitler yeniden tespit edildi. 
     Kararda, Bütçe Kanunu ile tespiti gereken miktarlar, Bütçe kanunlarında gösterilmesi gereken parasal sınırlar, ek ders, konferans ve fazla çalışma ücretleri ile diğer ücret ödemelerine ilişkin miktarlar belirlendi. 
     Milli Eğitim Bakanlığı tarafından idare edilecek okul pansiyonları ile Sağlık Bakanlığı'na bağlı sağlık okulları öğrencilerinden alınacak pansiyon ücretleri, milli müdafaa mükellefiyeti yoluyla alınacak hayvanların alım değerleri ve yine bu yolla alınacak motorlu taşıtların ortalama alım değerleri ile günlük kira bedelleri de saptandı. 
     





</TEXT>
</DOC>
