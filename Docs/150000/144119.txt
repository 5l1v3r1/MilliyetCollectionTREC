<DOC>
<DOCNO> 144119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/spo08.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İNGİLTERE YOLCULARI 
</HEADLINE>
<TEXT>

Milli Takım’ın, 2 Nisan’da deplasmanda İngiltere ile oynayacağı kritik sınavın aday kadrosu bugün açıklanacak 
     A ve Ümit Milli Futbol takımlarının 2004 Avrupa Şampiyonası elemelerinde İngiltere ile deplasmanda yapacağı kritik grup maçlarının aday kadroları bugün açıklanacak. A takımımız pazartesi İstanbul’da toplanacak ve 26 Mart Çarşamba günü kamp çalışmaları için İngiltere’nin Newcastle kentine gidecek. Dev karşılaşma 2 Nisan’da Sunderland’da TSİ 22.00’de oynanacak. 
     TEKNİK Direktör Şenol Güneş’in Hakan Şükür’ün yanı sıra Abdullah’ı da kadroya çağırması bekleniyor. İngiltere - Türkiye sınavını, İsviçreli ünlü hakem Urs Meier yönetecek, yardımcılıklarını Rudolf Kappeli ve Martin Iseli yapacak. Ümit Milli Takım ise güçlü rakibi ile 1 Nisan’da Newcastle’da TSİ 22.00’de karşılaşacak. Bu maçta İspanyol J. Rodrigez Santiago düdük çalacak. 
     
Yalnız değilsiniz      MİLLİ Takım’ın Sunderland’da oynayacağı İngiltere maçının, Türk taraftarlarına ayrılan biletlerinin tamamının satıldığı açıklandı. Futbol Federasyonu,4500 biletin satışının, İngiltere ve Türkiye’den başvuruda bulunan seyahat acenteleri kanalıyla gerçekleştirildiğini bildirdi. 
     



 SPOR 





























</TEXT>
</DOC>
