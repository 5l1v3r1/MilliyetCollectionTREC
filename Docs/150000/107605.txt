<DOC>
<DOCNO> 107605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sonspo03.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın lokomotifi Arif-Felibe... 
</HEADLINE>
<TEXT>

     Galatasaray'ın bu sezon ligde oynadığı 5 maçta lokomotifi Arif-Felipe ikilisi olurken, ''Aslan''ın gol makineleri toplam 9 gol kaydetti. 
     Galatasaray ligde 5 maçta 13 puan toplayıp, fileleri 13 kez havalandırırken, bunların 9'una yüzde 69.23'üne Arif-Felipe ikilisi imza attı. 
     Geçtiğimiz yıl gol krallığını Beşiktaşlı İlhan Mansız ile paylaşan Arif, bu sezon geride kalan bütün maçlarda gol atma başarısını gösterirken, toplam 7 kez fileleri havalandırdı. 
     
     FELİPE FORMDA 

     Galatasaray'ın yeni transferi Brezilyalı futbolcu Felipe de, formuyla göz kamaştırıyor. 
     Felipe, oynadığı 5 maçta 2 gol atıp, 3 de asist yaparak, takımını taşıyan oyuncuların başında gelirken, iyi bir performans sergiledi. 
     Bu arada, Kocaelispor maçında forma giyemeyen Ümit Karan da, 4 maçta 3 gol atarak, bu ikiliyle birlikte Galatasaray'ın en başarılı futbolcularından biri oldu. 
     





</TEXT>
</DOC>
