<DOC>
<DOCNO> 119264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sonspo13.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray - Trabzonspor 2-1 
</HEADLINE>
<TEXT>

     Birinci Süper Futbol Ligi maçında Galatasaray, Trabzonspor'u 2-1 yendi. 
     2. dakikada Mustafa'nın sağdan ortasında ceza alanı içinde Bülent'ten topu kapan Fatih, topu uygun durumdaki Mehmet Yılmaz'a verdi. Savunma, bu oyuncuya şut attırmazken, seken topu yakın mesafeden Gökdeniz filelere gönderdi 1-0. 
     8. dakikada Ayhan'ın pasıyla ceza yayı içinde topla buluşan Christian, düzgün bir vuruşla meşin yuvarlağı kalecinin sağından ağlara gönderdi 1-1. 
     13. dakikada çalımlarla ceza alanı önüne dek gelen Arif'in şutunda, top savunmadan sekerken kaleci Petkoviç güçlükle meşin yuvarlağa sahip oldu. 
     18. dakikada sol çaprazdan serbest vuruş kullanan Arif, topu ceza alanı içine gönderdi. Hiçbir futbolcunun topa müdahale edememesi üzerine meşin yuvarlak arka direğin dibinden auta çıktı. 
     23. dakikada Mehmet Polat, ceza alanı içinde Erdinç'i düşürünce hakem penaltı noktasını gösterdi. Aynı dakikada içinde penaltı atışını kullanan Fatih'in vuruşunda, üst direğe çarpan top auta gitti ve Trabzonspor mutlak bir golden oldu. 
     27. dakikada Suat'ın pasıyla sağ kanatta topla buluşan Pinto'nun ceza alanı içinden çaprazdan yaptığı vuruşta, üst direğe çarpan top taca çıktı. 
     30. dakikada Almaguer'in arapasında kaleciyle karşı karşıya kalan Arif'in şutunda, top Petkoviç'in ayaklarından döndü. Seken topa sahip olan Pinto'nun sağdan ortasında, ceza alanı içinde Ayhan şutunda, meşin yuvarlak savunmadan sekerek kornere gitti. 
     32. dakikada Arif'in arapasıyla bu kez Christian, kaleci Petkoviç ile karşı karşıya kaldı. Bu futbolcu şut atmakta gecikince pozisyonunu yitiren Christian'ın yaptığı ortada, top auta gitti. 
     37. dakikada Hasan'ın ceza alanı içinden sert şutunda, kaleci Petkoviç, topu zorlukla kornere çeldi. 
     39. dakikada Ayhan'ın sol kanattan ortasında, uygun pozisyonda Christian yakın mesafeden kafayı vurdu. Ancak top kaleci Petkoviç'de kaldı. 
     40. dakikada soldan Ergün'ün köşe atışında, ceza alanı içinde Bülent'in kafa vuruşunda, meşin yuvarlak auta gitti. 
     43. dakikada sağdan Erdinç'in ortasına ceza alanı içinde iyi yükselen Fatih'in kafa vuruşunda, meşin yuvarlak kaleye paralel olarak auta gitti. 
     45. dakikada Galatasaray ceza alanı sağ çaprazından Aurelio'nun sert şutunda, top yandan auta gitti ve karşılaşmanın ilk yarısı 1-1 eşitlikle bitti. 
     Galatasaray, karşılaşmanın ikinci yarısına Almaguer'in yerine Vedat'ı xx 
     oyuna alarak başladı. 
     48. dakikada Trabzonsporlu Aurelio sarı kart gördü. 
     49. dakikada Gökdeniz'in sağ çaprazdan kullandığı serbest vuruşta, ceza alanı içinde Mehmet Yılmaz, topu Fatih'e indirdi. Bu oyuncunun rövaşata vuruşunda, kaleci Mondragon topu son anda parmaklarıyla çelerek, meşin yuvarlağı uzaklaştırdı. 
     55. dakikada Trabzonsporlu Mustafa sarı kart gördü. 
     56. dakikada Ergün'ün soldan ortasında, Trabzonspor ceza alanı içinde oluşan karambolde, boşta kalan topa Bülent'ten önce Serkan müdahale ederken, top kaleci Petkoviç'te kaldı. 
     58. dakikada Trabzonspor'da, Ali Şen'in yerine Erman Özgür xx oyuna girdi. 
     60. dakikada tribünlerden sahaya yabancı madde atılması üzerine hakem M.Selçuk Dereli, 3 numaralı uyarı anonsunu yaptırdı. 
     62. dakikada Trabzonsporlu Erman Güraçar sarı kart gördü. 
     65. dakikada Galatasaraylı Christian sarı kart gördü. Aynı dakikada sarı-kırmızılılarda, Pinto'nun yerine Baliç xx oyuna dahil oldu. 
     66. dakikada çalımlarla sağ kanattan ilerleyen Baliç'in ceza alanına yaptığı ortada, arka direkte Arif, kafa vuruşuyla meşin yuvarlağı filelere göndererek, takımını öne geçirdi 2-1. 
     70. dakikada Trabzonspor'da Fatih, yerini Selahattin'e x bıraktı. 
     76. dakikada Galatasaray'da, Christian'ın yerine Sarr x , Trabzonspor'da ise Gökdeniz'in yerine Hasan x oyuna alındı. 
     80. dakikada Trabzonsporlu Serkan sarı kart gördü. 
     84. dakikada Ergün'ün soldan ortasında, ceza alanı içinde topla buluşan Hasan, topu uygun durumdaki Baliç'e çıkardı. Bu oyuncunun sert vuruşunda, meşin yuvarlak üstten auta gitti. 
     87. dakikada Ergün'ün yaklaşık 35 metreden yaptığı sert vuruşta, kaleci Petkoviç parmaklarının ucuyla topu kornere çeldi. 
     90. dakikada Galatasaraylı Suat sarı kart gördü. 
     Uzatma dakikalarında Galatasaray'da Ayhan ve Mondragon sarı kart görürken, Trabzonspor'un kazandığı serbest atışı kullanan Erman Özgür'un vuruşunda, top yan direkten döndü. Dönen topu altıpasta önünde bulan Erdinç'in vuruşunda, meşin yuvarlak bir kez daha üst direğe çarparak auta çıktı ve karşılaşma Galatasaray'ın 2-1 galibiyetiyle sona erdi. 
     

Rekorun hikayesi 
     





</TEXT>
</DOC>
