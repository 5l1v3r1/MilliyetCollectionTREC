<DOC>
<DOCNO> 116489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/siyaset/siy09.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin zirvesi Ankara’da oy kullanacak 
</HEADLINE>
<TEXT>

     ANKARA Milliyet 

     Devletin zirvesi, 3 Kasım seçiminde Ankara’da sandık başına gidecek. Cumhurbaşkanı Ahmet Necdet Sezer ve Genelkurmay Başkanı Orgeneral Hilmi Özkök Çankaya’da, Başbakan Bülent Ecevit Oran Sitesi’nde oy kullanacak. AKP Genel Başkanı Recep Tayyip Erdoğan İstanbul’da Üsküdar Lisesi’nde, CHP Genel Başkanı Deniz Baykal Antalya’da, DYP Genel Başkanı Tansu Çiller İstanbul’da Yeniköy İlköğretim Okulu’nda, GP Genel Başkanı Cem Uzan da aynı okulda oy kullanacak. CHP’den milletvekili adayı olan Kemal Derviş de İstanbul’da oy verecek. MHP Genel Başkanı Devlet Bahçeli Anıttepe İlköğretim Okulu’nda, ANAP Genel Başkanı Mesut Yılmaz Reşit Galip İlköğretim Okulu’nda, SP Genel Başkanı Recai Kutan Yüce Koleji’nde, YTP Genel Başkanı İsmail Cem Çankaya İlköğretim Okulu’nda oyunu atacak. 
     Kapatılan RP’nin siyasi yasaklı Genel Başkanı Necmettin Erbakan, DEHAP Genel Başkanı Mehmet Abbasoğlu, HADEP Genel Başkanı Murat Bozlak ve SDP Genel Başkanı Akın Birdal da Ankara’da oy kullanacaklar arasında. 
     



 SİYASET 

















</TEXT>
</DOC>
