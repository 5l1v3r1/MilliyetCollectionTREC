<DOC>
<DOCNO> 114767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/siyaset/siy01.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Duruşmaya polis getirecek 
</HEADLINE>
<TEXT>
İshalim’ dedi davaya gelmedi 
Erdoğan, sabah yargılandığı duruşmaya ishal olduğu’ için katılmadı. Ama, AB büyükelçileriyle akşam yemek yedi... 
     ANKARA Milliyet 

     Haksız malvarlığı edindiği’ gerekçesiyle Ankara 7. Asliye Ceza Mahkemesi’nde yargılandığı davanın duruşmasına "ishal olduğu" gerekçesiyle gelmeyen Recep Tayyip Erdoğan, AB büyükelçileriyle dün akşamki randevusunu iptal etmedi. İstanbul Haseki Hastanesi’nden 5 günlük rapor alan Erdoğan’ın bugün Elazığ, Tunceli, Malatya ve yarınki Konya gezileri de iptal edilmedi. 
     Erdoğan’ın, 5 yıl 10 aya kadar hapis istemiyle yargılandığı davanın duruşmasına Erdoğan gelmezken, avukatı Hayati Yazıcı, Haseki Hastanesi’nden önceki gün alınan 5 günlük raporu mahkemeye sundu. Mahkeme, ilk duruşmaya da katılmayan Erdoğan’ın gelecek duruşmaya polis zoruyla getirilmesine ihzaren celbine karar verdi. 
     Duruşma 25 Aralık tarihine ertelendi. Erdoğan’ın gelecek duruşmaya polis zoruyla getirilmesine karar veren mahkeme yargıcı İbrahim Kozan’ın da eski DGM h kimi olduğu öğrenildi. Erdoğan’ın 5 gün rapor almasına karşın miting programları olduğunun hatırlatılması üzerine Erdoğan’ın avukatı Hayati Yazıcı, "Erdoğan hastalığını riske atıp mitinge gidebilir veya iyi bir tedavi görerek bunlara katılabilir" dedi. 
     
Hastanede kaydı var, evde muayene olmuş      Ankara Asliye Ceza Mahkemesi’nde yargılandığı davaya, ishal olduğu gerekçesiyle gitmeyen AKP Genel Başkanı Tayyip Erdoğan’a, Haseki Hastanesi Dahiliye Klinik Şef Muavini Hikmet Feyizoğlu’nun rapor verdiği ortaya çıktı. İl Sağlık Müdürlüğü de, hastane başhekimliğinden, doktorun savunması ve olayla ilgili ayrıntılı açıklama istedi. 
     Haseki Hastanesi Başhekim Yardımcısı Ergin Değerli, önceki gün Feyizoğlu tarafından Erdoğan’a "akut gastroenterit" tanısıyla beş günlük rapor düzenlendiğini belirtti. Değerli, Feyizoğlu’nun raporu yazdığını kabul ettiğini, ancak Erdoğan’ı muayene edip etmediğini söylemediğini kaydetti. Erdoğan’ın hastaneye gelip gelmediği konusunda bilgisi olmadığını açıklayan Değerli, "Biz raporu Sağlık Müdürlüğü’ne resmi prosedür gereği bildirdik. Sağlık Müdürlüğü de gerekli tahkikatı başlattı. Biz de kendi bünyemizde soruşturmamıza devam edeceğiz" dedi. 
     Erdoğan’ın, hastanenin 22 Ekim 2002 tarihli poliklinik protokol defterinde 3403 numaralı muayene kaydı mevcut. Ancak hastaneye girip çıktığını gören yok. 
     1. Dahiliye Klinik Şefi Doç. Dr Zekai Kuyubaşı, "Konuyu şimdi sizden duydum" derken, bölümdeki personel de Erdoğan’ı görmediğini belirtti. Feyizoğlu ise, Erdoğan’ı evinde gördüğünü belirterek, "Yorgundu, bu nedenle beş günlük rapor verdim" diye konuştu. "Neden evinde gördünüz " sorusuna, "Ben zaten kendisini tanırım" yanıtını veren Feyizoğlu, "Evde muayenesi yapılan kişinin hastane protokol defterinde adı olur mu " sorusunu da yanıtlamadı. n İSTANBUL Milliyet 
     
     Mahkemeden Erdoğan’a 
Ramsey’den ne amaçla burs aldın      Ramsey firmasının sahibi Remzi Gür’ün, Erdoğan’ın çocuklarına yurtdışında okumaları için verdiği burs da Erdoğan’ın yargılandığı 7. Asliye Mahkemesi dava dosyasına girdi. Mahkeme, Erdoğan’ın çocuklarının, Gür’den hangi tarihten itibaren ve ne amaçla burs aldığının belirlenmesini istedi. 
     
İyileştiren’ buluşma      LEVENT KALKAN Ankara 

     Ankara’da yargılandığı davaya, ishal olduğu gerekçesiyle katılmayan AKP lideri Tayyip Erdoğan, akşam AB üyesi 15 ülkenin büyükelçisi ile bir araya geldi. Erdoğan 35 dakika geciktiği toplantıda, iktidara gelmeleri halinde yapacaklarını anlattı. 2.5 saat süren toplantıya Vecdi Gönül’le Yaşar Yakış da katıldı. 
     



 SİYASET 















</TEXT>
</DOC>
