<DOC>
<DOCNO> 101227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gun08.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Her salı yeni bir umut demek... 
</HEADLINE>
<TEXT>

ÇAPRAZ ATEŞ 
     Kayıt Maratonu - 2 
Sibel Kahraman 

     Özel okulların kayıt maratonuyla her yıl bu okullarda öğrenim görmek isteyen öğrenciler için büyük bir koşuşturma başlıyor. Bir okulu asıl listeden kazanmak, başka bir okulun yedeğinde olmak, ön kayıtla bir yere girebilmek derken, neredeyse okullar açılana kadar koşuşturma devam ediyor. Anadolu lisesine kayıt yaptıran bir öğrenci özel okula kayıt yaptırabilir mi Asıl listeden kazanılan okulların dışında başka bir özel okulu istiyorsanız ne yapmalısınız Sorularımızı FKM Dershanesi Bakırköy Şube Müdürü Zeki Karlı örneklerle cevaplandırdı 
     Asıl listesinde yer aldığım özel okula kaydımı yaptırdım. Daha çok istediğim bir özel okula geçmek için ne yapmalıyım 
     Özel okullar 13 Ağustos 2002 tarihinden itibaren her salı günü ön kayıt için taban puan ilan edecekler. Puanınız ilan edilen ön kayıt taban puanından yüksek ise ön kayıt başvurusunda bulunabilirsiniz. 
     
     Birden çok sayıda özel okula ön kayıt başvurusunda bulunabilir miyim 
     Evet. Başvuru yapabilirsiniz. 
     
     Ön kayıt bir hafta için geçerli 
     Ön kayıt listesinde olduğum halde kesin kayıt listesine girememiş isem ne yapabilirim 
     Saat 15.00’te ön kayıt listesinde olup kesin kayıt için sırası gelmemiş olanlar, halen kontenjan açığı var ise sırayla kayda davet edileceklerdir. Saat 17.00’de okulda kontenjan açığı var ise ya da kaydını geri alanlar olursa bu işlemler ertesi hafta salı gününden başlayarak tekrar edilecek. 
     
     Ön kayıt sonraki hafta için de geçerli olacak mı 
     Hayır. Ön kayıtlar sadece o hafta için geçerli. Her hafta yenilemelisiniz. 
     
     Bir Anadolu lisesinde kayıtlı olmam özel okula ön kayıt yaptırmama engel olur mu 
     Anadolu lisesinde kesin kayıtlı iken özel okullardan istediklerinize ön kayıt yaptırabilirsiniz. 
     
     Sadece maddi kayıp 
     Özel okula kesin kaydımı yaptırdıktan sonra geri almak istersem kaybım olur mu 
     Kaybınız sadece parasal olacaktır. 
     
     Örneklerle özel durumlar 
     931 puanla Kabataş Lisesi’ni asıl listeden kazandım. Öte yandan 764 puan alarak Alman Lisesi’ne de asıl listeden kayıt hakkı kazandım. Ancak özel okullarda hedefim Robert Lisesi, Anadolu liselerinde de Galatasaray Lisesi. Ne yapmalıyım 
     - Eğer Alman Lisesi’ni daha çok istiyorsanız kayıt yaptırıp Anadolu liseleri ön kayıt döneminde de Galatasaray Lisesi’ni tek okul olarak tercih edebilirsiniz. 
     31 Ağustos tarihinden itibaren Robert Lisesi için her hafta salı günü ön kayıt başvurusunda bulunabilirsiniz. Sıranız geldiği takdirde Alman Lisesi’nden kaydınızı geri alıp Robert Lisesi’ne gidebilirsiniz. Bu arada şayet 3 Eylül günü Galatasaray’a da gidebileceğinizi öğrendiyseniz tercihi siz yapacaksınız. 
     
     Anadolu liseleri sınavından 873 puan alarak Maltepe Anadolu Lisesi’ni kazandım. Özel Okullar Sınavı’ndan da 701 puan alarak St. Michel Lisesi’ni kazandım. St. Pulcheri ve İtalyan Liseleri’nin yedek listesindeyim. Anadolu liselerinde ise hedefim Kadıköy Anadolu Lisesi. Özel okulda da St. Joseph veya Notre Dame de Sion. Nasıl bir yol izlemeliyim 
     Şu anda hiçbir okula kayıt yaptırmanızı önermiyoruz. 13 Ağustos’tan itibaren her salı günü St. Joseph ve Dame de Sion’a ilan edilen taban puana göre ön kayıt yaptırın. Sıranız gelirse kesin kaydınızı yaptırabilirsiniz. 26 - 29 Ağustos tarihleri arasında Anadolu liseleri için ön kayıt başvurunuzu yaparak tercih listenize Kadıköy Anadolu Lisesi’ni yazın. Buraya girme şansınız oldukça yüksek. 
     
     Anadolu liseleri sınavında 850, özel okullar sınavında 664 puan aldım ve hiçbir okulun listesinde adım yok. Öncelikle bir özel okul, Anadolu liselerinden de Galatasaray’ı hedefliyorum ne yapmam lazım 
     13 Ağustos tarihinden itibaren St. Joseph, St. Benoit, İtalyan, Beyoğlu İtalyan, St. Pulcherie, St. Michel ve Işık Liselerinden üç veya dört tanesini seçerek her hafta salı günü puanınızın yettiği okullara ön kaydınızı yaptırın. St. Joseph’e yerleşme olasılığınız biraz zayıf olmasına rağmen diğer okullara yerleşebileceğinizi düşünüyorum. 
     26 - 29 Ağustos tarihleri arasında Anadolu liseleri için ön kayıt başvurunuzu yaparken tercih listenize Galatasaray Lisesi’ni birinci tercih, Kadıköy, Beşiktaş Atatürk, Haydarpaşa, Cağaloğlu, Nişantaşı liselerinden üç tanesini ikinci, üçüncü ve dördüncü tercih olarak yazın. Ümraniye, Kenan Evren, Osmangazi, Maltepe Anadolu Liseleri’nden birini de beşinci tercih olarak yazın. Birinci tercihinize yerleşebileceğinizi sanmıyorum. Diğer tercihlerinizden birine ulaşabileceğiniz kesin. 
     
     Anadolu liseleri sınavında 717 puan aldım. Şu anda Anadolu meslek lisesinin elektrik bölümünü kazandım. Anadolu lisesinde şansım olabilir mi 
     26 Ağustos’a kadar hiçbir yere kesin kayıt yaptırmayıp 26 - 29 Ağustos tarihleri arasında hem Anadolu liselerine hem de Anadolu meslek liselerine ön kayıt için başvurularınızı yapabilirsiniz. 
     
Gözler yedek listelerde      Özel okulların yedek liste kayıt döneminde kontenjan açığı olan okulun yedek listesindeki adaylar ön kayıt yaptırabilecekler. Kesin kayıtlar 12 Ağustos Pazartesi günü başlayacak, aynı gün saat 15.00’te sona erecek. Saat 15.00 itibariyle kontenjanın dolmaması durumunda sıralama listesinde bulunanlardan okulda bekleyenler tespit edilecek ve puan sırasına göre kayıt olacak. Öğrenciler belgelerini 13 Ağustos günü teslim edecekler. 
     
Ön kayıt işlemi nasıl yapılıyor      Okullar 13 - 29 Ağustos tarihleri arasında birer haftalık periyotlarla kayıt işlemini ön kayıt sistemi içinde sürdürecekler. Bu dönemde okullar salı günleri taban puanı ile birlikte kontenjanlarını ilan edecekler. Salı ve çarşamba günleri ön kayıt, perşembe günleri saat 15.00’e kadar kesin kayıt yapacaklar. Saat 15.00 itibariyle kontenjanın dolmaması ya da artması halinde sıralama listesindekiler tespit edilip puan sırasına göre kayıt olacak. 
     

</TEXT>
</DOC>
