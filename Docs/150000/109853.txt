<DOC>
<DOCNO> 109853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yazar/cemal.html </URL>
<DATE> 2002/09/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyasette Tayyip Erdoğan olgusu 
</HEADLINE>
<TEXT>

     Tayyip Erdoğan’ı izliyorum televizyonda. Partisinin, seçim araştırmalarında uzun zamandır açık ara bir numara çıkan AKP’nin seçim bildirgesini açıklıyor. 
     Ama seçime giremeyecek. 
     Milletvekili olamayacak. 
     Yani yasaklı 
     Öyle ama siyaset yapıyor. 
     Tuhaf değil mi 
     Genel başkan olabilirsin. 
     Ama siyaset yapamazsın. 
     Milletvekili olamazsın. 
     Seçim bildirgesi açıklarsın. 
     Ama seçime katılamazsın. 
     Partin seçimi kazanabilir. 
     Ama sen başbakan olamazsın. 
     Olacak iş mi 
     Kime anlatabilirsin 
     Ben anlatamadım. 
     Bu yakınlarda Washington’daydım. Yine Tayyip Erdoğan’ı sordular bir toplantıda. Yukarıda yazdıklarımı Türkiye’yi pek fazla tanımayan Amerikalı muhatabıma dilim döndüğü kadar anlatmaya çalıştım. 
     Adamcağız zorlandı. Fikirden dolayı hapis cezası ile bundan ötürü ömür boyu siyaset yasağına aklı ermedi. 
     Partisinin başında oturan, siyasetle iç içe olan bir liderin seçilme hakkından ne diye yoksun kalacağına ise hiç aklı yatmadı Amerikalının. Sonunda Rahmetli Metin Toker’in sözü imdadıma yetişti. "Burası Türkiye, burada Türkler yaşar " deyip işin içinden çıkmaya çalıştım. 
     Biraz daha şaşırdı. Belki bu sefer de İngilizcem bu sözdeki ince ayrımı belirtmekte yetersiz kaldı. Adamcağız yüzüme bir an hayretle bakıp sustu. 
     Tartışma malum 
     Tayyip Erdoğan değişti mi 
     Yoksa gizli gündemi mi var 
     Takiyye yapıyor, yapmıyor 
     Bu bakımdan Tayyip Erdoğan’la yakın geçmişte birçok defa karşı karşıya geldik. Birbirimizi eleştirdik. Ama beni henüz ikna edebilmiş değil, derininde değişmiş olduğu konusunda... 
     Ancak, kendisinin o hiç katılmadığım şiir yüzünden aldığı hapis cezasıyla ömür boyu siyaset yasağına karşı çıktım. Seçime girmesini savundum. Demokrasi bunu gerektiriyordu. 
     Ayrıca, yarın Tayyip Erdoğan’ın partisi seçimi kazanır ve AKP’den biri hükümeti kurmakla görevlendirilirse ne olacak Başbakanlık koltuğuna AKP’li oturacak, ama Tayyip Erdoğan dışarıdan karışmayacak mı devlet işlerine O zaman bütün bu çarpıklık niye .. 
     Şunu da unutmayın 
     Radikal İslamcı düşüncelerin, İslami düzen taleplerinin hakikaten geçmişte kalıp kalmadığı en iyi iktidarda, uygulamada test edilir. 
     Derininde değişti, değişmedi 
     Bu tartışmayı geçiyorum. 
     Tayyip Erdoğan’ın dün açıkladığı AKP seçim bildirgesi en azından kağıt üstünde değiştiklerini gösteriyor. Türban gibi bazı dikenli konuları kaşımaktan kaçınması, demokrasiye, pazar ekonomisine, küreselleşmeye sahip çıkması olumlu noktalar. 
     Şu sözlerini de not ettim 
     "İktidara geldiğimizde Kopenhag kriterlerine sahip çıkarak gereğini muhakkak yapacağız bu böyle bilinmelidir." 
     Tayyip Erdoğan ve arkadaşları, dileriz, Türkiye’de laik demokratik cumhuriyet rejimiyle onun değerlerinin önemini ve gücünü bunca deneyimden sonra yerli yerine oturtarak iktidar oyununa soyunmuşlardır. 
     Elbette mevcut rejimin düzeltilmesi gereken yanları var. Ancak, oyunu kuralına göre oynamak bu ülkede istikrarın öncelikli koşuludur. 
     
     







Özgür milletvekili ve lider sultası 


Dün’den ve yarın’dan kopuk yaşayan gençler... 


Atatürk farkı 


Ecevit’in yanıtı 


Siyasette Tayyip Erdoğan olgusu 


Dördüncü fotoğraf 


Eğitimde İzmir Modeli 


Parayı veren düdüğü çalar 


Avrasya açılımı 


H l kararsız olan seçmenler için.. 


AKP’den iktidar manifestosu 


Çok satan çelişkiler Aldatma 


Özelde çalışan kötü durumda 


</TEXT>
</DOC>
