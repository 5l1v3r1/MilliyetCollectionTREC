<DOC>
<DOCNO> 147024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko09.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa düşüşte... 
</HEADLINE>
<TEXT>

     Borsa, 1. seansın ilk yarım saati geçilirken, yüzde 1.25 geriledi. 
     Seansa 2. puan düşüşle 9,771.30 puandan başlayan endeks, yaklaşık 180 puanlık bir bant içinde hareket etti. Yaklaşık 58.5 trilyon liralık işlem hacminin oluştuğu seansın ilk yarım saatlik bölümünde endeks en düşük 9,617.54, en yüksek olarak da 9,797.32 puanı gördü . 
     Endeks, saat 10.00 itibariyle 122.17 puan düşüşle 9,651.66 puana gerilerken, bu seviyedeki düşüş oranı yüzde 1.25 oldu. 
     
     UZMAN YORUMU 
     Global Yatırım Stratejisti Hakan Avcı, Borsa'da şu an aşağı eğilimli yatay bir seyir izlendiğini belirterek, ''Piyasa bugün ABD Dışişleri Bakanı Colin Powell'ın açıklamalarına odaklı olacak'' dedi. 
     Piyasaların Powell'in taleplerinin Meclis tezkeresi gerektirecek şeyler olup olmayacağına bakacağını dile getiren Avcı, ''Bunlar sadece lojistik destek talebi olursa piyasalara olumlu yansır, Meclis'in katılımını gerektiren şeyler olursa zor ve Türkiye'de olumsuz hava yaratır'' dedi. 
     TEB Yatırım Araştırma Müdürü Zeynep Türkeri de piyasaların beklemede olduğunu belirterek, ''İşlem hacmi düşük, kimse satış yapıp kaçmak istemiyor'' dedi. 
     





</TEXT>
</DOC>
