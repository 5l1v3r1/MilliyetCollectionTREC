<DOC>
<DOCNO> 121212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/astro/index.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Organize davranmalı 
</HEADLINE>
<TEXT>

Bugün Başak burcuna geçen Ay çok huzurlu olmayan enerjilere işaret etmekte. Motivasyon yüksek olabilir ama organize olmak hiç de kolay değil. İkizler ve Balık bugün gerginliklerini avantaja dönüştürmeye çalışmalı. Koç'lar yeteri kadar pratik davranamayabilirler ve bu yüzden hatalar zaman kaybettirecek. Duygusal konularda anlatamadıkları konular ya da iş ortamında pek de hoşlarına gitmeyecek değişiklikler gündeme gelebilir. Boğa'lar eğer biraz çaba gösterirlerse çok daha başarılı olacaklar. Risk almaları gereken yerde çekingen davranmak yüzünden pişmanlık duyabilirler. Zevklerde abartıya kaçmak olası ve bu yüzden maddi kayıplar da mümkün. İkizler hızlı bir günde ve dikkatli davranmak zorunda. Acelecilik yüzünden huzursuzluk ve dikkatsizlik var. Evle ilgili gelişmeler de dikkat çekici olabilir. Yengeç'ler de koşturmaca içinde olabilirler. Yakın çevrede hareket, kardeş ve komşularla ilişkiler yoğun. Kısa yolculuklarda daha organize olmak gerekiyor. Aslan'lar kendilerine yeni kaynaklar yaratmak durumundalar. Bu yüzden parasal konuları ciddiye almalılar. Bu arada kendilerini ortaya koyarken daha düzenli olmalılar. Başak'lar kendilerini baskı altında bulabilirler. İş ve ev arasında çatışan enerjiler ve çokça iş söz konusu. Terazi'ler aldıkları haberlere daha ciddi yaklaşmalı ve aldanmamaya dikkat etmeliler. Elde olmayan nedenler yüzünden iletişim problemleri yaşanabilir. Akrep'ler ortaklaşa konularla maddi gerçekleri bir arada düşünmek durumundalar. Bazı çelişkili düşünceler yüzünden paniğe kapılabilirler. Yay'lar yeni girişimler peşindeler ama bu arada iş ortamında yeni sorumluluklarla da karşılaşabilirler. Üstlerle ilişkilerde görüş ayrılığı da mümkün. Oğlak'lar yeteri kadar gerçekçi davranamayabilirler. Yeni görüşlere karşı daha dikkatli olmalılar. Bu arada yolculuklar ve yenilikler de sorun getirebilir. Kova'nın aynı anda birden fazla işi yapması gerekebilir. Ortaklaşa konularda bazı görüş ayrılıkları güvensizliğe yol açabilir. Balık'lar huzursuzlar ve duygusal konularda daha esnek olmalılar. Olaylara daha geniş bakmak yakın ilişkilerde avantaj sağlayacak. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
