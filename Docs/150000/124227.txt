<DOC>
<DOCNO> 124227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo26.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Olympique Lyon maçına hazır... 
</HEADLINE>
<TEXT>

     UEFA Kupası 3. tur rövanş maçında yarın Fransa'nın Olympique Lyon takımı ile karşılaşacak Denizlispor'un teknik direktörü Rıza Çalımbay, tur için geldiklerini ve umutlu olduklarını söyledi. 
     Çalımbay, sakatlığı nedeniyle ilk maçta forma giyemeyen Mustafa Özkan'ın durumunu son bir kez daha gözden geçireceklerini, büyük olasılıkla bu futbolcunun oynayacağını, kart cezalısı Levent dışında eksiklerinin bulunmadığını kaydetti. 
     Fransa'da yetişen Denizlisporlu futbolcu Bülent Üçüncü de Lyon'daki "Le Proges" isimli yerel gazeteye verdiği demeçte, "Rakibimizin defansı ağır, fakat orta sahaları çok güçlü. Sonuca etki edecek birçok futbolcusu var. Fakat biz takım olarak inançlıyız. Tur için elimizden geleni yapacağız" değerlendirmesini yaptı. 
     Denizlispor, ilk maçta Fransız ekibiyle golsüz berabere kalmıştı. Lyon'da 12 Aralık Perşembe günü oynanacak rövanş maçında her türlü gollü beraberlik ya da galibiyet Denizlispor'un tur atlamasını sağlayacak. 
     Olympique Lyon-Denizlispor karşılaşması bugün saat 19.00'da başlayacak. 
     





</TEXT>
</DOC>
