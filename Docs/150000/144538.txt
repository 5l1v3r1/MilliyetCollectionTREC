<DOC>
<DOCNO> 144538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun61.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır Tanımayan Gazeteciler Örgütü'nün açıklaması 
</HEADLINE>
<TEXT>

     Sınır Tanımayan Gazeteciler Örgütü, Amerikan ABC televizyonu için çalışan Avustralyalı gazetecinin, Kuzey Irak'ta bomba yüklü aracın patlamasıyla öldüğünü doğruladı. 
     Örgütün, gazetecinin ölümüne tanık olan bir foto muhabirine dayandırdığı açıklamasında, Hormal köyü dışında bir kontrol merkezinde meydana gelen saldırının, bölgede bulunan çok sayıda gazeteciyi hedef aldığı bildirildi. 
     Saldırıda bir gazetecinin de yaralandığını belirten örgüt, İngiliz ITN televizyonun 3 çalışanının kaybolduğunu doğrularken, aynı televizyonun bir elemanının yaralandığını kaydetti. 
     Açıklamada, ''Bu kişilerin, Irak'taki operasyonlara ilişkin eksiksiz ve tarafsız haber vermek adına gösterdiği istek pahalıya mal oldu'' denildi. 
     





</TEXT>
</DOC>
