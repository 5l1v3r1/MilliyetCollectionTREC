<DOC>
<DOCNO> 140419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/ekonomi/eko09.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat ihracatı yüzde 26.1 arttı 
</HEADLINE>
<TEXT>

İhracat şubat ayında 2.9 milyar dolara ulaşırken, son bir yıllık ihracat ise 38 milyar dolara yaklaştı 
     EKONOMİ SERVİSİ 

     Ocak ayında yüzde 41.1 artışla 2003 yılına hızlı bir büyüme ile giren ihracat, şubat ayında, bir önceki yılın aynı ayına göre yüzde 26.1 artarak 2.9 milyar dolara ulaştı. Ocak - şubat ayı ihracatı da 6.4 milyar dolar oldu. İki aylık ihracat artışı yüzde 34 olarak gerçekleşti. Şubat sonu itibariyle son bir yıllık ihracat ise 38 milyar dolara yaklaştı. 
     Türk İhracatçılar Meclisi TİM , ihracatçı birliklerinin kayıt rakamlarına göre şubat ayı ihracat rakamlarını açıkladı. Buna göre şubatta 2 milyar 930 milyon dolarlık ihracat kayda alındı. Böylece geçen yılın şubatındaki 2 milyar 324 milyon dolarlık ihracat rakamına göre yüzde 26.1 artış oldu. İhracatta daha yüksek oranlı bir artışı, 9 günlük Kurban Bayramı tatili önledi. 
     İlk iki ayındaki toplam ihracatı ise geçen yılın eş dönemine göre yüzde 34 oranında artarak 6 milyar 392 milyon dolara kadar yükseldi. Sanayi ürünleri ihracatı yüzde 36.8 artarak 5 milyar 464 milyon dolara kadar yükseldi. Kayda alınan ihracatın yüzde 85.5’ini sanayi ürünleri ihracatı oluşturdu. 
     



 EKONOMİ 




















</TEXT>
</DOC>
