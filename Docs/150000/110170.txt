<DOC>
<DOCNO> 110170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/soneko03.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsacılar bu kez sınavda terlediler... 
</HEADLINE>
<TEXT>

     Sermaye piyasaları çalışanları lisans belgesi almak amacıyla dün ve bugün sınavdan geçtiler. 
     Geçtiğimiz yıl 11 Ağustos tarihinde yürürlüğe giren ''Sermaye Piyasasında Faaliyette Bulunanlar için Lisanslama ve Sicil Tutmaya İlişkin Esaslar Hakkında Tebliğ'' uyarınca dün ''Sermaye Piyasası Faaliyetleri Temel Düzey Sınavı'' ve ''Türev Araçlar Sınavı'' yapıldı. 
     Sermaye Piyasası Kurulu SPK tarafından düzenlenen sınavların bugünkü bölümünde ise ''Sermaye Piyasası Faaliyetleri İleri Düzey Sınavı'' ile ''Değerleme Uzmanlığı Sınavı'' gerçekleştirildi. 
     İstanbul ve Ankara'da yapılan sınavlarda başarılı olacak personele, sınavın türüne göre Türkiye Sermaye Piyasası Aracı Kuruluşları Birliği tarafından lisans belgesi verilecek. 
     Sınav tebliğine göre, dünkü ve bugünkü sınavların yanı sıra 2003 yılı Ocak ve Mayıs aylarında yapılacak sınavlarda başarısız olan kişilerin 2 yıllık çalışma hakkı Mayıs'ta yapılacak sınavdan itibaren başlatılacak. 2003 yılı Mayıs ayındaki sınav sonrasında lisans belgesi olmayanlar işe alınmayacak, sınavlardan birine girmeyen çalışanlar ise görevlerinden ayrılacaklar. 
     





</TEXT>
</DOC>
