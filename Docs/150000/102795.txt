<DOC>
<DOCNO> 102795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/dunya/dun01.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliam ABD’de bile yürekleri sızlattı 
</HEADLINE>
<TEXT>

     DIŞ HABERLER SERVİSİ 

     Afganistan’daki Özbek komutan General Raşid Dostum’un Kunduz bölgesinde esir alınan yüzlerce Taliban ve El Kaide esirini Şibirgan Cezaevi’ne naklederken konteynerlere balık istifi tıkıştırıp havasızlıktan ölmelerine neden olduktan sonra toplu mezarlara gömdüğü iddiası, Taliban ile El Kaide’yi can düşmanları olarak gören Amerikalıların bile içini sızlattı. 
     İnsan Hakları İçin Doktorlar adlı örgüt, Newsweek dergisinin ortaya attığı iddiaların doğruluğunu araştırmak üzere soruşturma açılması çağrısında bulundu. 
     Son sayısında Afganistan’da işlenen savaş suçlarına yer veren Newsweek dergisi, Birleşmiş Milletler BM müfettişlerinin, Afganistan harek tı sırasında Kuzey İttifakı’na bağlı olarak savaşan General Dostum’un binden fazla esiri öldürüp bunları buldozerlerle açılan toplu mezarlara gömdüğünü ortaya çıkardığını yazdı. 
     BM adına Şibirgan’a 15 dakika uzaklıktaki Deşti Leyli bölgesinde inceleme yapan ABD’li Profesör Bill Haglund, çok geniş bir toplu mezara rastladıklarını açıkladı. Merkezi Boston’da bulunan İnsan Hakları İçin Doktorlar adlı örgüt, hemen bir soruşturma başlatılması çağrısında bulunarak, ABD’nin bunu yapmayı reddetmesinin, savaş suçlularının yaptıklarından sorumlu tutulacakları yönündeki taahhüdünün ink rı olacağını savundu. 
     



 DÜNYA 











</TEXT>
</DOC>
