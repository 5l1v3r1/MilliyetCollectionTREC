<DOC>
<DOCNO> 105779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur26.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Astsubay elini kana buladı... 
</HEADLINE>
<TEXT>

     İzmir'de bir astsubay, kendilerini rahatsız eden ve annesinin ayrıldığı imam nikahlı üvey babasını aralarında çıkan tartışma sonucu tabancayla öldürdü. 
     Alınan bilgiye göre, yaklaşık dört yıl önce astsubay Mehmet Karakoç'un 23 annesiyle imam nikahıyla evlenen ve daha sonra ayrılan Hasan Gözalıcı 52 , altı aydır yeniden birlikte olmak için eski eşini rahatsız etmeye başladı. 
     Evlerini değiştirerek izlerini kaybettirmeye çalışan Astsubay Mehmet Karakoç 23 , savcılığa da başvurarak şikayette bulundu. Ancak bu sabah Gözalıcı, 35 AG 597 plakalı aracıyla Bornova Özkanlar Bilbay Sitesi'ndeki Manolya apartmanına gelerek yeniden birlikte olma teklifinde bulundu. Karısının kabul etmemesi üzerine Astsubay Karakoç, Gözalıcı'dan annesini rahat bırakmasını ve gitmesini istedi. 
     Bunun üzerine Karakoç ile Gözalıcı arasında tartışma başladı. Tartışmanın kavgaya dönüşmesi üzerine Karakoç, beylik tabancıyla Gözalıcı'ya ateş etti. Gözalıcı, aldığı kurşun yaralarıyla apartmanın giriş katında öldü. 
     Üvey babasının sürekli kendilerini rahatsız etmesi nedeniyle elini kana bulayan genç astsubay, silahıyla polise teslim oldu. 
     Özkanlar Polis Karakolu'nda ifadesi alınan 57. Topçu Tugayı'nda görev yapan Karakoç, daha sonra jandarmaya teslim edildi. 
     





</TEXT>
</DOC>
