<DOC>
<DOCNO> 119534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/soneko13.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gün ortası piyasalar... 
</HEADLINE>
<TEXT>

     Başbakan'ın belli olması ve AKP Genel Başkanı Recep Tayyip Erdoğan'ın açıkladığı "Acil Eylem Planı"nın piyasalaraca olumlu karşılanması bugün rakamlara yansıdı. Borsa hızla yükseldi, 14 bin puanı aştı. Bono faizleri yüzde 50'nin, dolar ise 1 milyon 600 bin liranın altına geriledi. 
     
     BORSA 

     İMKB Bileşik Endeksi 1. seansta, Cuma günkü kapanışa göre 612.02 puan artarak 14,209.59 puandan kapandı. Hisse senetleri ortalama yüzde 4.50 oranında değer kazandı. 
     Endeks, 1. seansta 197.94 puan artışla 13,795.51 puan seviyesinde açıldı. İlk dakikalardan itibaren hızla yükselen endeks, kısa sürede 14,000 puanın üzerine çıktı. 14,200 seviyelerindeki direnç nedeniyle satışlarla karşılaşan endeks, ilk yarıyı 472.99 puan artışla 14,070.56 puandan geçti. Endeks, seans içinde en yüksek 14,248.51 puanı gördü. 
     Seans kapanışında mali endeks 793.08 puan artışla 18,381.24 puana, sanayi endeksi 587.63 puan artışla 13,216.35 puana, hizmetler endeksi de 402.44 puan artışla 8,663.78 puana yükseldi. 
     Böylece, önceki kapanışa göre mali grup hisseler ortalama yüzde 4.51, sanayi grubu hisseler ortalama yüzde 4.65, hizmetler grubu hisseler ortalama yüzde 4.87 oranında değer kazandı. 
     İşlem gören toplam 280 hisse senedinden 269'u değer kazanırken, sadece 3 hisse senedi değer kaybetti. 8 hissenin fiyatında ise değişiklik olmadı. 
     Seansta, 831 trilyon 217 milyar 545 milyon liralık işlem hacmi oluştu. 
     Doğan Holding, Yapı Kredi Bankası, Turkcell, İş Bankası C ve Sabancı Holding, en yoğun işlem gören hisseler oldu. 
     
     SERBEST PİYASADA DÖVİZ 

     İstanbul ve Ankara'da dolar, euro ve sterlinin alış-satış fiyatları, saat 12.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,580,000 1,588,000 Euro 1,594,000 1,602,000 İngiliz Sterlini 2,487,000 2,533,000 İsviçre Frangı 1,086,000 1,102,000      

ANKARA SERBEST PİYASA ALIŞ SATIŞ ABD Doları 1,578,000 1,588,000 Euro 1,592,000 1,602,000 İngiliz Sterlini 2,483,000 2,533,000      

     
</TEXT>
</DOC>
