<DOC>
<DOCNO> 129387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun02.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eleştirilen Başbakanlık makamının dekorasyonunu yapan Metin K şo 
</HEADLINE>
<TEXT>
Haksızlık yapıyorlar 
Arabesk, karmaşık’ ifadeleriyle eleştirilen Başbakanlık makam odasını dekore eden ödüllü içmimar K şo, kendisini savundu 
"Ben mükemmel bir iş çıkardım. Gazino patronunun odası gibiydi. Ancak halılar değişmiş, mobilyalar da elden geçirilmeli" 
     PINAR AKTAŞ İstanbul 

K şo Milliyet’i aradı      Milliyet’te, meslektaşlarının makam odasıyla ilgili eleştirilerini okuyan K şo, bizi arayıp dekore ettiği odanın ilk halini gösterdi. K şo’ya göre pek çok fark var. 
     
Birincilik ödülleri var      İçmimar ve dekoratörlerin eleştirdiği Başbakanlık makam odasını dekore eden içmimar Metin K şo, kendisine haksızlık yapıldığını düşünüyor. K şo, "Ben Başbakan’ın odasını aldığımda gazino patronu odası gibiydi. Yaptığımın arkasındayım. Ancak eşyaların bir kısmı değiştirilmiş" diyor. Mesut Yılmaz’ın başbakan olduğu 1997 yılında odaların dekorasyonunu yapan K şo, başbakanlık odasının o dönem "çok kötü" olduğunu savunuyor. 
     
     BEDAVAYA GELDİ 
     Eşyaların hepsinin kendisinin dizaynı olduğunu belirten K şo, eleştirilere yanıt olarak şunları söyledi 
     "Eski avizeleri kullandık. Ortada duran masa her şeyi toparlayan bir masadır. Makam masası ise muhteşem oldu. Onun diğer tarafında toplantı masası bölümü var. Yılmaz, hem çalışmayı hem de kısa toplantılarını yapmak için istemişti. Halıya gelince... Onlar Sümerbank’tan ya da depolardaki halılardan seçmek istediler. Birtakım halılar geldi. Beğenmedim. Para vermek istemediler, bedava hallettiler." 
     
     ALAKASIZ BİR KOLTUK VAR 
     K şo, son durumla ilgili olarak da, "İki çiçeği kanepenin sağına ve soluna simetrik koymuşum. Ama yerleri değişmiş. Toplantı masasında alakasız bir koltuk var. O koltuk Başbakan Yardımcılığı döneminde Bülent Ecevit’in odasında duruyordu. Sanırım Ecevit getirtmiş. Halılar değişmiş. Hakikaten kötüler" dedi. K şo, eşyaların da bakıma ihtiyacı olduğunu söyledi. 
     



 GÜNCEL 






















</TEXT>
</DOC>
