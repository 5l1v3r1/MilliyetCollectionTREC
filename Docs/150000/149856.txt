<DOC>
<DOCNO> 149856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/siyaset/siy12.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanıklığa zamanaşımı 
</HEADLINE>
<TEXT>

Kemal Türkler cinayetinden sorumlu tutulan üç kişiden biri olarak yargılanan Ünal Osmanağaoğlu suçsuz bulundu. Sanığın teşhis edilmesi, 20 yıl geçtiği için kabul edilmedi 
     İSTANBUL Milliyet 

     DİSK eski Genel Başkanı Kemal Türkler'i 23 yıl önce öldüren kişilerden biri olduğu, gerekçesiyle yargılanan Ünal Osmanağaoğlu beraat etti. Esas hakkındaki görüşünü açıklayan Cumhuriyet Savcısı Kemal Civir, Türkler'in, 22 Temmuz 1980 günü Merter'de silahlı üç kişinin saldırısı sonucu hayatını kaybettiğini, koruma polisinin yaralandığını, yakalanan Aydın Eryılmaz, Abdülsamet Karakuş ve İsmet Koçak'ın ifadelerinde cinayeti anlattıklarını belirtti. 
     MHP'nin bazı yöneticileri hakkında "cinayeti azmettirdikleri" iddiasıyla dava açıldığını ve bu kişilerin beraat ettiklerini kaydeden Civir Abdülsamet Karakuş ve Aydın Eryılmaz'ın mahk m olduklarını bildirdi. Osmanağaoğlu'nun dosyasının ayrıldığını, 20 yıl sonra yakalanıp yargılandığını hatırlatan Civir, sanığın görgü tanıklarınca teşhis edilemediğini vurguladı. Müdahil Nilgün Soydan tarafından sanığın "olaya karışan kişi" olarak teşhis edildiğini, ancak bunun 20 yıl sonra yapıldığı için kabul edilemeyeceğini belirten Civir, sanığın beraatını istedi. 
     
     Bahçelievler katliamı mahk mu 
     Mahkeme, yeterli ve inandırıcı delil bulunamadığı gerekçesiyle, Osmanağaoğlu'nun beraatına karar verdi. Osmanağaoğlu, "Bahçelievler Katliamı"nda TİP'li 7 gencin öldürülmesi davasındaki mahk miyeti nedeniyle cezaevinden çıkamayacak. 
     
Kızım her şeyi gördü      Türkler'in eşi Sabahat Türkler, dava sonucunun kendisini şaşırtmadığını söyledi. Karar duruşmasını bilerek izlemediğini kaydeden Türkler, "Adalete zaten hiç inanmadım. Artık inancım da kalmadı. Böyle bir karar bekliyordum" dedi. Türkler, tanıklık etmeyenlere kırgın olmadığını belirterek, şöyle konuştu "'Kemal Türkler gibi bir lideri öldürdükten sonra bunlar bizi de öldürürler' diye şahitlik etmediler" diye konuştu. Karara itiraz edeceklerini de anlatan Türkler, "Mücadelemizi sürdüreceğiz. Kemal Türkler'in diyeti bu mu olmalıydı O dönem küçük kızım her şeyi gördü. Onu nasıl dikkate almıyorlar Ben ona şaşıyorum" şeklinde konuştu. 
     


SİYASET 



















</TEXT>
</DOC>
