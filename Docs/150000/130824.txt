<DOC>
<DOCNO> 130824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur13.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül grupta sert çıkış yaptı... 
</HEADLINE>
<TEXT>

     Başbakan Abdullah Gül, hükümete yönelik eleştirilere, "Daha işin başındayız. 5 yıl iktidarda olduğumuzu unutmayın" diye karşılık verdi. 
     Başbakan Gül, AKP Grup toplantısındaki konuşmasında, uyguladıkları politikalar konusunda hükümet içinde de, parti içinde de hiçbir tereddüt bulunmadığını söyledi. Kısa süreli alkış peşinde olmadıklarını, orta ve uzun vadede köklü reformlarla halkın yüzünü güldürmeyi amaçlayan bir parti ve hükümet olduklarını kaydeden Gül, "Ve herkes bilsin ki biz daha işin başındayız. Zannetmesinler ki AKP iktidarı geçici bir iktidardır. Daha 5 yılımız var. Bu grup burada olduğu sürece 5 yıl süresince Türkiye AKP iktidarı tarafından yönetilecektir. Türkiye'de demokratik, ekonomik ve yönetim sahasında köklü reformlar her alanda yapılacaktır" diye konuştu. 
     
     ÜNİVERSİTELER REFORMDAN KURTULAMAZ 

     Başbakan Gül, üniversite rektörleri ve YÖK'ün eleştirilerine yanıt verirken de, reformların tüm sektörleri kapsayacağını belirterek, "Üniversiteler de bunun dışında kalmayacaktır. Üniversitelerin çağdaşlaşması, demokratikleşmesi programımız devam edecek ve göreceksiniz çok yakında bu gerçekleşecektir" dedi. Milli Eğitim Bakanı Erkan Mumcu'nun bu konuda açıkça yürüttüğü reform çalışmasını takdirle karşıladığını belirten Gül, "Kimse lüzumsuz çabalar içinde olmasın. TBMM Bu reformları gerçekleşecektir. Üniversiteler, dinamik, çağdaş, topluma lokomotiflik yapan kurumlar olacaktır" şeklinde konuştu. 
     
     TÜRKİYE SAVAŞ YANLISI OLAMAZ 

     Abdullah Gül, Türkiye'yi en kötü senaryoya göre hazırlamanın hükümetin görevi olduğunu, ancak bununla birlikte sorunun savaşsız önlenmesi için her türlü çabayı da gösterdiklerini belirtti. Irak'la ilgili herkesin derin bir kaygı içinde olduğunu, bölgeyi bilenlerin savaş sonrası durumdan büyük kaygı duyduklarını, çok kan dökülmesinden korkulduğunu belirten Gül, bu nedenle hala savaşsız bir çözüme inandıklarını vurguladı. Bu konudaki eleştirileri hayretle karşıladıklarını belirten Gül, "Türkiye, bu kadar savayı arzuluyor görünemez. Bu, hiçkimseye yakışmaz. En büyük görevimiz savaşınh önlenmesi ve savşsız bir çözüme katkıda bulunmaktır. ABD Başkanı Bush barışı istediğini söylemektedir. Bütün bunlar varken Türkiye sanki savaşı arzu ediyor görüntü vermek hiçkimseye yakışmaz, ama Türkiye'ye hiç yaktışmaz" dedi. 
     
     AYAKTA ALKIŞ 

     Türkiye'nin telkinlerle kendisini daygalanmaya bırakacak bir ülke olmadığını, Türkiye'nin ABD ile müttefik ve NATO'nun kurucu ülkesi olarak görevlerini yerine getirirken, barış için en büyük görevin Irak'a düştüğünü de söylediğini kaydetti. Son olarak Irak Devlet Başkanı Saddam Hüseyin'e bir mesaj ilettiğini, ancak bu mesajının da yanlış yansıtıldığını kaydeden Gül, "Biz eleştirilere açığız. Ancak sistemli, kötü niyetli bir şekilde hükümeti yıpratmaya çalışıyorlarsa, herkese söylüyorum, bu grup 363 kişiyle buradadır" dedi. Bu sırada akp milletvekillerinin tümü birdan ayağa kalkarak Gül'e alkışla destek verdi. 
     Gül, konuşmasını, "Biz işin başındayız. Tek amacımız milletimizi mutlu etmek, insanca yaşayacağı düzeye ulaştırmlaktır. Haksız biçimde bizi yıpratmak isteyenler varsa bunu beceremeyeceklerdir. AKP 5 yıl iktidarda kalacaktır. Bir dahaki dönemde de tekrar yönetime gelecektir" diye sürdürdü. 
     





</TEXT>
</DOC>
