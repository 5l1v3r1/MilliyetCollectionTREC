<DOC>
<DOCNO> 117430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sontur21.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazıt'ta öğrenciler ile polis arasında arbede... 
</HEADLINE>
<TEXT>

     Beyazıt'ta protesto gösterisi yapmak isteyen öğrenci grubuna polis müdahale etti. 
     İstanbul Üniversitesi'nin İÜ Beyazıt'taki Yerleşkesi'nde toplanan yaklaşık 20 kişilik öğrenci grubu, YÖK'ü protesto amacıyla slogan atmaya başladı. 
     Daha sonra yerleşkeye giren polisler, grubu dışarı çıkararak gözaltına almak istedi. Beyazıt Meydanı'nda gruptaki öğrencilerle polis arasında arbede yaşandığı görüldü. 
     Öte yandan, Beyazıt Meydanı'nda toplanan bir başka öğrenci grubu da, basın bildirisi dağıtarak açıklama yaptı. Çoğunluğu türbanlı yaklaşık 30 kişilik grup, YÖK'ü protesto ederek, okullarda başörtüsünün serbest bırakılmasını istediklerini belirttiler. Grup, açıklamanın ardından dağıldı. 
     





</TEXT>
</DOC>
