<DOC>
<DOCNO> 116912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun31.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya İslamcı bir Türkiye'nin AB'ye girmesinde hiçbir engel yok 
</HEADLINE>
<TEXT>

     İspanya Dışişleri Bakanı Ana Palacio, ''ılımlı İslamcı bir Türkiye'nin AB'ye girmesinin önünde hiçbir engel bulunmadığını'' söyledi. 
     Madrid'de düzenlenen bir toplantı sırasında gazetecilerle konuşan Palacio, AK Parti'nin seçim zaferini değerlendirmesi istenince, ''İslamcı bir hükümetin AB ile bütünleşme sürecinde kalmasını çok iyi bir şey olarak göreceğini'' söyledi. 
     AB'nin ''Hıristiyan kulübü'' olmadığını belirten İspanyol Bakan, ''Müslüman bir ülke ve toplumun AB'de yer bulmasının gün gibi açık olduğunu'' bildirdi ve dünkü seçimlerden çıkacak Türk hükümetinin, ''gerçekten ılımlı İslamcı'' olmasını beklediğini belirtti. 
     Bakan Palacio, yeni Türk hükümetinin, önceki hükümetlerin AB yolundaki çabalarını sürdürmesini beklediğini de kaydetti. 
     





</TEXT>
</DOC>
