<DOC>
<DOCNO> 142933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/siyaset/siy02.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinde fotoğrafı olan kitap parasını ödesin 
</HEADLINE>
<TEXT>

Diyanet’in kitabındaki 392 Mehmet Nuri Yılmaz fotoğrafı için AKP’li milletvekilleri böyle dedi 
     SELMAN EKİCİ Ankara 

     TBMM’de Diyanet’in bütçe görüşmeleri sırasında Diyanet İşleri Başkanı Mehmet Nuri Yılmaz’la AKP Milletvekilleri Musa Uzunkaya ve Aziz Akgül arasında kitap tartışması yaşandı. 
     Akgül, Diyanet’in hizmetlerinin anlatıldığı kitabın maliyetinin 25 milyar lira olduğunu belirterek "Bunu Yılmaz’ın cebinden karşılaması gerekirdi" dedi. Akgül’e tepki gösteren Yılmaz "Cebimden niye ödeyeyim O kitapta başkanlığın faliyetleri anlatıldı. Şahsıma yönelik bir kitap değil" diye konuştu. 
     Uzunkaya da kitapta Yılmaz’ın 392 adet resmi olduğunu kaydererek "Kitabın adı Son 10 yılda Reis’in Yılmaz fotoğraf albümü’ olmalıymış" dedi. Yılmaz, Uzunkaya’ya ise şu yanıtı verdi "Benim kendimi tanıtmaya ihtiyacım yok. Kitapta lüzumsuz, şahsımı övücü hiçbir fotoğraf yok. Hizmetleri fotoğrafsız nasıl anlatacağız. Ayrıca benden başka Denktaş gibi birçok kişinin de fotoğrafı var. Yapılan hizmetler görmezden geliniyor." 
     CHP’li Kemal Anadol’un, "Bu kurumda bir tane bile çaycı alevi var mı" sorusu üzerine Yılmaz, "çalışanımız var. Örnek olarak Çemişgezek’i verebilirim. Böyle bir ayırım yapmak yasalara aykırı" dedi. 
     Yılmaz, kendilerine ayrılan bütçenin yüzde 98’inin personel maaşlarına gittiğini söyledi. 
     



 SİYASET 













</TEXT>
</DOC>
