<DOC>
<DOCNO> 125524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/guncel/gun00.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtiraf değil linç 
</HEADLINE>
<TEXT>

     Konya’da iki yıldır 10’un üzerinde kişinin tecavüzüne uğradığı ortaya çıkan 16 yaşındaki E.B., önceki gece bir televizyon programında milyonlarca kişinin önünde adeta linç’ edildi. Stüdyodaki seyircinin sorularla sıkıştırdığı genç kıza hakaretler edildi, bu işi gönüllü yaptığı itiraf ettirilmeye çalışıldı. Bakanlık yapmış, nöro - psikiyatr ve eski başhekim Yıldırım Aktuna ise, 16 yaşındaki bir çocuğa bu konuda sorular yöneltti, yorumlar yaptı 
     
     İSTANBUL’A GETİRİLDİ 
     İlk tecavüze uğradığında 14 yaşında olan E.B.’nin günlüğünü okuyan babası A. B., olayı ortaya çıkarmıştı. Baba A. B.’nin şik yeti üzerine genç kızla ilişkiye girdiği iddia edilen 18 kişiden 13’ü gözaltına alınmış, bunlardan ikisi cezaevine gönderilmişti. 
     Yaşadığı korkunç olaylar nedeniyle Sosyal Hizmetler Çocuk Esirgeme Kurumu’nun koruma altına almaya çalıştığı E.B., Reha Muhtar’ın ekibi tarafından İstanbul’a getirilmişti. O günden bu yana televizyon şirketinin Taksim’deki bir otelde ağırladığı E.B ve babası A. B. önceki gece "Reha Muhtar’a İtiraf" programındaydı. E.B.’nin karşısında tecavüzle suçladığı E. K. ve babası da vardı. İşte linç gecesindeki diyalogların bir kısmı 
Alışmışsın sen ..      Erkek Senin kızın 1.5 - 2 senedir cinsel ilişkiye girecek senin haberin olmayacak 
     Kız babası Valla haberim yok. 
     Kız Babamın haberi yoktu. 
     Erkek Sen ruh musun, kızın ilişkiye girecek ve senin haberin olmayacak. 
     Erkek babası Babalık yapma o zaman kardeşim. Yetiştiremeyeceğin kızı niye çıkardın Kıza Yav nasıl birisisin sen tanımadığın biriyle ilişkiye giriyorsun. 
     Kız Oğlun beni kandırdı. 
     Erkek Bu kadar kişi mi seni kandırdı ve sen hiçbirine itiraz etmedin 
     Kız Evet kandırmayla ve zorlamayla oldu. 
     Erkek 10 kişi seni kandırdı mı şimdi 
     Babası gülüyor, seyirci alkışlıyor. 
     Kız Ben bir kişiyle isteyerek ilişkiye girdim. O da son olarak zaten. 
     Erkek babası İtiraf ediyor. Sen alışmışsın artık. 
     Reha Muhtar Böyle konularda alışmışsın falan olmaz. O daha çocuk, reşit olmamış durumda. 
     
     GÖNLÜN OLMASA... 
     Bir seyirci Madem daha önce tecavüze uğradı, neden başkasıyla dağlara çıktığını söylüyor. Tecrübeli olmasından mı bunlar 
     Bir başka seyirci Neden kızım bu işleri başına getirdin. Evinde oturacaktın. Babana bakacaktın. Gönlün olmasa işin içine girmezdin 
     Bir kadın seyirci İlişkiye girmeden önce öptüğünü falan söyledi. Peki öptüğünde niye tepki vermedin, niye gittin ilişkiye girdiğin yere 
     Kız Onu öperken ilişkiye de girdim 5-10 dakika sonra... Seyirciler gülüyor. 
     
     DÜŞÜNEMEDİN Mİ 
     Yıldırım Aktuna Bu cinsel ilişkilerde senin bir itirazın olmadı değil mi 
     Kız Bazılarında oldu. 
     Aktuna Vücudunun buna hazır olmadığını düşündün mü 
     Kız Zaten ben ilk ilişkiye girdiğim zaman silah zoruylaydı. Alnıma silahı dayayıp öpmeye başladı. 
     Aktuna Ama daha önce onunla kendi iradenle bir araya geldin değil mi 
     Kız Yok arkadaştık. Arkadaşken onun evine gittim. Ben okula giderken yolumu çevirdi, evine gittim. 
     Aktuna İlişkiye girmek isteyebilir diye aklından geçmedi mi 
     
     SEN TECAVÜZ ETTİN 
     Tecavüzcüler arasında erkek kardeşinin adı geçen gençle mağdur arasında geçen diyalog 
     Muhtar Bu beyefendinin 14 yaşındaki kardeşiyle ilişkiye zorla mı girdin 
     Kız Kendi rızamla. Evleneceğiz diye kandırdı. Salondakilar gülüyor 
     Ağabey 14 yaşındaki çocuk evlenebilir mi 
     Kız Ya kardeşin gelsin söylesin 
     Ağabeyi O zaman sen benim kardeşime tecavüz ettin. Salonda gülüşmeler 
     Muhtar Öyle şey olur mu Alkışlar 
     
UZMANLAR NE DEDİ      Ekrana çıkarılması bile tecavüzdür .. 

</TEXT>
</DOC>
