<DOC>
<DOCNO> 129712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/cetiner.html </URL>
<DATE> 2003/01/09/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Musul Kerkük geceleri 
</HEADLINE>
<TEXT>

     - Arap bir yanağımıza şamarı vuruyor. Dönüyoruz, bu kez Kürt yumruğunu indiriyor yüzümüze. Her gün içimizden birkaçını alıp götürüyorlar. Nereye bilmiyoruz. Ama gidenler dönmüyor. Ne yapacağımızı şaşırdık bey 
     Kerkük köylerinde dolaşıyorduk. Oralarda yaşayan 1 milyondan fazla özbeöz Türk’ün çilesini yakından görmek, onları yakından tanımak, dertlerini dinlemek için gitmiştim oralara. 
     Asırlarca Türk ili, Türk kasabası olan Musul, Erbil, Telfer, Altın Kubbe, Yunus Peygamber ve diğerlerini adım adım dolaşmıştım. 
     Reşit Efendi kaya gibi gövdesini hafifçe oynattı, sigarasından derin bir nefes daha çekerken, gittikçe içlenen sesiyle devam etti konuşmasına 
     - Billahi biz Türkler mutiyiz. Yine de mutiyiz hükümata. Devlete en sadık vatandaşlar yine bizleriz. İsyan etmeyiz... karakol basmayız... Ağzımız var dilimiz yok. Fakat yine de gelmiş geçmiş Irak hükümatlarına neden yaranamamışızdır anlamam 
     Esmer yanık yüzlü genç lafa karıştı 
     - İngilizler bu diyarlara, Ortadoğu’ya Türk düşmanlığı bıraktı dedi. 
     
Bağdat’ın zenginleri Türk      Kerkük’te ilk gecemdi. Bir eski Türk ailesinin evinde misafirliğe gitmiştim diğer dostlarla beraber. 
     Başı siyah örtülü Safiye Hanım, en can alıcı konuları anlatmaya başladı 
     - Bir milyon kadar varız burada evlat, dedi. 600 bin, 700 bin diyor onlar ama siz bakmayın. Pek çoğumuz da baskıdan korkup Arap olmuştur. Bağdat’ın en tanınmış ailelerini şöyle bir silkelerseniz ya ana tarafından ya da baba tarafından Türk çıkar. 
     - Peki niçin korkuyorlar 
     - Kerkük’te, Musul’da, Erbil’de Türkler göğüslerini gere gere özüm Türk’tür der ama, Bağdat’ta uzun yıllar aslının Türk olduğunu saklayan zengin aileler çoktur. Sadece rahatları bozulmasın diye. 
     - Halbuki biz Kral Faysal ile Nuri Sait Paşa zamanında Türklerin altın devri sanırdık 
     Irak ordusundan emekli Türk asıllı bir subay, alaylı bir şekilde baktı yüzüme. Sonunda öldürüldü 
     - Öyle, dedi. Çok kimse yanlış bilir o zamanki durumumuzu. Kral Faysal ile Nuri Sait Türkiye Cumhuriyeti ile iyi geçinirlerdi, Türk yöneticilere dost tavır takınırlardı ama, Kerkük’te Türk okullarının kapatılması, Türklüğün yok edilmesi, eritilmesi projeleri, onların zamanında en hızlı şekilde uygulanmıştır. 
     Bir arkadaşı ekledi 
     
Türk bayrağı çekilse...      - Göz açtırmazlar kimseye, diye mırıldandı. İngiliz siyasetidir bu. Türklerin bu topraklarda hiçbir iddiası kalmasın isterler. Şimdi bunun için bazen Araplar, bazen Kürtleri tutuyorlar. Sonra hepimizi birbirimizle dövüştürmeye çalışıyorlar. İşin acı tarafına bakın siz. Erzurumlular, Urfalılar, Tokatlılar yıllar önce kalkmışlar, buralara gelip yerleşmişler. O zaman Osmanlı vilayeti, Osmanlı kasabası her yer. Şimdi ise korkudan aslını söyleyemiyor kimse. 
     Buğulu siyah gözleriyle, saygı duyduğu kocasına sevgi ile bakan Safiye Hanım gülmeye başladı. Misafirlerin yüzüne dönüp 
     - Şimdi bir şey söyleyeyim ben, dedi. Bakmayın onun bunun lafına. Musul’un az yukarısına bir sabah tek bir Türk bayrağı çekilsin. Bağdat’ın dörtte üçü aynı gece Türk olduğunu ilan eder. 28 Ocak 1971 Hürriyet 
     







Yine hukuk 


Karşıyaka’daki son atlı tramvaylar 


Neşter keser mi 


Kıbrıs ve değişiklik 


Gül’ün söylemi ile eylemi 


Musul Kerkük geceleri 


Poker yüzü 


TRT’den nasıl istifa ettim 


Türk siyasetinin ekonomiye kazandırabileceği Nobel 


Savaşta Türkiye’nin artıları, eksileri 


Nasıl bir politika 


İki yılda bir vergi affı 


Devletin has evlatları 


Hükümet üstü liderlik 


Tayyip Bey muhalefet lideri gibi 


Özel finans kurumları 


Hadi bunu da kurtarın 


</TEXT>
</DOC>
