<DOC>
<DOCNO> 103304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas08.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki polisi Amirim’ değil, rütbe dövdü 
</HEADLINE>
<TEXT>

O, hem suçlu hem de gereğinden fazla güçlü’ bir polis. Kırmızı ışıkta geçti diye kendisine ceza kesmek isteyen iki polisi döven emniyet amiri, üstüne üstlük sarhoş çıktı 
     DENİZLİ DHA 

     Kocaeli Emniyet Müdürlüğü Organize Suçlar Şubesi’nde görevli emniyet amiri 35 yaşındaki Yakup Cen, tatil için geldiği Denizli’de hayret uyandıran bir haberin kötü kahramanı’ oldu. 
     Emniyet amiri Cen, önceki akşam Acıpayam Kayhan kavşağında kırmızı ışık ihlali yaptı. Bunun üzerine görevli ekip otosunda bulunan polis memurları Ramazan Çelik 43 ve Mustafa Memiş 44 yola çıkarak kırmızı ışıkta geçen aracı durdurdu. 
     
Önce küfür, sonra dayak      Polis memurları, yapılması gerekeni yapmaya yani ceza yazmaya hazırlanırken, Yakup Cen otosunun içinden bağırdı "Ben emniyet amiriyim, bana ceza yazamazsınız." Bu sözün ardından iki trafik polisiyle tartışmaya tutuşan Cen, aracından inerek küfürler yağdırdığı polisleri dövmeye başladı. 
     Olaydan sonra gözaltına alınan Emniyet Amiri Cen’in yapılan muayenesinde alkollü olduğu tespit edilirken, dövdüğü polis memurları Ramazan Çelik 3, Mustafa Memiş ise 5 gün iş göremez raporu aldı. 
     İki trafik polisinin şik yetçi olması üzerine adliyeye sevk edilen Cen, Cumhuriyet Savcılığı’na ifade vermesinin ardından tutuksuz yargılanmak üzere serbest bırakıldı. Ancak Cen’e alkollü araç kullanmak ve kırmızı ışık ihlalinden ceza kesildi ve ehliyetine de 3 ay süreyle el konuldu. 
     



 YAŞAM 






















</TEXT>
</DOC>
