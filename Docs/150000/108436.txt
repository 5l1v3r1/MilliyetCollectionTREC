<DOC>
<DOCNO> 108436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/cetiner.html </URL>
<DATE> 2002/09/19/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Barajdan beleş gol bekleyenler 
</HEADLINE>
<TEXT>

     Seçim gecesi 3 Kasım’ı 4 Kasım’a bağlayan gece herhalde uyuyamayacağız, sonuçları saat be saat izleyeceğiz Ya bir de kafalarına yorganı çekip, ne çıkarsa bahtıma deyip mışıl mışıl uyuyanlar, rüyalar görenler ki, onlar sanırım hayli çok Gözlerini açtıkları zaman AKP’yi iktidar koltuğunda görürlerse nasıl şaşkına döneceklerini merak ediyorum 
     Ee nasıl olacak bu iş Milletin helal oylarıyla mı gelecekler iktidara Yoo nerede o bolluk Eğer vatandaşlarımızın yüzde 20 - 22’si itibar eder, oyunu verirse AKP seçim yasasının cilvesiyle evet beleş oylarla iktidara oturabilir 
     Aynı şekilde CHP, oyların yüzde 19 - 20’sini alsa bile pekala iktidarın ortağı olması mümkün Diyelim ki, açık farkla favori gösterilen AKP’nin oyları daha da fazla çıktı, yüzde 28 - 30’u buldu İşte o zaman CHP de yandı, memleket de Belki ve lütfen CHP iktidara sözü geçmez bir yama olabilir 
     Diğer partiler ise yüzde 2 ile yüzde 9 arasında vursunlar başlarını duvarlara Ne ettik de önümüzü, barajı görmedik diye, horon tepsinler 
     
     Ofsayttan gol atmak 
     Kendi düşen ağlamaz dedikten sonra... E peki, böyle burnunun ucunu göremeyen, üç ay sonrasını kestiremeyen kişiler koskoca ülkeyi nasıl yönetiyorlar İster istemez böyle düşünüyor insan 
     Atı alan Üsküdar’ı geçmek üzereyken, başlarına geleceğin farkına varanlar "partilerin oy barajını yüzde 10’dan aşağı indirmek" için harekete geçmişler, sabah şerifleri hayırlı olsun 
     Seçimin artık belirlenmiş olan tarihini ileriye atmak çirkin olur. Ama baraj adil, mantıklı bir rakama mesela yüzde 5’e indirilebilir Bütün uygar ülkelerde olduğu gibi. 
     Böylece çok bariz bir şekilde ofsayttan atılacak golden medet umanları tribünler ayağa kalkıp yuhalamadan hakem bayrağını kaldırmalı, düdüğünü çalmalı... 
     
     Rulet gibi seçim yasası 
     Bu yıl muhtemelen 34 - 35 milyon vatandaşımız oy kullanacak. Yani yeni seçimin barajı yaklaşık 3.5 milyon oy. Bir siyasi parti eğer 3 milyon 400 bin oy alırsa oyları yanıyor Yoo yoo yanmıyor, barajı aşan partilere bölüştürülüyor. Seçime katılan partilere seçmenlerin verdiği 500 bin, 1 milyon, 2 milyon oy belki de nefret ettiği bir rakip partinin daha fazla milletvekili çıkarmasını sağlıyor. Yani bu seçmene ağır bir ceza kesmek değil midir Olur mu böyle hokkabazlık, mantıksızlık, insaf ki insaf 
     AKP ile CHP işte burada anlaşıyor, beleş üzerinde anlaşıyor oyları kaçırmamak istiyor. Baksanıza Deniz Baykal’ın yeni sloganları da pek ilginç "tek partiye dönelim" diyor. Bu insanlara yıllar öncesinin çağrışımını veriyor Ama o tek parti nasıl yıkılmıştı 1950’de 
     Neyse bunu geçelim günümüze dönelim beleş oyları kapmakta AKP ve CHP yalnız değil. Barajın çizgisi üzerinde raks eden DYP ile DSP de komşuda pişer bize de düşer kabilinden. Bu beleş oylardan medet umuyor Hale bakınız siz 
     Hiç böyle rulet masası gibi seçim olur mu 
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
