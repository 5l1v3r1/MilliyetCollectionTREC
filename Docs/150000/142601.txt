<DOC>
<DOCNO> 142601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/spo03.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN'IN İNCE HESABI 
</HEADLINE>
<TEXT>

Ali Sami Yen için finans arayan Galatasaray, bir taşla iki kuş vurmak istiyor. Cim-Bom, stat için gelecek paranın 40 milyon dolarıyla AİG’deki hisselerini geri almayı planlıyor 
     HALİL ÖZER 

     Mahkemesi sürüyor 
     GALATASARAY AİG’den kurtulmak için düğmeye bastı. Halen mahkemelik olduğu şirketten hisselerini geri almak isteyen Galatasaray bir dizi projeler geliştirdi. Ali Sami Yen Stadı’nın yeniden yapılması için finans arayışlarında olan Sarı - Kırmızılı yönetim, anlaşacağı şirketten gelecek olan paranın bir kısmını AİG’e kaydırıp, yüzde 40 hissesini geri almak istiyor. 
     
     Ortak stat zor 
     KALAN parayla stadı yeniden inşaa etmek isteyen Sarı - Kırmızılılar’ın yaklaşık 100 milyon dolara ihtiyacının olduğu belirtiliyor. Beşiktaş’tan gelen ortak stat yapma teklifi ise sıcak karşılanmadı. İşbirliğiyle yapılacak olan projede sorunlar çıkacağı görüşünde birleşen Galatasaray Yönetimi, Körfez krizinin aşılmasından sonra sağlam adımlar atmaya hazırlanıyor. 
     
Hasan Şaş İmza atmadım      Çizme’ye yalanlama 
     İTALYAN basınında, İnter’in Hasan Şaş ile ön anlaşmaya vardığı yolundaki iddialara, yıldız futbolcu sert yanıt verdi. Hiçbir kulübe imza atmadığını açıklayan Milli futbolcu, "Onlar ister inansınlar ister inanmasınlar. Kimseyle anlaşmadım. Görüşmeler yapıyorum. Elbette birtakım transfer gelişmeleri oluyor. Ama bunların hiçbiri kesin değil" yorumunu yaptı. Öte yandan Hasan, hastalıkla mücadele eden eski Trabzonsporlu İsmail Gökçek’i ziyaret etti. 
     
Başkan ellerini açar takıma dua eder’Galatasaraylı Yönetici Orhan Yüzen, Özhan Canaydın’ın bilinmeyen yönlerini açıkladı 
     CÜNEYT KARAKAYA 

     Korku değil, saygı’ 
     ALİ Sami Yen Stadı’nda sorumlu yönetici Orhan Yüzen, bilinmeyen yönleriyle Galatasaray Başkanı Özhan Canaydın’ı anlattı. Yüzen, Canaydın’dan korkmadığını dile getirip, "Ona hepimiz saygı duyarız. Çok disiplinlidir. Galatasaray olmadan yaşayamaz. Florya’da otobüsün önüne geçer, futbolcular için dua eder. Bir kere el öptürdü, onu da futbolcular istedi" dedi. 
     
     Suçlu yöneticiler’ 
     YÜZEN son günlerde futbolda artan şiddet olaylarının faturasını yöneticilere çıkardı. Yüzen, "Seyircilerin ve futbolcuların suçu yok. Suçlu yöneticiler ve medya. Yöneticilerin yüzde 95’i Spor kardeşlik, dürüstlük, ahlak’ diyor ama, bu lafta kalıyor. Bu işten beslenen yöneticiler de var, gündeme gelebilmek için her şeyi söylüyorlar" diye konuştu. 
     
Primler ödendi      FENERBAHÇE galibiyetiyle moral bulan Galatasaray’da yönetim futbolculara jest yaptı. Önceki hafta 2.5 milyon dolarlık primlerin tamamını ödeyen Sarı - Kırmızılılar, Fenerbahçe galibiyetinin primini de dün hesaplara yatırdı. Toplam 250 bin dolarlık ödeme futbolcular arasında sevinç yaratırken, İstanbulspor karşılaşması öncesinde moralleri de en üst seviyeye getirdi. 
     
Tek sorun Berkant’      İSTANBULSPOR maçı öncesinde basın toplantısı düzenleyen Galatasaray Kulübü doktoru Bülent Bayraktar, Berkant’ın forma giyemeyeceğini açıkladı. Bayraktar, "Hasan, Revivo ve Xavier’in önemli sorunları yok. Ümit Davala idmanda bir sakatlık geçirdi. Ancak bu oyuncuların tümü antrenmana çıkacak durumdalar. Tedavilerini de sürdürüyoruz" ifadelerini kullandı. 
     



 SPOR 




























</TEXT>
</DOC>
