<DOC>
<DOCNO> 140631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur26.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'a getirilen Patriot da hazır... 
</HEADLINE>
<TEXT>

     Türkiye'nin savunmasını olası savaşta güçlendirmek amacıyla Hollanda'dan Türkiye'ye getirilen Patroit hava savunma sistemlerinden biri de Batman Havaalanı'nda hazır hale getirildi. 
     Edinilen bilgiye göre, 5 gün önce karayoluyla İskenderun Limanı'ndan getirilen Patriot Hava Savunma Sistemleri monte edilerek hazır hale getirildi. Diyarbakır'da kurulan 2 Patriot hava savunma sisteminden sonra, Batman Havaalanı'nda da bir Patroit hava savunma sistemi hazır hale getirildi. 
     Bu arada, ABD'nin olası Irak harekatı öncesi başlatılan havaalanlarındaki modernizasyon çalışmaları da devam ediyor. 
     Modernizasyon çalışmaları kapsamında 200 kamyon Batman Havaalanı'na, 100'e yakın kamyon da Diyarbakır 2. Taktik Hava Kuvvet Komutanlığı'na malzeme taşıyor. 
     Bu arada, son iki günde Türkiye'nin değişik illerinden Batman Köy Hizmetleri il Müdürlüğü'ne çok sayıda iş makinesi geldi. Aksaray, Niğde, Elazığ, Malatya, Şanlıurfa'dan gelen araçların önümüzdeki günlerde sığınmacılar için yapılacak kamplara gönderileceği bildirildi. 
     





</TEXT>
</DOC>
