<DOC>
<DOCNO> 101807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/dundar.html </URL>
<DATE> 2002/08/14/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Diyarbakır’da değişimin günü gelmiş. Sorunların önceliği değişmiş... 
</HEADLINE>
<TEXT>
Kimlik tamam sıra geçimde ’ 
Daha önce cop, dipçik baskısından, dil yarasından’ yakınan Diyarbakır, bugün kimlik derdini çözmüş görünüyor. Şimdi herkesin asıl derdi geçim’ 
     Diyarbakır Sipahi Çarşısı’nda bir esnaf gördüm kırmızı - yeşil - sarı renklerden poşular satıyordu, "Nasıl işler" diye sordum, şükretmeyi bilenlere özgü bir refleksle "Allah’a şükür" dedi, "...hiç siftahımız yoktur" diye ekledi. Bir yıl önce siyaseten o poşuları satmak mümkün değildi şimdi iktisaden almak mümkün değil. 
     Bakırcılar kahvesinde 60 yaşında 7 çocuklu bir hamal gördüm dermansız dizleri... 1964’ten beri hamal... "Gün oluyor, hiç iş çıkmıyor, çıktığında cebime kalan 5 milyon" dedi. "Nasıl geçiniyorsun peki" diye sordum, "Ekmek, suyla" dedi. Etin tadını unutmuşlar. 
     Ben’u - sen Mahallesi’nde gecekondular içinde Sosyal Hizmetler’in çocuk yuvasını gördüm 40 çocuğun 40’ının da elbiselerine inat ışıldıyor gözleri... Handan, ilk 2’ye geçmiş, 50 kişilik sınıfta öğrenememiş henüz okumayı... "Ama mutlak öğreneceğim" diye söz verdi. 6 yaşında bir oğlan gördüm Adı Rohat... Manasını sordum "Gün geldi" dediler. 
     
     HADEP Kürt partisi olmamalı’ 
     Diyarbakır’da değişimin günü gelmiş. Sorunların önceliği değişmiş. Evvelden hep "cop, dipçik baskısından, dil yarasından" yakınan Diyarbakır bugün o konuda "Çok şükür daha iyi" diye gülümsüyor. Kimlik derdi çözülmüş gibi... Gaffar Okkan’dan beri polisle barışılmış, baskılar azalmış. Etrafta fazla panzer, asker görünmüyor. 
     Şimdi asıl dert geçim. Yolaçlı Kıraathanesi’nde serbest çalışan bir HADEP’li çevredekilerin onayı arasında ihtiyacı çok net ortaya koydu "10 yıl önce Meclis’e yolladığımız milletvekillerinden beklentimiz kimliğimizi ortaya koymalarıydı. Onlar da onu yaptılar. Artık kazın ayağı öyle değil. Şimdi benim bir Türk’le, Çerkez’le, Laz’la aynı çözümler üzerinde anlaşabilmem lazım. HADEP’in de buna göre açılması, Türkiye’nin partisi olması lazım". 
     
     Dar anlamda Kürtlük aşıldı’ 
     10 yıl önce Meclis’e gönderilenlerden, eski DEP milletvekili, yeni avukat Sedat Yurttaş katılıyor bu yoruma "10 yıl önce deneyimsizdik. Şimdi yeni bir Türkiye kuruluyor. Kürtlerin de buna ayak uydurması lazım. Artık savaş koşullarında değiliz. Dar anlamda Kürtlüğü aştık. Kürt olsun da isterse mafya olsun’ yok artık Kürt olmasa da evrensel değerlere bağlı olsun’ diyoruz. HADEP de, Türkiye’yi kucaklayan bir proje partisi olmalı". 
     
     İttifaka sıcak bakıyorlar 
     Bunlar hem HADEP’e, hem devlete mesaj HADEP "Kürt partisi" imajını yıkmalı, devlet de eski yaklaşımdan çıkmalı bölgeyle kucaklaşmalı. 
     "HADEP yüzde 5’te de kalsa bizim partimiz olsun" demiyor insanlar "Görüşümüze yakın partilerle ittifak yapsın, mutlak Meclis’e girip bizi temsil etsin" diyor. 
     Belediye Başkanı Feridun Çelik de aynı görüşte "Özeleştirimizi yaptık. Şimdi bu yeni süreçte ortak noktalarda buluşmak lazım." 
     HADEP, belediyede bir yerel iktidar deneyimi yaşadı. Bu deneyimi Meclis’e taşımak istiyor. Diyarbakırlıların çoğu belediyeden memnun görünüyor. Memnun olmayan da "Yaptırmadılar ki" diye savunuyor. Çelik, altyapı gibi, sonucu uzun vadede alınacak zorlu bir işe girişmiş. Şehre su getirmiş, sur diplerini temizlemiş ancak anlaşılan halkla ilişkileri ihmal etmiş. Önümüzdeki dönem yeniden aday. Şimdi bir tanıtım atağıyla Diyarbakır’ı turizm kenti yapmak istiyor. Diyarbakır’da işsizlik yılgınlığı, Irak’la savaş korkusu, Derviş’e ve HADEP dışındaki partilere öfke, ama AB’ye inanç ve destek var. Rohat’ların kentinin, rahata kavuşma günü gelmedi mi 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
