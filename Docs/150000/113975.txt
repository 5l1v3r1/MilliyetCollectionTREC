<DOC>
<DOCNO> 113975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/guncel/gun02.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BİT’ler söz dinlemiyor 
</HEADLINE>
<TEXT>

Defalarca uyarılmalarına rağmen kılık kıyafet yönetmeliğine uymayan belediye şirketlerinde çalışanlar, türban ve sakaldan vazgeçmiyor 
     İSTANBUL Milliyet 

     İçişleri Bakanlığı Mülkiye Müfettişleri ve İstanbul Valiliği’nin son iki yılda sık sık yaptığı uyarılar üzerine, İstanbul Büyükşehir Belediyesi’nde yeniden uygulanmaya başlanan "kılık kıyafet yönetmeliği"ne kimse aldırmıyor. Özellikle belediye şirketleri BİT’lerde çalışanlar, böyle bir yönetmelik yokmuş gibi davranıyor. Kamu personelinin kılık kıyafette birlik ve bütünlük içinde bulunmalarını sağlamayı amaçlayan yönetmelik, İSKİ ve İETT’de de sık sık türban ve sakalla deliniyor. 
     
     VEZNEDAR TÜRBANLI 
     Kuruluş sermayelerinin tamamına yakını İstanbul Büyükşehir Belediyesi’ne ait olan belediye şirketlerinde kılık ve kıyafet yönetmeliği geçerli değil. Belediye yetkilileri, bu şirketlerinin özel şirket statüsünde olduğunu, kılık ve kıyafet yönetmeliğini uygulama zorunluluğu bulunmadığını iddia ediyor. Belediyenin en önemli şirketlerinden biri olan İGDAŞ’taki kadın çalışanlarının bir bölümünün türbanlı olarak görev yapıyor. Türbanlı kadınlar ağırlıklı olarak veznede ve abone kayıt bürolarında çalışıyor. 
     İstanbul Büyükşehir Belediyesi’nin yan kuruluşu olan İETT ve İSKİ’de de kılık ve kıyafet yönetmeliğinin uygulanması konusunda gerekli hassasiyet gösterilmiyor. 
     



 GÜNCEL 


















</TEXT>
</DOC>
