<DOC>
<DOCNO> 103105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yazar/gureli.html </URL>
<DATE> 2002/08/21/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Alt kimlik, üst kimlik, zenginlik 
</HEADLINE>
<TEXT>

     Cahit Külebi’den Niksarlı olarak söz edince, Zileliler neredeyse ayağa kalktı, o Zilelidir diye. Niksar da Tokat’ın ilçesi, Zile de. Ama ünlü şair Külebi’ye Tokatlı diyen yok ya Zileli ya Niksarlı. 
     Şairi Niksarlıların benimsemesi şundan Külebi ilkokulu Niksar’da okumuş ve kimi şiirlerinde Niksar’dan söz etmiş. Yazar Füruzan, Niksar’ı daha görmeden Külebi’nin dizelerinden sevdiğini söylüyor. Biz de Külebi’nin Niksar’dan söz eden şiirlerinden birinin kentin girişine büyük bir pano halinde yazılmasını önerdik. Nasıl ki, Gemlik yolunun üzerinde Orhan Veli’nin "Gemliğe doğru denizi göreceksin sakın şaşırma" dizeleri yazılı bir pano varsa Gönen’e girişte Ömer Seyfettin’ in Gönen’de doğduğunu bildiren cümlesi yer alıyorsa, Niksar’da da Külebi’nin dizeleri niye olmasın 
     Niksar’ın iki üniversite bitirmiş Belediye Başkanı Ahmet Duran Ünverdi bu öneriyi olumlu karşıladı, panoyu yaptıracağını söyledi. 
     Zileliler ise, Cahit Külebi’nin Çeltek köyünde doğduğunu belirtip, haklı olarak "O Zilelidir" diyor. Ne güzel Zilelilerin bu sahip çıkışlarına sevindik. 
     Bir öneri de Zilelilere Cahit Külebi’nin doğduğu köye eğer yoksa bir büstünü yaptırmaya ne dersiniz 
     Bir insanına, bir şairine gerek Zilelilerin gerek Niksarlıların sahip çıkışı, düşünce ufkumuzda bir tura yol açtı. Oradaki dostlarla sohbetlerimizde, gerek Zilelilerin gerek Niksarlıların kendilerini genellikle Tokatlı olarak değil, Zileli ya da Niksarlı olarak tanımladığını öğrendik. Aynı durumla çoğu yerde karşılaşıldığını siz de anımsamalısınız. 
     Bu durum, insanların alt kimliklerine verdiği önemin bir göstergesi değil mi Tokat, bundan bir şey kaybetmiyor, tam tersine bir zenginliği yaşıyor. 
     Düşünün Zileliye zorla "Tokatlıyım" dedirtmeye kalkıyorsunuz, Niksarlıya Tokatlılığı dayatıyorsunuz. Olacak iş mi Akıl karı mı 
     Bırakın insanlar tüm kültürleriyle alt kimliklerini dilediği gibi yaşasın. Zaten öyle oluyor. Zilelinin Zile için, Niksarlının Niksar için yaptığı sonunda Tokat’ın olmuyor mu 
     Aynı şeyi 81 il için de düşünebilirsiniz. Tek ülke, tek bayrak, tek ortak resmi dil üst kimlik böyle, bırakın alt tarafını, herkes alt kimliğini şairleriyle, türküleriyle, yemekleriyle, anadiliyle, folkloruyla gönlünce yaşasın ve de yarışsın. Türkiye’nin eşsiz tarih, kültür ve doğa zenginliğiyle övünmek herkesin hakkı. 
     
     Bir şiir 
     Tokat’ın Zile’sinde doğup ilkokulu yine Tokat’ın Niksar’ında okuyan Türkiye’nin şairi Cahit Külebi’nin "Yurt" şiirinden dizelerle noktalayalım haftayı 
     "Hayal kurmak isterse eğer canım Bulutlara bir seslenmek yeter. Siz baksanız bir şey göremezsiniz. Benim yurdumdur orası Ardıçlar, gürgenler, tozlu yollar... Tokat’la Niksar arası." 
     
     







Siyasi kayganlık 


Siyaset miyaset, politika molitika 


İç düşmanlar 


Ecevit "Baykal gel burada öl, diyor" 


Bu gençleri biri görmeli 


Pahalı sigara içenler daha mutlu oluyor 


Alt kimlik, üst kimlik, zenginlik 


Derviş, politikadan neden anlamıyor 


Bir parkın düşündürdükleri... 


Sol seçmen olarak kime oy vereyim 


Tarıma destek yerine köstek 


</TEXT>
</DOC>
