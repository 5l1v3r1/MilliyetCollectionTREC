<DOC>
<DOCNO> 100223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/siyaset/siy05.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalı Bakan Türkiye’nin süreci onaylanır 
</HEADLINE>
<TEXT>
UYGULAMAYA BAKACAKLAR... 
     HANZADE ÜNUZ İzmir DHA 

     Belçika Maliye Bakanı Didier Reynders, AB uyum yasalarının seçimden önce işlerlik kazanmasının AB için önemli olduğunu belirterek, "Seçim öncesi uygulamaların işlerlik kazanması gerekiyor. Bunların uygulamasını görmek AB’yi tatmin edecektir" dedi. 
     Maliye Bakanı Sümer Oral’ın davetlisi olarak Türkiye’de bulunan Reynders, İzmir Adnan Menderes Havalimanı’nda soruları yanıtladı. Reynders, ekonomik reformların yanında insan haklarıyla ilgili reformların yapılmasından memnun olduğunu ifade ederek, şunları kaydetti 
     "Özellikle ölüm cezasıyla ilgili düzenlemeler çok önemli. Ekimde Brüksel’de bir toplantı var. Yıl sonunda da Kopenhag’da. Türkiye ile ilgili yeni sürecin başlamasından önce burada bazı kararlar alınabilmesi için daha birtakım gelişmeler gerekli. Sümer Oral ve Kemal Derviş’le bunları konuştum." 
     Reynders, "Süreç başlamıştır. 2004’e kadar AB parlamentosu yenilenecek. Tahmin ediyorum ki, AB’nin yeni parlamentosu Türkiye’nin sürecini onaylayacaktır" diye konuştu. 



 SİYASET 



















</TEXT>
</DOC>
