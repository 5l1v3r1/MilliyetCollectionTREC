<DOC>
<DOCNO> 106888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/spor/aspo.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın, tribün teröründe medyanın da payı olduğunu söyledi, yardım istedi 
</HEADLINE>
<TEXT>
HEPİMİZ BOĞULURUZ 
Galatasaray Başkanı, altı aylık icraatını MİLLİYET’e anlattı... 
Özhan Canaydın, "Basın olayları büyütmeye devam ederse, aynı çukurda boğulacağız. Ama altta kim kalır, bilinmez" dedi 
     HALİL ÖZER 

     Galatasaray Başkanı Özhan Canaydın ile başkanlığının ilk günü de görüşmüştük. O günden, bu yana 6 ay geçti. Ve Canaydın ile bir kez daha aynı masanın etrafında toplandık. Milliyet Spor Servisi Sorumlusu Necil Ülgen, Bilal Meşe, Ercan Güven, Bilgin Gökberk ve Erhan Telli ile 6 ayda neler olup, bittiğini Canaydın’a sorduk. Başkan, Çırağan Oteli’nde saatlerce bize altı aylık icraatlarını ve gelecekle ilgili planlarını anlattı. 
     Başkan Canaydın’ın en hassas olduğu nokta, hiç şüphesiz stadlarımızda yaşatılması gereken fair play ruhu. Ancak bu konuda, bizlere de görev düştüğünü söyledi. Canaydın olayların medyada fazla büyütülmemesini ve kendilerine sonsuz destek verilmesini istiyor. İşte Başkan’ın sözleri 
     
     "Göğüs germeliyiz" 
     "Ben fair play için adım atacağım, bana basın olarak yardımcı olun dedim. Ama olunmuyor. 1954’ten beri futbol maçı seyrediyorum. Beşiktaş, Fenerbahçe, Galatasaray seyircisi, İnönü’de yan yana polis kordonu olmadan oturuyordu. Şimdi bunu yaratamaz mıyız Bu kavga ortamını, kavgaları, bıçakları, amigoları yaratan sizlersiniz. Benim korumayla gezdiğimi göremezsiniz. Bizim de başımıza gelebilir bazı şeyler. Ama göğüs germemiz lazım." 
     "Taraftarı terbiye etmemiz gerekir. Bunun için bir atılımımız var. Bir fon yaratıp, taraftar eğitim programı yapacağız. Başka çaresi yok. Bu taraftarlar 300 bizde, 300 Fenerbahçe’de, 300 Beşiktaş’ta. Hepsi de birbirleriyle arkadaş. Bakın bir gün çıkar, bangır bangır bağırırım, basından yardım görmedim diye. Bana yardımcı olun, yoksa bu işin sonu kötüye gidiyor. Ama olaylar sizin için cazip. Galatasaray, 5 otobüsle Saracoğlu’na gidiyor, camlar iniyor. Milli maçtaki gibi olayları büyütmemeniz gerekir. Eğer büyütürsek, bu çukurun içinde hepimiz boğulacağız. Altta kim kalır, bilinmez. Geçtiğimiz yıllarda Beşiktaş sahaya çıkarken, ölüm marşı çalınmasına çok karşı çıktım. Yönetime geldim, bunun cezasını hemen verdim sorumlularına." 
     
     "Tasarruf edeceğiz" 
     "Stat projesi, 1996’da çok iyi bir teşebbüstü. Ama çok uzadı. Hiç gocunmamak lazım. Şehir içinde bir stat yapabilmek için, sadece 3 sene izin alma işlemleri sürdü. Niye eski projede ısrar ediyoruz Çünkü içinde 5 bin kişilik konser alanı olacak. Genel kuruldan, 118 milyon dolar harcama yetkisi alındı. Maksimum değerde bir yetki alınsın da, bir daha depasman için yetkiye gerek duyulmasın dendi. Biz stadı 55 milyon dolarlık maliyete indirdik. Kulüp kulesini yapmayacağız. 10 milyon dolar tasarruf yapacağız. 42 bin kişilik stadı bitirmiş oluyoruz. 
     "Yap - işlet - devret modeliyle bize 7 teklif geldi. Ancak bu modelle 5 veya 7 sene gelir elde edemeyeceğiz. O zaman nasıl yaşayacağız Düşünün, bu yıl bütün kombinelerin hepsi rekor düzeyde satıldı. 5.5 milyon dolar gelir sağladık. Tam sezona girerken, tertemiz para. Şimdi, bundan yoksun kalamayız. Yap - işlet - devrete bırakırsak 7 sene nasıl geçineceğiz Biz diyoruz ki, gelin bizle ortak olun. Siz finasmanı yapın, biz sahayı ortaya koyalım. 10 veya 15 sene içinde yüzde 55’i Galatasaray’ın, yüzde 45’i yatırımcı firmanın olmak üzere, paylaşarak bu stadı yapalım. 
     
     "Mantarları ektik" 
     "İlk defa açıklıyorum burada. Bir ay içinde yüzde 90’ı çözülmek üzere. Hemen eski açıktan başlayacağız. Ama yüzde 10’luk pay bırakıyorum. Ben imzayı atmadan olacak demem. 18 civarında teklif alarak geldik. İş bitene kadar sır olarak kalması lazım. Biz söz verdiğimiz konuların içinde sadece stadda rötar yaptık. Ama 6 aylık sürede, 6 senede yapılacak işlere imza attık. Güzel şeyler oluyor. Toprağın altına mantarları ektik, sonbaharda bile çıkartabiliriz. 
     
Avrupa çıkarması      Avrupa’da 750 bin Galatasaraylı tespit ettik. Bu potansiyeli harekete geçireceğiz. Merkezi Köln’de olmak üzere, Avrupa’da konfederasyon kuracağız. 750 bin kişiye Galatasaray taraftarlık belgesi vereceğiz. Uzun süre bu işlerle ilgileneceğim. Avrupa’da toplam 2.5 milyon Türk futbolsever var. UEFA bizi bu yüzden seviyor. Dört büyük kulüp, Avrupa’da ürün satmak için ortak çalışmalıyız. Öncülük yapacağım. 
     
Şapkaya önlem      Galatasaray’da göreve geldiğim ilk gün baktım, futbolcuların başında kebapçı, antenci, köfteci şapkaları vardı. Bu, beni oldukça rahatsız etti. Teknik Direktör Lucescu’ya bunun nedenini sordum. Bana, para alamadıklarını ve 600 dolar karşılığında, bu şapkaları taktıklarını söyledi. Hemen duruma el koydum ve bunu engelledim. Eğer takmak istiyorlarsa, Galatasaray şapkası taksınlar. Zaten bütün paralarını ödedim. 
     
"Elinden tutardım"      Bir gün balkonda antrenman izliyordum. Hakan Şükür oradaydı. Hatırını sordum. Daha sonra bana, İngiltere’de oynayacağını açıkladı. Hayırlı olsun dedim. Hoca üst katta ve ben hep oradayım. Bir kere bile bir şey söylemedi. Söylese, elinden tutar, hocaya götürürdüm. Teknik işe karışmam. Onun için üzülüyorum. Ama milli takım da onsuz üç gol attı. Mezarlıklar vazgeçilmezlerle dolu. Bize çok sıkışık dönemde geldi. Bundan rahatsız oldum. 
     
"Randımanı yok"      Hasan Şaş giderse, hayırlı olsun. Şartlarımızı ortaya koymuştuk, kabul etmedi. Biz de, oğlum kafanı bozma futboluna bak, dedik. Önemli bir para verdik, istemedi. H l randıman alamıyoruz. Onu bir Arap takımı ve Liverpool istedi. Menajerleri yıllık 3.5 milyon dolar talep etmiş,tabii olmadı. Adamlar, masraflı diye Rivaldo’yu bile satıyorlar. İstesem iki saatte imzalatırdım. Ama bu bir başarı olmaz, insan haklarına da aykırı. 
     
"İstesek, alırdık"      Nouma, bize 600 bin dolara gelmek istedi. Kulübü de, 250 bin dolar talep etti. Geri çevirdik. Bir süre sonra Beşiktaş devreye girdi, yine bize geldiler. Fiyat artırmaya çalıştılar. Yine kabul etmedik. Takımdaki dengeleri bozamazdık. İsteseydik, hemen alırdık. Mondragon olayı çok üzücü. Türkiye’nin parasına yazık. Bu işi zafer haline getirip, şov yapsaydık, Beşiktaş yönetimi sarsılırdı. Ama yapmadık. Konuyu da hemen kapattık. 
     



 SPOR 



























</TEXT>
</DOC>
