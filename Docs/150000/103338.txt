<DOC>
<DOCNO> 103338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun14.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Başbakanını tehdit eden bir kişi gözaltında 
</HEADLINE>
<TEXT>

     İsveç'te, Başbakanı Göran Persson'un seçim mitingi sırasında, şüpheli hareketleri üzerine kendisini sorgulayan polise, ''Silahım olsaydı Başbakan'ı öldürürdüm'' diyen bir kişi, gözaltına alındı. 
     Persson'un, başkent Stockholm'un 500 kilometre güneybatısına düşen Malmö kentinde dün yaptığı konuşma sırasında, adı açıklanmayan 56 yaşındaki bir kişinin şüpheli hareketleri olduğu ihbar edildi. 
     Kendisini olay yerinde sorgulayan polis görevlilerine, ''Eğer silahım olsaydı Başbakan'ı öldürürdüm'' diyen şüpheli, hemen gözaltına alındı. 
     Malmö polis sözcüsü Kenneth Strand, şüphelinin silahsız olduğunu ve Başbakan Persson'a yaklaşma girişiminde bulunmadığını söyledi. Sözcü, halen gözaltında olan şüphelinin tutuklanması yönünde dosya hazırlandığını belirtti. 
     Persson'un basın sekreteri Anna Helsen ise ''konunun polisi ilgilendirdiğini'' belirtti. 
     Sosyal Demkokrat Parti lideri Başbakan Persson, 15 Eylül'de yapılacak genel seçimler için propaganda çalışmalarına devam ediyor. 
     





</TEXT>
</DOC>
