<DOC>
<DOCNO> 149434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/ekonomi/eko03.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan müşteri avına çıkacak 
</HEADLINE>
<TEXT>

Maliye Bakanı Unakıtan, 'Özelleştirme bana geçti, ziyaretçiler arttı. Artık aktif pazarlama yapacağız. Yurtiçinde ve dışında müşteriyi biz arayacağız' dedi 
     EKONOMİ SERVİSİ 

     Maliye Bakanı Kemal Unakıtan, "Özelleştirme bana bağlandıktan sonra gelen gidenin sayısı bir hayli arttı" dedi. 
     Tekel'in özelleştirme süreciyle ilgili düzenlediği basın toplantısında, yakın gelecekte kapsamlı bir pazarlamanın içine gireceklerini belirten Unakıtan, "Amacımız oturup müşteri beklemek değil, müşteriyi bizzat aramak ve etkin bir pazarlama faaliyetinde bulunmak istiyoruz" diye konuştu. 
     
     'Tarihi öne çektik' 
     Haziranda Tekel'in sigara ve içki birimlerinin blok satışı için ihaleye çıkılacağını bildiren Unakıtan, "Bu tarihi öne çekebiliriz. İçeriden ve dışarıdan yoğun ilgi var. İlk gözlemlerimiz de bizi oldukça sevindiriyor" dedi. 
     
     'Sarayları da satarlar' 
     Öte yandan CHP Genel Başkanı Deniz Baykal, sivil toplum kuruluşlarını kabulünde, "Bunlar, yakında Topkapı Sarayı'ndaki Şah İsmail'in tahtını, Kaşıkçı Elması'nı da satışa çıkaracaklar" dedi. 
     


SİYASET 




















</TEXT>
</DOC>
