<DOC>
<DOCNO> 100422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/guncel/gun04.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykam hakkında müstehcenlik davası 
</HEADLINE>
<TEXT>

     NEZİH GÜROL İstanbul 

     Bedri Baykam hakkında, sahibi olduğu yayınevi tarafından piyasaya çıkarılan "Hauptbahnhof’tan bir trene bindim" adlı kitapta "halkın ar ve haya duygularının incitildiği, cinsi duyguların tahrik edildiği" gerekçesiyle dava açıldı. Kitabın toplatılarak, Baykam’a 3.3 milyar lira para cezası verilmesi istendi. Cumhuriyet Savcısı Cevat Özel tarafından hazırlanan iddianamede, Baykam’ın sahibi olduğu Piramit Film Prodüksiyon Yapımcılık ve Yayıncılık’ın yayımladığı kitabın Mayıs 2002’de incelendiği belirtildi. 
     
     Ödemeyi yapmadı 
     Erje Ayden tarafından kaleme alınan kitap, TCK’nın 426 1 maddesinde düzenlenen müstehcenlik unsurları bulunduğunun düşünülmesi üzerine, bu konuda bilirkişi olan Başbakanlık Küçükleri Muzır Neşriyattan Koruma Kurulu’na gönderildi. Raporda, kitabın 11 sayfasındaki anlatımların, genel ahlaka aykırı olduğu öne sürüldü. Soruşturma sırasında para cezasına çarptırılan Baykam’ın 10 günlük yasal süre içinde ödemeyi yapmaması nedeniyle hakkında dava açıldığı ifade edildi. 
     



 GÜNCEL 















</TEXT>
</DOC>
