<DOC>
<DOCNO> 126423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur07.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişan evi kana bulandı... 
</HEADLINE>
<TEXT>

     Manisa'nın Sarıgöl İlçesi Ziyanlar Köyü'nde davetli olduğu nişanda havaya ateş açmak isteyen aşırı alkollü bir kişi kendini yaraladı, en yakın arkadaşı yaşamını yitirdi. 
     Alınan bilgiye göre, Ziyanlar Köyü Muhtarı Kamil Horasan'ın kızının nişan töreninde içki masasında oturan davetlilerden Alaşehir İlçesi İsmailbey Çiftliği Köyü'nden Muammer U. 33 alkollü olarak belindeki silahı çıkararak havaya ateş açmak istedi. Ancak ateş alan silahtan çıkan kurşun Muammer U.'nun sol eline girip çıkarak, yanında oturan yakın arkadaşı Kula İlçesi'nin Battalmustafa Köyü'nden Esabil Ateş'in 44 kalbine saplandı. Esabil Ateş, olay yerinde hayatını kaybetti. 
     Muammer U. gözaltına alınırken olayla ilgili soruşturma sürdürülüyor. 
     





</TEXT>
</DOC>
