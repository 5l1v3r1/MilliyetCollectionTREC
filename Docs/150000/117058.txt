<DOC>
<DOCNO> 117058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/magazin/mag01.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar doğuştan rocker’lar 
</HEADLINE>
<TEXT>

Yuvarlanan kaya yosun tutmaz’ tezini kanıtlayan Rolling Stones’un 40’ıncı yıla özel son şovları, grup üyelerinin kızlarının da podyuma çıktığı defileydi 
     DIŞ HABERLER SERVİSİ 

     Rock müziğin kilometre taşlarından İngiliz Rolling Stones topluluğunun, 1962 - 2002 arasındaki şarkılarının en iyilerinin derlendiği Forty Licks’ albümünün müzik dünyasındaki süksesi parlaklığını korurken, Amerika ve İngiltere’nin birçok kenti derleme albümün şerefine şatafatlı organizasyonlara sahne oluyor. Önceki gün Beverly Hills’te düzenlenen Rolling Stones temalı "Fashion and Licks 2002" defilesi de bu organizasyonlardan biriydi. 
     Podyuma çıkan birbirinden ünlü simalar, "Buddhist Punk", "Chrome Hearts" ve "Agent Provocateur" markalarının Rolling Stones çağrışımları yapan yeni tasarımlarını sergiledi. 
     İzleyiciler arasındaki topluluğun solisti Mick Jagger defilenin en ilgi gören ismiydi. Grup üyelerinden Keith Richards’ın kızları Alexandra ve Theodore ile Ronnie Wood’un kızı Lea Wood, hep birlikte Mick Jagger gibi poz vererek "Rolling Stones boyu dayanışma" örneği verdi. Defilede podyuma çıkan isimler arasındaysa Rolling Stones gibi bir rock dinozoru olan Rod Stewart’ın kızı Kimberly ve oyuncu Natasha Henstridge yer aldı. 
     



 MAGAZİN 














</TEXT>
</DOC>
