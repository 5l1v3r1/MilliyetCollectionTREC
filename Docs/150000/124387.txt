<DOC>
<DOCNO> 124387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sondun27.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BM "Kıbrıs konusunda uzlaşma sağlanamadı" 
</HEADLINE>
<TEXT>

     BM, Kıbrıs konusunda tarafların görüşlerinin birbirine çok yaklaşmış olmasına rağmen, Kopenhag'da bir anlaşmaya varılamadığını açıkladı. 
     BM sözcüsü Fred Eckhard, "Genel Sekreter'in Kıbrıs özel temsilcisi Alvaro de Soto, 12-13 Aralık'ta Kopenhag'da yoğun bir diplomasi trafiği sürdürdü, ancak maalesef özlü bir çözüme ulaşılmasının mümkün olmadığı anlaşıldı" dedi. Sözcü, "Son dakikaya kadar bir uzlaşının mümkün olduğu sanılıyordu" diye ekledi. 
     "Genel Sekreter Kofi Annan'ın 10 Aralık tarihli önerilerinin hala masada olduğunu" kaydeden Eckhard, "Mevcut fırsatın kaçırılmış olmasının üzüntü verici olduğunu" vurguladı. Sözcü, "Buna rağmen her iki taraf da müzakereleri sürdürme kararlılıklarını ifade etmişlerdir" diye konuştu. 
     





</TEXT>
</DOC>
