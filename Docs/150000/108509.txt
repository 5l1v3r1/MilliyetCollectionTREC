<DOC>
<DOCNO> 108509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/soneko34.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 0.07'lik artışla noktaladı... 
</HEADLINE>
<TEXT>

     İMKB Bileşik Endeksi, 2. seansta 26.90 puan artarak, 9,263.78 puandan kapandı. 
     İlk seanstaki 20.66 puanlık düşüş dikkate alındığında, borsa endeksi günün tamamında 6.24 puan yükseldi. Hisse senetlerindeki günlük artış ise yüzde 0.07 oldu. 
     Seansa 17.87 puan kayıpla 9,219.01 puan seviyesinde başlayan endeks, ilk yarıyı da 8.19 puan kayıpla 9,228.69 puandan geçti. Endeks, seans içinde en düşük 9,124.25 puanı, en yüksek de 9,273.03 puanı gördü. 
     Borsa uzmanları, Borsa'da hacimsiz, durgun günlerin yaşandığını hatırlatarak, Danıştay 10. Dairesi'nin, Pamukbank'ın Tasarruf Mevduatı Sigorta Fonu'na TMSF devrine ilişkin Bankacılık Düzenleme ve Denetleme Kurulu BDDK kararının yürütmesinin durdurulması istemini reddetmesinin, Yapı Kredi hisselerine satış getirdiğini kaydettiler. 
     Kapanışta mali endeks 5.64 puan kayıpla 11,055.40 puana geriledi, sanayi endeksi 32.53 puan artışla 9,062.68 puana, hizmetler endeksi 48.08 puan artışla 6,401.35 puana yükseldi. 
     Böylece ilk seansa göre mali grup hisseler ortalama yüzde 0.05 değer kaybederken, sanayi grubu hisseler ortalama yüzde 0.36 oranında, hizmetler grubu hisseler de ortalama yüzde 0.76 oranında değer kazandı. 
     2. seansta işlem gören toplam 292 hisse senedinden 111'i değer kazanırken, 88 hisse senedi değer kaybetti. 93 hissenin fiyatında ise değişiklik olmadı. 
     Seansta, 114 trilyon 452 milyar 319 milyon liralık işlem hacmi kaydedildi. İki seanstaki işlem hacmi toplamı da 171 trilyon 221 milyar 561 milyon lira oldu. 
     2. seansta Yapı Kredi Bankası, Tansaş, İş Bankası C, Sabancı Holding ve Petrol Ofisi yoğun işlem gören hisse senetleri olarak belirlendi. 
     





</TEXT>
</DOC>
