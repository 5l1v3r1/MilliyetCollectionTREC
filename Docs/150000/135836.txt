<DOC>
<DOCNO> 135836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/agun.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak’a newline 80 bin Türk askeri girecek 
</HEADLINE>
<TEXT>

18 Şubat’ta tezkere onaylanınca, 300 Amerikan uçağı Türkiye’ye inip havaalanlarına yerleşecek 

Kuzey Irak topraklarına önce 80 bin Türk askeri, ardından da 50 bin Amerikan askeri giriş yapacak 
     SERPİL ÇEVİKCAN scevikcan milliyet.com.tr. 

     Üs ve limanların modernizasyonu için ABD’ye izin vererek olası harek t için ilk resmi destek adımını atan Türkiye, Bush yönetimi ile operasyon pozisyonları ve uygulama esaslarını tek tek belirliyor. 80 bin Türk askerinin konuşlanması planlanan Kuzey Irak’a 50 bin civarında ABD askerinin geçirilmesi öngörülüyor. Alınan bilgilere göre, müzakerelerde askeri ve siyasi açıdan ortaya çıkan son durum şöyle 
     KONAKÇI HEYET GELDİ TBMM’den üs ve limanların modernizasyonu için çıkan onayın ardından, "konakçı heyet" olarak tabir edilen ABD teknik heyeti Türkiye’ye geldi. Heyet Diyarbakır, İncirlik, Batman havaalanları ile Mersin ve İskenderun limanlarında uçak, gemi ve personel yerleşkesini saptayacak. 
     GEMİLER KAPAK ATACAK Meclis onayının çıkması nedeniyle dünden itibaren Akdeniz’de bekleyen Amerikan gemilerinden, üs ve limanların modernleştirilmesiyle ilgili teçhizat taşıyan gemiler, Türk limanlarına kapak atabilecek. 
     
     GRUP GRUP İNECEKLER 
     300 UÇAKLIK FİLO GELİYOR TBMM’den 18 Şubat’ta çıkması beklenen Türkiye’de yabancı asker bulundurma ve Türk askerinin yabancı ülkeye gönderilmesine ilişkin tezkerenin hemen ardından, önce ABD’nin hava kuvvetlerine ait güçler Türk topraklarına iniş yapacak. 260 - 300 uçaklık filonun peyderpey iniş yapacağı ve havaalanlarına yerleşecekleri öğrenildi. 
     
     ÖNCE HAVA GÜCÜ 
     20 ŞUBAT’TAN SONRA Bu tarihten itibaren hem güneyden, hem kuzeyden hava bombardımanının başlayabileceği belirtildi. ABD, önce yoğun hava gücü kullanarak Saddam kuvvetlerini dağıtacak. 
     MARTTAN ÖNCE GİRECEK Türk kara güçleri, 18 Şubat’ta çıkacak tezkerenin onaylanmasının hemen ardından Kuzey Irak’a giriş yapacak. ABD kara güçleri ise TSK’nın ardından K. Irak’a geçecek. 
     
     İKİ KOLORDU GİDECEK 
     80 BİN TÜRK, 50 BİN ABD ASKERİ TSK’nın en az 80 bin kişilik iki kolordu ile Kuzey Irak’ta konuşlanması planlanıyor. Diyarbakır ve Van kolordularının yanı sıra Kayseri, Bolu ve Siirt’ten savaş kabiliyeti yüksek seçkin komando tugayları da Kuzey Irak’ta konuşlanacak. ABD ise bir süre önce yola çıkan 4. Tümen’e eklenecek bir tümen ile Türk topraklarından Kuzey Irak’a geçecek. ABD kara güçlerinin toplam rakamının 50 bin civarında olacağı belirtildi. 
     ÖZEL KUVVETLER Kaynaklar, halen Kuzey Irak’ta bulunan Amerikan özel kuvvetlerinin olası harek t sırasındaki işlevinin TSK, Amerikan kuvvetleri ve Kürt grupları arasında bağlantı kurmak olacağını kaydettiler. 
     
Kırtasiye masrafının bile pazarlığı yapıldı      Dışişleri Bakanlığı’nda yürütülen müzakerelerin ikinci ayağını oluşturan teknik ve siyasi çalışmalarda personel, lojistik, istihbarat, gümrük ve hukuk alanlarına ilişkin pazarlıklar yapılıyor. Amerikan kuvvetlerinin getireceği yedek parça ve mühimmat dökümünden, uçuş bilgileri ve ABD askerlerinin kimliklerine kadar pek çok konu detaylı müzakere ediliyor. Türkiye, getirilecek teçhizat ve malzeme için "geçici gümrükleme" yapacak. 
     ABD uçaklarının rotalarının Türk askeri makamlarına bildirileceği hükmü mutabakat zaptına konacak. ABD’lilerin kendi aralarında çıkacak ihtilaflarda Amerikan hukukunun, Türk ve Amerikalılar arasında çıkacak ihtilaflarda ise Türk hukuku ve mahkemelerinin yetkili kılınacağı konusunda anlaşmaya varılıyor. Olay meydana geldiğinde Amerikalı askerlerin görev başında olup olmadıkları, suçun niteliği gibi faktörler de göz önünde bulundurulacak. 
     
Kuzey Cephesi’nde komutanlık sorunu      BARKIN ŞIK, UTKU ÇAKIRÖZER Ankara 

     Türk ordusunun Kuzey Irak’ta bağımsız hareket etme olasılığı üzerine bölgedeki Kürtler rahatsızlıklarını dile getirince komutanlık sorunu doğdu. Önceki gün Ankara Palas’ta yapılan toplantıda ortaya çıkan sorun, ABD’nin "Irak’taki tüm askeri hareketler koalisyonun komutasında olmalı" görüşü üzerine eş komutanlık formülü ile giderilmeye çalışılıyor. Başkan Bush’un danışmanı Halilzad, "Bu konu Amerika ile Türkiye arasında uluslararası koalisyonun bir parçası olarak tartışılıyor. Türkiye’nin olası bir mülteci akınına ilişkin haklı endişeleri var" dedi. 
     
Ana kamp Kuzey Irak’ta kurulacak      CEM BAKIRCI Hakk ri DHA 

     Mehmetçik, Türkiye’ye yönelik göç dalgasını önlemek amacıyla Kuzey Irak’ın başta Kanimasi olmak üzere Derkar, Batufan ve Begova bölgelerinde 5 bin kişilik çadırkent kurma çalışmalarına başladı. Kuzey Irak sınırının sıfır noktasında bulunan Hakk ri’nin Çukurca ilçesinin Üzümlü köyüne 8 kilometre uzaklıktaki Kanimasi yakınlarında kurulacak çadırkentin ana kamp olacağı belirtildi. Kamp çalışmalarına Köy Hizmetleri ekipleri de katılıyor. Bölgeye sevk edilen askerler, araçlar ve teçhizatlar Çukurca’ya gelmeye başladı. Askerler, görev yapacakları bölgelere dağılıyor. 
     
     
     



 GÜNCEL 























</TEXT>
</DOC>
