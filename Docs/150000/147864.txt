<DOC>
<DOCNO> 147864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yazar/theper.html </URL>
<DATE> 2003/04/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Enflasyon ne oluyor 
</HEADLINE>
<TEXT>

     Biliyorsunuz her ayın üçünde enflasyon rakamları açıklanıyor. Bu ayın üçünde de aynı şey yapıldı ve bu defa rakamlar yüksek çıktı. Buna rağmen bir yıllık enflasyon rakamları göze yine hoş görünür biçimdeydi, yani denildi ki mart ayı itibariyle TEFE 35.2, TÜFE 29.4’tür. Bu rakamlar bizim gözlerimizin alışmadığı rakamlar. Ancak 
     Ben yine pişmiş aşa su katacağım. 
     Yukarıda verdiğim rakamlar sizin, bizim, hepimizin cebinden uçan giden paraları ilgilendirmiyor. Bakılması gereken rakamlar bunlar değil. Bakılması gereken rakamlar şöyle 
     TEFE 39.4, TÜFE ise 35.5 
     Yani sizin, bizim, hepimizin cebinden buharlaşıp giden paranın oranı bunlar. Bizlerin kaybı, geçen yılın aynı ayına göre 12 aylık ortalamadır. İkinci verdiğim rakamlar da bu ortalamaların alınması sonucu bulunan rakamdır. 
     Bunlar nerede kullanılır Beni ilgilendiren en bariz örnek, kira tespitlerinde ikinci verdiğim rakamlar kullanılır. Kira ihtilaflarında kiracı bizlere empoze edilen birinci rakamları, yani düşük enflasyon rakamlarını göz önüne alır. Oysa kira tespitlerinde göz önünde bulundurulması gereken oranlar benim ikinci verdiğim rakamlardır. İkinci verdiğim rakamlarda bir toptan eşya fiyat indeksi vardır, bir de tüketici indeksi. Kira tespitlerinde kullanılan toptan eşya fiyat indeksidir ki, mart ayı itibariyle bu oran 39.4’tür. Buna göre Mart 2003 ayı içinde kira sözleşmesi bitecek olan kiracılar kira bedellerine 39.4 oranında zam yapacaklardır. 
     
     







</TEXT>
</DOC>
