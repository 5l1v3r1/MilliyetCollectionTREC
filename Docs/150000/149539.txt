<DOC>
<DOCNO> 149539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun30.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da 3 Amerikan askeri öldürüldü... 
</HEADLINE>
<TEXT>

     Afganistan'ın güneyindeki Kandahar eyaletinin valisi Gül Ağa Şerzai'nin yeğeni, Taliban üyesi oldukları sanılan kişilerin açtığı ateş sonucu öldü. 
     Afgan güvenlik yetkilileri, Pakistan'ın sınır şehri Çaman yakınlarında Şerzai'nin arabasına yapılan saldırıda, arabada bulunan 2 Afgan askerinin yaralandığını belirttiler. 
     Gül Aga Şerzai'nin kardeşi Muhammed Şerif ise saldırıdan yara almadan kurtuldu. 
     Öte yandan Pakistan sınırındaki Kunar eyaletinde, Taliban üyelerinin bir askeri üsse açtığı ateş sonucu 3 Amerikan askerinin öldüğü, 2'sinin de yaralandığı açıklandı. 
     Pakistan basınındaki haberlere göre, Amerikan askeri üssüne ateş açan Taliban üyelerinin 5 kişi olduğu sanılıyor. 
     





</TEXT>
</DOC>
