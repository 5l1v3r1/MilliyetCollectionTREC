<DOC>
<DOCNO> 145334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur02.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ''Tezkere geçmediğinde istifayı düşündüm'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Başbakanlığı döneminde Meclis'e sevkedilen tezkerenin reddedilmesiyle istifa etmeyi düşündüğünü söyledi. 
     Abdullah Gül, Kanal D'de katıldığı bir programda ABD- Türkiye ilişkilerini ve Başbakanlığı dönemindeki tezkere konularını değerlendirdi. Gül, Türkiye ile ABD arasındaki ilişkinin ortadan kalkmadığını, sadece işbirliğinin şekli ve büyüklüğünün değiştiğini belirterek, "Demokratik bir ülke olan Türkiye'de parlamento bir karar verdi. Buna karşı herkesin saygı duyması gerekiyor" dedi. 
     
     "TEZKERE GEÇMEYİNCE İSTİFAYI DÜŞÜNDÜM" 

     Gül, Başbakanlığı dönemindeki tezkere görüşmelerinde "başta Ertuğrul Yalçınbayır olmak üzere bazı AKP Milletvekilerinin kabine de imza atmalarına karşın Meclis'te ret oyu vermelerinin" anımsatılması üzerine, "Bizim açımızdan da sıkıntılıydı ama sonra hükümet tezkerenin arkasında durdu" karşılığını verdi. Gül, "Ancak bu tezkere Meclis'ten geçmediğinde istifa etmeyi düşündüm. Hatta bunu konuştum da o arkadaşla Ertuğrul Yalçınbayır'ı kastediyor 
     ama o günkü şartlar altında çok kritik bir durum vardı. 
     Birincisi ekonomik durum söz konusu, ikincisi zaten bir hükümet değişikliği söz konusu olacaktı. Dolayısıyla yeni bir çalkantıya fırsat vermemek gerekirdi. Bu yüzden istifa etmedim. Ve doğru da oldu" diye konuştu. 
     




</TEXT>
</DOC>
