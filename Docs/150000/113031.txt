<DOC>
<DOCNO> 113031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yasam/yas00.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın şığın aile katliamı 
</HEADLINE>
<TEXT>

Tokat’ta bir delikanlı, sevdiği kızı vermeyen DSP milletvekili adayı amca ile annesinin canını aldı 
     SONER KAVAK, MEHMET SÖZKESEN Tokat DHA 

     Çılgın şık Ali Rıza Sadegül 23 , dün Tokat’ta dehşet saçtı. Sadegül, sevdiği 16 yaşındaki S.Ç.’yi, babası Hamza Çatak tutuklu olduğu için bir süre önce amcası Gazi Çatak’tan istetti. 
     Ancak DSP’nin Tokat 5’inci sıra milletvekili adayı amca Gazi Çatak 40 , bu isteğe karşı çıktı. Aldığı olumsuz yanıta sinirlenen Sadegül, dün sabah sevdiği kızın da oturduğu Yeşilırmak Mahallesi Mehmetçik Sokak Yıldız Apartmanı’nın önünden geçiyordu ki, Gazi Çatak’ın annesi Nuriye Çatak’ı 64 birinci kattaki evlerinin balkonunda gördü. 
     
     Balkonda vurdu 
     Nuriye Çatak, Sadegül’ü fark edince içeri kaçmak istedi. Ancak çılgın delikanlı bunun üzerine belinden tabancasını çekti ve balkona ateş etti. 
     Nuriye Çatak oracıkta can verirken, işsiz olduğu belirlenen Sadegül, bu kez de koşarak evin 600 metre kadar uzağındaki Gazi Çatak’ın seçim bürosunun bulunduğu Yaşaroğlu Apartmanı’na gitti. Seçim bürosuna dalan Sadegül, burada da Gazi Çatak’a ateş etti. Çatak’ı öldüren Sadegül, daha sonra tabancanın namlusunu başına dayayarak tetiği çekti. Sadegül de olay yerinde öldü. 
     Polis, olayla ilgili olay sırasında öldürülen yengesinin evinde bulunan S.Ç. ile diğer tanıkların ifadesini aldı. DSP Tokat İl Başkanı Şener Kılıç da, Gazi Çatak’ın birkaç gün önce sohbet ederken dert yandığını ve "Başımıza bela aldık. Yeğenim, ağabeyimin kızını istetti, vermedik. Şimdi de Hepinizi öldüreceğim’ diyormuş" dediğini aktardı. Sadegül’ün üzerinde "S....’yi çok seviyorum. Bana verilmezse ölürüm" yazılı not bulundu. 
     



 YAŞAM 























</TEXT>
</DOC>
