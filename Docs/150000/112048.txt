<DOC>
<DOCNO> 112048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sonspo10.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı okul açılışına katıldı... 
</HEADLINE>
<TEXT>

     17. Dünya Kupası'nda elde ettikleri üçüncülük nedeniyle para ödüllerini ve Devlet Üstün Hizmet Madalyaları'nı almak üzere Ankara'ya gelen A Milli Futbol Takımı, bir ilköğretim okulunun açılışına katıldı. 
     Futbol Federasyonu Genel Sekreteri Aydın Torunoğlu'nun, trafik kazasında ölen oğlu Mehmet Özcan Torunoğlu adına Oran semtinde yaptırdığı okulun açılışına katılan milli takım futbolcuları, öğrencilerle hatıra fotoğrafları çektirdiler ve imza dağıttılar. 
     Öğrenciler, tüm futbolculara büyük ilgi gösterirken, özellikle İlhan Mansız ve Emre Belözoğlu, ilginin odak noktasını oluşturdular. 
     
     HAKAN ŞÜKÜR, İNGİLTERE'YE Mİ GİDİYOR 
     Öte yandan Ümit Milli Futbol Takımı Teknik Direktörü Raşit Çetiner, şu anda boşta bulunan milli futbolcu Hakan Şükür'ün kardeşiyle görüştüğünü ve kendisinden, Hakan Şükür'ün ilerleyen günlerde bir İngiliz takımıyla anlaşma yapmasının söz konusu olduğunu öğrendiğini bildirdi. 
     





</TEXT>
</DOC>
