<DOC>
<DOCNO> 149699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun14.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani "Türk gözlemcileri iyi karşılıyoruz" 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani, Türk gözlemcileri iyi karşıladıklarını belirtti. 
     Talabani, CNN'e yaptığı açıklamada, şunları söyledi 
     ''Türk gözlemcileri iyi karşılıyoruz. Türkiye'den durumu bizzat kendilerinin yerinde saptamaları için diplomat ve siyasetçilerden oluşan gözlemci göndermesini talep ediyoruz, çünkü ortada birçok yanlış söylenti dolaşıyor. Kürtler ile Türkmenler arasında kargaşa yaratmak isteyen ve Türkiye'nin Kuzey Irak'a müdahalesini teşvik eden provokatörler bulunmaktadır. Türk kardeşlerimizin buraya gelip durumu yerinde saptamalarını istiyoruz.'' Talabani, Irak'ın özgürlüğe kavuşmasının ardından ülkeye demokratik bir sistemin geleceğini belirterek, ''Irak kendi egemenliğine sahip bağımsız bir ülke olacak ve hiçbir komşumuzun Irak'a müdahale etme hakkı olmayacak'' dedi. 
     Türkiye, Kerkük ve Musul'daki durum üzerine ABD ile eşgüdüm içinde Kuzey Irak'a 3 grup halinde askeri gözlemci sevk etti. 
     





</TEXT>
</DOC>
