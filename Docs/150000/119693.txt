<DOC>
<DOCNO> 119693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yazar/tamer.html </URL>
<DATE> 2002/11/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AK Parti’nin bile Demirel’e ihtiyacı varsa... 
</HEADLINE>
<TEXT>

     Tüm sistem partilerini parlamentodan silip süpürmüş muzaffer bir kumandan, tam da Bakanlar Kurulu listesinin hazırlandığı gün koşa koşa eski Cumhurbaşkanı Süleyman Demirel’i neden ziyaret eder 
     Seçmenin bir daha yüzünü görmek istemediği siyasetçilerin 40 yıllık sembolü sayılabilecek kişiye neden saygılarını sunup, akıl almak ister 
     Bu davranış, şiddetle eleştirdiği çürümüş sistemle kucaklaşma isteği değilse nedir 
     
     Demirel’in muradı 
     Alaaddin’in Sihirli Lambası’ndan şu günlerde bir cin çıksa ve Demirel’e "Dile benden ne dilersen " deseydi... 
     Kanlı - bıçaklı olduğu Tansu Çiller’le bile barışmayı göze almış, son 2 ay kapı kapı dolaşarak ve bizzat telefon ederek DYP için oy istemiş, buna rağmen kendi kurduğu parti barajı bile aşamamış bir Demirel’in ilk dileği herhalde "Tayyip Erdoğan ziyaretime gelebilse" olurdu. 
     Gerçi Demirel AK Parti konusunda da gerekli önlemleri zamanında almış, mutlaka birkaç askerini de AKP’den seçilebilecek yerlere yerleştirmiştir. İsmail Cem’in Yeni Türkiye Partisi’ne derhal Rıfat Serdaroğlu ve İbrahim Gürdal’ı yolladığı gibi 
     
     Merkez sağın dizaynı 
     Ama dün dündür, bugün de bugün Değil mi efendim 
     Bugün merkez sağın yeniden dizayn edilme durumu var. ANAP gibi DYP gibi tekrar dirilmeye uğraşan cesetler, hangi çatı altında birleşecekler Canlı cenazeler bu konuda birbirleriyle didişirlerken, Güniz Sokak’taki bilge adam, işaret parmağıyla acaba hangi tarafı gösterecek 
     Demirel, Erdoğan’ın ziyaretini canlı cenazelere karşı şantaj malzemesi olarak mükemmel kullanacaktır. "Bakın benim istediğim gibi davranmazsanız, ben de AKP’ye destek veririm" diyecektir. 
     
     AKP’ye kırık not 
     Ortada bir tezg h var sanki. Böylesi bir tezg ha, tüm rüzg rları arkasına almış Tayyip Erdoğan’ın ihtiyacı mı vardı ki Bana göre kesinlikle yoktu. Tam tersine Erdoğan belki de bu yüzden, kendi seçmeninden ilk kırık notu almıştır. 
     Hele durum, bu ziyareti fevkalade olumlu bulan Vatan gazetesi yazarı Salih Neftçi’nin düşündüğü gibiyse, AKP’ye oy veren seçmenler şimdiden oturup dizlerini dövebilirler. Neftçi’nin dünkü yazısından birkaç cümle 
     "AKP şu ana kadar bir yanlış yapmadı. Aksine gayet makul ve akılcı bir yol izlendi. Bu bizim olduğu kadar dış dünyanın da izlenimi. 
     Bu havayı en iyi gösteren örneklerden birisi dün yaşandı. Tayyip Erdoğan sembolik önemi büyük olan bir davranışta bulundu ve Demirel’i ziyaret etti. 
     Bu, siyasetçi olarak Tayyip Erdoğan’ın gerçek bir derinliğe erişmiş olduğunu, ortaya çıkmış olan durumun parametrelerini çok iyi anladığını gösteren bir örnek. Belki küçük bir olay. Ama doğru yorumlanması gerekiyor. Bu ziyaret bizce çok önemli bir semboldü." 
     
     Ortak akıl ne diyor 
     Umarım Neftçi haklı değildir. 
     Umarım Tayyip Erdoğan’ın Demirel’i ziyareti, "siyasetçi olarak gerçek bir derinliğe erişmiş olduğunun göstergesi" değildir. Siyasetçi olarak gerçek bir derinliğe erişmiş olmak için h l Demirel’den icazetin gerekli olduğu düşünülüyorsa vay halimize Kaldı ki Demirel’in rahle-i tedrisinden geçmiş ya da geçmemiş , aynı kıstaslarla siyaset yapanların seçmenden yedikleri büyük tokat da ortada... 
     Tayyip Bey’in AK Parti’de "ortak akıl"a büyük önem verdiği, her konuda son sözü söylemeden önce mutlaka herkesin fikrini aldığı, dilinden düşürmediği "kurullarımız karar verir" cümlesinin AKP örneğinde sahiden gerçeği yansıttığı ısrarla belirtiliyor. 
     Şu ortak akıl, hangi akla hizmet Erdoğan’a "Sen koşa koşa Demirel’e git de akıl al" dedi fevkalade merak ediyorum. 
     
     







AKP’nin üçlüsü 


Saygısız davet 


Kıbrıs planına bakış 


Zurnanın zırt dediği yer Kıbrıs 


Davul ile tokmak 


Türkiye’nin değişen yüzü ve Batman 


Kıbrıs bir ada mıdır 


Sol, CHP, gelecek 


AK Parti’nin bile Demirel’e ihtiyacı varsa... 


Anadolu Otogarı’nda ikinci raunt 


</TEXT>
</DOC>
