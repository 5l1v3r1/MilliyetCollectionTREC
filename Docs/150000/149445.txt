<DOC>
<DOCNO> 149445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/guncel/gun03.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecilere ateş 
</HEADLINE>
<TEXT>

Musul'da yaralılarla ilgili haber yapmak üzere hastaneye giden TÜRK GAZETECİLERE, bir grup milis ateş açtı. 6 Türk gazeteciden ikisi yaralandı 
     SÜREKLİ CESET TAŞINIYOR 
     Saldırıdan yara almadan kurtulan gazetecilerden Radikal muhabiri Ahmet Şık, Musul'daki durumu, "Hastanede hiçbir şey yoktu. Sürekli ceset taşınıyordu" diye anlattı. 
     
     Musul'da bulunan bir grup gazeteci, dün öğle saatlerinde hastanedeki yaralılarla görüşmek üzere iki otomobille yola çıktı. Ancak hastane yakınlarında, devrilen Baas rejimine bağlı oldukları sanılan bir grup milis, otomatik tüfeklerle ateş açtı. Araçlar delik deşik olurken, Sky Türk televizyonu muhabiri Kemal Batur elinden, kameraman Mesut Gengeç de başından yaralandı. Ön tarafta oturan Sky Türk muhabiri Serdar Akinan, Radikal gazetesi muhabiri Ahmet Şık ile Vatan gazetesi muhabiri İlker Akgüngör, Akşam gazetesi muhabiri Nevzat Bingöl, yara almadan kurtuldu. 
     
     TÜRKİYE'YE DÖNDÜLER 
     Olayda Batur'un iki parmağının koptuğu, Gengeç'in de başına şarapnel parçası isabet ettiği belirtildi. Erbil'deki hastaneye kaldırılan Batur'un kopan parmaklarının mikrocerrahi imk nı bulunmaması nedeniyle dikilemediği, Gengeç'in başındaki şarapnel parçasının çıkarılması için müdahale yapıldığı belirtildi. Batur ve Gengeç, Genelkurmay tarafından özel kuvvetler tarafından alınarak, Türkiye'ye getirildi. İki gazeteci, saat 22.00 sıralarında Habur Sınır Kapısı'ndan giriş yaptı. Yaralı iki gazeteciye, burada hazır halde bekleyen sağlık ekipleri ilk müdahaleyi yaptıktan sonra yaralılar karayoluyla Diyarbakır Dicle Üniversitesi Tıp Fakültesi'ne götürüldü. 
     


GÜNCEL 






















</TEXT>
</DOC>
