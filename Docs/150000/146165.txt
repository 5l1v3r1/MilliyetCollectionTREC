<DOC>
<DOCNO> 146165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun19.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin eski Bağdat Büyükelçisi Savaş büyük bir hata 
</HEADLINE>
<TEXT>

     ABD'nin eski Bağdat Büyükelçisi Edward L.Peck, savaşın ''Ortadoğu'yu yabancılaştıran ve ABD'de terörizm tehdidini artıran büyük bir hata'' olduğunu söyledi. 
     ABD'nin eski başkanlarından Ronald Reagan döneminde Irak Büyükelçisi olan Peck, Chapman Üniversitesi'nde dün verdiği konferansta, ''Diplomaside en önemli konu algıdır. ABD, barış, doğruluk ve yasa getirici olarak algılanmadı'' dedi. 
     Peck, ''Saddam Hüseyin'i kahraman yapmayı başardık. O, dünyada Sam Amca'ya karşı gelen bir sembol. Artık saygı görmüyoruz, bizden korkuluyor ve nefret ediliyor. Eğer ABD terörizmi engellemek ve Ortadoğu'ya barış getirmek istiyorsa İsrail ve Filistinliler arasında barışı sağlamalıdır'' diye konuştu. 
     Regan yönetiminin terörizm biriminde yönetici yardımcısı olarak çalışan Peck, 32 yıl diplomatlık yaptı ve 1977-1980 yılları arasında Irak'ta yaşadı. 
     




</TEXT>
</DOC>
