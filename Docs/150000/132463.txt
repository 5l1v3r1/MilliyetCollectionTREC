<DOC>
<DOCNO> 132463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sonspo25.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Slovak Czinege ile 2,5 yıllık sözleşme imzaladı... 
</HEADLINE>
<TEXT>

     Elazığspor, Slovak Juray Czinege ile 2,5 yıllık sözleşme imzaladı. 
     Elazığspor Basın sözcüsü Faruk Çikoğlu, yaptığı açıklamada, İnter Bratislava takımında oynayan orta saha oyuncusu Czinege ile 2,5 yıllık sözleşme imzaladıklarını söyledi. 
     Çikoğlu, 25 yaşındaki Slovak oyuncunun 30 kez ümit milli, 4 kezde A milli takım formasını giydiğini belirterek, ''Slovak oyuncuyla 2,5 yıllık sözleşme imzaladık. Bu oyuncunun dışında Portekiz Birinci Ligi'nde Braga takımında forma giyen Ze Roberto da bu akşam İstanbula gelecek. Bu oyuncuyla da yarın sözleşme imzalamayı düşünüyoruz. Transferini yaptığımız yabancı oyuncular kampa gitmeden Elazığ'a gelecek. Böylelikle yabancı oyuncu transferini tamamlamış olacağız'' diye konuştu. 
     Çikoğlu, yerli bir oyuncu transfer etmeyi düşündüklerini de ifade ederek, bu konudaki görüşmelerinin sürdüğünü sözlerine ekledi. 
     





</TEXT>
</DOC>
