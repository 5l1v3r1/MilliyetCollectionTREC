<DOC>
<DOCNO> 122382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/ekonomi/eko08.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
5 ay sonra müdahale 
</HEADLINE>
<TEXT>
MB dolarda 1 milyon 510 bin sınırının altına geçit vermedi 
     Tatilde dövizde kalmanın fırsat maliyeti yüksek olduğu için ve kısa vadede bir beklenti kalmadığı için dolardan kaçış eğilimi sürüyor. Bayram öncesi artan likidite ihtiyacının da etkisiyle dolara gelen satışlarla kur, öğlen saatlerinde 1 milyon 510 liraya kadar geriledi. Merkez Bankası bu seviyede piyasaya alım yönünde müdahele etti. Piyasada, MB’nin müdahalesiyle, 1 milyon 510 bin seviyelerinin dolarda dip nokta olarak tescil edildiği görüşü hakim. MB’nin müdehalesi sonrasında dolar 1 milyon 530 liraya kadar yükseldi. Daha sonra gelen satışların etkisiyle kur tekrar 1 milyon 520 binli seviyelere gevşedi. MB bu seviyede piyasaya tekrar müdahale etti. Dolar günü 1 milyon 523 den kapattı. Piyasada, MB’nin 20 milyon dolara yakın alım yaptığı tahmin ediliyor. MB yaptığı yazılı açıklamada, söz konusu müdahalenin, döviz kurlarının mevcut seviyesinden duyulan bir rahatsızlık nedeniyle değil, döviz kurlarının aşırı dalgalanması sonucunda yapıldığının altını çizdi. 
     



 EKONOMİ 



















</TEXT>
</DOC>
