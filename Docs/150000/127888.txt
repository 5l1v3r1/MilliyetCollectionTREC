<DOC>
<DOCNO> 127888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/spor/spo04.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YILBAŞI HEDİYESİ 
</HEADLINE>
<TEXT>

Trabzonspor, iki futbolcuyu renklerine bağlayıp, taraftarına yeni yıl armağanı vermek istiyor. Bushi büyük ihtimalle yarın sözleşme imzalayacak, Andersson da Antalya kampına katılacak 
     CEVDET ERGUN 

     Bushi bekleniyor 
     BORDO - Mavili yönetim, ikinci yarıya daha güçlü bir kadroyla girme konusundaki çabalarını "mutlu sonöla noktalamanın eşiğine geldi. İstanbulsporlu Alban Bushi ile söz kesen yönetim, yarın tatil için gittiği ülkesinden dönecek olan Arnavut golcü ile görüşüp, sözleşme yapmaya çalışacak. Başkan Yardımcısı Ahmet Ağaoğlu, Bushi ile söz kestiklerini vurguladı ve "Bence bu transfer yüzde 80 bitti" diye konuştu. 
     
     Andersson yolda 
     AĞAOĞLU, Bushi’nin transferinin gerçekleşmemesi durumunda ise Brezilyalı Ricardo ve Nijeryalı Agweugwu’dan birini tercih edeceklerinin de altını çizdi. Bordo - Mavili kulübün transfer çalışmalarını yürüten Ahmet Ağaoğlu, denenmek amacıyla Brezilyalı sol kanat oyuncusu Andersson’un da en geç hafta sonuna kadar 3 - 13 Ocak’taki Antalya kampına katılacağını, defans bölgesine yabancı bir isim daha aradıklarını ifade etti. 
     
     Ağaoğlu üzgün 
     KULÜP başkanlığına oynadığı şeklindeki tartışmalara da noktayı koyan Ağaoğlu, şöyle devam etti "Bunda art niyet arıyorum. Ben bu karakterde biri değilim. Yapılan iyi şeylerin önünü kesmeye çalışıyorlar. Sadece bana verilen görevleri üstleniyorum. Yönetici olarak dahi görevimi tam olarak yapamadığımı düşünüyorum. Başkanlık gibi bana göre ulvi bir makam için hazır değilim. Özkan Sümer’e hizmet vermekten onur duyuyorum". 
     
     Murat’tan vazgeçildi 
     BORDO - Mavili kulüp, Bursasporlu Murat Hacıoğlu’nun transferini rafa kaldırdı. Yeşil - Beyazlı kulübün bu futbolcu için istediği bonservis bedelini yüksek bulan yönetim, Türkiye’deki transfer piyasasındaki fiyatların astronomik olmasından yakındı. Yöneticiler, "Murat için değerinin çok üstünde fiyat biçildi. Kulübümüzün geleceğini ipotek altına koyamayız" dediler. 
     
     Tehdit kızdırdı 
     TRABZONSPOR’DA Da Silva’nın kulübünün, ailesini tehdit ederek, Brezilyalı futbolcuyu alıkoymaya çalışması yönetimi kızdırdı. Başkan Yardımcısı Ahmet Ağaoğlu, Da Silva’nın kulübüne olan 200 bin dolarlık borçlarının ilk taksitini temmuzda, ikincisini ise 7 Eylül’de yatırdıklarını belirtip, "Ancak elimizde dekont olmasına rağmen kulübü son ödemeyi alamadığını söylüyor. Da Silva’yı göndermeyiz diyorlarmış. Tüm yükümlülüklerimizi yerine getirdik. Gerekirse, gider, kendim getiririm" diye konuştu. 
     



 SPOR 





















</TEXT>
</DOC>
