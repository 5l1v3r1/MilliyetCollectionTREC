<DOC>
<DOCNO> 133459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sonspo02.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Hidayet 8 sayı attı ama Kings yenilgiden kurtulamadı 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 6 karşılaşmayla devam edildi. 
     Pasifik Grubu lideri Sacramento Kings, Merkez Grubu'nda sondan ikinci sırada bulunan Toronto Raptors'a, deplasmanda 101-97 yenilmekten kurtulamadı. 
     Raptors'ta, dizindeki sakatlık nedeniyle 23 maç sahalardan uzak kalan oyun kurucu Vince Carter'ın dönüşü adeta muhteşem oldu. Carter, 22 sayılık performansıyla galibiyette önemli rol oynarken, Morris Peterson, 17 sayı 5 ribaunt ve 5 asist, Jerome Williams da 12 sayı ve 14 ribauntla maçı tamamladılar. 
     Hidayet Türkoğlu'nun 17 dakika sahada kalıp, 8 sayı, 3 ribaunt ve 1 asist yaptığı Sacramento Kings'te ise Chris Webber 24 sayı, 19 ribaunt ve 10 asistlik müthiş performasıyla ''Triple-double'' yapsa da yenilgiye engel olamadı. Kings'in oyun kurucusu Mike Bibby de sahadan 30 sayı, 6 ribaunt ve 4 asistle ayrıldı. 
     Ligde Merkez Grubu lideri Indiana Pacers, sahasında Los Angeles Clippers'ı 108-101 ile geçerken, Ortabatı Grubu lidere Dallas Mavericks, Portland Trail Blazers deplasmanından 100-93'lük yenilgiyle döndü. 
Alınan sonuçlar şöyle 

Toronto Raptors-Sacramento Kings 101-97 
Boston Celtics-Orlando Magic 91-83 
Chicago Bulls-Houston Rockets 100-98 
Indiana Pacers-Los Angeles Clippers 108-101 
New York Knicks-Phoenix Suns 106-98 
Portland Trail Blazers-Dallas Mavericks 100-93 
     





</TEXT>
</DOC>
