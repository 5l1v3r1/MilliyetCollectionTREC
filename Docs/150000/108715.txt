<DOC>
<DOCNO> 108715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sonspo19.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Beşiktaş bayanlar için karar vermedi... 
</HEADLINE>
<TEXT>

     Basketbolda liglere ''devam'' kararı alan Fenerbahçe ve Galatasaray, transferin son gününde erkekler ve bayanlarda lige katılacaklarını federasyona taahhüt ederken, Beşiktaş sadece erkekler ligine katılacağını bildirdi. 
     Basketbol Federasyonu'ndan yapılan açıklamaya göre, Fenerbahçe, Galatasaray ve Beşiktaş kulüpleri bugün Erkekler Birinci Basketbol Ligi'ne katılacaklarını federasyona taahhüt etti. 
     Daha önce lige katılacaklarını bildiren 11 takımın ardından ''3 Büyükler''in de lige katılmalarıyla, Erkekler Birinci Ligi 2002-2003 sezonunda 14 takımla oynanacağı kaydedildi. 
     
     BEŞİKTAŞ, BAYANLARDA KARARINI VERMEDİ 
     Fenerbahçe ve Galatasaray, Bayanlar Ligi'ne de katılacaklarını bildirirken, Beşiktaş'ın ise yönetim kurulu toplantısından sonra kararını federasyona ileteceği kaydedildi. 
     Takımların lige katılım süresi bugün dolarken, siyah-beyazlıların bayanlarda da lige katılma kararı alması durumda, konuyu Basketbol Federasyonu Yönetim Kurulu'nun görüşüp, karara bağlayacağı öğrenildi. 
     





</TEXT>
</DOC>
