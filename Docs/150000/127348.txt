<DOC>
<DOCNO> 127348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/ekonomi/eko05.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Metro Grup Başkanı’ndan Erdoğan’a arsa ziyareti 
</HEADLINE>
<TEXT>

Metro Grup Dünya Başkanı Körber, mart ayında ziyaret edeceği AKP lideri Erdoğan’a arsa bulmakta çektikleri sorunları anlatacak 
     RIFAT DEMİR Alanya 

     Dünyanın dördüncü büyük toptan alışveriş mağazaları zinciri Metro Grup’un Dünya Başkanı Hans Joachim Körber, mart ayında Türkiye’ye geliyor. 
     Metro Grup bünyesindeki Cash Carry’nin 10 milyon euroya mal olan Alanya mağazasının açılışında konuşan, Metro Grosmarket Genel Müdürü Hakan Ergin, Türkiye’nin her yerinde arazi aradıklarını, ancak arazi fiyatlarının pahalılığı nedeniyle yatırımlarını yavaşlatmak zorunda kaldıklarını söyledi. 
     Ergin, "Türkiye’de bir mağazanın arazi gideri 8 milyon euro’yu buluyor. Antalya’da 1997’den beri arazi aramamıza rağmen bulamadık ve Alanya’yı tercih etmek zorunda kaldık" dedi. Martta Metro Grup Dünya Başkanı Körber ile birlikte AKP lideri Recep Tayyip Erdoğan’ı ve hükümet yetkililerini ziyaret edeceklerini belirten Ergin, arazi bulmakta karşılaştıkları sorunları anlatacaklarını söyledi. 
     



 EKONOMİ 























</TEXT>
</DOC>
