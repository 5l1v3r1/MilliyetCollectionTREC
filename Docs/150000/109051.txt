<DOC>
<DOCNO> 109051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/spor/aspo.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İstanbul sendromuna yine yakalandı 
</HEADLINE>
<TEXT>
BURASI İNÖNÜ 
Kartal, UEFA Kupası’ndaki riskli skordan sonra, ligdeki önemli randevudan da galibiyet çıkaramadı, tribündeki muhteşem taraftarını gole hasret bıraktı 
     

     Pozisyonlar kaçtı 
     LİGDEKİ önemli buluşmada, Beşiktaş ile Trabzonspor birer puan aldı. İnönü Stadı’ndaki süper randevuda iki taraf da birçok pozisyonu harcadı. Siyah - Beyazlı ev sahibi, geçen sezon yaşadığı İnönü Stadı sendromuna yine yakalandı, Sarajevo’dan sonra evinden de galibiyet çıkaramadı. Trabzonspor ise genç kadrosuyla iyi direndi, Fatih Takke’nin ilk yarıdaki şutu üst direkten sekti. 
     
     Bu kez ucuz kurtuldu 
     İSTANBULSPOR maçında beş dakika içinde kırmızı kart gören Pascal Nouma bir türlü uslanmıyor. Teknik heyetin ve yönetimin tüm ikazlarına rağmen hırçın futbolundan vazgeçmeyen Fransız golcü, Trabzonspor karşısında da oyun dışı kalmaktan büyük bir şans eseri kurtuldu. 
     İKİNCİ yarıda oyuna giren Nouma, rakibine arkadan tekme attığı için sarı kart gördü. Fransız golcü, maçın sonlarına doğru bir ikili mücadele Hasan’ın bileğine bastı. Mutlak kart alması gerekirken hakem Kuddusi Müftüoğlu’nun pozisyona uzak kalmasıyla bu kez direkten döndü. 
     
     Maçın hakemi Formsuzdu 
     KUDDUSİ Müftüoğlu, sezon başından beri yönettiği maçlarda, herhalde hiç bu kadar yorum hatası yapmamıştı. Büyük karşılaşma stresini pek kaldıramadığı gözlenen Müftüoğlu, özellikle faul düdüklerinde istikrarı yakalayamadı. Kuddusi Müftüoğlu sarı kartlarını da yerinde kullanamadı. 
     
     



 SPOR 
































</TEXT>
</DOC>
