<DOC>
<DOCNO> 124101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yasam/yas06.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı polise tosladı 
</HEADLINE>
<TEXT>

Sabıkalı gaspçı, cep telefonunu zorla almak istedigi kişi sivil polis çıkınca faka bastı 
     TESLİME TOSUN ALİ KÖSE Antalya DHA 

     Antalya’da 2.5 yıldır yattığı cezaevinden 18 Kasım’da tahliye edilen sabıkalı Orhan Koca 20 , cep telefonunu zorla almak istediği kişi sivil polis çıkınca faka bastı. Cep telefonu yerine beylik silahını çeken Terörle Mücadele Şubesi’nde görevli polis memuru Cahit Yılmaz, kaçmaya çalışan Koca’yı diğer ekiplerin de yardımıyla kısa sürede yakalattı. 
     Bayındır Mahallesi’nde önceki akşam meydana gelen olayda, karanlık bir ara sokaktan evine giden sivil giyimli Yılmaz’ın yanına, plakasız bir motosikletle Cemal Durmuş’la birlikte yaklaşan Koca, cep telefonunu vermesini istedi. Elini ceketinin içine sokan Yılmaz ise, cep telefonu yerine beylik tabancasını çıkardı. Şaşkına dönen Koca, koşarak kaçmaya başladı. Durmuş da motosikletle olay yerinden uzaklaştı. 
     Bu sırada silahıyla havaya bir el ateş eden Yılmaz, telsizle çevredeki polislerden yardım istedi. Kısa sürede bölgeye gelen ekipler, Koca ile motosikleti terk edip kaçmaya çalışan Durmuş’u yakalandı. 
     



 YAŞAM 


















</TEXT>
</DOC>
