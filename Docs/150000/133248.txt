<DOC>
<DOCNO> 133248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun03.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül Savaş başlarsa kimse birşey yapamaz 
</HEADLINE>
<TEXT>

     Başbakan Abdullah Gül, İstanbul deklarasyonunun tam olarak yerine getirilmesi halinde Irak'ta savaşın önleneceğini belirterek, "Önümüzdeki iki hafta, çok önemli" dedi. 
     Sorunun çözümü için Irak'ın da gayret göstermesi gerektiğine dikkat çeken Gül, "Bu iki haftada her şey olabilir. Savaş başlarsa kimse bir şey yapamaz" diye konuştu. 
     İsviçre'nin Davos kasabasında yapılan Dünya Ekonomik Forumu kapsamındaki "Türkiye'den Çiçeklerle" temalı Türk Gecesi'nde, AK Parti Genel Başkanı Recep Tayyip Erdoğan ile ev zahipliği yapan Başbakan Gül, bölge ülkelerinden savaşa destek olmadığını vurgulayarak, ABD'nin de "ne pahasına olursa olsun savaş" demediğini ifade etti. 
     Başbakan Abdullah Gül, Yunanistan Dışişleri Bakanı Yorgo Papandreu'nun da kendisine, ülkesinin, Türkiye'nin barıa yönelik temaslarına büyük önem verdiklerini ve Atina'nın da bu girişimklere katılmak istediğini aktardığını açıkladı. 
     Başbakan Gül, savaşın başlaması halinde, yarın herkesin kendini zor durumda bulacağına işaret ederken, "Irak konusunda ne ben ne Türkiye bir prestij peşinde değiliz" dedi. 
     Bu arada Türk Gecesi'nde, Mevlevi gösterilerinden çağdaş dansa, Anadolu müziğinden kostümüne kadar Türk tarihi, kültürü ve sanat yaşamı tanıtıldı. 
     Gecede, Dünya Güzeli Azra Akın'ın yanı sıra balerinler ve mankenler de tanıttıkları çağdaş ve tarihi Türk kostümleriyle büyük ilgi çektiler. 
     Geceye, Yunanistan Dışişleri Bakanı Yorgo Papandreu, ünlü spekülatör George Soros, Arap Birliği Genel Sekreteri Amr Moussa, ünlü Hintli besteci ve virtüöz Ravi Şankar başta olmak üzere çok sayıda yabancı işadamı, siyasetçi ve davetli katıldı. 
     





</TEXT>
</DOC>
