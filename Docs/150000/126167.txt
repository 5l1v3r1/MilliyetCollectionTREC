<DOC>
<DOCNO> 126167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/myilmaz.html </URL>
<DATE> 2002/12/22/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Biri seni sevene kadar bir hiçsin 
</HEADLINE>
<TEXT>

     "Eğer yaşamını aşka göre yaşamaya hazır değilse, felsefeyle uğraşmaya kalkışmasın kimse..." 
     Bu sözü Monique Charles’ın "Hayatımın Filozofuna Aşk Mektupları" isimli denemeler kitabında okudum. Ayrıntı Yayınları, Çeviren Necmettin Sevil. 
     Felsefeyle ilişkimi "merak" kelimesi ile açıklayabiliyorum. Lisedeki felsefe hocası tarafından Disiplin Kurulu’na verilip, "bir hafta uzaklaştırma" ile cezalandırılan birisi olarak bu "merak"ın kaynağını açıklamakta da zorlanıyordum aslına bakarsanız... 
     
     Zikzakların nedeni 
     Yaşadığım "gençlik travması"nın etkisiyle normal olarak alfabedeki "f" harfinden bile nefret etmem gerekiyordu ama öyle olmadı. "Amatör bir filozof" olmayı hiç başaramadım ama felsefeye olan ilgim de sürekli arttı... 
     Charles’ın kitabındaki bu sözü okuyunca sanki kafamdaki karanlık noktaları aydınlatan bir ampul yanmış gibi oldu... 
     Demek ki beni felsefeye yönelten şey buydu diye düşündüm. Hayatımın belli bir döneminde yaşamımı aşka göre düzenlemek çabası içine girmiş olmam 
     Bunu bütünüyle başarıp başaramadığımı merak edecekler için de şunu söylemeliyim Başardığım dönemler de oldu, başarmaya çok yaklaştığım ve kıyısından döndüğüm dönemler de, bundan tamamen uzak kaldığım da... 
     Felsefenin hayatımın içinde bir gizli sarkaç gibi bir görünüp bir yok olmasının nedeni de yaşamımın bu zikzakları olmalı... 
     
     İnsan doğulmaz, olunur’ 
     Charles, denemelerinde "insan olmanın" doğal bir veri olmadığını söyleyen bir felsefe hocasından söz ediyor... şık olduğu erkektir bu aynı zamanda... İnsan olmanın, yaşamlarımız için bir çıkış noktası değil, "varış noktası" olduğunu vurguluyor. Sartre’dan aktararak "İnsan doğulmaz, olunur " 
     Bu insani özün ortaya çıkmasını sağlayan şeyin aşk olduğunu düşünüyor Charles. 
     Bir kadının ve bir erkeğin, sadece gerçekten şık olduklarında bunu başarabileceklerine inanıyor. 
     şık olan kişinin, aslında karşısındaki insan nezdinde kendisini sevdiğini söylüyor. Karmaşıklaştırmamak için gazeteci gibi anlatmayı deneyeyim İnci’yi seviyorum, öyleyse İnci’yi seven Mehmet’i sevdim... Demek ki Mehmet hem sever, hem sevilmeyi bilir... Böylece insani özünü ortaya koyabilir, insan olabilir... 
     Dedikoducular için belirteyim, burada Mehmet beni temsil ediyor olsa da "İnci" bir takma isim. Bir istiridyenin içindeki inci tanesinden doğan Venüs’ü betimliyor, ama hayatımın Venüs’ünü elbette 
     
     Aşk hayat verir 
     Bir erkek bir kadına şık olduğunda, onu kadın duyarlılığının da bir sembolü olarak görür. şık olduğu kadına, aşka özgü bir yaşam verir böylece... 
     Charles’tan aktarıyorum "Birçok erkek aşkın yaşamındaki iyiliklerini yüceltmiştir. Birçok erkek kaçan aşkın derin acısını duyumsamıştır. Birçok erkek aşkın ateşiyle kendisini yenilenmiş hissetmiştir. Ama kendilerini bir kadının aşkının dünyaya getirdiğini kabul eden kaç tane erkek vardır " 
     Hanım okuyucuların bu satırları okurken "erkek" kelimesini, "kadın" kelimesi ile değiştirmelerini rica ediyorum. 
     Charles yazıyor yine "Kadın, kadın kimliğini aşktan alır. Üç kez doğar.. Önce yalnızca kadın cinsiyetiyle doğar. Daha sonra, yaygın deyişle Onunla sevişilir dendiğinde kadın olarak doğmuş olur. Son olarak birisine tutulduğunda, bir kadın olduğunun bilincinde kendi kendisine doğar. Aşk onu ele geçirdiğinde..." 
     Bir üst paragrafta hanım okuyuculara önerdiğimi erkek okuyucuların yapmasını rica ediyorum bu kez... 
     Şimdi felsefenin en temel sorusuna bir de bu boyutuyla bakabiliriz Ben kimim 
     Şöyle bir şarkısı vardı Dean Martin’in You’re nobody till somebody loves you... Sanki bu yazının bitirilmesi için yazılmış bir şarkı... Birisi seni sevene kadar bir hiçsin.. 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
