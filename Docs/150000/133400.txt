<DOC>
<DOCNO> 133400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sondun13.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Herald Tribune "ABD, Türkiye'ye 4 milyar dolar verecek" 
</HEADLINE>
<TEXT>

     ABD'nin, Irak savaşının Türk ekonomisine vereceği zararı telafi etmek için 4 milyar dolar vereceği öne sürüldü. 
     Amerikan gazetesi International Herald Tribune'e demeç veren bir Amerikalı yetkili, ''Türkiye bize yardım ederse biz de savaşın Türk ekonomisine vereceği zararları telafi etmek isteriz'' dedi. 
     Gazete, AK Parti Genel Başkanı Recep Tayyip Erdoğan'ın ise 4 milyar doları az bulduğunu kaydetti. Gazeteye göre, Erdoğan, ''bu miktarın Türkiye'nin sorunlarını çözemeyeceğini'' söyledi. 
     Gazete, ayrıca ABD Başkanı George Bush'un Başbakan Abdullah Gül'e mektup göndererek, Türkiye'nin İMF ile uzlaşmasını tavsiye ettiğini yazdı. Gazeteye göre, Bush, mektubunda, ''Türkiye'nin, İMF programına uymayı taahhüt etmemesi halinde ise Amerikan yardımı alamayacağını'' bildirdi. 
     Gazete, Amerikan yönetimi ve İMF'nin, Türkiye'nin yükümlülüklerini yerine getirmediğine inandıklarını da yazdı. 
     





</TEXT>
</DOC>
