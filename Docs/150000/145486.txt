<DOC>
<DOCNO> 145486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun42.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz ordusu "Ayaklanan Basra halkına yardım ediyoruz" 
</HEADLINE>
<TEXT>

     İngiliz askerlerinin, ''ayaklanan Basra halkına yardım ettikleri'' öne sürüldü. 
     İngiliz ordusundan yapılan açıklamada, Basra'da Saddam Hüseyin yönetimine karşı ayaklanan halka top ateşi açan bin kişilik Irak gücüne topçu ateşiyle karşılık verildiği belirtildi. 
     Basra halkının dün Baas Partisi yetkilileri ve diğer Iraklı savaşçılara saldırmaya başladığını, bunun üzerine Irak güçlerinin halka top ateşi açtığını belirten İngiliz ordusu, askerlerinin de bunun üzerine topçulara ve Baas Partisi karargahlarına top ateşi açtıklarını açıkladı. 
     İngiliz askerlerinin halka ateş açan Baas üyeleri ve bazı suçluların kent dışına kaçmasını önlemeye çalıştığı da kaydedildi. 
     




</TEXT>
</DOC>
