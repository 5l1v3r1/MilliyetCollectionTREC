<DOC>
<DOCNO> 149670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/yasam/yas03.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulucanlar Residence 
</HEADLINE>
<TEXT>

Ulucanlar Cezaevi'nde kalan Mehmet Nazif Edin ve Erol Maks Kohen'in, koğuşlarında 'beş yıldızlı' hayat sürmeleri diğer mahk mları öfkelendirdi 
     GÖKÇER TAHİNCİOĞLU Ankara 

     Neşter Operasyonu' kapsamında tutuklanarak Ankara Ulucanlar Kapalı Cezaevi'ne konulan Kemer Country Club'un sahibi Mehmet Nazif Edin, 'Örümcek Ağı' operasyonunda tutuklanan Erol Maks Kohen'le "yakın koğuş arkadaşı" oldu. 
     Cezaevindeki diğer mahkumlar, daha önce Murat Demirel ve Nail Keçili gibi isimlerin kaldığı koğuşta tutulan ikiliyi "ABD - İngiltere koalisyonuna" kendilerini de "Iraklılar"a benzetiyor. 
     
     '5 çayı partisi' bile var 
     İstanbul'un hızlı gece yaşamından sonra kendisini bir anda Ulucanlar'da bulan Edin, cezaevine düzenli olarak aldırdığı magazin dergileri aracılığıyla sosyeteyi takip ediyor. Ulucanlar Cezaevi'nin en meşhur koğuşu olan 12 2'de kalan Edin ve Kohen, mahkumlar için çıkartılan günlük yemekleri de yemiyor. 
     Ahçılara para vererek, kendilerine biftek veya pirzoladan oluşan mönüler yaptıran Edin ve Kohen, koğuşlarında sık sık "5 çayı partileri" de düzenliyor. Demirel'in cezaevinde kaldığı dönemde koğuşa aldırdığı buzdolabı, fırın gibi eşyaları kullanan ikili, koğuşa elbiselerini korumak amacıyla tahta dolaplar da yaptırdı. Edin ve Kohen, cezaevinin avukat görüşü yapılan kısmında, kendilerinin sürekli kullandığı tahta koltuğu deriyle kaplatıp, gardiyanların kaldığı bölüme de tahta elbise dolapları yaptırdı. 
     
     İki mahkum 'hizmet' ediyor 
     Kohen ve Edin'in kaldığı koğuşta sadece dokuz kişinin kalmasına, bunların ikisinin de koğuştaki diğer kişilere "hizmet" amacıyla koğuşa konulmasına rağmen, yandaki iki koğuşta yaklaşık 90 kişinin bulunduğu bildirildi. 
     Günlük gazetelerle birlikte, magazin ve haber dergilerinin tamamının alındığı koğuşa Kohen'in onayı olmadan kimsenin giremediği ifade ediliyor. Ortak avukatlar tutan Kohen ve Edin'in, yapacakları savunmalar üzerinde birlikte çalıştıkları öğrenildi. 
     


YAŞAM 


















</TEXT>
</DOC>
