<DOC>
<DOCNO> 118861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/soneko25.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki toplam mevduat 1 haftada 583 milyon dolar arttı... 
</HEADLINE>
<TEXT>

     Bankalardaki toplam döviz mevduat hesapları bir haftada 583 milyon dolar artarak, 1 Kasım itibarıyla 59 milyar 885 milyon dolara yükseldi. 
     Merkez Bankası'nın geçici verilerine göre, 25 Ekim'de toplam döviz mevduat hesapları 59 milyar 302 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 423 milyon dolar artarak, 46 milyar 561 milyon dolara çıktı. 
     Yurtiçi döviz tevdiat hesapları DTH toplamı da 333 milyon dolar artarak, 44 milyar 962 milyon dolar oldu. Yurtdışı DTH de 90 milyon dolar artışla, 1 milyar 599 milyon dolar olarak gerçekleşti. 
     Bankalararası interbankta döviz tevdiat hesapları ise 22 milyon dolar azalarak, 728 milyon dolara indi. 
     1-8 Kasım 2002 tarihleri arasında kredi mektuplu DTH ve süper döviz hesapları ise 196 milyon dolar artarak, 13 milyar 520 milyon dolara çıktı. 
     
     REPO İŞLEMLERİ ARTTI 

     Bankaların müşterileriyle yaptıkları repo işlemleri, 1-8 Kasım 2002 tarihleri arasında 683.9 trilyon lira arttı. 
     Merkez Bankası verilerine göre, bankaların müşterileriyle yaptıkları repo işlemleri 1 Kasım'da 2 katrilyon 564.4 trilyon lira iken, 8 Kasım itibariyle 3 katrilyon 248.4 trilyon liraya çıktı. 
     Mali kuruluşlar arası repo işlemlerine bakıldığında da 1 Kasım tarihinde 5 katrilyon 2.6 trilyon lira iken, 8 Kasım itibariyle 546.4 trilyon lira artarak, 5 katrilyon 549 trilyon liraya yükseldi. 
     Mali kuruluşlar arası ters repo işlemleri de söz konusu dönem içinde, 473.9 trilyon liralık artışla, 5 katrilyon 6.5 trilyon liradan, 5 katrilyon 480.4 trilyon liraya çıktı. 
     





</TEXT>
</DOC>
