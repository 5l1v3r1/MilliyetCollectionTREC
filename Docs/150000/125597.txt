<DOC>
<DOCNO> 125597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun10.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yetişkinler için film"de rol alan kadın jimnastikçilere yasak 
</HEADLINE>
<TEXT>

     Romanya, Japonya'da ''yetişkinler için film''de rol alan Olimpiyat madalyalı eski 3 cimnastikçinin, resmi organizasyonlarda hakemlik ya da çalıştırıcılık yapmasını 5 yıl süreyle yasakladı. 
     Romanya Cimnastik Federasyonu FRG , cimnastikçilerin, ulusal federasyonun amblemini kullanmasını da yasaklarken, Federasyon Başkanı Nikolay Vieru, kararda uluslararası tepkilerin de etkisi olduğunu belirtti. 
     Rumen medyası, bir dönemlerin ünlü Rumen cimnastikçisi Nadia Comaneci'den sonra ülkenin uluslararası alanda en başarılı 3 cimnastikçisi olan Lavinia Milosevici, Claudia Presecan ve Corina Ungurean'ın, Japonya'da yayımlanan ''Şukan Gendai'' dergisine çıplak poz vermenin yanı sıra ''çocuklar için sakıncalı'' bir filmde rol alma karşılığında toplam 120 bin dolar aldıkları yolundaki haberlerle çalkalanmıştı. 
     





</TEXT>
</DOC>
