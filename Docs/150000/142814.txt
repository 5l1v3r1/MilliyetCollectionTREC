<DOC>
<DOCNO> 142814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/spor/bnba.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet sıfır çekti 
</HEADLINE>
<TEXT>

Sacramento Kings’teki temsilcimiz, takımının deplasmanda Phoenix Suns’a farklı yenildiği maçta 15 dakika oynadı, ancak sayı atamadı 
     20. mağlubiyet 
     NBA’DE Pasifik Grubu lideri Sacramento Kings, deplasmanda Phoenix Suns’a 109 - 84 yenilerek, 65. maçında 20. mağlubiyetini aldı. Konuk ekipte oyuna sonradan girerek 15 dakika sahada kalan temsilcimiz Hidayet Türkoğlu, üç kez denediği 2 sayılık ve bir kez denediği üç sayılık atışlarda başarı sağlayamayınca, maçı sayı atamadan tamamladı. 
     
     İki ribaunt aldı 
     MİLLİ basketbolcumuz, sadece iki ribaunt aldı. Chris Webber, 22 sayı, 11 ribaunt ve 9 asistlik performansına rağmen takımını yenilgiden kurtaramadı. Phoenix’te 27 sayı atan Shawn Marion ve 26 sayıyla Stephon Marbury galibiyette büyük pay sahibi oldular. Diğer sonuçlar şöyle Seattle - Dallas 107 - 100, New Jersey - Boston Celtics 90 - 75 
     
SHAQ BUNU HAKETTİLakers maçında 22 sayıyla coşan ve NBA’in dev yıldızı Shaguille O’Neal’ın üzerinden smaç yapan Mehmet Okur, "Bu hareketten özel bir haz duymadım. Dönüp seyirciyi selamladım" dedi 
     GÖKHAN TÜRE 

     Bu daha başlangıç’ 
     İLK sezonu olmasına rağmen Detroit Pistons formasıyla NBA’de başarılı maçlar çıkaran, önceki gün son üç sezonun şampiyonu Lakers karşısında yıldızlaşan Mehmet Okur, "Sadece görevimi yaptım. Bu daha başlangıç" dedi. Soğukkanlı karakterinin işini daha da kolaylaştırdığını belirten Okur, "Seyirciyi coşturmak bana yetiyor da artıyor" diye konuştu. 
     
     Hırsımı yansıtmam’ 
     LAKERS maçında NBA’in "karşı konulamaz" pivotu Shaquille O’Neal’i başarıyla savunan ve dev yıldızı sıkıntıya sokan Mehmet, çoğu oyuncunun cesaret edemeyeceği smaç için de "Ben heyecanımı, hırsımı dışarı yansıtmayan biriyim. Shaq’ın üzerinden smaç yaptıktan sonra özel bir haz duymadım. Şakayla karışık bunu haketmişti de. Hemen dönüp seyirciyi selamladım" yorumunu yaptı. 
     
     Gereken dersi aldık’ 
     GAZETELERİN kendisinden bahsetmesinin artı bir motivasyon sağladığını ifade eden yıldız oyuncu, "Bu başarım ilk ama son olmayacak" dedi. Okur, 2003 Avrupa Şampiyonası finalleri konusunda da "Dünya Şampiyonası iyi bir ders oldu. Daha önce böyle bir tecrübe yaşamamıştık. Hem saha içi, hem de saha dışında olan bitenlerden çok şey öğrendik" ifadesini kullandı. 
     



 SPOR 





























</TEXT>
</DOC>
