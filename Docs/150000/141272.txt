<DOC>
<DOCNO> 141272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko38.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi'ni yayınladı... 
</HEADLINE>
<TEXT>

     Merkez Bankası Beklenti Anketi'ne göre 2003 yıl sonu uygun ortalama enflasyon beklentisi, Mart ayının ilk anketinde, Tüketici Fiyat Endeksi TÜFE bazında yüzde 25.8 olarak belirlendi. 
     Şubat ayının ikinci anketinde yüzde 40 olarak belirlenen en yüksek yıl sonu tahmini, Mart ayının ilk anketinde değişmeden kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Mart ayı ilk anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Şubat ayının ikinci anketinde yüzde 19.6-40.0 aralığında seyreden yıl sonu TÜFE öngörüsü, Mart ayının ilk ankette yüzde 19.7-40 aralığında oldu. Daha önce yüzde 25.7 olan yıl sonu uygun ortalama enflasyon beklentisi yüzde 25.8'e çıktı. 
     Şubat ayının ikinci anketinde yüzde 2.4 olan cari ayın TÜFE'ye göre uygun ortalama enflasyon beklentisi, Mart ayının ilk anketinde yüzde 2.2'ye indi. 
     Cari ayın TÜFE beklentisi Şubat ayının ikinci anketinde yüzde 1.2-3.8 aralığında gerçekleşirken Mart ayının ilk anketinde yüzde 1.2-3.0 aralığında gerçekleşti. 
     
     2 AY SONRASI İÇİN TÜFE BEKLENTİSİ 
     Mart ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0.3-3.0 olurken, yüzde 2.3 olan uygun ortalama enflasyon oranı yüzde 1.6'ya indi. 
     Şubat ayının ikinci anketinde de, iki ay sonrasının TÜFE beklenti aralığı yüzde 1.0-3.7 aralığında gerçekleşmişti. 
     Gelecek 12 aylık dönemin TÜFE beklentisi aralığı Mart ayının ilk anketinde Şubat ayının son anketinde olduğu üzere yüzde 15-35 aralığında oldu Şubat ayının ikinci anketinde, yüzde 23.9 olarak belirlenen gelecek 12 aylık dönemin TÜFE uygun ortalaması da yüzde 23.6'ya indi. 
     
     FAİZ ORANLARI 
     Öte yandan Mart ayının ilk anketinde, Şubat ayının ikinci anketine göre cari ayın uygun ortalama bileşik faiz oranı beklentisinde artış yaşandı. 
     Buna göre, Şubat ayının ikinci anket sonuçlarına göre yüzde 45-58 aralığında seyretmesi öngörülen cari ayın bileşik faiz beklentisi, Mart ayının ilk anketinde yüzde 46-60 aralığında gerçekleşirken, uygun ortalama da yüzde 49.2'den yüzde 49.9'a çıktı. 
     Yıl sonu bileşik faiz beklentisi, Mart ayı ilk anket sonuçlarına göre yüzde 29-60 aralığında, uygun ortalamada yüzde 41 olarak gerçekleşti. 
     Bileşik faiz beklentisi, Şubat ayının ikinci anket sonuçlarında yüzde 29-60 aralığında ve uygun ortalamanın da yüzde 39.8 olması öngörülmüştü. 
     Yıl sonu basit faiz oranı beklentisi ise Mart ayının ilk anketinde yüzde 24-45 olurken, uygun ortalama ise yüzde 34.7'ye çıktı Yıl sonu basit faiz oranı beklentisi Şubat ayının ikinci anketinde yüzde 20-45 aralığında olurken uygun ortalama ise yüzde 34.1 olarak belirlenmişti. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Mart ayının ilk anketinde cari ay sonu kur beklentisi aralığı 1,575,000-2,000,000 lira olurken, uygun ortalama 1,655.900 lira olarak belirlendi. 
     Şubat ayının ikinci anket sonuçlarında cari ay sonu kur beklentisi aralığı 1,610.000-2,050,000 olurken, uygun ortalama ise 1,659.800 bin lira olarak saptanmıştı. 
     Bu arada katılımcıların, Mart ayının ilk anketinde yıl sonu dolar kuru beklentisi 1,700,000-2,500,000 lira olurken, uygun ortalama 2,010,800 lira olarak belirlendi. 
     Şubat ayının ikinci anketinde uygun ortalama 1,800,000-2,500,000 lira, uygun ortalama ise 2,033,600 lira olmuştu. 
     
</TEXT>
</DOC>
