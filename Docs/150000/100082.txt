<DOC>
<DOCNO> 100082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun10.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin AB reformları Rus basınında 
</HEADLINE>
<TEXT>

     Rusya'da gazetelerin hafta sonunda yayımlanmaması nedeniyle Türkiye'deki AB reformlarına bugün yer veren Rus gazetelerinde, ''Artık sıra AB'de'' yorumu yapıldı. 
     İzvestiya gazetesi, haberinde TBMM'nin attığı adımı, ''AB'nin ısrarla üzerinde durduğu siyasi kültür değişimi öyle gözüküyor ki gerçekleşti'' şeklinde yorumladı ve bu adımın, Avrupa'da Türkiye'nin Avrupa Birliği'ne girmesine karşı olan siyasi çevrelerin dayanaklarını ellerinden aldığı belirtildi. Gazete, ''siyasi geleneklere göre adım atma sırası artık AB'de. AB'nin attığı adımlar da Ankara açısından teşvik edici nitelikte olacak'' denildi. 
     Gazete, attığı bu adımın, Türkiye'nin ''Avrupa'ya yönelik uzun yolundaki engelleri ortadan kaldıracağını'' da kaydetti. Gazete, Türkiye'nin reformlarının ''henüz kağıt üzerinde olduğunu'' da ifade ederek, AB tarafından yapılan olumlu açıklamalarda yer alan, ''uygulamaların nasıl olacağına da bakmak gerektiği'' şeklindeki cümlenin küçük, ancak çok önemli bir ayrıntı olduğuna dikkat çekti. 
     Kommersant ve Nezavisimaya gazeteleri de gelişmeleri yorumsuz olarak okuyucularına duyurdular. 
     





</TEXT>
</DOC>
