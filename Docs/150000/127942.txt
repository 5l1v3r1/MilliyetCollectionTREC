<DOC>
<DOCNO> 127942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sonspo06.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane büyülüyor... Jordan bu kez de 45 sayı attı 
</HEADLINE>
<TEXT>

     ABD Profesyonel Basketbol Ligi'nde NBA , 9. hafta mücadelesi, bu sabaha karşı yapılan 3 maçla başladı. 
     Atlantik Grubu'nda 3. sırada bulunan Washington Wizards, kendi sahasında grup lideri New Jersey Nets'i 98-76 yenerek, bu takıma 29. 
     maçında 10. yenilgisini tattırdı. 
     Wizards'ın ünlü yıldızı Michael Jordan, 51 sayı kaydettiği karşılaşmadan 2 gün sonra bu kez New Jersey Nets potasına da 45 sayı bırakarak, formunda birşey yitirmediğini kanıtladı. Jordan ayrıca 10 ribaunt alıp, 7 de asist yaparak yine sahanın yıldızı oldu. 
     Ev sahibi ekipte ayrıca Chris Whitney, 14 sayı ve 4 ribaunt, Popeye Jones da 12 sayı ve 14 ribauntla galibiyete katkıda bulundu. 
     New Jersey Nets'de ise Kenyon Martin, 16 sayı ve 5 ribaunt, Keith Van Horn 16 sayı, Kerry Kittles da 14 sayıyla oynadı. 
     Merkez Grubu'nda son sırada bulunan Chicago Bulls, as oyuncuları Glenn Robinson ve Ray Allen'ın yokluğunu hisseden grubun lideri Milwakuee Bucks'ı 90-83'lük skorla geçerek, taraftarlarını sevindirdi. 
     Ev sahibi ekipte Ron Mercer, 20 sayı, 7 ribaunt ve 7 asist, Marcus Fizer, 17 sayı ve 14 ribaunt, Ron Artest de 15 sayı, 6 ribaunt ve 4 asistle galibiyetin mimarları oldu. 
     Konuk ekipte ise Sam Cassell'in 28 sayı ve 6 asist, Tim Thomas'ın 19 sayı ve 5 ribaunt, Michael Redd'in 13 sayı, 6 ribaunt ve 4 asist, 
     Anthony Mason'ın da 11 sayı, 7 ribaunt ve 4 asistlik performansları, galibiyete yetmedi. 
     Günün diğer maçında ise Miami Heat, deplasmanda Indiana Pacers'ı 89-87 yendi. 
     Lige yarın sabaha karşı Pasifik Grubu'nda Los Angeles Clippers ile Portland Trail Blazers arasındaki tek karşılaşmayla devam edilecek. 
     






</TEXT>
</DOC>
