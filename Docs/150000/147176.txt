<DOC>
<DOCNO> 147176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yasam/yas01.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerindeki terör’ hayatı zehir ediyor 
</HEADLINE>
<TEXT>

Sürekli fırça atan bir müdürünüz mü var Her sabah "Bugün başıma ne gelecek, acaba istifa etsem mi " diyorsanız dikkat Siz de bir mobbing’zede olabilirsiniz... 
     SEMRA KARDEŞOĞLU İstanbul 

     MOBBING, sataşmak, hücum etmek anlamına geliyor. Ama daha çok işyerindeki psikolojik taciz ve sistematik baskı için kullanılıyor. Yeni çıkan "Psikolojik Savaş" adlı kitabında mobbinge de yer veren Psikiyatr Prof. Dr. Nevzat Tarhan, "Üst düzey yönetim kademesinde bulunan kişiler, çalışanlarını pasifize etmek, onları baskı altında tutmak için mobbing yöntemini sıkça kullanır" diyor. 
     
     Hem ruh, hem vücut sağlığı bozuluyor 
     İKNA ve inandırma yöntemi uygulayamayan yöneticilerin bu yöntemi seçtiğini belirten Tarhan, mobbing’e maruz kalanların boyun, sırt ağrılarından mide hastalıklarına, içki-sigara kullanımından iş verimliliğinin düşmesine kadar birçok sorun yaşayabileceğini söylüyor. Tarhan, mobbingi kullanan yöneticilerin özelliklerini de şöyle sıralıyor 
     
     Yönetici kendi egosunu tatmin eder 
     "DEDİKODU, toplantıda tersleme, söz hakkı vermeme, yetkileri kısıtlama, saf dışı bırakma gibi taktikleri kullanır ve h kimiyeti bu şekilde kurmaya çalışır. Böylece kendi iç dünyasında ego tatmini sağlar. Bu yöntemi uygulayan yöneticilerin bir bölümü de kendine güvenmediği için çıkarlarını koruyacak başka yol bulamaz ve mobbingi bilinçsizce uygular." 
     

</TEXT>
</DOC>
