<DOC>
<DOCNO> 131672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/theper.html </URL>
<DATE> 2003/01/18/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu kafayla olmaz 
</HEADLINE>
<TEXT>

     
     Piyasa, karşılıksız çeklerden oldukça mustarip. Ülkede suç işleyenin sırtı sıvazlandıkça, devlet ceza vermekten korktukça sizin sorduğunuz mesele de hallolmaz. Nitekim bahsedilen değişiklikle de olmayacak. Kanun koyucu suçu önlemeyi değil, her olaydan kendine pay çıkartmayı amaçlıyor. İlk defa karşılıksız çek kesene hapis cezası verilmeyecek de para cezası verilecek. Peki para cezası nereye gidecek Hazine’ye. Peki ne oldu karşılıksız çekin mağduru Diyeceksiniz ki alacağını takip edip alsın. Hayır kazın ayağı öyle değil. Adam çulsuz ama cebinde çek defteri ile dolaşıyor. Kesip kesip harcıyor veya adam benzer isimli birkaç şirket kuruyor, bir şirketini sağlam tutup mal varlığı bu şirkette görünüyor, ikinci şirketin üzerinde hiçbir şey yok o da çulsuz, bu şirket adına çek karnesi almış çulsuz şirket adına çek kesiyor, diğer şirketin adından istifade ediyor. Şimdi bunun neyini alacaksın. Ama adam piyasayı bal gibi dolandırıyor. Zaten eskiden karşılıksız çek, dolandırıcılığın tarifine girerdi. Şimdi Karşılıksız çekte hapis cezasını kaldırın ve devlete ceza ödeme şekline dönüştürün, alacaklının hakkı ne oldu Oysa hapis bir tazyik unsuru. 
     Devletin durduk yerde kendine pay çıkarması tek örnek değil. Avukatlık Kanunu’nda da bu yapıldı. Belli şirketlerin avukat çalıştırma mecburiyeti var. Çalıştırmazsa ne olur Devlete her ay asgari ücrete eşit ceza öder. Avukat bulundurmaktan amaç ne İhtilafları önceden önlemek, peki devlete her ay asgari ücret kadar ceza öderse ihtilaflar hallolur mu Olmaz ama Hazine’ye para girer. Bu mantık mı İşte çek konusunda da aynı mantık. 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
