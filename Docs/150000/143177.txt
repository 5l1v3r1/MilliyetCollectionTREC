<DOC>
<DOCNO> 143177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun39.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'ta yakalanacak yöneticilerin listesini yayınladı 
</HEADLINE>
<TEXT>

     Irak'a olası harekat için geri sayım sürerken ABD, yakalanarak insanlık suçu işlemekle itham edilecek Iraklı yöneticilerin ismini yayınladı. 
     Amerikalı yetkililer, aralarında Irak lideri Saddam Hüseyin ve iki oğlunun isimlerinin bulunduğu listede 9 üst düzey Iraklı yöneticinin yer aldığını belirterek, bu kişilerin Irak'a girecek Amerikan askerlerince yakalanarak, savaş suçuyla itham edileceğini kaydettiler. 
     ''Bu kişilerin kurtulmaları olanaksız'' diye konuşan Amerikalı bir yetkili, savaş suçlarının büyük bölümünün Irak'ın 1990-1991 yıllarında Kuveyt'i işgali, Kuzey Irak'ta zehirli gaz kullanması ve Şiilerin baskı altına alınması sırasında işlendiğini belirtti. 
     Listede Saddam ve oğulları Uday ile Kusay'ın yanı sıra Kuveyt işgali sırasında bölge yöneticiliği yapan Ali Hasan El Hamid ve güneydeki Şii halkı katletmekle suçlanan Muhammed Hamza El Zubaydi bulunuyor. 
     ABD'nin en çok arananlar listesinde ayrıca, yine Kuveyt valisi olarak görev yapan Aziz Salih Numan, Saddam'ın yakın komutanlarından İzzet İbrahim, Saddam'ın sekreteri Abid Hamid El Tikriti ve Irak'ın kitle imha silahlarını saklamakla sorumlu Hani Abdüllatif Tilfa bulunuyor. 
     





</TEXT>
</DOC>
