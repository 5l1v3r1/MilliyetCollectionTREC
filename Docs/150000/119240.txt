<DOC>
<DOCNO> 119240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sondun06.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da şiddetli fırtına tren devirdi... 
</HEADLINE>
<TEXT>

     Avusturya'nın Salzburg eyaletinde şiddetli fırtına sonucu bir yolcu treni raydan çıkarak devrildi. Olayda 1 kadın öldü, çok sayıda yolcu da ağır yaralandı. 
     Ülkenin Salzburg, tirol ve Kaerten eyaletlerini etkileyen şiddetli fırtına büyük ölçüde maddi hasara neden oldu. Fırtınadan devrilen ağaçların yolları kapadığını belirten yetkililer, bölge sakinlerine ''zorunlu olmadıkça sokağa çıkmamaları'' çağrısında bulundular. 
     Özellikle Salzburg eyaleti ve çevresinde etkili olan şiddetli fırtınanın Zell am See, Pinzgau ve Lungau bölgelerinde büyük maddi hasara yolaçtığı, evlerin çatılarının uçtuğu, elektriklerin kesildiği bildirildi. 
     Salzburg eyaletindeki beş yerleşim biriminin ''afet bölgesi'' ilan edildiğini belirten yetkililer, halkı ''zorunlu olmadıkça sokağa çıkmamaya'' çağırdı. 
     Şiddetli fırtınanın Steirmark ve Tirol eyaletlerinde de etkili olduğunu belirten yetkililer, Steirmark eyaletinin Oberland ve Judenburg bölgelerinde enerji hatlarının hasar görmesi nedeniyle elektriklerin kesildiğini, çok sayıda yolun trafiğe kapandığını bildirdi. 
     Triol eyaletinde ise şiddetli fırtınanın devirdiği ağaçlar yüzünden bir otoyol trafiğe kapandı. Unterland bölgesinde ise fırtına nedeniyle hasar gören enerji hatlarının yolaçtığını yangın sonucu iki bina yandı. 
     





</TEXT>
</DOC>
