<DOC>
<DOCNO> 147071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo19.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'da galibiyet primi, 3 milyar lira olarak belirlendi... 
</HEADLINE>
<TEXT>

     Denizlispor, İstanbul'da Beşiktaş ile yapacağı maçın hazırlıklarını sürdürürken yönetim, galibiyet primini 3 milyar lira olarak belirledi. 
     Karşılaşma için yarın sabah uçakla İstanbul'a gidecek yeşil-siyahlı takım, Sürmeli Otel'de kampa girecek. Futbolcular, Beşiktaş Kültür Merkezi'nde, Yılmaz Erdoğan'ın ''Bana Bir Şeyhler Oluyor'' adlı oyununu izleyerek moral depolayacak. 
     Kulüp genel kaptanı Erkan Çakır, takımda şu anda sakat ve cezalı futbolcu bulunmadığını, ligin üst sıralarına çıkabilmek için tüm maçlardan puan çıkarmaları gerektiğini söyledi. 
     Beşiktaş ile yapacakları maçın zor geçeceğini ifade eden Çakır, ''Rakibimiz yoluna devam edebilmek için kazanmak isteyecek. Biz de UEFA Kupası'na katılma şansımızı sonuna kadar sürdürmek için kazanmak zorundayız. Aynı zamanda bu karşılaşma Beşiktaş'a elendiğimiz Türkiye Kupası maçının da bir rövanşı olacak'' dedi. 
     Beşiktaş maçının galibiyet primi 3 milyar lira olarak açıklanırken, maç sonrası bunun artırılabileceği öğrenildi. 
     
     YABANCILAR DÖNDÜ 

     Bu arada milli maçlar nedeniyle Macaristan'a giden Kabat, Slovakya'ya giden Kratochvil ve Bencik'in döndüğünü ifade eden Çakır, Servet ve Mustafa Doğan'ın ise İstanbul'da takıma katılacaklarını kaydetti. 
     





</TEXT>
</DOC>
