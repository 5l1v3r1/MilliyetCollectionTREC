<DOC>
<DOCNO> 130735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun21.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslümanlar inek kesince Hindular dükkan yakmaya başladı... 
</HEADLINE>
<TEXT>

     Hindistan'ın Madhya Pradeş eyaletinde Müslüman kasapların inek kesmesine kızan Hindular, Müslümanlara ait onlarca dükkanı yaktı. 
     Müslümanların da Hindulara ait az sayıda dükkanı yaktığı karşılıklı çatışmalar sırasında 70 kadar dükkan yakılırken, ölen ya da yaralanan olmadığı bildirildi. 
     Eyalet başkenti Phopal'ın 80 kilometre doğusundaki Ganj Basoda kasabasında çıkan çatışmaları bastırmak için göz yaşartıcı bomba kullanan polis, 5'ten fazla kişinin biraraya gelmesini yasakladı. 
     Polis, evinde bir inek başı ve 8 inek derisi bulduğu bir Müslüman kasabı ve ailesini gözaltına aldı. 
     Hindistan'ın 29 eyaletinden çok azında yasalar inek kesmeyi yasaklıyor ve Madhya Pradeş bu eyaletlerden birisi. 
     Hinduların ineği kutsal olarak gördüğü Hindistan'da büyük şehirlerdeki bazı restoran ve otellerde inek eti ile yapılan yemekler bulmak mümkün. 
     





</TEXT>
</DOC>
