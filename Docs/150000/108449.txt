<DOC>
<DOCNO> 108449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun02.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Latin Grammy ödülleri dağıtıldı 
</HEADLINE>
<TEXT>

     Latin Grammy ödülleri, dün akşam Los Angeles'daki Kodak Theatre'da düzenlenen törenle sahiplerine verildi. 
     Bu yıl üçüncüsü düzenlenen törende, en iyi albüm ödülü İspanyol Alejandro Sanz'ın ''MTV Unplugged''ına verildi. En iyi şarkı ödülüne ise yine aynı sanatçının ''Y Solo Se Me Occure Amante'' adlı eseri layık görüldü. 
     En iyi klip ödülü Shakira'nın ''Suerte'' adlı şarkısına verilirken, Brezilya Modern Pop Albümü dalında sevinen, ''Falange Canibal'' adlı çalışmasıyla Lenine oldu. 
     Salsa müziğinin en iyi örneği olarak Celia Cruz'un ''La Negra Tiene Tumbao'', rock müzik dalında ise Juanes'in ''A Dios Le Pido'' çalışmaları, törende ödül alan eserler arasına girdi. 
     Yeni sesler arasında Jorge Moreno en başarılı sanatçı olarak görülürken, en iyi kadın sanatçı albümü Rosario'nun ''Muchas Flores'', en iyi erkek sanatçı albümü ise Miguel Bose'nin ''Sereno'' çalışmalarına verildi. 
     En iyi şarkı ödülünü ise Alejandro Sanz'ın ''Y Solo Se Me Ocurre Amarte'' adlı parçası aldı. 
     
</TEXT>
</DOC>
