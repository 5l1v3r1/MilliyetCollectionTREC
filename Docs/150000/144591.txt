<DOC>
<DOCNO> 144591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sontur02.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırıkkale'de trafik kazası 4 ölü 
</HEADLINE>
<TEXT>

     Kırıkkale'de yolcu otobüsü ve minibüsün çarpışması sonucu meydana gelen trafik kazasında 4 kişi öldü, 2 kişi yaralandı. 
     Alınan bilgiye göre, Kırıkkale'den Kayseri'ye giden Ziya Güney'in kullandığı 06 VHM 65 plakalı minibüs ile karşı yönden gelen Kent Turizm'e ait Ali Akyüz yönetimindeki 38 LL 212 plakalı yolcu otobüsü, Keskin İlçesi yakınlarında çarpıştı. 
     Kazada minibüs sürücüsü Ziya Güney 49 , minibüs yolcularından Kadir Kaya 60 , Figen Kaya 38 olay yerinde, Ercihan Kaya 35 ise kaldırıldığı Keskin Devlet Hastanesi'nde öldü. 
     Kazada yaralanan Saadet Güney 51 ve Ali Hamurcu 19 Kırıkkale Yüksek İhtisas Hastanesi'ne kaldırıldı. Güney, ilk tedavisinin ardından SSK Ankara Dışkapı Hastanesi'ne sevk edildi. 
     Minibüs sürücüsünün kaygan yolda direksiyon hakimiyetini kaybederek otobüsün şeridine geçmesiyle meydana geldiği bildirilen kazada, yolcu otobüsü boş araziye indikten sonra durabildi. Otobüs yolcuları, başka bir otobüsle yollarına devam etti. 
     





</TEXT>
</DOC>
