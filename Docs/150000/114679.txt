<DOC>
<DOCNO> 114679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sonspo12.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Gençlerbirliği maçı hazırlıkları sürüyor... 
</HEADLINE>
<TEXT>

     Fenerbahçe, hafta sonu deplasmanda Gençlerbirliği ile yapacağı lig maçının hazırlıklarını sürdürüyor. 
     Samandıra Tesisleri'nde, Teknik Direktör Werner Lorant yönetiminde basına kapalı gerçekleştirilen çalışmada, futbolcuların taktik ağırlıklı antrenman yaptığı öğrenildi. 
     Sakatlıkları nedeniyle tedavileri süren Mustafa, İsmail ve Mirkoviç antrenmanda yer almadılar. Sarı-lacivertliler hazırlıklarını yarın sabah yapacakları çalışmayla sürdürecek. 
     Bu arada, kadro dışı bırakılan Abdullah ve Oktay, PAF takımıyla birlikte çalışmalarını sürdürüyor. Dereağzı Tesisleri'nde bu sabah yapılan antrenmanda Abdullah yer alırken, dün ayak tabanındaki sakatlığı nükseden Oktay çalışmaya katılmadı. 
     





</TEXT>
</DOC>
