<DOC>
<DOCNO> 119246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sondun12.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Silah denetçilerinin Irak'ta işi zor... 
</HEADLINE>
<TEXT>

     Birleşmiş Milletler silah denetçilerinin şefi Hans Blix, Irak'taki görevlerinin kolay olmayacağını söyledi. 
     Irak'taki olası kitle imha silahlarının belirlenmesi konusunda oluşturulan silah denetçilerinin şefi, ''Karşılaşacağımız belirsizliklerin ve zorlukların farkındayız. Ancak elimizden gelenin en iyisini yapmak konusunda kararlıyız'' dedi. 
     
     TEKNOLOJİNİN AVANTAJLARINI KULLANACAĞIZ 
     Irak'ın denetçilerle sıkı işbirliği içinde olması gerektiğini kaydeden Blix, kitle imha silahlarını tespit etmek için önceki yıllara oranla çok gelişmiş teknoloji içeren aletler kullanacaklarını söyledi. 
     Blix, BM Güvenlik Konseyi'nin büyük bir oy çokluğuyla kabul ettiği karar tasarısının, denetçilerin işini daha da kolaylaştırdığı görüşünü savundu. 
     BM silah denetçileri, 1998 yılında Irak'taki denetimlerine ara vermişlerdi. Blix, dün Le Monde gazetesine yaptığı açıklamada, denetçilerin Irak'ta yaklaşık 700 bölgede incelemede bulunacaklarını belirtmiş ve denekçilerin Iraklı yöneticilerin yarım saatlik bir geciktirmesine bile hoşgörü göstermeyeceklerini söylemişti. 
     Blix, Paris'te Fransa Dışişleri Bakanı Dominique de Villepin ile görüştükten sonra, heyetin diğer üyeleriyle Kıbrıs'ta buluşarak, Pazartesi günü Bağdat'a heraket edecek. 
     Silah denetçilerinin, 27 Kasım tarihinde çalışmalarına başlaması bekleniyor. 
     





</TEXT>
</DOC>
