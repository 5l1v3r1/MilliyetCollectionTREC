<DOC>
<DOCNO> 133596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/kohen.html </URL>
<DATE> 2003/01/28/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
En kritik hafta... 
</HEADLINE>
<TEXT>

     Bu bakımdan Irak bağlamında "en kritik hafta"ya girmiş bulunuyoruz. 
     Hafta sonunda savaşa daha yakın mı olacağız Belirtiler öyle. Gerçi barışa "son şans" verilmesi yönünde çabalar da yoğunlaşıyor. Güvenlik Konseyi’ne sunulan raporun rengi belli Ne siyah, ne beyaz gri... Üstelik misyonun tamamlanması için zaman da isteniyor. Tıpkı Fransa’dan Rusya’ya ve Çin’e kadar pek çok ülkenin istediği gibi... Ve de bütün dünyada - ve hatta ABD’de - savaş karşıtlarının haykırdığı gibi... 
     Ama Bush yönetimi bu tepkilerden ne kadar etkilenecek Doğrusu pek değil. Colin Powell da "şahinler"in söylediklerini tekrarlıyor "ABD bu işi yalnız başına veya birkaç müttefiki ile pekala yapmasını bilir..." 
     
     BU tehditler sırf Saddam’a gözdağı vermek için mi ortaya atılıyor, yoksa gerçekten Bush Irak’ı vurmayı aklına koydu mu 
     İkisi de olabilir. Biri işlemezse, diğerini deneyecek. ABD bölgede bu kadar büyük yığınağa sırf gösteri olsun diye girişmiyor herhalde. 
     Savaş çıkıp çıkmayacağını bu "en kritik" haftanın sonunda da iyi anlayacağız. Belki Washington Bağdat’a son bir ültimatom verir ve denetçilerin ve dostlarının istediği gibi biraz daha zaman tanır. Ama bu "biraz zaman" Powell’ın deyişi ile sadece birkaç haftadan ibaret. 
     Bu duruma göre, Türkiye’nin de ABD’nin istekleri konusundaki kesin "siyasi kararı"nı kısa sürede - ve belki de bu hafta - vermesi gerekecek. 
     Evet, Türkiye için de bu, "en kritik hafta" olacak... 
     
     Kritik seçim 
     Bir kritik hafta da, Ortadoğu’nun diğer bir bölgesinde yaşanıyor. Bugün İsrail’de yapılacak genel seçimlerin sonucu, sadece bu ülkenin değil, Filistin sorununun, Arap - İsrail ilişkilerinin ve hatta tüm Ortadoğu’nun geleceğini etkileyebilecek önemde... 
     Sonuç şimdiden "aşağı yukarı" belli Ariel Şaron’un sağcı "Likud" partisi, gene birinci parti olarak çıkacağa benziyor. Dün "Haaretz" gazetesinin yayımladığı son nabız yoklamalarına göre, "Likud" Meclis’in 120 sandalyesinden 30 - 31’ini alacak. Bu, Şaron’un gene başbakan olmasını sağlamaya yeter. Yani İsrail’de Şaron yönetimi devam edecek... 
     
     İSRAİL hem çok sayıdaki parti, hem çoğunluk sistemi nedeni ile hep koalisyonlar ile yönetilmiştir. Bu kez de öyle olacak. Önemli olan, nasıl bir hükümetin ortaya çıkacağıdır. 
     İkinci parti olarak Amram Mitzna’nın liderliğindeki İşçi Partisi’nin Meclis’te 18 - 19 sandalyeye sahip olması bekleniyor. Bu, barış yanlısı sol parti için bir gerilemedir. Şaron, koalisyonu İşçi Partisi ile kurmak istiyor, ama "Likud"un politikalarına karşı olan Mitzna buna yanaşmıyor. Bu durumda Şaron ya aşırı sağcı ve dinci partilerle birleşecek veya üçüncü bir parti olarak ortaya çıkan sağcı - laik "Şinui" ile ortaklık kurmaya çalışacak. 
     Şu veya bu şekilde, Şaron’un önderliğindeki bir hükümetin, Filistin meselesinin çözümünde ne kadar umut vereceği sorulmaya değer... 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
