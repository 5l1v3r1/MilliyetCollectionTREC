<DOC>
<DOCNO> 112524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/siyaset/siy02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın genel başkanlık kumarı 
</HEADLINE>
<TEXT>

AKP yönetimi çözümü buldu Erdoğan bize bir dilekçe yazar, biz de onu kurucu üyelikten sileriz. Genel başkanlıktan ayrılmasına gerek yok 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, Anayasa Mahkemesi’nin kendisine yönelik verdiği ihtar kararını bir dilekçeyle geçiştirecek ve genel başkanlıktan ayrılmayacak. 
     AKP Genel Sekreteri Ertuğrul Yalçınbayır, Anayasa Mahkemesi’nin 19 Ekim’e kadar süre verdiği kurucu üyelikten çıkarma ihtarının bir dilekçeyle halledileceğini söyledi. Yalçınbayır, "Erdoğan bize bir dilekçe yazar, biz de onu kurucu üyelikten sileriz. Başka işlem yapmamıza gerek yok. Toplanmamıza bile gerek olmayabilir. Genel başkanlıktan ayrılmasına gerek yok. Bu yüzden yeni bir genel başkanlık seçimine de gerek yok" dedi. 
     
     Üsküdar ya da Çankaya 
     Erdoğan’ın İstanbul’un Üsküdar ya da Ankara Çankaya’dan partiye tekrar üye olabileceğini vurgulayan Yalçınbayır, şunları söyledi 
     "Bu çerçevede hukuksal bir problem yok. Genel başkanlıktan ayrılmadığı için bu yüzden kapatma davası açamazlar. Çünkü üye olmasına engel yok. Başsavcı tersi yönde başvuruda bulunsa da, önümüzde Hasan Celal Güzel örneği var. İhtar kararına uyulmasa da kapatma davası açılamaz. Çünkü ne zaman kapatma davası açılacağı kanunla belirlenmiştir. Ama biz ihtara uyacağız. 17 Ekim’de boş bir gün var. Belki o gün toplanıp 19 Ekim’deki ihtar süresiyle ilgili bir girişim yapılabilir." 
     



 SİYASET 













</TEXT>
</DOC>
