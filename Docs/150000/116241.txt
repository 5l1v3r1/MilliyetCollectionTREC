<DOC>
<DOCNO> 116241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur40.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahtakale didik didik arandı 
</HEADLINE>
<TEXT>

     Tahtakale'de asayiş uygulaması gerçekleştiren polis, durumları şüpheli görülen yaklaşık 20 kişiyi gözaltına alırken, bazı CD, hap ve cep telefonlarına da kaçak oldukları gerekçesiyle el koydu. 
     Asayiş Şube Müdür Yardımcısı Mehmet Betni'nin yönetiminde Eminönü'ndeki otobüs duraklarında toplanan çeşitli birimlere bağlı yaklaşık 150 polis, İstanbul Sulh Hakimliği'nden aldığı arama izni ile Tahtakale ve çevresinde uygulama başlattı. 
     Seyyar tezgahları kontrol eden, çevredeki han ve işyerlerinde aramalar yapan, durumları şüpheli görülen kişilerin kimliklerini kontrol eden polis, yaklaşık 20 kişiyi gözlem altına aldı. 
     Yurda kaçak yollardan getirildikleri belirlenen bazı CD, cep telefonları ve aralarında Viagra'nın da bulunduğu çeşitli fonksiyonlara sahip haplara da el koyan polis, bu maddeler ile gözaltına alınan kişileri, Asayiş Şube Müdürlüğü'ne götürdü. 
     





</TEXT>
</DOC>
