<DOC>
<DOCNO> 128571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo05.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur Oba, İran takımına transfer olarak bir ilki gerçekleştirdi... 
</HEADLINE>
<TEXT>

     Son yıllarda adeta futbolcu fabrikası gibi çalışan Galatasaray altyapısından yetişen Onur Oba isimli genç oyuncu, bir İran takımına transfer olarak bir ilki gerçekleştirdi. 
     Onur Oba, İran Süper Ligi'nin ardından gelen Birinci Lig'de mücadele eden Saba takımına transfer olarak, bu ülkede top koşturan ilk Türk futbolcusu unvanına sahip oldu. 
     Galatasaray'ın altyapısında 14 yıl futbol oynayıp sarı-kırmızılı kulüpte yetişen Onur, teknik direktör Mircea Lucescu'nun döneminde sarı-kırmızılı kulüpte A takımla birlikte antrenmanlara da katılmıştı. 
     Bu sezon Üçüncü Lig ekiplerinden Merzifonspor'a kiralık gönderilen Onur, buradan da İran Birinci Ligi'nde 3. sırada yer alan Saba takımına transfer oldu. 
     
     5 BİN DOLAR TRANSFER ÜCRETİ ALDI 
     Onur, İran'ın Saba takımına transfer olurken, 5 bin dolar ücret aldı. 
     Futbolcunun İran'a transfer olmasında aracı olan menajer Doğan Ercan, ''Onur, bu transferden aldığı peşin paranın yanısıra, maç başına 250 dolar gelir elde edecek. Onur için ayrıca bir ev ile araç da tahsis edildi'' diye konuştu. 
     





</TEXT>
</DOC>
