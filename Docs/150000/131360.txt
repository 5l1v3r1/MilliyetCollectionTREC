<DOC>
<DOCNO> 131360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/guncel/gun13.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Acılı anne Oğlum bakıcısını çok severdi 
</HEADLINE>
<TEXT>

     ASLI ÖKTENER İstanbul 

     Bakıcıları tarafından öldürülen 4 yaşındaki Çağatay’ın annesi Yasemin Cirit, "Oğlum bakıcısı Sultan’ı çok severdi" dedi. Cirit, bakıcı Bayram Acar’la ilişkileri olduğu iddiasını da yalanladı. Aydın ve Yasemin Cirit çifti dün bir basın toplantısı yaptı. İstanbul’da hastanedeki diğer oğlu Koray’ın başından ayrılamayan ve Çağatay’ı en son 1 ay önce gördüğünü belirten anne Yasemin Cirit, "Oğluma yapılanları ancak bir canavar yapar. Bir anne adayı bunu yaparsa, başkası ne yapar bilemiyorum" dedi. 
     
     ÇAĞATAY KEKEME DEĞİLDİ’ 
     Oğlu Çağatay’ın bakıcı Sultan Keskin’i çok sevdiğini belirten Cirit, "Akşamları, oğlum uyu yoksa seni Sultan’a götürmem’ diyordum. Oraya gitmek için hemen uyuyordu. Bize hırpalandığını, dayak yediğini söylemiş olsa neden onu oraya bırakayım Çağatay’ın kekemeliği, altına kaçırma olayı yoktu. Sadece geç kalkma huyu vardı" diye ağladı. Yasemin Cirit, Bayram Acar’la ilişkisi olduğu iddialarına ilişkin olarak ise, "Onu iki kez gördüm. Öyle bir olay kesinlikle olamaz. Sabah kapılarına bırakıp akşam alıyordum. Çocuk düştü, hastaneye o da geldi. Çocuk düşmeden 15 gün önce tanımıştım onu" dedi. 
     



 GÜNCEL 





















</TEXT>
</DOC>
