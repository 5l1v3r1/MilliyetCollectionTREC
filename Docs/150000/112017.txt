<DOC>
<DOCNO> 112017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/soneko06.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ birleşmeyi onayladı... 
</HEADLINE>
<TEXT>

     Petrol Ofisi A.Ş. POAŞ Yönetim Kurulu, İş Doğan Petrol Yatırımları A.Ş. ile birleşme yolunda karar aldı. 
     Petrol Ofisi'nden Borsa'ya gönderilen açıklamada, İş Doğan Petrol Yatırımları A.Ş'nin bütün aktif ve pasifi ile birlikte devir alınarak, Türk Ticaret Kanunu'nun 451, K.V.K'nin 37-39. madde hükümleri çerçevesinde birleşmenin özellikle Petrol Ofisi açısından önemli sinerji yaratacağı ve dolayısıyla gerek şirket gerekse ortaklar açısından yararlı olacağı yönünde Genel Müdürlükçe görüş bildirildiği kaydedildi. 
     Açıklamada, bu nedenle birleşmeye esas alınmak üzere şirket 30 Eylül 2002 tarihli bilanço ve gelir tablosunun onaylanmasına ve idareye gerekli girişimlerde bulunmak üzere yetki verilmesine oybirliği ile karar verildiği kaydedildi. 
     
     OLAĞANÜSTÜ GENEL KURUL 25 EKİM'DE... 

     Petrol Ofisi A.Ş'nin POAŞ Olağanüstü Genel Kurulu, 25 Ekim'de şirket merkezinde yapılacak. 
     Genel Kurul gündeminde, İş Doğan Petrol Yatırımları A.Ş. ile birleşmeye esas alınmak üzere 30 Eylül 2002 tarihli bilanço ve gelir tablosunun onaylanması yer alıyor. 
     Genel Kurul'da ayrıca, ana sözleşmenin kayıtlı sermaye tavanının 100 trilyon liradan 250 trilyon liraya yükseltilmesine ilişkin 6. maddesi ile 8, 10, 14, 15, 21, 27 ve 30. maddelerinin tadili, geçici 1, 2 ve 3. maddelerinin yürürlükten kaldırılması, boş bulunan Yönetim Kurulu üyeliklerine ve denetçiliğe seçim konuları ele alınacak. 
     





</TEXT>
</DOC>
