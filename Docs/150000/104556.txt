<DOC>
<DOCNO> 104556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yasam/yas04.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en çevreci 10 yeni icat 
</HEADLINE>
<TEXT>

Yoksulları rahat ettirecek, zenginlerin de sadece tüketmesini önleyecek 10 mucize cihazı merak ediyor musunuz Buyrun... 
     DIŞ HABERLER SERVİSİ 

     Time dergisinin son sayısında, yoksulların biraz olsun zenginleşmesini sağlayacak zenginlerin de doğal kaynakları israf etmesini önleyecek icatlar yer aldı. İşte, tasarrufta devrim yaratmaya aday, basit ama bir o kadar da faydalı 10 cihaz ve ayrıntılı bilgiler içeren ilgili internet siteleri 
     
     ELEKTRİKSİZ ABAJUR FLAMP’ 
     İspanyol tasarımcı Marti Guixe’nin buluşu, fosforlu boyayla kaplı Flamp adlı abajur, güneş, ampul, hatta mumlardan aldığı ışığı bünyesinde depoluyor ve elektrik kesildiği zaman 20 dakika boyunca hiçbir güç kaynağına ihtiyaç duymadan etrafını aydınlatabiliyor. guixe.com fanshop flamp htm 
     
     NEMLİ TOPRAKTAN BUZDOLABI 
     Nijeryalı Muhammed Bah Abba’nın geliştirdiği yeni nesil buzdolabı’, içiçe geçmiş iki toprak çömlekten oluşuyor. İki çömlek arasında koyulan nemli kum, meyve ve sebzelerin hiçbir ekstra enerji kaynağına ihtiyaç duymadan üç hafta taptaze kalmasını sağlıyor. rolexawards.com laureates 
     
     2 DAKİKADA KURU ÇAMAŞIR 
     Spin - X adlı çamaşır kurutma makinesi günümüzün hantal ve elektriği su gibi içen’ kurutma makinelerinin pabucunu dama atacak. Hantal ağabeyleri’ 30 dakikada ancak 1 litre su sıkarken, santrifüj sistemiyle çamaşırı döndürerek kurutan Spin - X’, aynı işi sadece 2 dakikada hallediyor. www.spinx.com 
     
     ŞİŞİRİLEBİLİR MOBİLYA 
     İyi bir istirahat için yere ağaç kesmeye gerek kalmadı. Ikea’nın şişirilebilir koltukları, güvenli plastikten yapılıyor ve 10 yıl garantiyle satılıyor. ikea.usa.com 
     
     KABLOSUZ MONİTÖR 
     Kağıt kalınlığında ve ışık saçan esnek organik diyot ekran Foled ’, kablosuz monitör vazifesi görüyor. Universal Display’in prototip cihazı, enerjinin bir bölümünü de kendisi için harcıyor. universaldisplay.com foled.php 
     
     EKO SİFONLU TUVALET 
     Ortalama bir Amerikalı, çoğu tuvalete giden günde 720 litre su harcıyor. Sharp Concepts’in geliştirdiği çevreci Dove Eco - Flush’ sifonlar, ayarlanarak yüzlerce litre su tasarrufu sağlıyor. sharpconcepts.co.nz case dove.html 
     
     YOKSUL BİLGİSAYARI SIMPUTER 
     Hint yazılım şirketi Encore’un Simputer’i, internete kolay erişim sağlıyor, ses ve görüntü donanımı içeriyor. Bir Simputer’, bütün köye yetiyor. Herkes, istediği dosyayı kendine ait akıllı kart’a depolayabiliyor. Özellikle çiftçiler bu icat sayesinde verimi büyük oranda artırabilecek. www.simputer.org 
     
     AKILLI İPLİKLİ SÜPER CEKET 
     Philips ve Levis markaları taşıyan, cep telefonlu ve MP3 çalarlı ceket şu an için pille çalışıyor. Ancak gelecekte bu giysiler, güneş paneli görevi yaparak metre başına 100 watt enerji üretebilen akıllı iplikleri silikon lifli polimerler ’ kullanacak. design.philips.com 
     
     O BİÇSİN, SİZ OKUYUN 
     Çevreye saçtığı hidrokarbon ve yarattığı gürültüyle artık pek de cazip gelmeyen çim biçme makinelerinin yerini, şarj edilebilir aküsüyle sessiz robotik makineler alıyor. Robota yön gösterecek teller biçilecek alan üzerine döşendikten sonra, size kalan robot kendi kendine çimleri biçerken gazetenizi okumak.. www.friendlymachines.com 
     
     ELLE ŞARJ EDİLEN CEP’ 
     Motorola’nın geliştirdiği Free Charge’ cihazı, cep telefonu başta olmak üzere el feneri ve radyoları elektriksiz biçimde şarj ediyor. Her türlü cep telefonuna uyumlu cihaz, elle 45 saniye çevrilerek kurulduğunda, 5 dakikalık konuşma süresi sağlıyor. motorola.com 
     



 YAŞAM 


















</TEXT>
</DOC>
