<DOC>
<DOCNO> 131420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/sazak.html </URL>
<DATE> 2003/01/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İkili strateji 
</HEADLINE>
<TEXT>

     Dün olası Irak barışı’ndan söz etmiştik. Başbakan Abdullah Gül’ün Ortadoğu turunda ziyaret ettiği 6 bölge ülkesiyle Türkiye’de bir Irak zirvesi’ toplamayı düşündüğü açıklandı. Dışişleri Bakanlığı, davet edilecek ülke büyükelçileriyle temasları sürdürüyor. 
     Ankara, savaşsız çözüm’ün koşullarını zorlarken Washington da boş durmuyor. 
     Türkiye’nin BM Güvenlik Konseyi kararı olmaksızın ABD’ye üs kolaylığı ve asker konuşlandırma izni tanımakta tereddüt etmesi’ üzerine Bush yönetimi NATO’yu devreye sokmakta gecikmedi. 
     Olası Irak savaşında Türkiye’nin korunması için ABD, NATO’dan destek istedi. 
     İlginçtir. Birinci Körfez Savaşı’nda Özal’ın izlediği ABD yanlısı aktif siyasete karşın, NATO’nun 5’inci maddesi uzun tartışmalardan sonrası işletilebilmiş, Türkiye’yi korumaya yönelik Patriot bataryaları güçbela Güneydoğu’ya yerleştirilmişti. Savaş bittiğinde Patriot’lar apartopar sökülüp götürüldü. 
     ABD bu defa, dost ve müttefik ülke işte böyle olur’ diye Türkiye’yi mahcup edercesine’ Irak’tan gelecek olası tehdit ve riskleri gözeterek NATO’yu devreye sokuyor. Patriot’lar, AVACS’lar derken, ABD’nin şu anda keşif’ yaptığı üs ve havaalanları NATO amaçlı kullanıma hazırlanıyor. NATO’nun 5’inci maddesindeki koruma’ hükümleri devreye girdiğinde TBMM’den ayrıca bir karar üretmek gerekip gerekmeyeceği de tartışmalı. 
     Hükümet, Irak’a yönelik barış atağı’nı sürdürürken alttan alta ABD’nin istediği hazırlıklar da sürdürülüyor. 
     Gazete sayfalarında kaybolmuş kimi bilgiler de, yaklaşan operasyonun habercisiydi. Örneğin Bağdat’tan önce Konya vuruldu’ başlığı... Akdeniz’deki ABD uçak gemisi Harry S. Truman’dan kalkan uçaklar Anadolu Kartalı’ tatbikatı çerçevesinde Konya Range’e uçuş alanına uçmuşlar ve gerçek mühimmatla hedefleri bombalamışlar. Truman gemisi Norfolk’tan hareketinden bu yana atış olanağı bulamadığı için bu tatbikat çok makbule geçmiş. Türk yetkilere teşekkür etmiş Amerikalılar. 
     Başka bir haber, Beyaz Saray’ın şahinlerinden ABD Savunma Bakan Yardımcısı Paul Wolfowitz’in Afganistan’da ISAF Komutanı Tümgeneral Akın Zorlu’yu ziyaretine ilişkindi. 
     ABD’nin Ankara Büyükelçisi Pearson’ın Kızılay’ı ziyareti de anlamlı değil mi Silopi’de kurulacak çadırlar mülteci göçünden çok Amerikan askerlerine kullandırılacak olmasın 
     Washington’un, Kuzey Irak koridoru’nu kullanma niyetinden henüz vazgeçmediği anlaşılıyor. ABD Genelkurmay Başkanı Myers’ın Ankara ziyaretinde son karar verilecek. 
     Hükümet, Ortadoğu liderleriyle Saddam’sız çözüm’ü de içeren olası Irak barışı’nı görüşmeye hazırlanırken, ABD’nin askeri planlamalar’ açısından kaçınılmaz saydığı lojistik desteği de sağlıyor. Böylece ABD’nin Irak stratejisini diplomasiyle bloke eden ülke’ konumuna düşmekten kaçınmaya çalışıyor. 
     Diplomasi sarkacı savaşla barış arasında gidip geliyor. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
