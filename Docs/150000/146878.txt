<DOC>
<DOCNO> 146878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur30.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı "Bağış karşılığı hisse senedi vermek istiyoruz" 
</HEADLINE>
<TEXT>

     Maliye Bakanı Kemal Unakıtan, Türkiye'nin içinde bulunduğu ekonomik sıkıntıdan kurtulması için yapılacak yardımlar karşılığında vatandaşlara gelir getiren hisse senedi vermeyi düşündüklerini bildirdi. 
     Unakıtan, bir devlet memurunun Türkiye'nin içinde bulunduğu sıkıntılardan kurtulması için maaşının yarısını Başbakan'a göndermesiyle gündeme gelen yardım kampanyası konusunda TBMM'de gazetecilerle sohbet etti. 
     Kendilerinin böyle bir kampanya başlatmadıklarını vurgulayan Unakıtan, devletin bu şekilde bir yardımı kabul etmeyeceğini, bu yardımların nasıl değerlendirileceği konusunda çalışma yaptıklarını söyledi. Kemal Unakıtan, ''Devlete yardım eden vatandaşlara önce tahvil, sonra bu tahvil yerine gelir getiren hisse senedi vermeyi düşündüklerini'' kaydetti. 
     Özelleştirilmesi düşünülen kuruluşlara büyük ilgi olduğunu bildiren Unakıtan, bu yıl özelleştirmeden en az 4-5 milyar dolar gelir beklediklerini söyledi. Maliye Bakanı Unakıtan, ''TEKEL'e çoğu yabancı olmak üzere iyi müşteri var'' dedi. 
     





</TEXT>
</DOC>
