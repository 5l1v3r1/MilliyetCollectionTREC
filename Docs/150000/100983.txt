<DOC>
<DOCNO> 100983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/soneko13.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasfiye gündemiyle toplanan Türkbank Genel Kurulu'nda gerginlik 
</HEADLINE>
<TEXT>

     Türk Ticaret Bankası A.Ş.'nin Türkbank tasfiye gündemli genel kurulu, gergin bir ortamda yapılıyor. Türkbank çalışanları ve emeklileri toplantı salonunun bahçesinde bekliyor. 
     Bankanın 2000 yılında trilyon 409 milyar lira olan zararının, 2001 yılında yüzde 251.1 oranında büyüyerek 187 trilyon 528 milyar liraya ulaştığı açıklandı. 
     Türkbank'ın 2001 yılı faaliyetlerinin ele alınacağı Olağan Genel Kurul toplantısı ile tasfiye sürecinin karara bağlanacağı Olağanüstü Genel Kurul toplantıları Acıbadem İstek Vakfı konferans salonunda gerçekleştiriliyor. 
     Genel Kurul öncesi Vakfın bulunduğu bölümde Çevik Kuvvet ekiplerinin geniş güvenlik önlemleri aldıkları dikkat çekti. 
     Polis barikatı önünde 500-600 kadar Türkbank çalışanı ve emeklisi beklerken, zaman zaman ''Türkbank bizimdir bizim kalacak'' sloganları atıldı. 
     Türkbank Olağan Genel Kurulu'na sunulmak üzere hazırlanan Türkbank Yönetim Kurulu faaliyet raporunda bankanın faaliyetlerine ilişkin bilgi verildi. 
     Yönetim Kurulu'nun sunumunda 2000 Kasım ve 2001 Şubat aylarındaki iki finansal krizin tüm sektörü olduğu gibi Türkbank bilançosunu da olumsuz yönde etkilediği kaydedildi. 
     
     3.8 TRİLYON LİRALIK KAYNAK AKTARIMI 
     2000 yılı Aralık ayında Tasarruf Mevduatı Sigorta Fonu TMSF tarafından fevkalade ihtiyat olarak gönderilen 96.9 trilyon liralık özel tertip devlet tahvillerine ilave olarak bankaya, 2001 Mayıs ayında 256.9 trilyon liralık devlet iç borçlanma senedi aktarıldığı bildirilen raporda, bu kaynak aktarımlarının bankanın likidite ve gelir gider durumu açılarından daha iyi bir konuma gelmesini sağladığı kaydedildi. 
     BDDK'nın 15 Haziran 2001 tarihli kararı ile 1 Temmuz 2001 tarihi itibariyle bankacılık işlemleri yapma ve mevduat kabul etme izninin kaldırılmış olması nedeniyle yoğun bir şekilde yapılan mevduat çekilişlerine bağlı olarak bilanço kalemlerinin hızla küçüldüğü vurgulanan raporda, şöyle denildi 
     ''Bu kararla ilgili olarak Danıştay tarafından yürütmeyi durdurma kararı verilmesi üzerine 8 Kasım 2001 tarihinden itibaren tekrar bankacılık işlemlerine ve mevduat kabulüne başlanmış, bu çerçevede bilanço kalemlerinde bir miktar büyüme sağlanabilmiştir. 2001 yılı başında 677 trilyon lira olan bilanço toplamı 2001 yılı sonu itibariyle yüzde .3 azalarak 316 trilyon lira seviyesine inmiştir. 
     TMSF tarafından alınan karara istinaden bankamızın 75 milyar lira üzerindeki 220 adet kredi takip ve dava dosyası muhteviyatı alacakları, bilanço net değerleri toplamı olan 17 trilyon 1 milyar 637 milyon 341 bin 167 lira bedelle TMSF'ye devir ve temlik edilmiş olup, söz konusu bedel Aralık 2001 ayı içerisinde tahsil edilerek hesaplarımıza geçmiştir.'' 
     
     YENİ KREDİ KULLANDIRILMIYOR 
     Meydana gelen ekonomik krizlerin faizleri aşırı şekilde yükselterek kredi risklerini artırması nedeniyle nakit karşılığı krediler hariç yeni kredi kullandırılmadığı, bunun yanında reel sektördeki durgunluğun da ticari ve bireysel kredi talebini ciddi şekilde azalttığı bildirilen raporda, bu gelişmelere bağlı olarak banka kaynaklarının önemli bir bölümünün riski düşük olan para piyasaları ile hazine bonosu ve devlet tahvillerine plase edilerek değerlendirildiği anlatıldı. 
     Tahsili gecikmiş alacakların tahsiline ağırlık verildiği ve bunlardan 10 trilyon liraya yakın ana para ve faiz tahsilatının sağlandığı belirtilen raporda, bankanın 2001 yılını 187 trilyon 528 milyar lira zararla kapadığı duyuruldu. Raporda, şu görüşlere yer verildi 
     ''2001 yılının 187.5 trilyon lira zararla sonuçlanmasında faiz dışı gelirlerdeki önemli azalışın yanı sıra faiz dışı giderlerin ciddi tutarlarda artış göstermesi etkili olmuştur. 2001 Şubat ayında meydana gelen ekonomik kriz nedeniyle kur rejiminde değişikliğe gidilerek dalgalı kura geçilmesiyle birlikte döviz kurlarında beklenmedik ölçüde meydana gelen yüksek artışlar kriz öncesi dönemde karlı olduğu için önemli tutarlarda pozisyon açmış bulunan bankamızın zararını artırmıştır. Pozisyon açığı Ağustos 2001 ayında tamamen kapatıldığı gibi, yıl sonunda 14.1 milyon dolar tutarında pozisyon fazlası oluşmuştur. Yıl içinde takipteki alacaklar için ayrılan toplam 34.9 trilyon liralık karşılık dönem zararını artıran önemli bir kalemdir. Ayrılan bu karşılığın 28.8 trilyon liralık kısmı TMSF'ye devir ve temlik edilen 75 milyar lira ve üzerindeki kredi takip ve dava dosyalarına ilişkin bulunmaktadır.'' 
     
     2001'DE ÇALIŞAN SAYISI 1.226 KİŞİ AZALDI 
     Yıl sonu itibariyle çalışan 2 bin 438 personelin tümü için ayrılması gereken karşılığın hesaplandığı ve daha önce ayrılmış 3.1 trilyon liralık tutara ek olarak 27.7 trilyon lira kıdem tazminatı provizyonu ayrıldığı ve bu tutarın da 2001 yılı giderleri arasında yer aldığı kaydedilen raporda, Türkbank'ın bankacılık işlemleri yapma ve mevduat kabul etme yetkisinin kaldırılması kararına bağlı olarak yapılan yoğun mevzuat çekilişlerini karşılamak üzere portföyünde yer alan kamu borçlanma senetlerinin erken itfa edilmelerinden ötürü 16 trilyon liralık sermaye piyasası işlem zararı oluştuğu bildirildi. 
     Yılbaşında 3 bin 664 olan personel sayısının yıl sonunda 2 bin 438'e düştüğü bildirilen raporda, yıl içinde emeklilik veya istifa gibi ayrılmaların yanı sıra verimsiz olmaları göz önüne alınarak diğer şubelerle birleştirilen 90 şube nedeniyle yapılan iş akitleri fesih işlemleri neticesinde toplam personel sayısında üçte bir seviyesinde azalış meydana geldiği belirtildi. 
     Rapora göre, 2000 yılında bankanın zararı trilyon 409 milyar lira düzeyinde bulunuyordu. 
     





</TEXT>
</DOC>
