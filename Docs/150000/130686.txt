<DOC>
<DOCNO> 130686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/ayas.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen eşinden hamile kalacak 
</HEADLINE>
<TEXT>

Dr. İlgen Gazeteci, eşi Dr. Hüseyin Gazeteci’ye çılgınca şıktı.. O kadar ki, ölüm onu aldığında, çocuğu eşinden olsun diye, spermlerini dondurttu 
     AYŞEGÜL AYDOĞAN İstanbul 

     Dr. İlgen Gazeteci 33 , iki yıl önce eşi Op. Dr. Hüseyin Gazeteci’yi trafik kazasında kaybetti, ama ona aşkını hiç unutmadı. Eşiyle aşkını anlatacağı Her Şey Aşk İçin’ isimli bir kitap yazmaya başlayan Gazeteci, çok istedikleri ama hep erteledikleri çocuk sahibi olmayı hayata geçirmek için de, eşinin spermlerini dondurdu. 
     Cilt hastalıkları uzmanı Dr. İlgen Gazeteci ve göz doktoru eşi Op. Dr. Hüseyin Gazeteci’nin aşkları Trakya Üniversitesi Tıp Fakültesi’nde başladı. Bu ilişki kısa sürede nişana, sonra da evliliğe dönüştü. Gazeteci, tanışmaları ve evlenme teklifi aldığı günleri şöyle anlattı 
     "Hiç evlenmeyi düşünmezken birdenbire karşıma gerçekten işte bu’ dediğim biri çıktı. O da ilk günden aynı şeyi düşünmüş. Çok romantikti, sürprizleri severdi. Bir gün üniversite hastanesine gelip tuvaletin önünde birden karşıma çıktı. Bir yüzük hediye etti ve Benimle evlenir misin ’ dedi. Hayalinizde olabilecek bir sahne." 
     
     Sanki vedalaşmaydı 
     Evlendikten sonra ihtisas yapmak için Avusturya’ya giden çift, dokuz yıl hiç ayrılmadı. Ta ki, 28 Ocak 2001’e dek... Etiler’de sinemaya gitmeye karar veren çiftin otomobiline hızla bir araç çarptı ve mutluluk bozuldu. İlgen Hanım, kaza gününü şöyle anlattı 
     "O günün sabahında Çok genç duruyorsun. Ben de genç kalmak istiyorum’ dedi. O sabah dinlenebilecek her müziği dinledik, dans ettik. Sanki her şeyi yaptık o gün. Çok değişik dolu dolu bir gündü. Akşam ameliyat olan dayımı hastaneye ziyarete gittik. Orada hiç görmediği akrabalarımı, annemi, babamı ve ablamı gördü. Vedalaşmasıydı sanki. Sonra yemeğe gittik. Ardından sinema planlıyorduk. Ölümün her an, her yerden gelebileceğini ikimiz de doktor olmamıza rağmen sanırım bilmiyorduk. Eşim yerde hiç hareketsiz yatıyordu, burnundan hafif kan sızıyordu." 
     
     Otopsi istemedim ama..’ 
     Eşinin ölümünden kısa süre önce İzmit’te muayenehane açtığını anlatan İlgen Hanım, "Her gün gidip geldiği için İzmit yolunda öleceğinden korkuyordum. Ama bir pazar akşamı, şehir içinde olan oldu. Kaldırıldığımız hastanede Ben de doktorum, trafik kazası geçirdik, otopsi yapmayın’ dedim. Ama maalesef yapmışlar. Vücudunun bozulmasını istemiyordum" diye sürdürdügün sözlerini ve aşkının hik yesini de şöyle bitirdi 
     "İki yıldır doğum günü kutlamıyorum. Çünkü doğumgününü anlamlandıranın eşim olduğunu düşünüyorum. Defin günü, hayatın bittiğini kabul ettiğim günlerin ilkiydi. Hüseyinsiz bir yaşantım olacağını idrak etmek çok zor oldu. İlk aylar unutmaktan korktum. Yazarak unutmamaya çalışıyorum. Bazen rüyama girmesini deli gibi istiyorum, yüzünü, hareketlerini özlüyorum. Yazmak gerçek aşkı yaşadığıma teşekkür etmekle başladı..." 
     
Öldükten sonra sperm nasıl donduruluyor      Spermler 24 saate kadar canlı kalma özelliğine sahip. Ölüden sperm toplamada kullanılan en önemli yöntem epididim’ denilen, sperm depolayan organ veya testislerin kendisinden sperm alınması. Testislerden parça almaya benzeyen yöntemde ameliyat mikroskobu altında çoğunlukla çok ince iğneler yardımıyla sperm toplanıyor. Tıpta post mortem sperm elde etme’ olarak bilinen yöntemde, spermlerin ilk 2 - 6 saat arasında alınması tercih ediliyor. Spermler daha sonra - 196 derecede dondurularak sonsuza dek saklanabiliyor. Mesa döl yatağından sperm sıvısı alma , tesa testisten parça alma gibi yöntemler de kullanılmakta... 
     



 YAŞAM 






















</TEXT>
</DOC>
