<DOC>
<DOCNO> 116926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun45.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde AKP'nin zaferi tarihi bir olay... 
</HEADLINE>
<TEXT>

     Fransa'da yayınlanan Le Monde gazetesinde bugün yer alan başmakalede, AKP'nin tek başına iktidara gelmesi ''tarihi bir olay'' olarak nitelendirildi. 
     Le Monde, genel seçim sonuçlarının Türk siyasi sahnesini tamamen değiştirdiğini ve geleneksel partilerin parlamento dışında kaldığını bildirdi. 
     Fransız gazetesi, ''AKP'nin, İslam ile demokrasinin aynı anda olabileceğini göstermek açısından omuzlarında önemli bir sorumluluk olduğu'' yorumunu yaptı. 
     AKP'nin Hristiyan Demokratlar gibi ''İslamın da siyasi oyuna katılabilmesini ispatlamak zorunda olduğunu yazan Le Monde, ''Türk ordusu, AKP lideri Recep Tayyip Erdoğan'ın ülkeyi yönetmesine izin vermeli, bu Türkiye'nin sınırlarını aşan bir olay, bu parti eğer İslam ile modernliği birleştirebilirse Arap dünyası için de model olabilir'' şeklinde ifadelere yer verdi. 
     Fransız gazetesi, bu durumun bütün Ortadoğu için de bir dönüm noktası olabileceğini de kaydetti. 
     





</TEXT>
</DOC>
