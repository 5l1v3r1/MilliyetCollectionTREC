<DOC>
<DOCNO> 130801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo15.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor ile prensipte anlaşan Gomes Glouber'in gelişi ertelendi 
</HEADLINE>
<TEXT>

     Bursaspor'un her konuda anlaştığı Brezilyalı Gomes Glouber'in Bursa'ya gelişi ertelendi. 
     Bursaspor Teknik Asbaşkanı Nurettin Karayaka, A.A muhabirine yaptığı açıklamada, Portekiz'in 1. Lig takımlarından Braga'da kiralık olarak oynayan Gomes Glauber ile prensip anlaşmasına vardıklarını ve sözleşme imzalamak için Bursa'ya davet ettiklerini belirtti. 
     Orta sahadaki oyun kurucu eksikliğini gidermek için transfer etmeyi düşündükleri Glauber'in, Bursa'ya dün gelmesinin beklendiğini kaydeden Karayaka, ''Ancak, sözleşme için gerekli evrakları hazırlayamadığı için Glauber'in gelişi gecikti. Glauber, sağlık kontrolünden geçtikten sonra sözleşme imzalayacak'' dedi. 
     Karayaka, Antalya Belek kampına katılan diğer Brezilyalı Elmo Molica Junior'un bir süre deneneceğini, Yunanistan'ın PAOK takımında forma giyen Polonyalı sol kanat oyuncusu Kozminski'nin de görüşme yapmak üzere kampa davet edildiğini bildirdi. 
     Yabancı oyuncu sayısının artması nedeniyle Slovak oyuncu Franja'nın gönderileceği iddialarına da değinen Karayaka, ''Biz oyuncu göndermiyoruz, aksine alıyoruz. Transfer yaparken sadece bu yılı değil, gelecek sezonu da düşünüyoruz. Kaldı ki 8 yabancı oyuncuyu kadromuzda bulundurma hakkımız var'' dedi. 
     





</TEXT>
</DOC>
