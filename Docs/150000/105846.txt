<DOC>
<DOCNO> 105846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yasam/yas00.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Terazi sessizliğe Yay erotizme düşkün olur 
</HEADLINE>
<TEXT>

Bir terazi erkeğiyle birlikteyseniz, sakın dırdırcı’ bir kadın olmayın. Bu bir terazinin yatak odasındaki ateşini anında söndürür... Akrep erkeği ise özel hayatının gizliliği konusunda son derece hassastır... Yay erkeklerine gelince erotik konuşun, yeter... 
     Erkeğin aşk alfabesi - 2 
PINAR AKTAŞ 

     TERAZİ 24 Eylül-23 Ekim 
Aşka ve sevilmeye’ bayılır..      Bu burcun erkekleri, uyum ve aşk arar. Hayatında kadın olmasına özen gösterir, ama öylesine ilişkilerden hoşlanmaz. Teraziler için mükemmel eş arayışı genç yaşta başlar. Bu yüzden çoğu genç yaşta evlenir. Terazi erkekleri yakışıklı ve normalin üstünde bir güzelliğe sahip olur. Hoşnut etmek bu erkek için çok önemlidir. Kendi isteklerini, gerçek düşündüklerini, harika adam şöhretini korumak için feda edebilir. 
     En kötü huyları ise kararsızlık ve tembelliktir. Sevilmeye bayılır. Ancak sevilmek pahasına dürüst olmayabilir. Tartışma ve çatışmalardan nefret eder. Ancak üzerine çok uzun süre ve fazla gidildiğinde bir anda çığırından çıkar. Öfkesini en çok kabartan konu ise adalet duygusunun zedelenmesidir. Terazi erkeği, tek eşlidir. Flört etmeyi sever ama bu onun için bir ön oyundur. Numara yapmaya ve kaçmaya bayılır. 
     
     Cinsel ateş 
     Narsist olduğu için hayranlık ve ilgi onu mutlu eder, cinsel ateşini kabartır. Ona sürekli ne kadar muhteşem olduğunu söylemeniz gerekir. Bu burç da Yengeç gibi annesine düşkündür. Yani, siz de sonsuz ilginizi Terazi erkeğinin annesinden eksik etmeyeceksiniz. Bu konuda yapmamanız gereken şey ise Terazi sevgiliniz annesi hakkında kötü konuştuğunda, ona destek vermek olmalıdır. Onlar barıştığında ortada kalmak istemezsiniz herhalde. İlgiye alışık olduğu için herşeyin hazır bir şekilde önüne gelmesini bekler. Bu da arkanızdan koşmayabileceği ve sizinle ilgili düşüncelerini açıklamakta pasif davranabileceğini gösterir.Cinsel ateşini söndüren ise sürekli dırdır eden, bağırıp çağıran bir kadındır. Olumsuz bir ortam onu hasta bile edebilir. Zerafete ve uyuma önem verdiği için birlikte olduğu kadının da bu kurallara riayet etmesini ister. 
     
     Nasıl giyinmeli 
     Çok romantiktir. Son derece zarif kıyafetler seçmelisiniz. Gece bir yere giderken ipek şifon birşey tercih etmelisiniz. Favori rengi gece mavisidir. 
     
     Ne yedirmeli 
     Terazi böbreklere hükmeder. Bu nedenle sürekli su içmesi gerekir. Vücudunun sodyum fosfata ihtiyacı vardır. Bunu da buğday, pirinç, bezelye, havuç, armut, pancar, kereviz, mısır, ıspanak, kara lahana, çilek, incir ve elmada bulabilirsiniz. Bazı otlarla böbreklerini rahatlatabilirsiniz. 
     
     Nasıl mutlu etmeli 
     Terazi, kaçamak yeri olarak romantik mek nları tercih eder. Numaraya yatkınlığı bazen sizi deli edebilir. Herşey çok güzelken birden işi rölantiye alır. Numara yapmanın yanında kendisine numara yapılmasını da sever, yani baştan çıkartma oyununu seyretmeye bayılır.. 
     
     AKREP 24 Ekim-22 Kasım 
Onunla sakın inatlaşmayın...      Gizemli, karmaşık düşünceli, tutkulu bir havası vardır. Duygusal açıdan gelişmemiş bir ilişkiden hoşlanmaz. Zıt kutuplarda gezer. 
     Çok hızlı yaşar. Aşka ve sekse doymaz. Bu nedenle kendisini hem duygusal hem de cinsellik anlamında tatmin edebilen bir kadın arar. 
     En kötü özelliği zaman zaman pek olgun davranışlar sergilememesidir. Bu da tutkularının önüne geçememesine neden olur. Dertlerini çoğu zaman seks, alkol ve uyuşturucuyla çözmeye kalkan Akrep burcu erkekleri çoktur. İnatçıdır ve karşılıklı inatlaşma söz konusu olduğunda kesinlikle tartışmayı uzatmamanız gerekir çünkü bir şeyi kafaya taktı mı onunla konuşmak çok zordur. 
     Akrep erkeği tek eşli olmayı tercih eder. Ama bu tek eşliliğin karşı taraf için ağır bedelleri vardır. Kıskançlığı ve aşırı derece mülkiyetçiliği sizi zaman zaman zorlayabilir. Hayatına müdahale olduğu takdirde çok sinirlenir. Kuyruğuna basarsanız, diğer erkekler gibi siniri geçtikten sonra herşeyin normale döneceğini düşünmeyin. O, asla unutmaz. 
     
     Cinsel ateş 
     Onun cinsel ateşini alevlendirecek kadın çekimser kalmayan, her zevki tatmaya hazır bir kadındır. Diğer erkekler gibi kolay kolay kadından etkilenmez. 
     Hoşuna gidecek bir diğer şey de "karmaşık" olduğunun ona ifade edilmesi. Onu tanımakta güçlük çektiğinizi, zor bir insan olduğunu söylediğinizde gururunu okşarsınız. İlgisini çekmek ve bu ilgiyi ayakta tutmak için uğraşmanız gerekir. Akrep erkeği için özel hayat son derece önemlidir. Yatak odasında yaşadıklarını arkadaşlarıyla paylaşan bir kadından asla hoşlanmayacaktır. 
     Cinsel ateşini söndürecek kadın tipi ise onu yola getirmeye çalışan kadındır. Ona kurallardan söz etmeyin. Hemen kaçar. Dırdıra bu ilişkide yer yoktur. 
     Akrep erkeği bazen gizemli olacak kadar içine kapanıktır. Böyle olmayı da sever. Bu konuda da müdahaleyi asla kaldıramaz. Yapmanız gereken, sizinle konuşacağı günü beklemek olmalıdır. 
     
     Nasıl giyinmeli 
     Beraber olduğu kadının kalabalıkta ön planda olmasını ister. Onu etkilemek için tamamen dişi olmalısınız. İstediğiniz kadar erotik giyinebilirsiniz. Akrep erkeği kıskanç olmasına rağmen, bir topluluk içinde bütün erkeklerin size bakmasından büyük zevk alacaktır. Onun için, herkes baksa da sizi eve götürecek adamın kendisi olması önemlidir. Giysinizin rengi gözüne batmalıdır. 
     
     Ne yedirmeli 
     Akrebin ihtiyaç duyduğu şey limon sülfatıdır. Bunu karalahana, erik, şalgam, turp, pırasa, sarmısak, karnabahar, kuşkonmaz, taze hindistancevizi ve böğürtlende bulabilirsiniz. Yemekte başkalarının da size eşlik etmesine izin verin bundan büyük zevk alır. 
     
     Nasıl mutlu etmeli 
     Akrep vücudunun neresine dokunulursa dokunulsun aynı şehvetli tepkiyi verir. Onun duygusal ve cinsel ihtiyaçlarını tatmin edebiliyorsanız, çok rahat idare edebilirsiniz. Akrep için seks nefes almak gibi birşeydir. Cinsellik konusunda ona yeni birşeyler öğretebilecek kadınları tercih eder. 
     
     YAY 23 Kasım-21 Aralık 
Yay’lar nik h masasına zor oturur      Yay erkeğinin iki ayrı karakteri vardır diyebiliriz. Birincisi yuva kurmayı hedefleyen, diğeri ise özgürlüğe şık bir erkek. 
     En dost burçtur. Etrafında birçok arkadaşı vardır ve bu arkadaşlarının sorunlarıyla uğraşmaktan asla bıkmaz. Çok hareketlidir. Hayatı bir eğlence olarak görür. Esprili, dışa dönüktür, kadınlara çok düşkündür. Birlikte olduğu kadının ilişkiyi ciddiye alması durumunda yaşanan şeyin tamamen yüzeysel olduğunu söyleyebilecek kadar açık sözlü bile olabilir. Ancak eğlence ve zaman konusundaki cömertliğini para konusunda göstermeyebilir. 
     Her konuda şansını denemek ister. Yapacağı şey konusunda da önceden düşünme gibi bir durumu yoktur. Ona yapacağınız en büyük iyilik, bir adım atmadan önce düşünmeyi öğretmek olacaktır. 
     Her daim sinirli bir erkek değildir. Yaşanan tartışmalardan sonra tabii ki sinirlenecektir, ama bu sinir çabuk geçer. O, aşkın ve desteğin her türlü zorluğun üstesinden gelebileceğini düşünür. 
     Özgürlüğüne düşkün olması nedeniyle nik h masasına oturmadığı doğrudur. Oldukça sık ilişki değiştirdiği de... Bir kez şık oldu mu sadık kalmayı başarabilecektir. Ama çoğunun iki kez evlendiklerini eklemek gerekir. 
     
     Cinsel ateş 
     Yay erkeğini baştan çıkaracak kadın, özgür ve kendine güvenen bir kadındır. Sakın onu sıkboğaz etmeyin. Duygusal ve fiziksel olarak kendisini kapana sıkışmış hissetmekten hoşlanmaz. O karşısındaki kadını, zihinsel, fiziksel ve ruhsal olarak algılar. Ona bu üçünü sunmuyorsanız şansınız biraz zorlaşabilir. Onu en bunaltan şey ise küçük ayrıntılar ve sorunlardır. Hayatı, küçük sorunları dert ederek geçiren bir kadın ondan uzak durmalıdır. 
     
     Nasıl giyinmeli 
     Yapay görünüşlü bir kadından hoşlanmaz. Suratınızda bir karış makyaj ve çok abartılı kıyafetlerle karşısına çıkmayın. Doğaya düşkünlüğüyle bilinen Yay erkeğine aynen bir doğa kadar sade görünmelisiniz. Kesinlikle giymemeniz gereken birşey var Kürk. Yay, doğayı olduğu kadar hayvanları da çok sever. Tercih etmeniz gereken renk ise turkuaz olmalıdır. Bu rengi, kahverengi ve beyazla süslemelisiniz. 
     
     Ne yedirmeli 
     Yay erkeği, et ve patatese bayılır. Taze meyve ve sebzeler de oldukça ilgisini çeker. Silisyuma ihtiyacı vardır. Bunu da çilek, incir ve erik gibi meyve kabuklarında ve sebzelerde bulabilirsiniz. 
     
     Nasıl mutlu etmeli 
     Yay erkeğinin hassas bölgeleri, kalçaları ve uyluk bölgesidir. Sizin erotik sözleriniz, Yay erkeğini kolayca baştan çıkarabilir. Ama bu sözler yüzeysel olmamalıdır, ne kadar ayrıntıya girerseniz o kadar çok hoşuna gider. Yay erkeği, cinsel partner konusunda yeni keşifler yapmaya eğilimlidir. 
     
     YARIN 

</TEXT>
</DOC>
