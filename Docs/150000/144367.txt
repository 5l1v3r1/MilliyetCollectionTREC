<DOC>
<DOCNO> 144367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur36.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sahası açılıyor... 
</HEADLINE>
<TEXT>

     Başbakan Recep Tayyip Erdoğan'ın başkanlığında, ABD'nin Irak'a yaptığı operasyon ile ilgili son gelişmelerin ele alındığı toplantı sona erdi. 
     Başbakanlık Merkez Binası'nda saat 19.10'da başlayan toplantı, yaklaşık 2 saat sürdü. 
     Toplantıya, Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, Dışişleri Bakanlığı Müsteşarı Uğur Ziyal ile askeri ve sivil bürokratlar katıldı. 
     Toplantıda, Türkiye ile Amerika Birleşik Devletleri arasında krize neden olan Türk hava sahasının Amerikan uçaklarına açılması konusu çözüme kavuştu. 
     Toplantının sonucunda çıkan karara göre Türk hava sahası Amerikan ve İngiliz uçaklarının kullanımına açılıyor... 
     Bu kararla birlikte, Türk Silahlı Kuvvetleri'nin Kuzey Irak'a girmesi ise gündemde değil... 
     





</TEXT>
</DOC>
