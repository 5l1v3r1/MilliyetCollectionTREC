<DOC>
<DOCNO> 135609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun11.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme koridorunda Yılmaz adı 
</HEADLINE>
<TEXT>

     ESRA ALUS İstanbul 

     İşadamları Korkmaz Yiğit, Erol Evcil, Hayyam Garipoğlu ve Mehmet Emin Cankurtaran’ın da aralarında bulunduğu 10 sanığın Türkbank ihalesi davasıyla ilgili yargılanmasına İstanbul 7. Ağır Ceza Mahkemesi’nde devam edildi. Tutuksuz yargılanan sanıklardan Yiğit ile Ataç’ın katıldığı duruşmada Mahkeme Başkanı Niyazi Aydın, mübaşirden, geçen duruşmada sanık avukatlarının tanık olarak dinlenilmelerini istediği eski ANAP lideri Mesut Yılmaz, Güneş Taner, Gazi Erçel, Yener Dinçmen, Mehmet Emin Karamehmet, Behruz Çinici, Vedat Yelkenci, Bahri Önel ve Ali Karaca’nın isimlerini salon kapısında tekrarlamasını istedi. Mübaşir de isimleri koridorda tekrarladı... Tanıklardan hiçbirin gelmemesi üzerine mahkeme, aralarında Yılmaz’ın da bulunduğu 9 kişinin tanıklık yapmak üzere duruşmaya çağrılmasını istedi. 
     



 GÜNCEL 
























</TEXT>
</DOC>
