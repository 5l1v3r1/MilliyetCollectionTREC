<DOC>
<DOCNO> 128290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/soneko15.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Bileşik Endeksi 1. seansta, Salı günkü kapanışa göre 202.16 puan artarak 10,572.08 puandan kapandı. Hisse senetleri ortalama yüzde 1.95 oranında değer kazandı. 
     Borsa yeni yılı artışla karşıladı ve ilk seansta alıcılı bir seyir izledi. Bileşik Endeks alımların ardından 10,600 seviyelerine doğru yükseldi ve 10,500 puanın üstünde tutunma çabası içinde oldu. 
     Borsa uzmanları, yılın ilk işlem gününde dolarda bir düşüş yaşanmasının, hisse senetleri piyasasında alımlara neden olduğunu ifade ederek, Yapı Kredi ve Çukurova Grubu ile ilgili haberlerin hisse senetleri piyasasına ve özellikle bankacılık ve grup kağıtlarına hareket getirdiğini kaydediyorlar. 
     Bu bakımdan, hisse senetleri piyasasında, bu konudaki haberler ve dövizdeki dalgalanmaya göre bir trend izleneceğini savunan uzmanlar, ilk direncin 10,550 civarında bulunduğunu, bu seviyenin aşılması halinde, 10,700 seviyelerinin test edilebileceğini vurguluyorlar. 
     Endeks, 1. Seansa 2.71 puan düşüşle 10,367.21 puan seviyesinde başladı. Endeks, seansın ilk yarısını 91.12 puan artışla 10,461.04 puandan geçti. 
     Endeks, seansta en düşük 10,247.41 puana kadar gerilerken, en yüksek 11,642.26 puanı gördü. 
     Seans kapanışında mali endeks 271.87 puan artışla 13,174.21 puana, sanayi endeksi 169.87 puan artışla 10,058.58 puana, hizmetler endeksi 130.41 puan artışla 7,027.71 puana yükseldi. 
     Böylece önceki kapanışa göre mali grup hisseler ortalama yüzde 2.11, sanayi grubu hisseler ortalama yüzde 1.72, hizmetler grubu hisseler de ortalama yüzde 1.89 oranında değer kazandı. 
     İşlem gören toplam 276 hisse senedinden 25'i değer kaybederken, 196 hisse senedi değer kazandı. 55 hissenin fiyatında ise değişiklik olmadı. 
     Seansta, 214 trilyon 383 milyar 483 milyon liralık işlem hacmi oluştu. 
     Yapı Kredi Bankası, İş Bankası C, Garanti Bankası, Turkcell ve Tüpraş en yoğun işlem gören hisseler oldu. 
     





</TEXT>
</DOC>
