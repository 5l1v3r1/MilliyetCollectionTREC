<DOC>
<DOCNO> 125710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur25.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Başkanı Arınç ''Saldırı bizi endişeye sevketti'' 
</HEADLINE>
<TEXT>

     TBMM Başkanı Bülent Arınç, hangi taraftan gelirse gelsin terör ve siyasi amaçlı saldırıları kabul etmenin mümkün olmadığını belirterek, ''Bunların her türünü kınıyorum'' dedi. 
     Arınç, resmi ziyaret için bulunduğu Hindistan'ın Bangalore kentinde gazetecilerin sorusu üzerine, Ankara Üniversitesi Öğretim Üyesi Dr. Necip Hablemitoğlu'na yönelik saldırıyı yeni öğrendiğini ifade ederek, ''Ülkemizde uzun süreden beri huzur ortamı bulunuyordu. Ancak böyle bir saldırı bizi endişeye sevketmiştir'' diye konuştu. 
     Geçmişte de Türkiye'nin bu tür saldırıları çokça yaşadığına dikkati çeken Arınç, şunları söyledi 
     ''Onlar acı bir hatıra olarak kaldı. Dilerim ki, münferit bir olay olsun. Hangi taraftan gelirse gelsin terör ve siyasi amaçlı saldırıları kabul etmek mümkün değildir. Bunların her türlüsünü kınıyorum. Bir an önce faillerin bulun cezalandırılmasıyla bu tür olayların önleneceğini ümit ediyoruz. Bunun topluca ve sistemli bir hareket olmamasını temenni ediyorum. Çünkü Türkiye, terörün her çeşidinden çok fazlasıyla çekti. Geçtiğimiz yıllarda bu acı ve üzüntülü günleri hep beraber yaşadık. Dilerim ki, münferit bir olaydır ve failleri bir an önce yakalanır.'' Arınç, Hablemitoğlu'nun ölümünden duyduğu üzüntüyü dile getirirken, ailesine de başsağlığı diledi. 
     





</TEXT>
</DOC>
