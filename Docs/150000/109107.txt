<DOC>
<DOCNO> 109107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun15.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sicilya'da mafya operasyonu... 
</HEADLINE>
<TEXT>

     İtalya'nın güneyindeki Sicilya bölgesinde düzenlenen operasyonda Pantelleria adası belediye başkanı, 2 işadamı ve 1 belediye meclis üyesi mafya grubu oluşturmak suçundan tutuklandı. 
     Palermo Savcılığı'nın tutuklama emrini çıkarmasından sonra Trapani Polis Teşkilatı tarafından bu sabah yapılan operasyonda, Pantelleria Belediye Başkanı Alberto Di Manzo, işadamı Antonino Messina ve oğlu ile Belediye Meclis Üyesi Pietro Leo'nun yakalandığı bildirildi. 
     Açıklamalara göre, savcılığın tutanağında Pantelleria Belediye Başkanı'nın haraç kesme, kundakçılık, kamu ofislerini tehdit, silah ve patlayıcı bulundurma ile kamu görevlilerine yönelik suikast suçlarını işlediği ifade edildi. 
     Polis yetkilileri, yakalanan 4 kişinin belediyeye aktarılan paraları kendi çıkarlarına göre yönlendirdiklerini belirttiler. 
     





</TEXT>
</DOC>
