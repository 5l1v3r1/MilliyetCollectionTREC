<DOC>
<DOCNO> 135280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sonspo15.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da görev dağılımı yapıldı... 
</HEADLINE>
<TEXT>

     Samsunspor Kulübü'nde, 4 Şubat'ta yapılan olağan genel kurulda yönetim kuruluna seçilen üyeler arasında görev bölümü yapıldı. 
     İsmail Uyanık başkanlığında ilk toplantısını gerçekleştiren yönetim kurulu, gündemindeki bazı konuları ele alarak görev dağılımı yaptı. 
     Buna göre, 2. Başkanlığa Galip Öztürk getirilirken, Futbol Şube Sorumlusu olarak Coşkun Zeren ve Suat Çalık seçildi. Ayrıca, Basın Sözcüsü olarak Ercan İnce belirlenirken, Asbaşkanlıklara ise Tarık Kaptan, Mustafa Kurumahmutoğlu, Yusuf Yılmaz ve Cevat Öncü getirildi. 
     Bu arada, daha önce yönetim kurulu üyeliğinden istifa ettiğini açıklayan Tahsin Kosif'in istifasının kabul edilmemesi ve alınan kararın kendisine tebliğ edilmesine karar verildi. 
     





</TEXT>
</DOC>
