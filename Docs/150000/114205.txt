<DOC>
<DOCNO> 114205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun19.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de her yıl 100 kişi AIDS kurbanı 
</HEADLINE>
<TEXT>

     Almanya'nın başkenti Berlin'de her yıl 100 kişinin AIDS hastalığından öldüğü, yaklaşık 400 kişiye de HIV bulaştığı belirtildi. 
     Berlin AIDS Yardımı yetkilileri, AIDS tehlikesinin özellikle gençler arasında yeniden unutulmaya yüz tuttuğunu belirterek, Berlin'de yaklaşık 13 bin AIDS'linin bulunduğunu, bu sayının her yıl artmaya devam ettiğini söyledi. 
     Yetkililer, "Eskiden heteroseksüeller, HIV'i yeni kapanlar arasında azınlıktaydı. Günümüzde ise AIDS hastalığına yol açan HIV virüsü bulaşanların yarısı heteroseksüel. Bu kişiler arasında çok sayıda kadın var" dedi. 
     Okullarda öğrencilere cinsel hastalıkların önlenmesi konusunda bilgiler de veren yetkililer, "Gençler cinsel hastalıklar konusunda hemen hemen hiçbir şey bilmiyor. Cinsel hastalıklar artıyor, prezervatif kullanımı da sık sık unutuluyor" diye konuştu. 
     





</TEXT>
</DOC>
