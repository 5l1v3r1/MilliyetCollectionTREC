<DOC>
<DOCNO> 104338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/spor/bbas.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HİDO’DAN son mesajlar 
</HEADLINE>
<TEXT>

Basketbol Milli Takımı’nın yıldızı, arkadaşlarıyla birlikte Türk halkını mutlu etmek için ellerinden geleni yapacaklarını söyledi, "Hedefimiz final oynamak" dedi 
     "Yükün farkındayım" 
     A Milli Takım’ın NBA’li yıldızı Hidayet Türkoğlu, yarın başlayacak Dünya Şampiyonası öncesi umut saçtı. Milli Takım’ın hergeçen gün formu giderek yükselen genç oyuncusu, dev turnuvada da üzerine düşen sorumluluğun bilincinde olduğunu belirterek, "Omuzlarımdaki ağır yükün farkındayım. Ama bunu kaldırabilecek güçteyim. Takım arkadaşlarımla birlikte Türk halkını mutlu etmek için en iyisini yapacağımızdan kimse şüphe duymasın" diye konuştu. 
     
     "Figüran değiliz" 
     İKİ yıldır NBA’de Sacramento Kings formasıyla dikkatlari çeken 23 yaşında ve 2.07 boyundaki Hidayet, Indianapolis’e figüran olarak gelmediklerini ve bu şovda başrolü oynamak istediklerini de vurguladı. Hido, "En büyük hedefimiz ABD ya da Yugoslavya ile final oynamak. Bu bizim için hayal değil. Öncelikle ilk dörde girip, ardından da kupaya giden yolu sonuna kadar zorlayacağız. Kapasite ve gücümüz bunun için yeterli. Kimse kuşku duymasın" dedi. 
     
     "Çok iyi kadroyuz" 
     HİDAYET, dizindeki sakatlığın da tamamen iyileştiğini ve Dünya Şampiyonası’nda tam randıman vereceğini söyleyerek, sözlerini şöyle sürdürdü "ABD bana yabancı değil. Takım arkadaşlarımın da uyum sağlaması için elimden geleni yapıyorum. Biz gerçekten çok iyi bir kadroya sahibiz. Bu kadro Avrupa Şampiyonası’nda Türkiye’nin gururu oldu. ABD’de de olmaya devam edecek. Daha önce de söyledim, Türk halkı dönüşte bizi coşkuyla karşılamaya hazırlansın." 
     
Mirsad paniğiYıldız basketbolcunun, sakatlığı nedeniyle Milli Takım kadrosundan çıkartılması gündeme geldi 
     11 isim belirlendi 
     DÜNYA Şampiyonası öncesi Basketbol Milli Takımımız’da 12 kişilik kadronun 11 ismi belirlendi, son oyuncu için ise bekleyişe geçildi. 12. adamın büyük ihtimalle Mirsad Türkcan olacağı, ancak teknik heyeti bu oyuncunun tam olarak iyileşmeyen tandonundaki sakatlığının düşündürdüğü bildirildi. Bu nedenle kafilede kadro bildirme süresinin sonuna kadar beklenmesi kararı alındı. 
     
     Tutku çıkarıldı 
     TEKNİK heyet, Burhan Uslu’nun Mirsad’a yapacağı son kontroller sonucunda vereceği rapora göre tercihini kullanacak. Yıldız oyuncu için olumsuz rapor gelirse, Mirsad listeden çıkarılacak, son isim olarak Ufuk bildirilecek. Tutku’nun kadroya alınmadığı 12 Dev Adam’ın belirlenen 11 ismi şöyle Kerem, Hidayet, İbrahim, Mehmet, Harun, Ömer, Asım, Haluk, Hakan, Hüseyin, Kaya. 
     
Program arap saçı      ABD’li organizasyon komitesi yetkilileri, maç programı ve salonlarla çok sık oynayınca tepki topladılar. Sürekli değişen maç programı çorbaya dönerken, Milli Takımımız’ın ilk olarak TSİ 19.00, ardından 20.30 olarak açıklanan Porto Riko karşılaşmasının saati, son olarak 21.30 olarak belirlendi. Ayrıca, karşılaşma da Conseco Field House’dan, RCA Dome salonuna kaydırıldı. 
     
Fenerliler maç izledi      A Milli Takım’ın koyu Fenerbahçeliler’i İbrahim Kutluay ile Ömer Onan, dün Fenerbahçe’nin, Feyenoord ile oynadığı Şampiyonlar Ligi ön eleme rövanş karşılaşmasını izlediler. Indianapolis’te yaşayan Türkler’in de yardımıyla karşılaşmayı naklen izleme fırsatı bulan iki oyuncu büyük heyecan yaşadılar. 
     
Basketbol yaşam tarzı      2002 Dünya Şampiyonası’na ev sahipliği yapacak olan Indianapolis, tam anlamıyla turnuvaya odaklandı. Şehir merkezindeki tüm cadde ve sokaklar Dünya Şampiyonası’nın reklam panoları, amblemleri, dev toplar, potalarla süslendi. Ayrıca en küçük marketten, büyük alışveriş merkezleri ve tüm otellerde de turnuvanın, broşür ve kitapçıklarıyla maç programları ücretsiz dağıtılıyor. 
     
Doktor geldi      MİLLİ Takım kafilesinde yaşanan doktor sıkıntı dün giderildi. Ay - Yıldızlı ekibin doktoru Burhan Uslu, İndianapolis’e vardı. Böylece sakatlıkları süren Mirsad, Kerem Tunçeri ve Ufuk da rahat nefes aldı. 
     
C grubu ABD OYUNCULAR YAŞ BOY POZİSYON Ray Allen 1.92 27 G Elton Brand 2.02 23 F Antonio Davis 2.06 34 P Michael Finley 2.00 29 G Jason Kidd 1.90 29 G Raef LaFrentz 2.11 26 P Shawn Marion 2.00 24 F Andre Miller 1.88 26 G Reggie Miller 2.00 37 G Jermaine O’Neal 2.11 24 P Paul Pierce 1.98 25 F Ben Wallace 2.08 26 F      
     
     NASIL GELDİ Ev sahibi. DÜNYA KUPASI GEÇMİŞİ Tüm kupalara katıldı. 1954, 1986, 1994’te şampiyon oldu. 1954, 1959, 19882’de ikincilik, 1974, 1990 ve 1998’de üçüncülük kürsüsüne çıktı. BAŞARILARI 11 kez olimpiyat şampiyonu oldu. 
     
     Coach George Karl 
     10 yıllık NBA kariyeri boyunca adının yanına hep başarı yazdırmış bir isim. Altı sezon çalıştırdığı Seattle’ı 1996’da finale çıkardı. Yıldız oyuncuları ile tartışmalar yaşayan Karl, siyah coach’lara fazla değer verildiğini söyleyerek ırkçı tartışmanın ortasında kaldı. Yeniden saygınlık kazanması için Dünya Şampiyonası çok önemli. 
     
     Yıldızı Paul Pierce 
     NBA’in yeni süper yıldızı. Bir süredir Atlantik Grubu’nun dibinde sürünen Boston Celtics’i geçen sezon Doğu’da üçüncü sıraya taşırken 26.1 sayı, 6.9 ribaunt, 3.2 asist, 1.9 top çalma ve 1.1 blok ortalaması yakaladı. Müthiş atlet, bunun yanı sıra oyun sezgisi güçlü, her mesafeden istikrarlı bir şutör. Hücumda lider isim olabilir. 
     
ALMANYA OYUNCULAR YAŞ BOY POZİSYON Mithat Demirel 1.80 24 G Ademola Okulaja 2.03 27 F Robert Garrett 1.92 25 G Marco Pesiç 1.98 26 G Stefano Garris 1.99 23 G Drazan Tomiç 1.98 28 F Marvin Willoughby 2.02 24 F Stipo Papiç 2.06 24 F Stephen Arigbabu 2.07 30 P Patrick Femerling 2.13 27 P Dirk Nowitzki 2.11 24 F Shawn Bradley 2.28 30 P      
     
     NASIL GELDİ Avrupa dördüncüsü DÜNYA KUPASI GEÇMİŞİ Dereceye giremedi. BAŞARILARI 1993 Avrupa Şampiyonu 
     
     Coach Hanrik Detmann 
     BASKETBOL adına fakir olan Finlandiya’dan çıkması şaşırtıcı. Detmann kariyerine Helsinki YMCA takımında başladı. Bu takımla üç defa Finlandiya şampiyonu oldu. 1995’te Finlandiya’yı 18 yıl aradan sonra Avrupa şampiyonası’na taşıdı. 1997’den bu yana Almanya’yı çalıştırıyor. 
     
     Yıldızı Dirk Nowitzki 
     TAM anlamıyla bir süper yıldız. 2.11’lik boyu, temiz şutları ve fundemantaliyle NBA’de bile AllStar düzeyine çıktı. Fiziği ve zamanlaması sayesinde çok da iyi bir ribauntçu. Son sezonda Dallas formasıyla 23.4 sayı, 9.9 ribaunt, 2.4 asist ve 1.0 blok ortalamasıyla oynadı. 
     
ÇİN OYUNCULAR YAŞ BOY POZİSYON Fan Bin 1.89 31 G Gong Xiaobin 1.96 32 F Hu Weidong 1.98 31 F Li Nan 1.96 26 F Li Xiayong 1.89 33 G Liu Yudong 1.98 32 F Menk Batere 2.10 27 P Wang Zhizhi 2.15 23 F Yao Ming 2.26 22 P Zhang Cheng 2.04 24 F Zhang Jingsong 1.97 29 F Zhang Wenqi 1.91 30 G      
     
     NASIL GELDİ Asya kıtası şampiyonu. DÜNYA KUPASI GEÇMİŞİ İlk üçe giremedi. BAŞARILARI 12 kez Asya Oyunları şampiyonu. 
     
     Coach Wang Fei 
     FEİ ülkede basketbolu genişleten ve yaygınlaşmasını sağlayan en önemli kişi olarak biliniyor. Çin’in, NBA’e ihraç ettiği üç oyuncuyu da ilk keşfeden isimler arasındaydı. Ancak coach olarak ne kadar yeterli olduğu tartışılıyor. Çeyrek finale çıkılamazsa tekrar daha başarılı olduğu eski işine dönebilir. 
     
     Yıldızı Yao Ming 
     BU sene NBA draftinde ilk sırada seçilen basketbolu yurt dışında öğrenmiş ilk oyuncu oldu. Çin Ligi’nde Shangai Sharks forması ile 32.4 sayı, 19.1 ribaunt ve 4.8 blok ortalamaları ile oynadı. 2.26’lık boyuyla Ming gerçek cevher. Üstelik boyuna karşın koordinasyonu yüksek bir oyuncu. 
     
CEZAYİR OYUNCULAR YAŞ BOY POZİSYON Ali Benhocine 1.78 26 G Mourad Boughedir 1.96 26 F Sofiane Boulaya 1.80 29 G Ali Bouziane 1.92 25 G Lahouazi Brahmi 2.06 21 P Fardj Harrouni 1.80 29 G Samir Mehnaoui 2.00 38 F Nadjm Ouali 2.05 31 P Tarek Oukid 2.05 23 P Youcef Ouldyassia 1.94 28 F Abdelaziz Rebahi 1.93 25 F Abdelhalim Sayah 2.00 30 F      
     
     NASIL GELDİ Afrika kıtası finalisti. DÜNYA KUPASI GEÇMİŞİ İlk kez katılıyor. BAŞARILARI 1965 Afrika Şampiyonası üçüncülüğü 
     
     Coach Faid Billal 
     BASKETBOLA başladığı 14 yaşından beri sürekli Milli Takım formasını giyen Bilal, 1996’da jübilesini yaptıktan sonra da takıma asistan coach oldu. İki yıl önce takımın başına getirilen Billal takımdaki pekçok oyuncuyu ya yetiştiren ya da yan yana oynamış bir isim. 
     
     Yıldızı Mourad Boughedir 
     BİR power forvet için oldukça kısa olmasına karşın bunu diğer özellikleri ile kapatmayı başarıyor. Çok isabetli dış şuta sahip 25 yaşındaki oyuncu vücut vücuda mücadeleden kaçmıyor. Boughedir son iki sezonda Fransa İkinci Ligi takımı Golbey - Epinal’de 3.2 asist ortalaması yakaladı. 
     
D grubu ARJANTİN OYUNCULAR YAŞ BOY POZİSYON Daniel Farabello 1.94 29 G Gabriel Fernandez 2.05 26 P Emanuel Ginobili 1.97 25 F Leonardo Gutierrez 2.00 24 F Andres Nocioni 2.00 23 F Fabricio Oberto 2.07 27 P Leandro Palladino 1.94 26 F Juan Sanchez 1.90 25 G Luis Scola 2.05 22 P Hugo Sconochini 1.94 31 G Lucas Victoriano 1.90 25 G Ruben Wolkwisky 2.06 29 P      
     
     NASIL GELDİ Amerika kıtası şampiyonu. DÜNYA KUPASI GEÇMİŞİ 1950’de şampiyon oldu. 
     
     Coach Ruben Magnano 
     ARJANTİN’İN en deneyimli ve en güvenilir teknik adamı olarak biliniyor. Alçakgönüllü ve sakin. 31’lik Sconochini’nin yok olmaya giden kariyerini kurtaran ve basketbola döndüren kişi. Hedefi final. Magnano yönetiminde son bir yılda 28 maç yapan Arjantin, sadece iki kez ABD’ye yenildi. 
     
     Yıldızı Emanuel Ginobili 
     AVRUPA’DA geçen sezon çok başarılı olan Ginobili, NBA’de San Antonio Spurs forması giyecek. Hızlı yön değiştiriyor. Atletik ve çevik. Kinder ile Eurolig’de 15.7 sayı, 3.8 ribaunt, 3.0 asist, Milli Takım’la Amerika Şampiyonası’nda 16.8 sayı, 4.1 ribaunt, 3.2 asist, 4.2 top çalmayla oynadı. 
     
Y.ZELANDA OYUNCULAR YAŞ BOY POZİSYON Dillon Boucher 1.96 27 G Willie Burton 2.04 40 F Sean Cameron 2.00 28 F Brendon CathiePongia 1.89 33 G Mark Dickel 1.87 26 G Judd Flavell 1.86 29 G Paul Henare 1.82 23 G Philip Jones 1.97 28 G Damon Rampton 2.07 24 F Tony Rampton 2.12 26 P      
     
     NASIL GELDİ Okyanusya kıta şampiyonu. DÜNYA KUPASI GEÇMİŞİ İlk kez katılıyor 
     
     Coach Tab Baldwin 
     ABD’li olan Baldwin 80’lerin sonunda Yeni Zelanda’da Otago takımının başına geçti. 1995-2000 arası Auckland’la 6 sezonda 5 şampiyonluk yaşadı. Tarihinde sadece bir kez yendiği Avustralya karşısında Yeni Zelanda’ya Dünya Şampiyonası elemelerinde iki galibiyet aldırınca kahraman ilan edildi. 
     
     Yıldızı Sean Marks 
     ÜÇ sezondur NBA’de tutunmayı başardı. İlk iki sezonunda Toronto Raptors, geçen sezon Miami Heat forması giydi. 21 karşılaşmada 15.2 dakika sahada kalan 2.08’lik oyuncu 4.6 sayı ve 3.6 ribaunt ortalamaları yakaladı. Takımın uzun oyuncu sorununu tecrübesiyle gidermeye çalışacak. 
     
RUSYA OYUNCULAR YAŞ BOY POZİSYON Anton Iodine 1.93 30 G Alexander Bachminov 2.09 24 P Sergei Panov 2.05 32 F Igor Koudelin 1.96 30 G Sergei Tchikalkine 1.97 27 G Nikita Morgunov 2.11 27 F Evgeni Pachoutine 1.90 33 G Zakhar Pachoutine 1.96 28 G Alexander Miloserdov 1.93 22 G Andre Kirilenko 2.05 21 F Alexios Amanatidis 2.13 23 P Petr Samoilenko 1.87 25 G      
     
     NASIL GELDİ Avrupa beşincisi. DÜNYA KUPASI GEÇMİŞİ 1994 ve 1998’de ikincilik. BAŞARILARI 1993 Avrupa ikincisi, 1997 Avrupa üçüncüsü 
     
     Coach Stanislav Eremine 
     EREMİNE, oyunculuk kariyerinde efsane Sovyetler Birliği takımının formasını giydi. CSKA Moskova’yı uzun süre çalıştırdı. Şu anda takımda yer alan pekçok oyuncu CSKA’da Eremine’in gözetimi altında yetişti. Oyuncuların büyük saygı duyduğu Eremine, eski coach Belov’dan hiç mutlu olmayan takıma huzur getirdi. 
     
     Yıldızı Andrei Kirilenko 
     1999 Dünya Gençler Şampiyonası’nda 19.5 sayı ve 9.5 ribaunt ortalamaları ile MVP oldu. NBA’deki ilk sezonunda patlama yaptı. Ancak fiziksel olarak zayıf kaldı. Bir joker olan Kirilenko son 37 maçının 30’unda ilk beşe yerleşti. 10.7 sayı, 4.9 ribaunt, 1.4 top çalma ve 1.9 blok ortalamaları yakaladı. 
     
VENEZUELA OYUNCULAR YAŞ BOY POZİSYON Armando Becker 1.96 36 F Victor Diaz 1.98 26 F Diego Guevara Salas 1.80 25 G Carl Herrera Alleyne 2.06 36 F Harold Keeling 1.91 39 G Richard Lugo 2.05 28 F Pablo Machado 2.08 25 P Yumerving Mijares Luna 1.91 26 G Carlos Morris 1.95 22 F Angel Nelcha 2.04 34 P Oscar Torres 1.94 29 F Omaralejandro Walcott 2.04 37 P      
     
     NASIL GELDİ Amerika kıta beşincisi. DÜNYA KUPASI GEÇMİŞİ 1990’da katıldı, dereceye giremedi. 
     
     Coach Jim Calvin 
     INDIANA doğumlu Calvin dört değişik NCAA takımı, üç farklı lise takımı, Kuveyt ve Bahreyn Milli Takımı ile Avustralya’da birinci lig coach’luklarından sonra 1998’de Venezuela’ya gitti. 2001’den beri Milli Takım’da olan Calvin, federasyon tarafından basketbolu geliştirme programının da başına getirildi. 
     
     Yıldızı Oscar Torres 
     HOUSTON Rockets’da oynuyor. 1.98 olmasına karşın müthiş sıçrama yeteneğine sahip. NBA’de sezonu 6.0 sayı ve 1.9 ribaunt ortalamaları ile tamamladı. Ancak ilk beş maçlarında yüzdeleri yüksek. Torres’i pota yakınlarında durdurmak imkansız. Şut yüzdeleri, düşük ama atletik yeteneğiyle müthiş bir savunmacı. 
     



 SPOR 

























</TEXT>
</DOC>
