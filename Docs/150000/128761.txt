<DOC>
<DOCNO> 128761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/soneko11.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Devlet Bakanı Türker "BDDK üzerinde oyun oynanıyor" 
</HEADLINE>
<TEXT>

     Eski Devlet Bakanı Masum Türker, Bankacılık Düzenleme ve Denetleme Kurumu BDDK üzerinde oynanan oyunlarla, eskiden bankaları hortumlayanlara tekrar yaşama hakkı vermeye yönelik düzenlemelerin yapılmak istendiğini söyledi. 
     Türker, İstanbul Yüksek Ticaret ve Marmara Üniversitesi İktisadi İdari Bilimler Fakültesi Mezunları Derneği Ankara Şubesi tarafından düzenlenen ''58. Hükümetin Ekonomi Politikaları'' konulu panelde bir konuşma yaptı. 
     Masum Türker, bugün bazı bakanların enflasyonun yüzde 30 civarında çıkması ile övündüğünü kaydederken, ''Bunun bedelini şimdi hükümet edenler değil parlamento dışında kalan bizler ödedik'' dedi. 
     Mali Milat konusuna da değinen Türker, Mali Milat'taki değişikliğin Avrupa Birliği'ne AB de hayır demek olduğunu belirtirken, ''Çünkü Türkiye Kara Para Önleme Antlaşması'na tarafdır'' diye konuştu. 
     SSK ve Bağ-Kur emeklilerine verilen zam ile geleceğe yönelik verilecek zamların ortadan kaldırıldığını kaydeden Türker, YÖK Tasarısı ile ÖSYM'yi ayırmanın devlet memuru alımının bağımsız bir kurumdan alınarak, Milli Eğitim Bakanlığı'na bağlanacağını, bunun da yandaşların işe sokulması anlamına geldiğini söyledi. 
     CHP Ankara Milletvekili Prof. Dr. Mehmet Tomanbay da AK Parti Hükümeti'nin Meclis'te sahip olduğu çoğunluk nedeniyle, olası Irak operasyonu nedeniyle ABD ve IMF, Dünya Bankası'nın desteğini alması ve Erdoğan'ın siyasi sorumsuzluğu ve hükümetin acemiliğini Abdullah Gül ile atmasının hükümetin sahip olduğu avantajlar olarak sıraladı. 
     Tomanbay, hükümetin verdikleri vaadlerin altında ezilmeye başladıklarını da söyledi. 
     





</TEXT>
</DOC>
