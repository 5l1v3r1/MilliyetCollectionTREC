<DOC>
<DOCNO> 115156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun01.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri’ne nota verecekler 
</HEADLINE>
<TEXT>
Almanlar vakıf davasına çok kızdı 
"Ülke bütünlüğü ve laik cumhuriyet aleyhine gizli ittifak oluşturmak" suçlamasıyla Alman vakıfları hakkında açılan dava, krize neden oldu 
     UTKU ÇAKIRÖZER Ankara 

     Nuh Mete Yüksel’in DGM Savcılığı’ndan alınmadan Alman vakıfları ve yöneticileri aleyhine açtığı dava, Türkiye - Almanya - AB üçgeninde kriz çıkardı. Almanya, "Bu gelişme Alman kamuoyunun, Türkiye’nin AB adaylığına ilişkin görüşünü olumsuz etkileyebilir" şeklinde tehditk r bir çıkış yaparken, Almanya’nın Ankara Büyükelçisi Rudolf Schmidt de suçlamaların "abes, yersiz ve tamamen nedensiz" olduğunu öne sürdü. 
     
     TEMİZE ÇIKACAĞIZ’ 
     Dışişleri Bakanlığı’na nota vereceği belirtilen Schmidt, dün düzenlediği basın toplantısında, soruşturma sürerken rahatsızlıklarını Türk tarafına her seviyede ilettiğini vurgulayarak, Alman Dışişleri Bakanı Joschka Fischer’in de Dışişleri Bakanı Şükrü Sina Gürel ile görüşmesinde konuyu gündeme getirdiğini söyledi. Davada vakıfların temize çıkacağına inandıklarını kaydeden Schmidt, "Alman vakıfları dünya çapında yüze yakın ülkede faaliyet göstermektedir. Sadece Türkiye’de bu tür suçlamalarla karşı karşıya kalmıştır" dedi. 
     
     DESTEK BEKLİYORUZ’ 
     Cumhurbaşkanı Ahmet Necdet Sezer, Başbakan Yardımcısı Mesut Yılmaz ile eski bakanlar İstemihan Talay, Sadettin Tantan ve Hüsamettin Özkan’ın da aralarında bulunduğu siyasetçiler ile çok sayıda sivil toplum örgütünün dava edilen vakıfların etkinliklerine katıldığını anımsatan Schmidt, "Alman vakıflarının olumlu ve Avrupa’ya yönelik bir Türkiye için değerli faaliyetlerini bilen herkesin vakıflara açıkça desteğini göstereceğini umuyoruz" diye konuştu. 
     
Sanıklara bölücülük suçlaması yapıldı      Ankara DGM Başsavcılığı, soruşturma kapsamında, 15 sanık hakkında 15 yıla kadar ağır hapis istemiyle dava açmıştı. Bölücülük suçlaması yapılan iddianamede, şu ifadeler kullanılmıştı "Alman siyasi vakıfları ve FİAN örgütü, ülkemizin bütünlüğüne, laik cumhuriyet rejimine karşı faaliyetlerde bulunmak üzere görevlendirilmiş, yerli partnerleriyle irade birliğine vararak, bir ittifak oluşturmuşlardır." 
     



 GÜNCEL 


















</TEXT>
</DOC>
