<DOC>
<DOCNO> 134763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sondun12.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da ırkçı holiganlar tutuklandı... 
</HEADLINE>
<TEXT>

     Belçika'da, geçen yıl 23 Ekim'de oynanan Bruges-Galatasaray maçından sonra çıkan olaylar nedeniyle başlatılan soruşturma sürerken, Bruges Savcılığı yeni tutuklamalar olduğunu bildirdi. 
     Savcılık, tutuklanan kişilerin sorgulamaları sırasında, ''BCF'' isimli, şifreli bir internet sitesinin varlığını tespit etti. Bruges takımını desteklediklerini ileri süren 200 kadar holiganın bu siteye abone oldukları belirlendi. Polis, yapılan baskın sonunda, sitenin içeriğini ele geçirdi. 
     BCF sitesinde, Bruges-Galatasaray maçı öncesinde, ''Türk avı çağrısı'' yapıldığı belirlendi. Sitede, aşırı sağcı slogan ve marşlar, maçlarda çıkan olayların fotoğrafları ve video görüntüleri eşliğinde şiddet çağrıları yapıldı. 
     Kevin D. 23 isimli bir Belçikalı yönetimindeki sitenin yasaklandığını, 6 kişinin tutuklandığını bildiren Savcılık, bu siteye şifreyle giriş yapanların kimliklerinin araştırıldığını, önümüzdeki günlerde yeni tutuklamalar olabileceğini duyurdu. 
     Maçtan önce ve sonra Türklere saldırarak olay çıkaran, biri kadın 10 holigan tutuklanmıştı. 
     





</TEXT>
</DOC>
