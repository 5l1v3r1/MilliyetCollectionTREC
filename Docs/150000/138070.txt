<DOC>
<DOCNO> 138070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/ekonomi/eko01.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
100 bin nükleer elbiseyi Türk şirketleri üretecek 
</HEADLINE>
<TEXT>

Savunma Sanayii Müsteşarlığı, Genelkurmay’ın talebi üzerine TÜBİTAK’ın geliştirdiği teknolojiyle, nükleer, biyolojik ve kimyasal saldırıya karşı koruyucu giysi ürettirecek 
     SERPİL YILMAZ 

     Türk Silahlı Kuvvetleri’nin TSK şimdiye kadar ithal ettiği nükleer biyolojik ve kimyasal NBC korunma sağlayan giysiler artık Türkiye’de üretilecek. 
     Savunma Sanayii Müsteşarlığı, Genelkumay’ın talebi üzerine, özel sektörün sahip olmadığı NBC elbise teknolojisini araştırmak üzere, 1999 yılında TÜBİTAK’a verdiği siparişi teslim aldı. TÜBİTAK’a bağlı Marmara Araştırmalar Merkezi’nin MAM Müsteşarlığa üretim rehberi’ ile birlikte prototip 10 adet NBC elbiseyi teslim etti. Müsteşarlık bu aşamadan sonra, yılda 100 bin adet olarak planlanan NBC elbise üretimini gerçekleştirecek özel sektör kuruluşlarını seçecek. 
     
     NATO standartlarında 
     MAM Başkanı Prof. Naci Görür kurum AR - GE çalışmalarının yüzde 75’inin askeri amaçlı ve gizlilik taşıyan çalışmalar olduğunu vurgulayarak, şöyle dedi "NBC’nin kamuoyuna açıklanma şartları Savunma Sanayii Müsteşarlığı tarafından belirlendi. Artık elimizde NATO standartlarında kalite sertifikası taşıyan bir NBC elbise üretim teknoloji var. MAM üretim yapan bir kuruluş değil, biz teknoloji geliştiriyoruz, proje özel sektöre devredilecek." 
     MAM, ürettiği NBC elbiselerine 2001 yılı sonunda konunun uzmanı olan Hollanda merkezli test kuruluşu TNO’dan, NATO standartlarına uygundur’ belgesi aldı. Burada yapılan testlere Türk askeri gözlemcileri de katıldı. 
     Projeyi yürüten MAM, Kimya Teknolojileri Bölümü Başkanı Doç. Dr. Tarık Baykara da .5 milyon dolara Savunma Sanayii Müsteşarlığı’na teslim edilen NBC teknojisinin TSK’ya önemli bir tasarruf sağlayacağını söyledi. 
     10 binlik paketler halinde ithal edilen bu giysilerin elbise başına 400 ile 1.200 dolara mal edildiğini belirten Baykara, "Yerli üretim fiyatı ithal üründen yüksek olmayacak. İki patent başvurusu yaptık. Bu teknolojide Türkiye öncü rol oynayabilir. Yaya gerilmiş ok gibi heyecanla üretim kararını bekliyoruz" dedi. 
     
     Bugün açıklayacak 
     Savunma Sanayi Müsteşarı Ali Ercan da "Üretim için en kısa zamanda düğmeye basacağız. Bir firmaya ihale etme prensibindeyiz" dedi. İlk aşamada yılda 40 - 60 bin adetlik üretimin, TSK’nın yıllık ihtiyacının yüzde 20’sini karşılayacağını belirten Ercan, özel sektörün siviller için yaptığı üretimi askeri alan için de planlamasını istedi. Ercan bugün Ankara Ticaret Odası’nda yapacağı konuşmada konuyla ilgili ayrıntılı açıklamalan yapacağını da söyledi. 
     
İlk başvuru Suudilerden      Olası Irak savaşıyla güncel hale gelen nükleer, biyolojik ve kimyasal saldırı korkusu, korunma sorununu da beraberinde getiriyor. Bölge ülkelerinde artan gerilime ilk örnek Suudi Arabistan’dan, Türkiye’ye iletilen taleple açığa çıktı. 
     ABD’nin Irak’tan sonraki hedefi olabileceği iddia edilen Suudi Arabistan, 11 Eylül olayları öncesinde ABD’ye verdiği NBC elbisesi siparişini, geçen hafta Türkiye’ye çevirdi. Ağırlıkla Alman ordusuna özel giysiler ve uçak malzemeleri üreten Yeğin Grup Başkanı Şenol Yeğin, Suudi Arabistan’dan Büyükelçilik aracılığı ile 60 bin adet NBC elbisesi sparişi aldıklarını söyledi. 
     
     Batıdan almak istemedi 
     Yeğin, "Suudi Arabistan Batılı ülkelerden alım yapmak istemediğini belirterek, bizden 60 bin adet NBC elbisesi istedi. Ancak bizde bunu üretecek teknoloji yok. Nükleer korunma teknolojisinde Almanya önder. Bizim de buradaki fabrikamız konuyu araştırıyor" dedi. Yeğin’in asıl beklentisi ise TÜBİTAK’ın Savunma Sanayii Müsteşarlığı’na verdiği NBC teknolojisinin özel sektöre açılması. 
     



 EKONOMİ 




















</TEXT>
</DOC>
