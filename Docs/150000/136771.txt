<DOC>
<DOCNO> 136771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/soneko04.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal Güvenlik'te açık büyüyor... 
</HEADLINE>
<TEXT>

     Sosyal güvenlik kuruluşlarının gelir ve giderleri arasındaki farkın 2003 yılında daha da artması bekleniyor. Bu yıl 27.9 katrilyon liralık gelir hedefleyen 3 sosyal güvenlik kuruluşuna 14.5 katrilyon liralık bütçe transferi öngörülüyor. 
     Devlet Planlama Teşkilatı DPT verilerine göre, geçen yıl 19.7 katrilyon civarında bir gelir elde eden sosyal güvenlik kuruluşları, buna karşılık 28.1 katrilyon liralık harcama gerçekleştirdi. 
     Sosyal güvenlik kuruluşlarına 8.2 katrilyon liralık bütçe transferi yapılırken, Emekli Sandığı'nın faturalı ödemeler ve ek karşılıkları ile birlikte bütçe transfer rakamı 10 katrilyon liraya yaklaştı. 
     2002 yılında SSK ve Bağ-Kur'a 2.6'şar katrilyon lira, Emekli Sandığı'na ise 4.6 katrilyon lira bütçe transferi yapıldı. 
     
     2003 TAHMİNLERİ 
     Bu yılın tamamında ise 27 katrilyon 918 trilyon lira gelir hedefleyen sosyal güvenlik kuruluşları, bu rakamın yaklaşık 23 katrilyon lirasını primlerden sağlayacak. 
     Toplam giderlerinin 40.1 katrilyon lira olması planlanan sosyal güvenlik kuruluşlarına, bütçeden faturalı ödemeler ve ek karşılıklar dahil 14.5 katrilyon liralık transfer öngörülüyor. 
     Bu yıl, SSK'ya 4.3 katrilyon lira, Bağ-Kur'a 4.1 katrilyon lira, Emekli Sandığı'na ise 6 katrilyon lira tutarında bütçeden para aktarılması programlanıyor. 
     





</TEXT>
</DOC>
