<DOC>
<DOCNO> 133220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/spor/spo15.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Inter yara saracak      İTALYA Ligi’nde geçen hafta Perugia’ya 4 - 1’lik skorla yenilerek, zirve yarışında önemli bir darbe alan Emre ve Okan’ın takımı Inter bugün oynayacağı Empoli maçına galibiyet parolasıyla çıkacak. San Siro’daki mücadele TSİ 16.00’da başlayacak. Bu arada dün başlayan Alman Ligi’nin ikinci yarısının ilk maçında Yıldıray Baştürk’ün forma giydiği Bayer Leverkusen, evinde Energie Cottbus’u konuk edecek. 
     
Gronholm çarptı Loeb zirve yaptı      DÜNYA Ralli Şampiyonası’nın Monte Carlo’da koşulan ilk ayağının ikinci gününde Sebastian Loeb liderliğe yükseldi. Fransız Citroen sürücüsü Loeb, son şampiyon ve ilk günün birincisi Marcus Gronholm’ün 9. etapta aracını bir ağaca çarpması sonucu zirveye yerleşti. İlk üç sırayı Citroen pilotlarının yer aldığı genel klasmanda Loeb’in 1 dakika 15.9 saniye gerisinde Colin McRae 2. ve 2 dakika arkasında ise Carlos Sainz 3. sırada bulunuyor. 
     
Avustralya’yı devirdik      DÜNYA 20 Yaş Altı Gençler Buz Hokeyi Şampiyonası 3. grup maçında Türkiye, Avustralya’yı 6 - 3 yendi. Ay - Yıldızlı ekibimiz karşılaşmanın ilk yarısını da 2 - 0 önde kapadı. Diğer karşılaşmada ise Güney Kore, Belçika’yı 5 - 2 mağlup etti. 
     
Cim-Bom farkı      BÜYÜK Erkekler Deplasmanlı Sutopu Ligi’ne, dün yapılan 3 maçla devam edildi. Galatasaray, Bursa Büyükşehir Belediyesi’ni 18 - 6 yenerken Heybeliada, ESTİ’yi 18 - 4, İYİK de Kınalıada’yı 21 - 4 mağlup etti. 
     
Minderde 4 şampiyon      TÜRKİYE Büyükler Grekoromen Güreş Şampiyonası’nın final karşılaşmalarına dün başlandı. Hamza Yerlikaya ve Şeref Eroğlu gibi şampiyon güreşçilerin katılmadığı finallerin ilk gününde, 55’te Ercan Yıldız, 66’da Selçuk Çebi, 84’te Nazmi Avluca, 120’de ise Fatih Bakır birinci oldu. 
     
     Hentbolda dün 
     Taşköprü Bld. - Beşiktaş 26-36 
     Bafra Bld. - Halk Bankası 24-23 
     Üsküdar Belediyesi - TMO 25-26 
     Anadolu Ünv. - Osmangazi Ünv. 25-17 
     Kastamonu Gençlik - İstanbulspor 45-28 
     Zonguldak Türk Telekom - Karşıyaka 29-27 
     
     Hazırlık maçları 
     Altay - Levadia 2-1 
     Bursa - G.Birliği 0-5 
     V.Manisa - Göztepe 1-1 
     Zonguldak - Düzce 6-2 
     Buca - İzmir 2-0 
     



 SPOR 



























</TEXT>
</DOC>
