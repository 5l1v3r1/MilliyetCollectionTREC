<DOC>
<DOCNO> 105849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yasam/yas03.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağlar kızı’ artık mutlu 
</HEADLINE>
<TEXT>

Nurgüzel, bir çobandı.. Babasının Kızımı okutanın kölesi olurum’ çığlığını Milli Eğitim Bakanı duyunca, liseli oldu.. 
     CEM BAKIRCI Erzurum DHA 

     Erzurum’un Söğütyanı Köyü’nde babasıyla sığır çobanlığı yapan Nurgüzel Öner’in 15 tek hayali vardı, okumak. Ve Nurgüzel’in bu hayali, sonunda gerçekleşti. 
     Hasan ve Fatma Öner çiftinin yedi çocuğunun en büyüğü Nurgüzel, Dumlu İlköğretim Okulu’nu bitirdikten sonra parasızlıktan liseye gidemedi. Oysa bel fıtığı olan annesinin işlerini gören, babası ve kardeşleriyle sığır çobanlığı yapan Nurgüzel, okuyup altı kardeşinin hayatını kurtarmak istiyordu. Bu hayale baba Öner’in 40 "Nurgüzel liseye gidemediği için ağlıyor.. Onu lisede okutacakların kulu kölesi olurum" çığlığı eklenip, bu çığlık basında yer alınca, yardım eli uzanmakta gecikmedi. Çoban Nurgüzel’in yakarışını ilk duyan Milli Eğitim Bakanı Necdet Tekin oldu. 
     Benzer bir hayat öyküsü bulunan Bakan Tekin, hemen Nurgüzel’in yatılı liseye alınması için talimat verdi. Bu sevindirici haber üzerine Söğütyanı Köyü’nden babasıyla Erzurum’a gelen Nurgüzel, Milli Eğitim Müdür Vekili Nihat Dal’la Vali Derya Kadıoğlu’na gitti. 
     
     Mutluluktan uçuyorum’ 
     Oradan da büyük bir heyecanla Nene Hatun Kız Lisesi’ne giden genç kızın kayıt işlemleri, bizzat Okul Müdürü Cevat Topu tarafından yapıldı. 
     Sevinçten havalara sıçrayan Nurgüzel, mutluluğunu şöyle dile getirdi 
     "Kayıt dönemi bitmek üzere olduğu için umutlarım tükenmişti. Çoban olmak değil, altı kardeşimin kaderini değiştirmek istiyordum. Bunun için tek ve en büyük arzum okumaktı. Bir mucize oldu. Sanki rüyadaymışım gibi geliyor. Bir türlü inanamıyorum. Liseye kayıt olmanın sevincini sadece benim durumumda olanlar anlar. Sanki bulutların üzerinde uçuyorum. Söz veriyorum, bana destek verenlerin yüzünü kara çıkarmayacağım." 
     



 YAŞAM 


















</TEXT>
</DOC>
