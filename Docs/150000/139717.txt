<DOC>
<DOCNO> 139717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo13.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, Rize'den puanla dönmek istiyor... 
</HEADLINE>
<TEXT>

     İkinci Futbol Ligi A Kategorisi'nde zirve mücadelesi veren Konyaspor, çıkışını sürdürmek için Çaykur Rizespor maçından da puanla dönmek istiyor. 
     Konyaspor Teknik Direktörü Hüsnü Özkara, Konyaspor'un, sergilediği futbolla Birinci Süper Lig'e yükselecek takımlar içinde iddiasını ortaya koyduğunu söyledi. 
     Geçen hafta lideri deviren takımlarının zorlu Rize deplasmanından da puan ya da puanlarla dönmesi gerektiğini belirten Özkara, ''Çaykur Rizespor tecrübeli ve iyi bir takım. Biz de kalitemizi yaptığımız maçlarla ispatladık. Rize gibi zor bir deplasmandan da alnımızın akıyla dönmeye çalışacağız'' diye konuştu. 
     Özkara, bu maç öncesi tek endişelerinin Rizeli taraftarların kötü tezahüratı olduğunu ifade ederek, ''Rize'de karşı taraftan centilmelik ve hoşgörü bekliyor, her zamanki gibi sonuçta futbolun kazanması temennisinde bulunuyoruz'' dedi. 
     





</TEXT>
</DOC>
