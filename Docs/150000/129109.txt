<DOC>
<DOCNO> 129109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sonspo13.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, eski oyuncusu Volkan ile 3 yıllık sözleşme imzaladı... 
</HEADLINE>
<TEXT>

     Adanaspor, Gaziantepspor'da oynayan, eski oyuncusu Volkan Bekiroğlu ile 3 yıllık sözleşme imzaladı. 
     Adanaspor Kulüp Binası'ndaki imza töreninde sözleşmeyi imzalayan Volkan Bekiroğlu, Adanaspor'un başarısı için mücadele edeceğini söyledi. 
     Gaziantepspor'da oynarken geçirdiği bir sakatlıktan dolayı kısa süre yeşil sahalardan uzak kaldığını belirten Volkan Bekiroğlu, ''Eski takımıma döndüğüm için mutluyum. Kendime güveniyorum. İyi bir çalışma ile isteğim forma kavuşacağımı umuyorum. Adanaspor'un başarısı için mücadele edeceğim'' dedi. 
     Adanaspor İdari Menajeri Erdoğan Yılmaz da ligin ikincisi yarısına çok iyi hazırlanması gerektiğini belirterek, ''Çok zor maçlar oynayacağız. Fikstür dezavantajımız var. Takımı çok iyi hazırlayıp, futbolcuları motive ederek, hem ligde kalmayı hedefliyoruz, hem de takıma genç oyuncuları kazandırmayı planlıyoruz'' diye konuştu. 
     Yılmaz, ara transferde Cafer ve Volkan'ın yanı sıra İsveç'te oynayan Gürkan'ı da takıma kazandırdıklarını belirterek, birkaç takviye ile daha da güçleneceklerini kaydetti. 
     Genel Menajer Şahabeddin Yavuzer ise Antalya'da yapılacak ikinci yarı hazırlık kampına tam kadro gitmek istediklerini belirterek, ''Teknik Direktör Bahri Kaya'nın vereceği karar doğrultusunda, 30 kişilik kadromuz 25'e düşürülecek. Takım, ikinci yarıya hazır olarak girecek'' dedi. 
     





</TEXT>
</DOC>
