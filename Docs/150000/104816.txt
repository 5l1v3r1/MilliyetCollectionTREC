<DOC>
<DOCNO> 104816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun20.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da 2 yılda 1406 çocuk kayboldu. 
</HEADLINE>
<TEXT>

     İtalya'da 2000 ve 2001 yıllarında 1406 çocuğun kaybolduğu bildirildi. 
     Çocukları suiistimale ve kötü muameleye karşı koruma amaçlı Telefono Azzurro derneğinin başkanı Ernesto Caffo, polis verilerine dayanarak, kayıp çocukların yüzde 77'sinin yabancı olduğunu söyledi. 
     Kayıp çocukların kaçak işçi olarak çalıştırıldığını veya fahişeliğe zorlandığını belirten Caffo, küçük yaştakilerin de evlatlık verildiğini söyledi. 
     Caffo, kayıp çocukların büyük bölümünü yabancıların oluşturduğuna dikkat çekti ve sınırlardaki kontrolün sıkılaştırılması gerektiği bildirdi. 
     Bu arada Arnavut bir çift, kayıp oldukları açıklanan 36 Arnavut çocuğu yasadışı yollardan İtalya'ya sokma suçundan tutuklandı. 
     İtalya'da yaşayan Ratis Petalli 39 ve karısı Xhulijeta'nın 33 son 2 yıl içinde sahte pasaportlarla 36 çocuğu ülkeye soktuğu ve bu çocukların akıbetinin bilinmediği belirtildi. 
     İtalyan polisinin, çiftin akrabalarını soruşturduğu ve Arnavutluk'ta da araştırmalar yaptığı kaydedildi. 
     





</TEXT>
</DOC>
