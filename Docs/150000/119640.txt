<DOC>
<DOCNO> 119640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy01.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç da, Gönül de TBMM Başkanlığı" dedi. Ancak, Gül devreye girince ibre Arınç’a döndü 
</HEADLINE>
<TEXT>
Başkanlık krizinde kazanan Arınç oldu 
Bülent Arınç’ın Başbakan Yardımcılığı yerine Meclis Başkanlığı’nı tercih etmesi, Vecdi Gönül’ün de bu koltukta ısrar etmesi, önceki gece yarısına kadar süren bir krize yol açtı 
     ANKARA Milliyet 

     AKP’de Meclis Başkanlığı krizinin galibi, Manisa Milletvekili Bülent Arınç oldu. AKP Grup başkanvekilleri Mehmet Ali Şahin, Hüseyin Çelik ve Salih Kapusuz’un ortak imzalarıyla Arınç aday gösterildi. Çelik, Arınç’ın TBMM Başkanlığı’na aday gösterilmesini, "Şık olan şık tercih edilmiştir" diye değerlendirdi. 
     
     GÖNÜL DE DİRENDİ 
     AKP Genel Başkanı Recep Tayyip Erdoğan ve Başbakan Abdullah Gül’ün "Başbakan Yardımcılığı mı, Meclis Başkanlığı mı " diye sorduğu Arınç’ın tercihini TBMM için kullanması, Vecdi Gönül’ün de kabineye girmek yerine bu koltuk için ısrar etmesi önceki gece yarısına kadar süren bir krize yol açtı. Arınç, Erdoğan ile Gül’ün "sorunu aranızda çözün" demesine karşın yaşanan kriz sürecinde, Meclis Başkanlığı’nda ısrar etti. Gönül de MKYK’nın toplanarak bu sorunu çözmeye çalıştığı gece saatlerine kadar adaylıkta direndi, ancak "Zevkli bir yarış olacak" diyen Arınç geri adım atmadı. Bunun üzerine Erdoğan ve Gül devreye girerek Gönül’ün fedak rlık etmesini istedi. Arınç’ı arayan Gönül, aday olmayacağını söyleyince dün sabah AKP’nin tek adayı olarak Arınç gösterildi. 
     
     GÜL DE ARINÇ’ DEDİ 
     Gül, sabah Genel Merkez’e gelişinde, "Meclis Başkanlığı için grup kararı söz konusu değil. Partilerin direkt organizasyonu da söz konusu olmaz. Ama tabii, milletvekilleri arasında konsensüs, uyum önemlidir. Problem olmayacak. Zaten kimsenin problemlere tahammülü yoktur. Her şey gayet düzgün şekilde devam ediyor. Görünen, tek adayla seçime gidileceğidir. Bülent Bey müracaat edecek" dedi. Erdoğan ise, kararı kendisinin vermeyeceğini belirterek, "Artık o Meclis’le alakalı bir olay" karşılığını verdi. 
     Arınç ilk demecinde, "Gelin ata binmiş, ya nasip demiş. Seçilene kadar Başkan’ demezseniz iyi olur" dedi. Arınç bugüne kadar söylediği her sözün arkasında olacağını belirterek, şunları söyledi "Ben bir başkası olmam. Olduğum gibi bir Meclis Başkanı olacağım. Arkamda iz bırakan bir insanım. Bülent Arınç ailesiyle, çocuklarıyla, görüşleriyle, her şeyiyle göz önündedir. Ancak özel hayatlarımıza girilerek ailemizin kıyafetleriyle yapılan dedikodular bizi üzmektedir." Arınç, "Temsil makamı olan bu makamda milletimin tarihine, inancına, kültürüne bağlı bir insan olarak görevimi yapacağım. TBMM’nin bu yeni dönemde fonksiyon ve itibarının giderek artacağının bilincindeyim" dedi. 
     
CHP’nin adayı Sav      CHP’nin TBMM Başkan adayı, Genel Başkan Deniz Baykal’ın ısrarı üzerine Önder Sav oldu. Başvurusunu sürenin bitimine 7 saat kala yapan Genel Sekreter Sav, Baykal’ın, grup toplantısının ardından geçici Başkan Şükrü Elekdağ’ın aday olacağını söylediğinin hatırlatılması üzerine şunları söyledi "Gelinen noktada benim adaylığım netleşti ve başvurumu yaptım." 
     



 SİYASET 




















</TEXT>
</DOC>
