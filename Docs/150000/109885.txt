<DOC>
<DOCNO> 109885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/soneko04.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprakbank, 30 Eylül'de Bayındırbank şemsiyesi altına girecek 
</HEADLINE>
<TEXT>

     Fon'daki Toprakbank, gayrinakdi yükümlülükleri dahil, diğer aktif ve pasifleriyle birlikte, 30 Eylül 2002 Pazartesi tarihi itibariyle, Bayındırbank Anonim şirketi bünyesinde devren birleştirilmiş olacak. 
     Bankacılık Düzenleme ve Denetleme Kurulu'nun BDDK konuya ilişkin kararı, Resmi Gazete'nin bugünkü sayısında yayımlandı. 
     BDDK'nın kararı uyarınca, Bankanın Gayrimenkullari, kayıtlı değeri üzerinden Tasarruf Mevduatı Sigorta Fonu TMSF Gayrimenkuller Dairesi Başkanlığı'na devredilecek. 
     Tahsili gecikmiş alacakları da TMSF Tahsilat Dairesi Başkanlığına geçecek. 
     Toprakbank, Gayrinakdi yükümlülükler dahil, diğer aktif ve pasifleriyle birlikte, 30 Eylül 2002 tarihi itibariyle Bayındırbank Anonim Şirketi bünyesinde devren birleşmiş olacak. 
     Bayındırbank bünyesinde 30 Eylül 2002 tarihi itibariyle birleştirilen Toprakbank'ın, mevduat kabul etme ve bankacılık işlemleri yapma izni, aynı tarih itibariyle kaldırılacak. 
     Toprakbank'ın tüm hak ve yükümlülüklerinin Bayındırbank'a hukuken devrinin temin edilmesinden sonra, tüzel kişiliğin sona erdirilerek ticaret sicilinden terkini sağlanacak. 
     Devredilen ve devralan bankaların hisselerinin tamamanın mülkiyetinin TMSF ait olması nedeniyle, devren birleşme sırasında, devralınan aktif ve pasifler için değerleme yapılmayacak ve devredilen banka, tüm aktif ve pasifleriyle devralan bankaya küllü halefiyet prensipleri çerçevesinde, kayıt defter değerleriyle devredilecek. 
     





</TEXT>
</DOC>
