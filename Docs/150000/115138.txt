<DOC>
<DOCNO> 115138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur32.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırda at sürüsüyle motorin kaçakçılığı 
</HEADLINE>
<TEXT>

     Van'ın Başkale İlçesi'nde 9 İranlı, 13 bin 680 litre kaçak motorin ve 119 atla birlek yakalandı. 
     İlçenin Yukarı Dikmen Köyü yakınlarında termal kamerayla gözetleme görevini sürdüren Jandarma Komutanlığı ekipleri, Erenler mezrası ile Soryantepe mevkiinden yurda kaçak yollarla giriş yapan atlı bir grubu belirledi. 
     Bölgede güvenlik önlemi alan ekipler, 9 İran ve 2 Türk vatandaşını 119 atla yakaladı. 
     Atların sırtındaki bidonlarda yapılan aramada ise 13 bin 680 litre motorin ele geçirildi. 
     Yetkililer, 9 İranlı'nın, Pasaport Kanunu'na muhalefet ve sınır ihlali ile motorin kaçakçılığı suçundan gözaltına alındıklarını, Türk vatandaşlarının ise motorin kaçakçılığı suçundan mahkemeye sevk edileceğini belirttiler. 
     Yetkililer, kaçak motorin ve 119 ata el konulduğunu, soruşturmanın sürdürüldüğü bildirdi. 
     





</TEXT>
</DOC>
