<DOC>
<DOCNO> 124664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sontur16.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sobadan zehirlenen ana-baba ve çocukları 2 gün sonra bulundu 
</HEADLINE>
<TEXT>

     Ankara'nın Gölbaşı İlçesi'nde genç çift ve 2 yaşındaki kızları, sobadan sızan gazdan öldü. Anne, baba ve çocuklarının zehirlenerek öldüğü, olaydan 2 gün sonra fark edildi. 
     Alınan bilgiye göre, Gülermak Fabrikası'nda işçi olarak çalışan Bünyamin Bilgin 25 , eşi Gül 24 ve kızları Ayça 2 , 2 gün önce, Bahçelievler Mahallesi Cumhuriyet Caddesi'ndeki evlerinde, sobadan sızan gazdan zehirlenerek öldü. 
     Bünyamin Bilgin'in Tokat'ta bulunan annesi, telefonla sürekli aramasına rağmen evden kimseye ulaşamayınca, oğlunun çalıştığı fabrikadaki arkadaşlarına durumu bildirdi. Bünyamin Bilgin'in iş arkadaşları, eve gelerek kapıyı çaldılar ve cevap alamayınca camı kırarak içeriye girdiklerinde, cesetlerle karşılaştılar. 
     Bilgin ailesinin, sobadan sızan gazdan zehirlendiği öğrenilirken, cesetler kesin ölüm nedeninin belirlenmesi için Adli Tıp'a gönderildi. 
     





</TEXT>
</DOC>
