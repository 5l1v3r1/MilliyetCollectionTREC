<DOC>
<DOCNO> 106521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun28.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazak - Özbek toprak anlaşmazlığına son nokta... 
</HEADLINE>
<TEXT>

     Kazakistan ile Özbekistan arasında iki yıldır devam eden toprak tartışmalarına son nokta konuldu. 
     Kazakistan'a günübirlik ziyaret için gelen Özbekistan Cumhurbaşkanı İslam Kerimov, başkent Astana'da Kazak dengi Nursultan Nazarbayev ile görüştü. 
     Kerimov ile Nazarbayev görüşmesinin ardından, iki ülke arasında imzalanan sınır anlaşmasıyla toprak tartışmalarına son nokta konuldu. 
     Nazarbayev, imza töreninin ardından yaptığı açıklamada, ortak sınır üzerinde bulunan ve taraflar arasında tartışma yaratan Bagıs köyünün Kazaklara, Türkistan köyünün de Özbeklere verilmesi yönünde mutabakat sağlandığını bildirdi. 
     Kazakistan Cumhurbaşkanı Nazarbayev, Arnasay Barajı'nın Kazaklara, Aral Gölü bölgesinde bulunan iki küçük köyün Özbeklere verilmesinin kararlaştırıldığını da kaydetti. 
     





</TEXT>
</DOC>
