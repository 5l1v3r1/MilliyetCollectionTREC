<DOC>
<DOCNO> 127440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sondun12.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman İçişleri Bakanı tehdit etti... 
</HEADLINE>
<TEXT>

     Almanya İçişleri Bakanı Otto Schily, Türkiye'de faaliyet gösteren Alman vakıfları hakkında casusluk iddiasıyla açılan davanın, Türkiye'nin AB arzusuna zarar verebileceğini öne sürdü. 
     Schily, yarın yayımlanacak Welt am Sonntag gazetesine yaptığı açıklamada, ''Türk hükümetine ve Türk adaletine bu durumu yeniden gözden geçirmeleri konusunda çağrıda bulunuyorum. Almanya olarak biz bu işi ciddiye alıyoruz. Hem de çok ciddiye'' dedi. 
     Davayı, ''kötü ve düşündürücü bir olay'' olarak nitelendiren Schily, Ocak ayı içinde Türkiye'ye gideceğini belirterek, ''Bu işin bizim için ne kadar ciddi olduğunu Ankara'da yapacağım görüşmelerde ciddi bir şekilde dile getireceğim. Bu dava, Türkiye'nin Avrupa yolunda ilerlemesinde önemli bir engel teşkil edebilir'' dedi. 
     





</TEXT>
</DOC>
