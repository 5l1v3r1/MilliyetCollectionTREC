<DOC>
<DOCNO> 106836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur30.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Konya'dan aday oluyor... 
</HEADLINE>
<TEXT>

     Necmettin Erbakan'ın bağımsız milletvekilliği adaylığı başvurusunu Konya'dan yapması kesinleşti. Edinilen bilgilere göre Erbakan'ın başvurusu kendisinin kişisel olarak yapmasını zorunlu kılan hukuki bir durum olmaması durumunda avukatı tarafından Konya İl Seçim Kurulu'na yapılacak. 
     Saadet Partisi SP Trabzon Milletvekili Şeref Malkoç, kapatılan Fazilet Partisi'nin Genel Başkanı Necmettin Erbakan'ın Konya'dan bağımsız milletvekili adaylığı konusunda Konya İl Seçim Kurulu Başkanı ile görüşme yaptı. 
     SP Başkanlık Divanı Üyesi Malkoç, Konya Büyükşehir Belediye Başkanı Mustafa Özkafa, SP Konya İl Başkanı Tahir Akyürek, Meram Merkez İlçe Başkanı Suat Altınsoy ile birlikte Konya Adliyesi'ne gelerek İl Seçim Kurulu Başkanı Nuri Kaya Işıklar'ı makamında ziyaret etti. 
     Yarım saat süren görüşme sonrasında Malkoç, Işıklar ile Erbakan'ın adaylığı ile ilgili istenen evrakda eksiklik olup olmadığı ve prosedürle ilgili ayrıntıları konuştuğunu söyledi. 
     Erbakan'ın Konya'dan bağımsız adaylığı ile ilgili herhangi bir pürüz olmadığını ifade eden Malkoç, Erbakan'ın yarın Konya'ya gelerek bizzat adaylık için kendisinin başvuruda bulunacağını kaydetti. 
     





</TEXT>
</DOC>
