<DOC>
<DOCNO> 102345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/siyaset/asiy.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte CHP’ye ilk mesajlar 
</HEADLINE>
<TEXT>
Derviş, genç ve yeni yüzler istiyor 
Oluşturulacak güç birliğinin en az yüzde 20 - 25 oy alacağına inanan Kemal Derviş, "Lider değil takım hareketi" öneriyor 
     SERPİL ÇEVİKCAN Ankara 

     Sosyal demokrat eksende ittifak arayışına istediği yanıtı alamadığı için YTP ile yollarını ayıran ve girişimlerini CHP ile sürdürmeye karar veren Kemal Derviş, oluşturulacak güç birliğinin en az yüzde 20 - 25 oy alması gerektiğine inanıyor. 
     Hafta sonunu İstanbul’da geçirmek üzere dün Ankara’dan ayrılan ve pazartesi günü CHP lideri Deniz Baykal’la buluşmaya hazırlanan Derviş’in kararg hından Ankara kulislerine yansıyan bilgiler, birlik arayışı hareketinin omurgasını yansıtmaya başladı. 
     Bu çerçevede, "4 Kasım sabahı çok daha büyük sorunlarla karşı karşıya kalacağımız bir parlamento yapısı oluşmamalı" diyen Derviş’in, üzerinde çalıştığı sol birliğin en az yüzde 20 oy oranını yakalaması gerektiği görüşünde olduğu belirtildi. Barajı aşan ya da yüzde 15’leri ancak bulan bir oy oranının yeterli olmadığını kaydeden Derviş, Meclis’te çoğunluğu sağlayabilecek diğer gruplara karşı ciddi ve anlamlı bir gücün, ancak yüzde 20 - 25’i bulan bir çoğunlukla oluşabileceği görüşünde. 
     
     Eski değil yeni yüz 
     Kararg hından gelen diğer önemli mesajlardan biri de, Derviş’in, Baykal’la bazı ilkeler düzeyinde anlaşma arayışı içinde olduğu yönünde. Bunların başında, geleneksel ve eski tip politikacı profilinden çok, yeni ve genç yüzlerle halkın karşısına çıkmak geliyor. Derviş’in Oya Ünlü ve Arı Grubu’dan "süper beyinler" olarak isimlendirdiği bazı genç ve başarılı isimleri mutlaka politika sahnesinde görmeyi arzuladığı kaydediliyor."Lider hareketi değil, takım ve ekip hareketi" isteyen Derviş, solda birliğin oluşması için büyük çaba harcayan DİSK, Türk-İş gibi güçlü kitle örgütlerinin yöneticilerini de birliğe katmak istiyor. 
     "Sosyal demokrat bir oy bile feda edilemez" diyen Derviş’in SHP Genel Başkanı Murat Karayalçın’ı da birliğe davet edeceği kaydediliyor. 
     Derviş’in yollarını ayırdığı YTP defterini kapatmak yerine, ittifak çalışmalarında temas kurma amacında olduğuna işaret ediliyor. 
     
     İmajmaker’lar Derviş’i değerlendirdi 
Çok gergin ama samimiydi      ŞÜKRAN PAKKAN İstanbul 

     Siyasi arenada rüzg rların yönünü değiştiren Kemal Derviş’in önceki gün yaptığı bol mesajlı konuşmasını "imagemakerölar değerlendirdi. 
     İmaj ve Profesyonel İletişim Danışmanı Özlem Çakır Derviş’in mesajlarını samimi ve dürüst buldum. Sıkıntılı ruh haline rağmen Derviş’in aklındakileri olduğu gibi anlatma isteği başarıya ulaştı. Yüz hareketleri ve davranışları tedirgin ancak konuşma ve ifade tarzı olarak samimiydi. Konuşmasında sık sık başvurduğu duraksamalar, hata yapmama isteğinden kaynaklandı. Aklı karışıktı. Ancak çok başarılı bir konuşma yaptı. Stresliydi çünkü alnını fazla kırıştırıyordu. Alışılmış politikacı profilinin dışında olduğunu gösterdi. Koltuğu değil, geleceği düşünüyorum’ mesajını vermeye çalıştı. Çok fazla el ve kol hareketi kullanmadı. Sakin fakat üzgündü. 
     Beden dili uzmanı İnci Bağdeşman Derviş, önceki gün beden dilini de kullandı. Konuşmasında CHP’den bahsederken omuzlarıyla aslında bu partiye ne kadar sıcak baktığını ortaya koydu. Derviş’in ne istediğini açıkça gösterdi. 
     
Reytingi ilk 100’de      TV SERVİSİ 

     Kemal Derviş’in önceki günkü basın açıklaması 12 TV kanalından naklen yayımlanırken AGB’nin reyting ölçümlerinde de "en çok izlenen ilk 100 program" arasına girdi. ATV’de yayımlanan Kemal Derviş basın açıklaması, yüzde 1.5 reyting ve 14.6’lık izlenme payıyla listede 40. oldu. Aynı açıklamanın Show TV’deki yayınıysa, 1 reyting ve 9.8’lik izlenme oranı aldı. 
     
The Economist Tayyip’in ilacı Derviş      HABER MERKEZİ 

     İngiltere’nin saygın dergilerinden The Economist, çağdaş Türklerin "dürüst ve alçakgönüllü bir politikacı olarak nitelendirdiği" Kemal Derviş’i başbakan olarak görmek istediklerini, Derviş’in, AKP lideri Tayyip Erdoğan’la rekabet edebilecek güçte olduğunu yazdı. "Derviş’in siyasete girmemesi kayıp olur" yorumunun yapıldığı "Kemal Derviş Türklerin güvendiği adam" başlıklı makalede, Derviş’in seçimlerden başarıyla çıkması beklenen Erdoğan karşısında sol partileri birleştirme çabasına değinildi. Başbakanlığa uygun olan Derviş’in Erdoğan’la rekabet edecek popülaritesi olduğu ifade edilen yazıda, "Olayları kontrol edecek güçlü bir ele ihtiyaç duyan Türk ekonomisi, Derviş’le bu ele kavuştu. Acaba Türkler oylarıyla bu eli yeniden ekonominin başına getirebilecek mi " denildi. 
     



 SİYASET 















</TEXT>
</DOC>
