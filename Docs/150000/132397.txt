<DOC>
<DOCNO> 132397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun32.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Başbakanı "Savaş ya da barış Saddam'a bağlı" 
</HEADLINE>
<TEXT>

     İsveç Başbakanı Göran Persson, olası bir savaşa karar verecek tek kişinin Irak lideri Saddam Hüseyin olduğunu söyledi. 
     Merkez soldaki Sosyal Demokrat Parti'nin lideri Perrson, meclisteki parti toplantısında yaptığı konuşmada, ''Herkes savaşı önlemeye çalışıyor ancak sorumluluk Irak liderliğinde, nihai olarak da işbirliği yapması ve barışçı çözümü bulması gereken Irak diktatöründe'' dedi. 
     Persson, Irak'taki silah denetimlerinin ve askeri harekat olasılığının bu baharda önemli bir uluslararası siyasi sorun olarak beklediğini belirtirken, Irak'taki BM silah denetçileri görevlerini tamamlamadan askeri harekat düzenlenmemesi gerektiğini kaydetti. 
     Olası bir harekat için de BM Güvenlik Konseyi kararı gerektiğini vurgulayan Persson, halen 8.9 milyon nüfusu olan, tarafsız bir ülke olarak yaklaşık 200 yıldır hiçbir savaşta yer almayan İsveç'in herhangi bir BM kararını destekleyeceğini söyledi. 
     Öte yandan, İsveç'te bugün yayımlanan bir kamuoyu yoklaması olası bir Irak savaşına karşı olanların oranının yüzde 50 olduğunu ortaya koydu. 
     





</TEXT>
</DOC>
