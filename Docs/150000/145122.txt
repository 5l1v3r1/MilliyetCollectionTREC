<DOC>
<DOCNO> 145122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/ekonomi/eko01.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe Teyze’ye vergi var, trilyonluk futbolcuya yok 
</HEADLINE>
<TEXT>

Hükümet, kaynak için memur ve emekli kesintilerini artırırken, Maliye, vergi tasarısında trilyonlar kazanan futbolculardan vergi alınmamasını istedi 
     ANKARA Milliyet 

     2007 yılına kadar, her bir transferden trilyonlar kazanan futbolcular da dahil sporculardan gelir vergisi alınmayacak. Konser veren müzik sanatçıları’nın kazançları, ticari kazanç’ olarak kabul edilerek vergilendirilecek. 
     Maliye Bakanlığı’nın hazırladığı Vergi reform tasarısı’ Meclis’e sunuldu. Tasarı vergi sisteminde köklü değişiklikler öngörüyor. Vergi dilimleri, vergi iadesi sistemi, kurumlar vergisinin oranı ve ödenme şekli değişiyor. 
     Hükümetin kaynak diye memur ve emeklilerin maaşlarından kesintileri artırır, maaş zamlarını ertelerken, Maliye’nin hazırladığı tasarıda büyük transfer ücretleri alan futbolcular da dahil sporcuların trilyonluk kazançlarını, gelir vergisinden istisna’ tutulması istendi. Tasarıya göre sporculara, 2007 sonuna kadar ücret olarak yapılan ödemeler üzerinden sadece yüzde 15 oranında gelir vergisi tevkifatı yapılacak. 
     Tasarıda, ayrıca, özellikle yılbaşı ve bayramlar gibi özel günlerde, bir gecede milyarlarca lira veya binlerce dolar konser ücreti alan müzik sanatçıları kazançlarının da, ticari kazanç’ sayılarak vergilendirilmesi istendi. 
     
     Çok ortaklı şirketlerin hissedarı vergi vermeyecek 

</TEXT>
</DOC>
