<DOC>
<DOCNO> 129411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/siyaset/siy07.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aralarına bir de baz’ girdi 
</HEADLINE>
<TEXT>

Bakan Aydın ile Diyanet İşleri Başkanı Yılmaz arasındaki anlaşmazlığa bir yenisi daha eklendi. Bakan, Başkan’ın camilere verdiği baz iznini kaldırmak için çalışma başlattı 
     ANKARA Milliyet 

     Devlet Bakanı Mehmet Aydın, vatandaşlardan gelen yoğun şik yet üzerine camilere konulan baz istasyonlarının sökülmesi için harekete geçti. Baz istasyonlarının sağlığa zararlı olup olmadığına ilişkin Diyanet İşleri Başkanlığı bünyesinde gizli bilimsel toplantı düzenleten Aydın, hukuk müşavirliğinden de baz istasyonlarının sökülmesi ve ilgili protokolün gözden geçirilmesi için talimat verdi. Aydın, Diyanet İşleri Başkanı Mehmet Nuri Yılmaz’ın baz istasyonlarının camilere yerleştirilmesinde dinen ve sağlık açısından bir sakınca bulunmadığı genelgesine rağmen, gelen şik yetler nedeniyle çalışma başlattı. Bu gelişme Aydın ile Yılmaz arasında bir süredir devam eden gerginliği de doruk noktaya çıkardı. 
     Aydın, Diyanet İşleri Başkanlığı’ndan rapor hazırlamasını istedi. Aydın’ın talimatı üzerine Diyanet, baz istasyonlarının zararlarına ilişkin dün start alan ve bugün devam edecek gizli bir bilimsel toplantı dizisi başlattı. Sağlık, Ulaştırma, Çevre bakanlıkları, TÜBİTAK ve öğretim üyelerinin katıldığı toplantılar sonrasında rapor hazırlanacak. 
     



 SİYASET 















</TEXT>
</DOC>
