<DOC>
<DOCNO> 109426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/spor/aspo.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
KÖTÜ OYNADIK 0-2 
</HEADLINE>
<TEXT>

Fatih Terim, Barcelona karşısında istediklerini yapamadıklarını söyledi. Tecrübeli hoca, "Bu skoru kabullenmeyi hazmedemiyorum" dedi 
     MEHMET ÇİFTÇİ 

     Bekleneni veremedik’ 
     GALATASARAY Teknik Direktörü Fatih Terim, Barcelona karşısında alınan skordan çok sergilenen futbola üzüldüğünü açıkladı. Terim, "Futbolda bazen böyle sıkıntılı günler olur. Bu da Barcelona maçına denk geldi. İyi oynamadık. Sonuca gidecek olumlu hareketlerden yoksun kaldık. 2 - 0’lık skoru kabullendik. Beni en çok üzen bunu kabullenmek" diye konuştu. 
     
     Analiz edeceğiz’ 
     TERİM, gol yollarında da etkisiz kaldıklarını vurguladı. Başarılı hoca sözlerini şöyle sürdürdü "Özellikle Christian ve Arif ile önemli fırsatlar harcadık. Bir gol bulabilsek, belki de bu kötü tablo yok olacaktı. Öyle oldu, böyle oldu demenin anlamı pek kalmadı. Oturup, gerekli incelemeleri yapacağız. Tabii ki, bu düşüşün nedenlerini tespit edip, tedbir alacağız." 
     
     Hatam olabilir’ 
     BARCELONA yenilgisinde herkesin hatasının olduğunu söyleyen Galatasaray Teknik Direktörü, "Ben de hata yapmış olabilirim. Ancak bunları daha sakin kafayla bulmalıyız. Böylesine bir skor olduğuna göre hepimiz hatalıyız" yorumunu yaptı. Kaçan bir fırsatın olmadığını söyleyen Terim, altı maçlık yarışta şanslarının büyük ölçüde sürdüğünü ve tura inandıklarını dile getirdi. 
     
     Maçın adamı PUYOL 
     Barcelona’nın yıldızıydı. Forvetimize nefes aldırmadı. Tek hatayla oynadı. Sahanın en iyisiydi. Sağ tarafta Mendieta ile birlikte o bölgeyi çok iyi kullandı. Her atakta parmağı vardı. Çok iyi bir futbolcu olduğunu sergiledi. 
     
Cim-Bom, Boğa’ya çarptıGalatasaray, Barcelona’ya sahasında takıldı, Lokomotiv zaferi sonrası büyük şok yaşadı. Sarı-Kırmızılılar, Kluivert ve L.Enrique’ye engel olamadı 
     Kluivert açtı 
     ŞAMPİYONLAR Ligi macerasına Lokomotiv Moskova galibiyetiyle başlayan Galatasaray evinde oynadığı ilk maçta Barcelona karşısında tutunamadı. Ali Sami Yen’i tamamen dolduran seyircisinin müthiş desteğiyle oyuna başlayan Cim - Bom, İspanyol defansını bir türlü geçemedi, ilk 15 dakika sonunda maçın kontrolünü rakibine verdi. Kluivert’in 27. dakikada attığı gol yenilginin ilk sinyaliydi. 
     
     L. Enrique kapadı 
     İKİNCİ yarı Hasan Şaş’ın oyuna girmesiyle biraz hareketlenen Sarı - Kırmızılılar, Christian ile mutlak bir pozisyon kaçırdı. Galatasaray’a fazla top kullanma şansı vermeyen ve oyuna sürekli hükmeden Barcelona 59. dakikada Luis Enrigue’nin kafasıyla umutlarını iyice yitirdi. Kalan dakikalarda rakip kalede fazla üretkenlik sağlayamayan Cim - Bom galibiyet için çıktığı maçta hesaplamadığı bir yenilgi aldı. 
     
     Van Gaal Tur bizim olur 
     BARCELONA Teknik Direktörü Van Gaal, Galatasaray karşısında çok iyi oynadıklarını söyledi. Hollandalı hoca, "Galatasaray ile birlikte turu geçeriz" dedi. 
     
     Sahada tartışma 
     MAÇ içersinde üst üste yapılan hatalar futbolcuların sinirlerini de gerdi. Arif ile Felipe’nin yanı sıra Bülent ile Almaguer’in tartışması dikkat çekti. 
     
     Hasan ikinci yarı 
     SEZONA kötü başlayan Hasan Şaş, Barcelona karşısında ilk on birde oynama şansı bulamadı. Terim, "Bazı duygusal sıkıntıları çözmek için uğraşıyoruz" dedi. 
     
     Cim-Bom durdu 
     GALATASARAY, bu sezon ilk yenilgisini Barcelona’dan aldı. Bütün maçlarda gol atan Arif dün geceki maçta ilk kez suskun kaldı.GALATASARAY, bu sezon ilk yenilgisini Barcelona’dan aldı. Bütün maçlarda gol atan Arif dün geceki maçta ilk kez suskun kaldı. 
     
     Ceza geliyor 
     MAÇTAN önce yakılan ve sahaya atılan meşaleler, UEFA gözlemcisi tarafından rapor edildi. Sarı - Kırmızılılar’a para cezası gelmesi gündemde. 
     
     Brugge takipte 
     GALATASARAY’IN Şampiyonlar Ligi’nde önümüzdeki hafta karşılaşacağı Brugge maçı takibe aldı. Yardımcı antrenör Greham Emans tribündeydi. 
     
     Tribünler doldu 
     SARI-Kırmızılı taraftarlar, Barcelona maçına büyük ilgi gösterdi. 21 bin 100 kişilik Ali Sami Yen Stadı, bu karşılaşmada tamamen doldu. 
     
     Pinto tribünde 
     LOKOMOTİV maçında sonradan oyuna girip, ilk golün asistini yapan Pinto kadroda yer almadı. Fatih Terim, Suat ve Balic’i maç kadrosuna dahil etti. 
     
     
     
     
     
     



 SPOR 






























</TEXT>
</DOC>
