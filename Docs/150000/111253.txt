<DOC>
<DOCNO> 111253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/magazin/amag.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Babam benimle gurur duyuyor’ 
</HEADLINE>
<TEXT>

Dünyanın sayılı modacılarından biri olmasına karşın, babasının unvanıyla gündeme gelen Evrim Timur Türk modacı ve mankenler çok iyi, ayrıca ordumuz en şık ordu 
     BİRSEN ALTUNTAŞ 

     İki çocuk annesi olmasına rağmen fiziğiyle, tasarımlarını tanıttığı mankenleri aratmayan bir modacı Evrim Timur... Aynı zamanda eski 1. Ordu Komutanı Necdet Timur’un kızı olan modacı, ülkemiz için de bir gurur kaynağı... Uluslararası Moda Federasyonu’nun dev modacıların yerine aday gösterdiği 6 kişiden biri olan Timur’un, 3 yıl önce kendi ismiyle yarattığı markası şimdi Paris ve İtalya’da, ünlü simaların alışveriş yaptığı mağazalarda satılıyor. Levent’te mağazasını açmaya hazırlanan Timur ile mesleğini ve hedeflerini konuştuk... 
     
Dünya modasında adınız geçiyor ama Türkiye’de isminizi yeni yeni duymaya başladık, neden 
     Gerçek anlamda moda dünyasına entegre olabilmek için altyapımı Paris’te kurmak, ondan sonra ülkemde duyulmak istedim. 
     
Modacı olmaya ne zaman karar verdiniz 
     İlkokulu Fransa’da bitirdim, oradaki resim hocamın dikkatini çekmiş yeteneğim. İlk defileye orada gittim ve "Ben bu dünyanın parçası olacağım" dedim. Ve fikrimi hiç değiştirmedim. 
     
     Türk askeri çok şık’ 
Babanızın modacı olma isteğinize yaklaşımı nasıl oldu 
     İlk başta tedirgin oldu, ona göre doktor, mühendis ya da diplomat gibi analitik meslekler yapmam daha iyi olurdu. Sonunda keşfetti ki, bu yöndeki içgüdülerim, karşı koyamayacağım boyutta... Perdeleri kesip elbise yapıp giymeye kalkınca tuhaflıklar yaşandı, korktular. Ama sonuçta psikolog annem de, babam da sanata çok ilgili insanlar. Benim bu tarzı seçmem onlara gurur veriyor. Babam asker, dışarıya sert bir tablo yansıyor ama ordudaki yöneticilerin çoğu da babam gibi çok entelektüel ve sert değiller. Ve çok şıklar. Çünkü Türk ordusunun üniformasını diğer ülkelerin ordu üniformalarından çok daha şık buluyorum. 
     
Yerli modacıları nasıl buluyorsunuz 
     Yurtdışındaki moda günlerinde Türk tasarımcılarına büyük ilgi var, defilelerden önce kuyruklar oluşuyor. Bu değeri kendi ülkemizde de vermeliyiz ama bir bakıyorum defileler bittikten sonra yapılan kritiklerde hep transparan ve frikikler konuşuluyor. Pornografi ve et ön plana çıkmadıkça dekoltenin kıyafetlerde kullanılmasına hiç karşı değilim. Türk tasarımcıların dekolteyi son derece düzeyli kullandığını düşünüyorum. Ne olur sadece transparan ve frikiği bırakıp biraz da tasarımcıların başarısından söz edelim. 
     
     Hülya Avşar yakıştırıyor’ 
Mankenlerimizi nasıl buluyorsunuz 
     Cansu Dere’yi çok beğeniyorum mesela... Kızlarımız güzellikleriyle yabancı modellere defilelerde fark atıyor, yabancı modacılar onları kendi defilelerine çıkarmaya çalışıyor. 
     
Türkiye’de en güzel giyinen ünlü kim 
     Sertab Erener’in giyimindeki özgürlüğünü beğeniyorum, Candan Erçetin’in kostümlerinde kadınlığını çok güzel yansıttığını ve Hülya Avşar’ın da ne giyse yakıştırdığını düşünüyorum. 
     



 MAGAZİN 











</TEXT>
</DOC>
