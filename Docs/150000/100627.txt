<DOC>
<DOCNO> 100627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/ekonomi/eko04.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
7 katrilyon lirayı 10 kişi yönetiyor 
</HEADLINE>
<TEXT>

1 milyon bireysel yatırımcının 4.7 milyar dolar 7.7 katrilyon lira hisse senedi yatırımı var. İlk 10 tüzel yatırımcının portföy büyüklüğü ise 4.4 milyar dolar 7.2 katrilyon lira 
     EKONOMİ SERVİSİ 

     Türkiye Sermaye Piyasası Aracı Kuruluşları Birliği’nin "Türkiye Sermaye Piyasası’’ başlıklı yıllık raporuna göre, Türkiye’deki toplam yatırım portföyü 11 milyar doları aşıyor. 
     Bunun 4.7 milyar doları 7.7 katrilyon lira 1 milyon 30 bin bireysel yatırımcıya ait. 7 milyar doları ise 11.4 katrilyon kurumsal yatırımcılar tarafından yönetiliyor. Portföy büyüklüklerine göre yatırımcılar sıralandığında, ilk 10 yatırımcının 4.4 milyar dolar 7.2 katrilyon lira portföy değeri ile toplam hisse senetlerinin yüzde 35’ine sahip bulunduğu görülüyor. İlk on yatırımcının beşi yabancı tüzel kişi, biri yabancı fon, biri yerli tüzel kişi, üçü ise yerli fon. 
     Toplam hisse portföyünün yüzde 45’inin yabancı fon ve tüzel kişilerde olduğu belirlendi. Portföy büyüklüklerine göre sıralamada 10 milyar lira ve altında portföye sahip olan yatırımcılar sayıca toplam yatırımcıların yüzde 60.2’sini oluşturdu. Bu yatırımcılar toplam menkul kıymetlerin sadece yüzde 8.6’sına sahip. 
     1 trilyon lira üzerinde portföye sahip olan 738 gerçek ve tüzel kişi ise toplam menkul kıymetlerin yüzde 68.5’ine sahip bulunuyor. Bunlardan 385 gerçek kişinin portföy toplamları 846 milyon dolar olarak hesaplandı. 
     
     Yatırım yaşla büyüyor 
     Toplam yatırımcıların yüzde 53’ü, 20 - 39 yaş grubunda ve toplam menkul kıymetlerin yüzde 31’ine sahip. 40 - 59 yaş grubundaki yatırımcılar, toplamın yüzde 40’ını oluşturmasına rağmen portföy değerleri toplamın yüzde 53’ünü teşkil ediyor. Portföy büyüklüğünde 20 - 39 yaş grubunun ortalaması 2.3 milyar lira, 60 yaş ve üzeri grubun ortalaması 9.08 milyar lira. En yüksek ortalama portföyü olan grup, kişi başına 3.08 trilyon lira ile 1 trilyon lira üzerinde portföye sahip olan 40 - 59 yaş grubu oldu. Bu gruba dahil 206 kişi bulunuyor. 
     
En yatırımcı il Karabük Yatırımcı oranına göre ilk 20 il İl Nüfus Yatırımcı Yatırımcıların nüfusa oranı Karabük 225.102 18.131 8.05 İzmir 3.387.908 166.101 4.90 İstanbul 10.033.478 476.990 4.75 Ankara 4.007.860 189.219 4.72 Muğla 717.384 22.344 3.11 Denizli 843.122 25.235 2.99 Balıkesir 1.076.347 31.745 2.95 Bursa 2.106.687 58.461 2.78 Uşak 322.654 8.855 2.74 Yalova 168.593 4.363 2.59 Kocaeli 1.203.335 30.001 2.49 Zonguldak 615.599 14.941 2.43 Antalya 1.726.205 41.320 2.39 Bolu 270.654 6.232 2.30 Eskişehir 706.009 16.164 2.29 Manisa 1.260.169 28.683 2.28 Aydın 953.006 21.329 2.24 Çanakkale 464.975 10.055 2.16 Adana 1.854.270 39.948 2.15 Edirne 402.606 8.567 2.13 İlk 20 il 32.345.963 1.218.684 3.77 Diğer 61 İl 35.498.940 331.720 0.93 TOPLAM 67.844.903 1.550.404 2.29      
     
Aracı kurumlar 2001’de küçüldü      Sermaye piyasasında faaliyet gösteren aracı kurumlar, geçen yıl reel olarak küçüldü. Aracı kurumların 2000’de 221.6 katrilyon lira olan hisse senedi işlem hacmi, 2001’de 186.1 katrilyona geriledi. 
     Dolar bazında net k r ise 187 milyon dolardan 177 milyon dolara indi. Türkiye Sermaye Piyasası Aracı Kuruluşları Birliği’nin TSPAKB 123 aracı kurumun verilerini konsolide ederek oluşturduğu "Türkiye Sermaye Piyasası" başlıklı rapora göre, aracıların toplam aktif büyüklüğü dolar bazında yüzde 34 küçülüp 653 milyon dolara geriledi. Finansal borçları yüzde 27 gerilerken, özsermayeleri yüzde 76 arttı. 
     TSPAKB Başkanı Yusuf Ziya Toprak, yatırımcı güveninin sağlanmasında bilgilenmeye değinirken, gelişmiş ülkelerdeki halka açık bilgi yoğunluğu ile piyasa arasındaki ilişkinin tesadüf olmadığını söyledi. 
     
Dört yatırımcıdan biri kadın      Yatırımcıların dörtte biri bayan. Bayanların yaklaşık yarısı, erkeklerin yüzde 54’ü 20 - 39 yaş aralığında. İstanbul, yüzde 32.22’lik oran ile bayan yatırımcıların en yüksek olduğu il. İstanbul’u, yüzde 31.51 ile İzmir izliyor. 
     Türkiye’deki toplam hisse senedi yatırımcılarının yüzde 52’si İstanbul’da yaşıyor. İstanbullu yatırımcılar sayıca toplamın yüzde 31’ini temsil etmelerine rağmen toplam bireysel portföylerin yüzde 52’sine sahip bulunuyor. 
     İstanbullu yatırımcıların ortalama portföy büyüklükleri, 3.97 milyar lira olan genel ortalamanın yüzde 70 üzerinde. 
     



 EKONOMİ 
















</TEXT>
</DOC>
