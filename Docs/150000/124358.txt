<DOC>
<DOCNO> 124358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/temelkuran.html </URL>
<DATE> 2002/12/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Fazıl Beyler ve Orhan Beyler 
</HEADLINE>
<TEXT>

     Piyano virtüözü Fazıl Say’ın başlattığı tartışma, hakikaten çok eski, çok hırpalanmış, pek bir yere varması mümkün olmayan bir mevzu üzerine kurulu Popüler kültür "kötü" müdür, yüksek kültür "iyi" midir Bu tartışmadan bir şey çıkmaz, çıkamaz. Çünkü kurgusu yanlıştır. Kanaatler üzerine kurulu bir tartışma yapılamaz. Neyse... Önemli olan bu değil zaten. Önemli olan Fazıl Bey’in verdiği örnekler ve bu örnekler üzerinden sorulabilecek "H l bir yüksek kültür var mıdır " sorusu. Fazıl Bey yüksek kültür örneği olarak Orhan Pamuk ve Yaşar Kemal’i veriyor. Her ikisi de çok "popüler" olmuş, on binler satmış söz konusu yazarlar artık sadece bir toplumsal elitin iltifat ettiği birer "yüksek kültür" üreticisi midir Beyaz diziler, pembeler filan, biliyorsunuz, gazete bayilerinde satılır. Pamuk’un "Yeni Hayat" kitabının onların yanında durması onu da artık bir popüler kültür nesnesi yapar mı Yapmaz mı Yüksek kültür, "satmak" için popüler kültürün yardımını dilenirken, çok satan yazarlar dev reklam panolarına çıkıp kitaplarının "mevzuları" haftalık popüler dergilerin kapaklarını "ciddi mesele" olarak süslerken artık popüler kültüre bulaşmamış bir yüksek kültür var mıdır Ya da artık kimse sadece yüksek kültür üretmeye cesaret edebilir mi Hatta bu soru Fazıl Say için de sorulmalı Fazıl Say h l "su katılmamış" bir yüksek kültür öznesi midir Yoksa Milliyet gazetesinin bir popüler kültür ürünü olan Pazar ekinde yazı yazmış, bunca röportajlar yapmış biri olarak hakikaten h l o kadar "yüksek" midir 
     Sanatın üretim ve tüketim kurgusu açısından bugün yüksek kültür üretmek "az satmak", gitgide "demode" olmak ve nihayet "yok olmak" anlamına geleceği için, artık saf bir yüksek kültür mümkün değildir. 
     
Orhan ve Müslüm Bey      Sonra şunu da sormalı Orhan Gencebay, su katılmamış bir popüler kültür öznesi midir "Çok sesli müzik yapıyorum" cümlesini kerelerce sarf etmiş biri artık sadece "arabeskçi" midir Toplumsal elitin son zamanlarda popüler kültürü bir "araştırma - inceleme" nesnesi olarak görüp Müslüm Gürses’i "mercek altına almak" üzere konserine gitmesiyle birlikte Müslüm Gürses’in arabeskçi damarına "soylu" bir kan da karışmış olmuyor mu Nihayetinde çünkü Müslüm Gürses’i izlemeye gidenler sosyal bir elit ise ve "hakiki" Müslümcüler bile konserde incelenecek bir numune kadar kalmışsa artık hakiki popüler kültürün de bir "tarihi kalıntı", "nadide bir eser" olarak yüksek kültür tarafından "dönüştürüldüğünü" de söylemek mümkün. 
     
Teselli de verilebilir      Bir başka mesele de şudur 
     Fazıl ve Orhan Beylerin müzikleri birbirinden çok başka hayatlardan kaynaklanan "dillerdir". Fazıl Bey veya aile terbiyesi gereği "arabeskten tiksinirim’cilerin" hayatı elbette "Bir teselli ver" dedirtecek bir "design"a sahip değildir. Bambaşka bir design’ın insanları elbette en hafif deyişle "Beni seviyorsan içeceksin arkadaş Adımı sorma " diye başlayan ve insanı dibe, en dibe çeken bir şarkıyı "yadırgayacaklardır". Tıpkı "varoşların" atonal müziği yadırgayacağı gibi. Mesele yadırgadığımıza, sırf yadırgadığımız için derhal teorize edilmiş bir nefretle saldırmamakta. Yani illa bir şeyden nefret etmek gerekmiyor aslında. Sanat da böyle duygularla yapılacak bir şey değildir kanaatimce. Çünkü sanat, daha "açık" bir şeydir, daha "bakan", daha "gören" bir şeydir... Göremediği anda sanatçı, "zenaatçı"ya dönüşebilir ve bu az tehlikeli şey değildir. 
     
     







Türkiye nereye 


Kopenhag zirvesini, kovboy filmine dönüştürdük... 


Mekteb-i Mülkiye 


İbn-i Sina köprüsü 


AB’den olumsuz karar çıktı 


AB, ketçap, yalan doğru 


AB iyi güzel de ya diğer konular 


Hangi Avrupa 15’ten 25’e 


Yeni bir yolun başlangıç noktasındayız 


Fıkra gibi KDV 


2004’te ısrar 


"Ülkeler ancak refah için rekabet eder" 


Fazıl Beyler ve Orhan Beyler 


Üyelik başka Avrupalı olmak başka 


</TEXT>
</DOC>
