<DOC>
<DOCNO> 142599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/spo01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TURU GEÇERİZ 
</HEADLINE>
<TEXT>

Lucescu, 1- 0’lık yenilgiye rağmen, Lazio’yu saf dışı bırakacaklarını söyledi. Rumen hoca, İstanbul’da daha iyi oynayacaklarını ifade etti, hatalı gol yediklerini ekledi 
     "Ofansif oynadık" 
     BEŞİKTAŞ Teknik Direktörü Lucescu, 1 - 0’lık yenilginin, kendilerini yarı finale taşıyacağını, Lazio’yu mutlaka saf dışı bırakacaklarını söyledi. Rumen hoca, ilk yarıda istedikleri gibi oynadıklarını belirtti, "Ancak ikinci 45 dakikada orta alanda yaptığımız bir hata sonunda golü yedik. İlhan’la da pozisyonlar bulduk, malesef gole çeviremedik. Bu yarıdaki ofansif futbolumuz karşısında rakibimiz de kontrataklar buldu. İkinci, hatta üçüncü golü bulabilirlerdi. Daha dikkatli olmalıydık" dedi. 
     
     Serdar’a azar 
     RUMEN antrenör, soyunma odalarında golde büyük hata yapan Serdar’ı da azarladı. Lazio Teknik Direktörü Mancini ise çok pozisyon üretmelerine rağmen gol atamadıklarını, bu konuda çalışmaları gerektiğini ifade etti. Ünlü hoca, "İstanbul’a tur atlamak için gidecek ve maça 0 - 0 gibi başlayacağız. Beşiktaş taraftarının gücünü biliyorum. Belki zor alacak, ama tur atlayacağız" diye konuştu. Mancini, "Savaş çıkarsa, İstanbul’a gidecek misiniz " sorusuna ise "İnşallah savaş çıkmaz" yanıtını verdi. 
     
Defans şokuZago’nun cezası nedeniyle savunmada sıkıntı yaşayan Kartal, bir kayıp daha verdi. Sarı kart cezalısı olan Ali Eren, Lazio rövaşında forma giyemeyecek 
     Eksikler arttı 
     SLAİVA Prag maçından sonra UEFA’dan ceza alan Zago’dan sonra Ali Eren’de cezalı duruma düştü. Lazio maçının ikinci yarısında rakibin atağını elle kestiği için sarı kart gören tecrübeli futbolcu, rövanş karşılaşmasında takımdaki yerini alamayacak. Ali Eren’in cezası nedeniyle defansında kan kaybı yaşayan Lucescu’nun oldukça moralsiz olduğu gözlendi. 
     
     Kadroda değişim 
     LUCESCU, Lazio maçının ilk on birini maç saatinde belirledi. Rumen hoca sakatlıkları bulunan Yasin ve Kaan’ı yedek soyundururken, Niyazi, Sergen ve Ronaldo’yu ilk on birde sahaya sürdü. Sakatlığı tamamen geçen Sergen de forma şansı bulurken, Giunti 70. dakikada yerini Yasin’e bıraktı. Rumen teknik adam, sık sık yaptığı kadro değişimini Lazio maçında da tekrarladı. 
     
     



 SPOR 




























</TEXT>
</DOC>
