<DOC>
<DOCNO> 100295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun25.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'daki Aşk Çeşmesi'ne atılan paraları toplayan kişi gözaltında. 
</HEADLINE>
<TEXT>

     Roma'daki ünlü Aşk Çeşmesi'ne atılan paraları toplayarak servet edinen kişi gözaltına alındı. 
     Çeşmeye turistlerce atılan paraların aslında hayır kurumlarına gitmesi gerekiyor. Ancak Roberta Cercelletta adlı kişi, 1968'den beri her sabah paraları toplayarak küçük bir servet edinmişti. 
     Son zamanlarda basının duruma dikkat çekmesi üzerine polis herekete geçti. Cercelletta 50 bu sabah çeşmeye ''işinin başına'' döndüğünde polisi karşısında buldu. Cercelatta, buna rağmen çeşmenin havuzuna atlayarak 10 dakika içinde, ağırlığı 22 kilo çeken bin euro tutarında bozuk para topladı. 
     Hırsızlığın yanı sıra polise direnmek ve kamu görevlilerine hakeretten de yargılanacak olan Cercelletta'yı çok sayıda polis zor yakaladı. 
     Cercelletta, daha önce de para cezasına çarptırılmış, ancak evsiz ve işsiz olduğu için cezaları ödemekten kurtulabilmişti. Cercelletta, geçen hafta da polis paraları toplamasını engelenmeye çalışınca, protesto için karnını kesmişti. 
     Kent yetkilileri, hayır kurumlarının Cercelletta yüzünden ayda 12 bin euro kaybettiğini tahmin ediyorlar. 
     Roma'ya gelen turistler ünlü çeşmeyi mutlaka ziyaret ediyorlar. Her gün binlerce turist, sırtını çeşmeye dönerek, omuz üzerinden bozuk para atıyor ve bu arada bir dilek diliyor. 
     





</TEXT>
</DOC>
