<DOC>
<DOCNO> 113838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/ydilmen.html </URL>
<DATE> 2002/10/19/ </DATE>
<TIME>  </TIME>
<AUTHOR> RIDVAN DİLMEN  </AUTHOR>
<HEADLINE>
RIDVANCA 
</HEADLINE>
<TEXT>

     Fenerbahçe gündemini oluşturan birinci madde 
     
     Feyenoord - Fenerbahçe 1-0 Oğuz - Lorant kavgası 
     Fenerbahçe - Feyenoord 0-2 Oğuz - Lorant kavgası 
     Gaziantep - Fenerbahçe 3-3 Oğuz Lorant kavgası 
     Malatya - Fenerbahçe 2-0 Oğuz Lorant kavgası 
     Fenerbahçe - Elazığ 3-2 Tık yok 
     Slona - Fenerbahçe 3-3 Tık yok 
     Fenerbahçe - Solna 3-1 Tık yok 
     Altay - Fenerbahçe 1-3 Tık Yok 
     
     
ANILARIMIZ      Futbol nereye gidiyor Forvet kalkıyor 
     Yıllardır sistemler tartışılır ve tartışılmaya da devam ediliyor. Şu takım 3-5-2 oynuyor, bu takım 4-4-2 oynuyor. Başka bir takım 3-4-3 oynuyor falan. Ancak önümüzdeki yıllarda sistemin artık hızla 4-6 ve 3-7’e gittiğini görebiliyoruz. Yani defans ve orta saha olarak sistemler oluşuyor. Günümüzdeki örneği şu anda dünyanın en iyi takımı olarak gösterilen Real Madrid. Ronaldo bile şu an orta saha kalabalığının içinde oynuyor. Artık forvet oyuncusu kavramı kalktı. Real Madrid onbirine baktığımızda dörtlü bir defans ve geride kalan altı oyuncu Figo, Makalele, Guiti, Zidane, Raul, zaman zaman Mc Manaman oyuna giriyor. 
     
     Beşiktaş renkli camia oldu 
     Beşiktaş, Fenerbahçe ile Galatasaray’ın bir türlü havasını yakalayamamış, daha az medyada olan bir görüntü içindeydi. Şimdilerde ise Başkanı, yönetimi ve oyuncu kadrosuyla bayağı havalı ve renkli takım oldu. Pascal, İlhan, Ahmet, Sergen, Zago vs... En azından iyi oyunculuklarının dışında saç şekilleri, esprileri ve özel yaşamlarıyla artık medyamızda da en az rakipleri kadar gündeme gelmeye başladı. Bence bu, Beşiktaş için çok avantajlı bir gelişme. 
     
     Ya şampiyon olun ya da şehit’ 
     Hep Yaşar Duran ağabeyimin kulağını çınlatıyorum. Ordu Milli Takımları’nın kuruluş tarihlerinden bir tanesinde ülkemizin önemli oyuncuları Ordu Milli Takımı’na çağırılıyor ve Katar’a Dünya Şampiyonası’na gidiyor. Seyahate çıkmadan önce Paşa, bu oyuncuları çağırıyor karşısına ve çok kısa konuşup talimat veriyor "Ya şampiyon olun dönün, ya da şehit olun dönün" Bu talimatı alan Ordu Milli Takımımız, Katar’da rakibine 6-0 mağlup olup hemen dönüyor. Oyuncularımızdan bir tanesinin de ayağı kırılıyor. Ve Paşa o oyuncu kadrosunu yine karşısına çağırıyor "Ben size ya şampiyon olun şa şehit olun demedim mi " diyor. Arada Yaşar söz istiyor "Komutanım şampiyon olamadık, şehit de olmadık ama ayağı alçıda bir gazi getirdik" Tabii ki, Paşa da gereğini yapıyor bu oyuncu kadrosundan Yaşar’ı Urfaya, Halil İbrahim’i Malazgirt’e, kısacası bütün oyuncuları Doğu’ya gönderiyor. 
     
     



 SPOR 


































</TEXT>
</DOC>
