<DOC>
<DOCNO> 110033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yasam/yas05.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Korucular ölüm saçtı 
</HEADLINE>
<TEXT>

İzin alarak Bismil’deki köylerine dönen altı aileyi, korucular çoluk çocuk kurşuna dizdi 
     FARUK BALIKÇI Diyarbakır DHA 

     Bismil’e bağlı 20 haneli Uğrak köyü 1994’te boşaltıldı. Köylülerin bir kısmı Diyarbakır ve Bismil’e yerleşti. Uğrak’ın arazilerini de korucular ekip biçmeye başladı. Bölgede huzur sağlanınca, köylerine dönmek isteyen Mehmet Mihti Tangüner, Mehmet Nezir Tekin, İkram Tekin, İhsan Tangüner ve Sait Tangüner, mahkemeye başvurarak el konulan arazilerini geri istedi. Mahkeme de bu isteği olumlu karşıladı. 
     
     Asker gider gitmez 
     Bunun üzerine altı aile, Kaymakamlık ve Jandarma Komutanlığı’ndan izin alıp önceki gün jandarma korumasında köylerine döndü. Ancak jandarma köyden ayrılır ayrılmaz aileler korucuların silahlı saldırısına uğradı. Acımasızca taranan henüz altı yaşındaki Agit, Nezir 60 ve İkram Tekin 45 olay yerinde can verdi, altı kişi yaralandı. Saldırıyı gerçekleştiren korucular İbrahim, Ahmet, Hasan ve köy muhtarı Emin Güçlü gözaltına alındı. 
     
3 ölü, 6 yaralı Gözünden vurdular’      Sağ kurtulan Ömer Tangüner, dehşeti şöyle anlattı "Köye girişimizde havaya iki el ateş açıldı. Askerler bizi bıraktıktan sonra ayrılmak istedi. Biz de birkaç gün kalmalarını söyledik. Komutan Korucular devlet silahı kullanıyor, birşey olmaz’ deyip bizi rahatlattı. Ancak askerler köyden 1 kilometre ayrılmıştı ki, korucular yaylım ateşi açtı. Agit gözünden vurulmuştu. Köy meydanı kan gölüne döndü." 
     



 YAŞAM 



















</TEXT>
</DOC>
