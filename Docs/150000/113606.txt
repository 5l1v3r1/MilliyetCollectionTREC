<DOC>
<DOCNO> 113606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo02.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜRPRİZ TEKLİF 
</HEADLINE>
<TEXT>

Deportivo Kulübü, kalecisi Molina’nın kansere yakalanması üzerine gözünü Rüştü’ye dikti. İspanyol yönetici Eduardo Lopez, "Her türlü fedakarlığa hazırız" açıklamasını yaptı 
     Hemen istiyorlar 
     İSPANYA’NIN Deportivo La Coruna Kulübü, milli kalecileri Molina’nın yumurtalık kanserine yakalanması üzerine Fenerbahçeli Rüştü’nün peşine düştü. Şampiyonlar Ligi ile İspanya Ligi’nde zirve mücadelesi yapan İspanyol takımı, çok acil olarak nitelediği transferi hemen bitirerek, milli futbolcumuza forma giydirmek istiyor. Deportivo Kulübü yöneticilerinden Eduardo Lopez haberi doğrularken, Rüştü’yü Avrupa’nın en iyi kalecilerinden biri olarak gösterdi. 
     
     UEFA’dan izin çıktı 
     FENERBAHÇELİ yöneticilerle anlaştıkları taktirde Rüştü’yü şartlar ne olursa olsun transfer etmek istediklerini kaydeden Lopez, "Rüştü’nün İspanya’da futbol hayatına devam etmek istediği yönünde haberler aldık. Bu bizi çok mutlu etti. Kulüp olarak her türlü fedekarlığı yapmaya hazırız. Eğer evet cevabı alırsak bu transfere bitti gözüyle bakabiliriz" dedi. UEFA’nın transfer dönemi bitmesine rağmen hastalık nedeniyle özel transfere izin verdiği belirtildi. 
     
Acaba kimi oynatsam Adanaspor maçının hazırlıklarını tamamlayan Fenerbahçe’de Oktay, Yusuf ve Abdullah yine teknik direktör Lorant tarafından kadroya alınmadı. 
     TEKNİK Direktör Lorant, Yusuf, Oktay ve Abdullah’ı Adanaspor maçının kadrosunu da almadı. Bu hafta yapılan antrenmanlarda oldukça formda gözükmelerine rağmen, Alman hocanın yine gözüne giremeyen üç futbolcu kararı duyduklarında adeta yıkıldılar. Özellikle kadroya girmeyi bekleyen Abdullah büyük şok yaşadı. Lorant, kamp kadrosunu 20 kişi olarak belirledi. Adanaspor maçı öncesi iki kişi daha tribüne çıkacak. 
     ADANASPOR maçı öncesi Teknik Direktör Werner Lorant’ı tatlı bir dert kapladı. Alman hoca, futbolcularının giderek yükselen formu karşısında sahaya süreceği onbir konusunda kararsız kaldı. Özellikle golcü oyuncuların çıkışları, forvet seçiminde Lorant’ı sıkıntıda bıraktı. 
     SERHAT, Tuncay ve Revivo’nun milli takımlarda gösterdiği süper performans, Washington’un antrenmanlardaki hırsı, Alman hocanın aklını karıştırdı. Lorant’ın, Tuncay ve Revivo’yu yine yedek bırakıp, forvette Serhat - Washington ikilisine görev vermeyi düşündüğü belirtildi. 
     
Bize laf düsmezLorant, İlhan Mansız konusunda Güneş ile ters düşen Lucescu’nun aksine, Milli Takım’ın hocasına destek verdi, "Eğer Rüştü’yü oynatıyorsa kararını tartışmak anlamsız" dedi 
     YUSUF KOBAL 

     Zor geçecek’ 
     FENERBAHÇE Teknik Direktörü Werner Lorant, seyircileri olmayacağı için Adanaspor maçının çok zor geçeceğini ifade etti. Galip gelmek için daha fazla konsantrasyona ihtiyaçları bulunduğunu söyleyen Alman hoca, "Böyle bir ceza futbolda yok. Onların sevgisi, sıcaklığı olmadan bu iş olmaz. Sonuçta böyle bir karar çıktı. Anlaşılmaz olsa bile kabullenmek zorundayız. Çıkıp kazanacağız" diye konuştu. 
     
     Ben de anlamadım’ 
     LORANT kendisine verilen cezayı ise, "Neler olduğunu bilmiyorum. Kimse bana bir şey açıklamadı. Hakeme mi söz söyledim, anlatmadılar. Kendimi savunma şansı bulamadım. Almanya’da böyle bir uygulama yok. Orada yanlış bir hareketi ilk kez yapıyorsanız, cezanız yumuşak olur. Hakeme küfür etmişseniz yanında para cezası verilir. Bu davranış sık sık tekrarlanırsa maç cezası alırsınız" şeklinde yorumladı. 
     
     Türkiye önemli’ 
     RÜŞTÜ’NÜN milli takımda oynatılması ile ilgili sorulara ise Alman hoca, Beşiktaş’ın hocası Lucescu’ya gönderme yaparak şu yanıtı verdi "Şenol Güneş’in aldığı kararı tartışmak doğru değil. Milli Takım antrenörüne şüphe ile bakmak yanlış bir davranış. Laf söylemek bize düşmez. İnanmamız ve güvenmemiz gerek. Önemli olan Türkiye’nin 9 puana ulaşmasıdır. Rüştü konusunda herkese büyük görev düşüyor." 
     
Mecburi istikamet      SON haftalarda attığı gollerle Fenerbahçe’nin çıkışında büyük rol oynayan Johnson, Adanaspor’a karşı seyircisiz oynayacak olmalarının farklı bir duygu yaratacağını söyledi. Ganalı oyuncu, "Eğer bu maçta fileleri havalandırırsam, mecburen arkadaşlarıma koşacağım. Çünkü stadda sevincimi kutlayacak başka kimse olmayacak. Ancak taraftarın varlığını ruhsal olarak yanımızda hissedeceğiz. Onlar dışarda, biz içerde görevimizi yapacağız" diye konuştu. 
     ORTEGA’YA da övgüler yağdıran Johnson, "Onun gelişi Fenerbahçe’ye hava getirdi. Şampiyonluk şansımız arttı. Hem takıma, hem taraftara güven geldi. Artık daha iyi motive oluyoruz" yorumunu yaptı. Camianın kendilerinden büyük başarılar beklediğini kaydeden Ganalı yıldız, "Onları mutlu etmek için UEFA Kupası’nı kazanmalıyız" dedi. Johnson, ısrarla çağrılmasına rağmen bir takım nedenlerden dolayı milli takıma gitmeyeceğini de sözlerine ekledi. 
     
Gönül bağı bize yeter’Fenerbahçeli oyuncular, seyirci desteğini içlerinde daima hissettiklerini söylediler 
     ADANASPOR maçında boş tribünlere oynayacak olan Sarı - Lacivertli futbolcular, 12. adamı arkalarında görememenin sıkıntısını mutlaka yaşayacaklarını ancak tribünler doluymuş gibi mücadele edeceklerini belirttiler. Kaptan Ogün, "Stadın dışına dev ekran konulması düşüncesi çok olumlu. Ama gerçekleşir mi bilemem. Stadın dışından da olsa gelecek olan destek sloganları bizi ayrıca motive eder" dedi. 
     FENERBAHÇE seyircisi ile aralarında olan gönül bağının bile galibiyet için yeteceğini kaydeden Ümit Özat, "55 bin kişiden 55 kişiye düşmenin mutlaka olumsuz etkileri görülecektir" diye konuşurken, genç Tuncay, "Hiç seyircisiz oynamadım. Takım olarak sanırım bir süre durumu yadırgarız. Büyük coşkuyla oynamaya alışık Fenerbahçe takımı için boş tribünler elbette zor olacak" ifadelerini kullandı. 
     
     



 SPOR 































</TEXT>
</DOC>
