<DOC>
<DOCNO> 103326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun02.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Seyyaf gerillaları rehinelerden ikisinin başını kesti 
</HEADLINE>
<TEXT>

     Filipin hükümetine karşı savaşan aşırı dinci Müslüman Ebu Seyyaf örgütüne mensup gerillaların, Filipinlerin güneyindeki Jolo Adası'nda alıkoyduğu rehinelerden 2'sini, başlarını keserek öldürdüğü bildirildi. 
     Tümgeneral Romeo Tolentino, Hıristiyan vaiz oldukları belirlenen rehinelerin cesetlerine gerillalar ile birlikte 6 rehinenin bulunduğu sık ormanlık bir arazide rastladıklarını belirtti. 
     Yetkililerin gerillaların elindeki rehinelerin bir kozmetik firmasının satış görevlilerinden oluştuğu yönünde açıklamalar yaptığını hatırlatan Tolentino, rehinelerin kimlikleri konusunda hata yapıldığını ve rehin alınan kişilerin Yahova Şahitleri adlı Hıristiyan gruba mensup olduklarının belirlendiğini kaydetti. Rehinelerden 4'ünün kadın olduğunun anlaşıldığını belirten Tolentino daha önce yapılan rehinelerden 5'inin kadın olduğu yolundaki açıklamayı da böylece düzeltti. 
     Tolentino, gerillaların rehin aldıkları 6 kişi arasındaki 2 Müslüman erkek rehineyi daha önce serbest bırakıldığını ancak, 4 kadın rehinenin halen gerillaların elinde bulunduklarını kaydetti. 
     





</TEXT>
</DOC>
