<DOC>
<DOCNO> 105869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun01.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yamani "ABD Irak'ı vurursa petrolün varili 100 dolara çıkar" 
</HEADLINE>
<TEXT>

     Suudi Arabistan Eski Petrol Bakanı Şeyh Zeki Yamani, ABD'nin Irak'ı vurması halinde ham petrol fiatının varil başına 100 dolara çıkacağını ileri sürdü. 
     1962-1986 yılları arasında Suudi Arabistan Petrol Bakanı olarak görev yapan ve o dönemde Petrol İhraç Eden Ülkeler Örgütü'nün OPEC fiyat stratejisini de belirleyen Şeyh Zeki Yamani, ''Muhtemel bir ABD saldırısına Irak Devlet Başkanı Saddam Hüseyin'in Suudi Arabistan ve Kuveyt'e saldırarak karşılık vereceğini'' söyledi. 
     ABD'nin Irak'ı vurmasını ''ateşle oynamak'' olarak değerlendiren Yamani, Irak'a yönelik askeri bir harekatın ham petrol fiatını üç haneli bir düzeye çıkaracağını kaydetti. 
     ABD'nin Irak'a yönelik askeri hazırlıklarını artırması üzerine ham petrol satış fiatı bugün yeniden yükselmeye başladı. Brent türü kuzey denizi petrolü bugün varil 159 litre başına 70 sent artışla 27.30 dolara yükseldi. 
     OPEC merkezinden geçen hafta yapılan açıklamada petrol bakanlarının 19 Eylül günü Japonya'nın Osaka kentinde yapacakları toplantıda günlük ham petrol üretim miktarını yeniden belirleyecekleri bildirilmişti. 
     





</TEXT>
</DOC>
