<DOC>
<DOCNO> 120655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sontur18.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı kadın, yardım kuyruğunda öldü... 
</HEADLINE>
<TEXT>

     Gaziantep'te, camide dağıtılan yemeği almak için kuyruğa giren yaşlı kadın, hayatını kaybetti. 
     Alınan bilgiye göre, Bostancı Mahallesi Yazıcık Sokak'taki Bostancı Camii'nde, Bostancı Cami Vakfı tarafından dağıtılan ekmek ve yemekleri almak için cami avlusunda diğer kadınlarla birlikte bekleyen Perihan Güçgüner 58 , aniden fenalaşarak yere yığıldı. 
     Çevrede bulunanlarca çağrılan 112 Acil İmdat Servisi'nde görevli doktor, Güçgüner'in yaşamını yitirdiğini belirledi. 
     Vakıf yöneticileri, yemek yardımı almak için kendilerince verilen belge ile sıraya giren Perihan Güçgüner'in, ''bildikleri kadarıyla kocasının çerez sattığını, üç oğlu ve bir kızı'' bulunduğunu söylediler. 
     Bu arada, yardım almak için bekleyen diğer kadınlar, avlu içinde yerde yatan Güçgüner, için ağladılar. Sıraya giren kadınlardan Asiye Kınalı, ölen kadının yüzünü örtmeden önce, çenesini bağladı. 
     Güçgüner'in cesedi, otopsi yapılmak üzere Gaziantep Devlet Hastanesi'ne götürüldü. 
     





</TEXT>
</DOC>
