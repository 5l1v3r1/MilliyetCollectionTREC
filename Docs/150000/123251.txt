<DOC>
<DOCNO> 123251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/siyaset/siy01.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör zararında köy boşaltma yok 
</HEADLINE>
<TEXT>

Türkiye, AB’nin istediği bir kriteri işine geldiği gibi’ yorumladı. Adalet Bakanlığı taslağında işkence gören ve köyünü terk edenlere devlet tazminat ödemeyecek 
     GÖKÇER TAHİNCİOĞLU Ankara 

     Adalet Bakanlığı’nca hazırlanan Terörle Mücadeleden Doğan Zararların Karşılanması Hakkında Kanun taslağında, işkence gören veya köyünü terk etmeye zorlananlara devletin tazminat ödemeyeceği düzenlendi. 
     Türkiye, taslağı bu şekilde yasalaştırırsa, AB’nin istediği bir kriteri "işine geldiği gibi" uygulayacak. AB’nin üzerinde önemle durduğu konuya ilişkin taslağı hazırlayan Adalet Bakanlığı, işkence görenlerle köyünden ayrılmak zorunda kalanları, "devletin zararını gidereceği kişiler"in kapsamı dışında bıraktı. Taslağın 2. maddesinde, Terörle Mücadele Yasası’nın 1, 2 ve 4. maddelerinde belirtilen şartları taşıyan kişilerle, köyünü kendi isteğiyle terk etmiş kişilere devletin tazminat ödemeyeceği belirtildi. 
     
     İşkence görenler 
     Terörle Mücadele Yasası’nın söz konusu maddelerinde, örgüt ve çete suçlarıyla bu örgüt ve çetelerin içinde yer alanların, "terörle mücadele" kapsamında bulundukları anlatılıyor. Buna göre, Adalet Bakanlığı taslağı, örgütsel bir suçtan dolayı gözaltına alınan ve gözaltında işkence yapılan kişilere nasıl bir zarar görmüş olursa olsun tazminat ödemeyecek. Örneğin, Burdur Cezaevi’ne düzenlenen operasyonda kolunu kaybeden mahk m Veli Saçılık gibi isimler bile, devletten yargı yoluyla kazanmadığı sürece tazminat alamayacak. 
     
     Köyü boşaltılanlarTürkiye, yıllardır Doğu ve Güneydoğu Anadolu’daki köylülerin köylerini boşaltmaya zorlanmadıklarını ve kendi istekleriyle oturdukları bölgelerden ayrıldıkları tezini savunuyor. Bakanlığın taslağına göre, bu durumdaki kişilere de, Türkiye’nin tezleri doğrultusunda tazminat ödenmeyecek. 



 SİYASET 















</TEXT>
</DOC>
