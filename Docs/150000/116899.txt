<DOC>
<DOCNO> 116899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun18.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'daki depremde ölü sayısı 11'e yükseldi... 
</HEADLINE>
<TEXT>

     Pakistan'da üç gün önce meydana gelen depremde ölenlerin sayısı 11'e yükseldi. 
     Yetkililer, cuma sabahı kuzeyde yer alan dağlık Karakurum bölgesinde 5.3 büyüklüğündeki deprem sonrası arama kurtarma çalışmalarının sürdüğünü, enkaz altından çıkarılan ceset sayısının 11'e ulaştığını bildirdiler. Depremin büyüklüğü daha önce 4.5 olarak bildirilmişti. 
     Bölgede artçı sarsıntıların devam etiği ve depremden yaklaşık 5 bin kişinin etkilendiği belirtildi. 
     Depremin, en fazla Jaglot ve Gilgit yöreleri arasındaki köylerde etkili olduğu ve toprak kaymaları yüzünden Karakurum karayolunun kapandığı kaydedildi. 
     Yetkililer, yüzlerce evde hasara yol açan depremde çok sayıda kişinin hafif yaralandığını, hastaneye kaldırılan yaralı sayısınınsa 30 civarında olduğunu belirttiler. 
     





</TEXT>
</DOC>
