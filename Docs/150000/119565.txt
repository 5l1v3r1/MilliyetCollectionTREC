<DOC>
<DOCNO> 119565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sonspo15.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumsporlu futbolcular şehri terke etti... 
</HEADLINE>
<TEXT>

     İkinci Futbol Ligi A Kategorisi ekiplerinden Erzurumspor'da yaşanan mali krize çözüm bulunamayınca, futbolcular şehri terk etti. 
     Sezon başından beri transfer taksitlerini alamayan ve verilen sözlerin hiçbirisinin yerine getirilemediğinden yakınan futbolcular, dün yapılan Çaykur Rizespor maçı sonrası, alacaklarının ödenmemesi üzerine şehirden ayrıldı. 
     Erzurumspor tesislerinde gidiş hazırlıkları yapan Yusuf, Soner ve Eyüp'ün dışında futbolcu kalmazken, bu oyuncular da öğleden sonra şehirden ayrılacaklarını söylediler. 
     Teknik Direktör Mustafa Çapanoğlu ise gelişmeleri izlemek için 1-2 gün daha şehirden ayrılmayacağını belirterek, olaylar karşısında büyük üzüntü yaşadıklarını söyledi. 
     Mavi-beyazlı ekipte 4 hafta önce göreve başladığını anımsatan Çapanoğlu, şu açıklamayı yaptı 
     ''Erzurumspor ile anlaşma imzalanırken bu kadar büyük sorunlar olduğunu bilmiyordum. Büyük bir camia olan Erzurumspor'da yaşanan sorunlar bizleri olumsuz etkiledi. Geçmişte 20 bin kişi önünde maç oynayan mavi-beyazlı ekip şimdi 300-500 kişiye maç oynamak zorunda kalıyor.'' Futbolcuların, geçen perşembe günü yaptıkları toplantı sonrası aldıkları kararın arkasında durarak şehri terk ettiklerini belirten Çapanoğlu, ''Futbolcular, alacakları ödenmeden dönmeyeceklerdir. Eğer mali krize bir çözüm bulunamaz ise Erzurumspor küme düşer'' diye konuştu. 
     





</TEXT>
</DOC>
