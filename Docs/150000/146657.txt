<DOC>
<DOCNO> 146657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/guncel/gun05.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğrafların anlattıkları 
</HEADLINE>
<TEXT>

Irak operasyonunda objektiflere takılanlar, söze de yazıya da fazla yer bırakmadan, savaşın acı yüzünü tüm çıplaklığıyla gözler önüne seriyor 
     Amerikan askerleri, dün 80 kilometre güneydeki Hindiye kasabasına girdi. Kasabaya girmek için önce Fırat Nehri üzerindeki stratejik Hindiye Köprüsü’nü ele geçirmesi gereken ABD’liler, direniş gösteren Irak güçleriyle şiddetli çatışmaya girdi. ABD askerlerine en büyük engeli köprünün ucunda sürekli ateş açan bir sivil araç çıkardı. Direniş noktasını vurmak için uğraşan Amerikalı askerler, sonunda çareyi nokta operasyonunda buldu. Nokta vuruşu sonucu köprünün öbür ucundaki araç havaya uçtu. Askerler iki ateş arasında kalıp yaralanan sivilleri de kurtarmak zorundaydı. Üstteki yaralı kadın için bölük komutanı acil yardım isterken, az ötede de karşılıklı ateşten isabet alarak yaşamını yitiren Iraklı bir sivil yatıyordu. 
     
Esirler didik didik      Savaşın on ikinci gününde Irak’ın güneyinde devam eden şiddetli direnişten dolayı Basra’yı işgal edemeyen ABD ve İngiliz kuvvetleri, kentin yakınında yer alan Ebul Hasib kasabasını ele geçirmek için başlattığı harek tta esir düşen bazı sivil kıyafetli kişileri basın mensuplarına gösterdi. İngiliz Deniz Piyadeleri, yere çökertilmiş, elleri bağlı sivil giyimli tutsakları Baas Partisi militanları olarak tanımladı üstte . Amerikan ve İngiliz güçleri, Bağdat’a ulaşma yolunda büyük engel teşkil eden Basra’dan sivillerin ayrılışının, Saddam Hüseyin’e bağlı güçler tarafından engellendiğini söylüyorlardı. Ancak bu fotoğraf, bazen işin tersine döndüğünü gösteriyor. Kente yeniden dönmek isteyen Basralılar, herhangi bir canlı bomba ya da intihar saldırısı ihtimali göz önünde tutularak İngiliz askerlerince didik didik aranıyor 
     


GÜNCEL 






















</TEXT>
</DOC>
