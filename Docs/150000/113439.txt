<DOC>
<DOCNO> 113439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sondun10.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da düzenlenen Türk Film Festivali başladı. 
</HEADLINE>
<TEXT>

     Sahne Sanat Kurumu, Lantaren-Venster Sineması ve Kulsan Vakfı tarafından ortaklaşa düzenlenen festival çerçevesinde 16 film, 9 ayrı kentte gösterilecek. 
     Festivalin açılışı, dün akşam Rotterdam'da Lantaren Venster Sineması'nda ''Hiçbir Yerde'' adlı filmin gösterimiyle yapıldı. Açılış törenine, Türkiye'den konuk olarak, Zuhal Olcay, Zeki Demirkubuz, Tayfun Pirselimoğlu ve Kadri Yurdatap da katıldı. 
     Rotterdam başta olmak üzere, Amsterdam, Utrecht, Eindhoven, Lahey gibi büyük kentlerdeki sinemalarda gösterilecek filmler arasında, Türk sinemasının klasikleri arasında kabul edilen ''Züğürt Ağa'', ''Her Şeye Rağmen'', ''Benim Sinemalarım'', ''Bir Aşk Uğruna'' ve ''Piano Piano Bacaksız'' bulunuyor. 
     Festivale katılan yeni filmler arasında ise ''Hiçbir Yerde''nin yanı sıra ''Deli Yürek'', ''Filler ve Çimen'', ''Herkes Kendi Evinde'', ''İtiraf'', ''O da Beni Seviyor'', ''Şelale'', ''Son'', ''Yazgı'' ve ''Yeşil Işık'' yer alıyor. 
     Bu yıl üçüncüsü düzenlenen Türk Film Festivali, 30 Ekim'e kadar devam edecek. 
     





</TEXT>
</DOC>
