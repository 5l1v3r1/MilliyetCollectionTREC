<DOC>
<DOCNO> 118523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko05a.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Satışlar 15 günde yüzde 40 arttı’ 
</HEADLINE>
<TEXT>

Tansaş Genel Müdürü Topaloğlu, seçimden sonra nisbi rahatlama, Ramazan ve yaptıkları kampanyaların etkisiyle satışların 15 günde yüzde 40 arttığını söyledi 
     EKONOMİ SERVİSİ 

     Tansaş Genel Müdürü Servet Topaloğlu, satışlarda son 15 günde yüzde 40’a varan artış kaydedildiğini söyledi. Tansaş Yönetim Kurulu Başkanı Aclan Acar ile birlikte şirketin dokuz aylık performansına ilişkin bir basın toplantısı düzenleyen Topaloğlu, "Bu benim perakendecilik yaşamımda görmediğim birşey. Buna Tansaş’ın yeni konsepti, Ramazan’ın başlaması, aybaşı ve seçim sonrası rahatlama neden oldu. Son iki aydaki artış ise yüzde 70’e ulaştı" dedi. Topaloğlu, bu yıl 356 milyon dolar olacağını tahmin ettikleri cironun 2003’te 386 milyon dolara, 2005’te de 728 dolara çıkmasını hedeflediklerini açıkladı. 
     
     Müşteriye ismiyle hitap edilecek 
     Aclan Acar da Tansaş’ın 2001 Mart’ından bu yana yalnızca süpermarket işine konsantre olduğunu ifade etti. Süpermarkete "pazar yeri" kavramını taşımak istediklerini belirten Acar, satış elemanlarını müşteriye adıyla hitap edecek şekilde eğiteceklerini vurguladı. Acar, "İsim hafızası güçlü kişileri işe alacağız" dedi. 
     
Yılbaşından beri zam yapmadık’      Topaloğlu, yılbaşından bu yana toplam 6 bin çeşit ürün arasında en çok satılan 1.000 ürünün fiyatını sabit tuttuklarını söyledi. Yılbaşından bu yana TÜFE’nin yüzde 18, gıda maddelerinin fiyatlarının ortalama yüzde 5 arttığını belirten Topaloğlu, 1.000 ürünlük Tansaş Endeksi’nin ise sabit kaldığını vurgulayarak, şöyle dedi 
     
     Enflasyonda öncü gösterge 
     "Bu enflasyon açısından öncü bir gösterge. Satış fiyatlarının 2003’te de TÜFE’nin altında artacağından hareketle faaliyet masraflarının TÜFE’nin altında kalması için pro - aktif masraf yönetimi yapacağız. Bizimle çalışan firmalar TÜFE kadar artışla bize gelmemeli. Gelirlerse bundan sonra onlarla çalışamayacağız." 
     
Tansaş 2004’te k ra geçecek      Tansaş’ın 2001 başında 180 milyon dolarlık banka ve leasing borcunun olduğunu hatırlatan Acar, "Bu borcun finansman gideri 126 trilyonluk zarara yol açtı" dedi. Borç yükünü sermaye artırımlarıyla hafiflettiklerini kaydeden Acar, "2001 başında 16.5 trilyon olan ödenmiş sermayemizi 198 trilyona çıkardık. Sermaye artırmasaydık, durumumuz vahim olurdu. Borçluluğumuzun azalması tedarikçilere karşı pazarlık gücümüzü de artırdı" diye konuştu. 
     Acar, 2004 sonunda k ra geçmeyi hedeflediklerini açıkladı. 
     
     2003’te yüzde 6 büyüme 
     2003’te Türkiye’nin en az yüzde 6 büyüyeceğini öngören Acar, "Enflasyonun da yüzde 20 - 25 olacağını tahmin ederek hazırlıklarımızı ona göre yapıyoruz" dedi. 
     



 EKONOMİ 

























</TEXT>
</DOC>
