<DOC>
<DOCNO> 111762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yasam/yas06.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Recm yürüyüşüne bürokrasi engeli 
</HEADLINE>
<TEXT>

Nazmiye Halvaşi, Ankara’dan İstanbul’a kadar tam 490 kilometre yürüdü ama Boğaziçi Köprüsü’nde kötü bir sürpriz onu bekliyordu... 
     DİNÇER ŞEREF 

     Nijerya’da taşlanarak ölüme recm mahk m edilen Emine Laval’a destek olmak için Ankara’dan İstanbul’a kadar yürüdü Nazmiye Halvaşi. Onca yolu geldi ama izin almadığı için Boğaziçi Köprüsü’nü yürüyerek geçemedi. 
     Ankara’dan 18 Eylül’de başladığı "Asya’dan Avrupa’ya Emine Laval için Yaşam Yürüyüşü"nde 490 kilometreyi geride bırakan Halvaşi, Taksim’de son bulacak eylemi için köprüyü geçmek istediği sırada görevli polis memurları tarafından engellendi. 
     İstanbul Valiliği’nden özel izin alması gerektiği hatırlatılan Halvaşi, "Yürüyüşe başlamadan İçişleri Bakanlığı’na dilekçe verdim. Buraya kadar polislerin yardımları sayesinde geldim. Kimse izin almam gerektiğini söylemedi" dedi. 
     Bir süre köprü girişinde bekleyen Halvaşi, daha sonra kendisine tahsis edilen ambulansla köprüyü geçti. Halvaşi yaptığı açıklamada, "21. yüzyılda recm kararı kabul edilir değil. Valilikten izin alıp yürüyüşümü sona erdireceğim. Yoksa 490 kilometre yürümemin bir anlamı olmayacak" dedi. 
     



 YAŞAM 


















</TEXT>
</DOC>
