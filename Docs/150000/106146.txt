<DOC>
<DOCNO> 106146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur12.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da servis ücretleri açıklandı... İşte fiyatlar... 
</HEADLINE>
<TEXT>

     İstanbul'da yeni eğitim-öğretim yılında uygulanacak servis araçları ücretleri belirlendi. Tarifeye göre, veliler en kısa mesafe için 56 milyon 250 bin lira ödeyecekler. 
     İstanbul Servis Aracı İşletmecileri Odası'ndan alınan bilgiye göre, 1 Eylül-31 Aralık 2002 tarihleri arasında geçerli olacak okul taşıtları öğrenci taşıma tarifesi şöyle 
     
     
Mesafe Eski Fiyatı Yeni Fiyatı 0-3 Km. 45.000.000 56.250.000 3-5 Km. 50.000.000 62.500.000 5-10 Km. 70.000.000 87.500.000 10-15 Km. 90.000.000 112.500.000 15-20 Km. 100.000.000 125.000.000 
     Veliler, 20 kilometrenin üzerindeki mesafelerde her kilometre için 1 milyon 750 bin lira, ayrıca köprü geçişlerinde de geçiş ücretini ek olarak ödeyecekler. Tarifede, belirlenen mesafe dilimine ait kilometrenin aşılması halinde bir üst dilim ücreti uygulanacak. 
     İstanbul Servis Aracı İşletmecileri Odası Başkanı Musa Çakrak, A.A muhabirine yaptığı açıklamada, yapılan zammın yüzde 25 oranında olduğunu ifade ederek, bu rakamların yüksek olmadığını bildirdi. 
     Okul servisi şoförlerinin aslında hak ettikleri parayı almadıklarını savunan Çakrak, ''Okul servisi özel hizmet, özel sorumluluktur. Bunun da tabii ki bir bedeli olmalı'' dedi. 
     Musa Çakrak, okul servisi ücretlerinin veliler açısından da sıkıntı yaratmayacağına inandığını belirtti. 
     Okul servis araçlarında hostes bulunup bulunmadığını denetleme yetkisinin kendilerinde olmadığını, bu yetkinin okul idareleri ve emniyette bulunduğunu vurgulayan Çakrak, ''Yasalarla bizde görülen bu yetkiyi, İstanbul Valiliği'nin yönetmelikleri nedeniyle kullanamıyoruz. Denetim yetkisinin, tekrar bize verilmesini istiyoruz'' diye konuştu. 
     





</TEXT>
</DOC>
