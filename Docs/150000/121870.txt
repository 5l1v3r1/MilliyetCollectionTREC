<DOC>
<DOCNO> 121870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sontur16.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK toplandı... 
</HEADLINE>
<TEXT>

     Milli Güvenlik Kurulu MGK , Cumhurbaşkanı Ahmet Necdet Sezer'in başkanlığında Çankaya Köşkü'nde toplandı. 
     MGK'nın Kasım ayı olağan toplantısı saat 13.30'da başladı. 
     Toplantıya, Başbakan Abdullah Gül, Genelkurmay Başkanı Orgeneral Hilmi Özkök, Devlet Bakanı ve Başbakan Yardımcıları Abdullatif Şener, Mehmet Ali Şahin ve Ertuğrul Yalçınbayır, Adalet Bakanı Cemil Çiçek, Milli Savunma Bakanı Vecdi Gönül, İçişleri Bakanı Abdulkadir Aksu, Kara Kuvvetleri Komutanı Orgeneral Aytaç Yalman, Hava Kuvvetleri Komutanı Orgeneral Cumhur Asparuk, Deniz Kuvvetleri Komutanı Oramiral Bülent Alpkaya ve Jandarma Genel Komutanı Orgeneral Şener Eruygur katıldı. 
     Toplantıda, MGK Genel Sekreteri Orgeneral Tuncer Kılınç, Dışişleri Bakanlığı Müsteşarı Uğur Ziyal ve MİT Müşteşarı Şenkal Atasagun da bulundu. 
     Başbakan Gül ve kurul üyesi bakanların ilk kez katılması nedeniyle, toplantının başlangıcında kısa süre görüntü alınmasına izin verildi. 
     Toplantıda, iç ve dış gelişmeler değerlendirilecek. 
     





</TEXT>
</DOC>
