<DOC>
<DOCNO> 147784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/dunya/adun.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
18 gün sonra büyük kaçış 
</HEADLINE>
<TEXT>
BAĞDATLILAR ÇÖL YOLUNDA 
Yiyecek, mobilya, ısıtıcılar, televizyon, mutfak eşyaları, fırın, yatak, yorgan gibi evlerinde işe yarar ne varsa arabalarına yükleyen Bağdatlı kenti terk ediyor... 
     DIŞ HABERLER SERVİSİ 

     Savaşın başından bu yana, 18 gündür hava bombardımanı ve füze patlamalarına aşina olan Irak’ın başkenti Bağdat, önceki günden itibaren gürleyen toplar sayesinde kara savaşıyla da tanıştı. Bağdat’taki uluslararası Saddam Havaalanı’na giren Amerikan ve İngiliz askerleriyle Irak güçleri arasında kentin güney, batı ve doğusunda meydana gelen çarpışmalar halkta sokak savaşı yaşanacağı korkusu yarattı. 
     
     GÖÇ YOLUNDA ARAÇ KUYRUĞU 
     Halk, taksi ve otobüslerle çöllere ve bazı köylere göç etmeye başladı. Kent merkezindeki sıkışık trafikte göç eden Bağdatlılarla dolu çok sayıda otobüs, kamyon, pikap, taksi ve özel otolar göze çarptı. Hatta, yiyecek, mobilya, ısıtıcılar, televizyon, mutfak eşyaları, fırın, yatak, yorgan gibi evlerinde işe yarar ne varsa at arabalarına yükleyenlere bile rastlandı. 
     Bağdat’ta hastaneler ise yaralıları kabul edemez durumda. Irak Sağlık Bakanlığı bazı devlet dairelerini geçici hastanelere dönüştürdü. 
     


DÜNYA 














</TEXT>
</DOC>
