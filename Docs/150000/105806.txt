<DOC>
<DOCNO> 105806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/guncel/gun05.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nurcuların oyu CHP ve DYP’ye 
</HEADLINE>
<TEXT>

Nurcu Fethullah Gülen cemaatinin önemli bir kısmı, kriz çıkar’ diyerek AKP’yi desteklemiyor 
     Her seçimde olduğu gibi 3 Kasım’da yapılacak genel seçimlerde de partiler, tarikat ve cemaatlerin oylarını alabilmek için birbirleriyle yarışıyor. Kapalı kapılar ardında yapılan pazarlıklarda ise cemaatler taviz koparmaya çalışıyor. 
     Nurcuların en büyük kolu Fethullah Gülen cemaati ne yapacak Gazeteciler ve Yazarlar Vakfı Mütevelli Heyet Başkanı Hüseyin Gülerce, "Bizde herkes özgürce oyunu kullanır" dese de cemaatin önemli bir kısmı CHP’den yana tavır takınıyor. Neden ise AKP ile yeniden 28 Şubat sürecini yaşamak korkusu ve geçen seçim destekledikleri DSP’nin baraja takılma ihtimali. Ancak yine de bölgelerde cemaat kendisine yakın adayları da destekleyecek. 
     
     YTP’li Talay’a destek 
     DSP içinde cemaatin sözcüsü konumundaki YTP’ye geçen Afyon Milletvekili Gaffar Yakın ve bakanlığı döneminde cemaate yakın duran YTP’li İstemihan Talay da bölgelerinde desteklenecek. Gülen’in onursal başkanlığını yaptığı Gazeteciler ve Yazarlar Vakfı Mütevelli Heyeti Başkanı Hüseyin Gülerce, Milliyet’e şu değerlendirmeyi yaptı "Oy kaygısı artan bir kısım siyasetçilerin, Sayın Gülen’i yanlarında ya da karşılarında gibi gösterme çabaları gündeme gelebilir. Hatta seçimlerden sonra kendi başarısızlıklarını Gülen’i sevenlerin destek vermeyişine bağlayanlar da çıkabilir. Sayın Gülen, Türkiye’nin dünyada güçlü bir ülke olmasını savunan bir Türk vatandaşı olarak, milletimizin dayanışmasını ve hoşgörü içinde seçimleri geçirmesini dilemektedir. Sağlıklı bir cemiyetin dokusu özgür iradeden geçer." 
     
Ehvenişeri seçtiler      Nurcuların Yeni Asyacılar grubu ise eskiden olduğu gibi yine DYP diyor. DYP Manisa Milletvekili Rıza Akçalı, Yeni Asyacıları temsil ediyor. 28 Şubat döneminde kovuşturmalara uğrayan Yeni Asyacıların lideri Mehmet Kutlular tavrını şöyle anlattı. 
     
Siz bu seçimde kimi destekleyeceksiniz 
     1946 yılından beri Bediüzzaman Hazretleri’nin işaret ettiği demokrat yoldan ayrılmadık. Ehvenişer olanı destekleyin’ demiştir. Ehvenişer olan DYP’dir. Demokrat Parti çizgisi bu ülkeyi hep rahatlatmıştır. Demokrat zihniyet iktidardan düşünce millet sıkıntıya girmiştir. DYP çok mu iyi Diğerlerine bakınca DYP’nin eksikleri daha az. Demokrasiyi uygulamaya çalışan tek parti. Yine oyumuzu DYP’ye vereceğiz. 
     
AKP iktidar olursa cemaatler 28 Şubat tedirginliği yaşar mı 
     Tedirginlik olması doğal. Bu süreçte kara listeler çıktı. Eğer yeniden iktidar olunursa daha fazla baskı yapılır diye korkuluyor. 
     
     YARIN 

</TEXT>
</DOC>
