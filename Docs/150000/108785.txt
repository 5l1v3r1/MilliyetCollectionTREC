<DOC>
<DOCNO> 108785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/siyaset/siy05.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Parti tüzüğü Gül’ü gösteriyor 
</HEADLINE>
<TEXT>

     ABDULLAH KARAKUŞ 

     AKP lideri Erdoğan’ın milletvekilliği yolunun kapanmasının ardından AKP’de "Başbakan adayımız kim olacak " tartışması başladı. Ancak Genel Sekreter Ertuğrul Yalçınbayır, YSK kararının ardından Genel Başkan Yardımcısı Abdullah Gül’ü işaret etti. Yalçınbayır, "Tüzüğün 81. maddesine göre protokol sıralaması bellidir. Genel başkandan sonra gelen Gül’dür. Olası bir hükümette kime görev verileceği konusunda tüzük hükümleri açıktır, partinin kuralları uygulanacaktır" dedi. Ancak kulislerde, Grup Başkanı Bülent Arınç ile Genel Başkan Yardımcısı Vecdi Gönül’ün isimleri de AKP liderliği için dile getirildi. Bu arada, AKP yönetiminde, Erdoğan’ın İstanbul 1. bölge 1. sıradaki yerinin de, karara tepki olması için boş bırakılması eğilimi öne çıktı. 
     



 SİYASET 















</TEXT>
</DOC>
