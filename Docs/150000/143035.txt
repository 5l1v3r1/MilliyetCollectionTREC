<DOC>
<DOCNO> 143035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo12.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay 0 - Malatyaspor 2 maç sonucu 
</HEADLINE>
<TEXT>

     Birinci Süper Lig'de yapılan maçta, Malatyaspor, Altay'ı deplasmanda 2-0 yendi. 
     Karşılaşmanın ikinci yarısında Altay beraberlik golüne ulaşmak için savunma güvenliğini bırakarak daha sık gol pozisyonu bulmaya yönelik bir oyun sergiledi. 
     Malatyaspor ise geliştirdiği kontraataklarla rakibinin savunma zaafını değerlendirmeye yöneldi ve ikinci golü de bularak, maçı kazanmasını bildi. 
     Karşılaşmanın ikinci yarısına Altay, İbrahim'in yerine Oktay'ı x oyuna alarak başladı. 
     50. dakikada Malatyaspor kontraatağında Serkan ceza alanına girdi ve pasını uygun durumdaki Duro'ya çıkardı. Bu futbolcu kontrolsuz bir vuruşla meşin yuvarlağı auta göndererek, takımını mutlak golden etti. 
     56. dakikada Oktay çalımlarla ceza alanına girerken kendini yere bıraktı. Hakem Boşat bu hareketi ''kendini yanıltmaya yönelik'' bularak Oktay'a sarı kart gösterdi. 
     59. dakikada Altay atağında Sinan, topu kale önündeki Ümit'e gönderdi, bu futbolcunun yakın mesafeden vuruşunda meşin yuvarlak üstten auta gitti. 
     64. dakikada Altay'da Ümit sarı kart gördü. 
     71. dakikada Malatyaspor'un ikinci golü geldi. Bu dakikada Fazlı'nın sol kanattan ceza alanına ortasında, Duro düzgün bir vuruşla meşin yuvarlağı ağlara gönderdi 2-0. 
     72. dakikada Malatyaspor'da Duro'nun yerine İlhan Var x , 74. dakikada ise Altay'da Aytekin'in yerine Effa x , 77. dakikada Altay'da Sinan'ın yerine Fatih x oyuna dahil oldu. 
     80. dakikada Malatyaspor'da Stankov sarı kart gördü. 
     85. dakikada Altay'da Haydar, yardımcı hakemle girdiği diyalog sonrasında kırmızı kart gördü ve oyun dışı kaldı. 
     88. dakikada Malatyaspor'da Ümit Erbay sarı kart gördü. 
     89. dakikada Malatyaspor'da Sertan'ın yerine Hasan Özer , 90. dakikada da Fazlı'nın yerine Sancak oyuna girdi. 
     Karşılaşma 2-0 Malatyaspor'un üstünlüğü ile sona erdi. 
     





</TEXT>
</DOC>
