<DOC>
<DOCNO> 109213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/ekonomi/eko14.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kur şirketi, al ihaleyi’ dönemi sona eriyor 
</HEADLINE>
<TEXT>

     Kamu işlerinde, hemen şirket kurarak ihaleye girme ve hatırlı kişilerin desteğiyle devletten trilyonlarca liralık ihale alma dönemi sona eriyor. Kamu İhale Kurumu’nun, 1 Ocak 2003’te yürürlüğe girecek olan Devlet İhale Kanunu’na ilişkin mevzuat hazırlığı sürüyor. Ekimde son şeklini alması beklenen ve Avrupa Birliği’nden iki uzmanın da katılımı ile sürdürülen çalışmalarda, iş ve keşif artışı yerine anahtar teslimi ihaleye geçiliyor. Bir iş kaç liraya ihale edildiyse belirli şartlar dışında o paraya bitirilecek. 
     
     Bürokrata karne yok 
     Ödenek olmadan ihale yapılamayacak. Bayındırlık Bakanlığı bürokratlarının A tipi karne alıp, kiraya vermesi de artık mümkün olmayacak. İhale verilirken, benzer işi yüzde 70 oranında bitirmiş olma performansı aranacak. Sıfırdan yeni şirket kurup, devletten trilyonlarca liralık ihale alınamayacak. 
     



 EKONOMİ 






















</TEXT>
</DOC>
