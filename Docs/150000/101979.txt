<DOC>
<DOCNO> 101979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/spo02.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arz ederim 
</HEADLINE>
<TEXT>

Lorant’ın, Ortega’yı oynatmayacağını yöneticilere maçtan iki gün önce söylediği, tepkileri tarttıktan sonra kararını kesinleştirdiği öğrenildi 
     Bilmeyenler şok oldu 
     FENERBAHÇE’NİN Feyenoord karşısına çıkacak on biri açıklandığında herkes şok oldu. Lorant, yönetimin Şampiyonlar ligi hesabıyla 22 milyon dolar harcayarak aldığı Ortega’yı yedek bırakmıştı. Alman hocanın bu kararı tribünlerde buz gibi bir rüzgar estirirken, yöneticiler seçimi, "Feyenoord’da da Leonardo yedekte. Hocanın bir bildiği vardır" sözleriyle karşıladılar. 
     
     Hepsine fikrini sordu 
     ANCAK olayın yönetim için sürpriz olmadığı anlaşıldı. Lorant ilk maçın taktiğini oluştururken Ortega’yı "yetersiz" görüp, oynatmamaya karar verdi. Maçtan iki gün önce Rotterdam’da kamptayken, yöneticilerle bire bir yaptığı görüşmelerde fikrini açıkladı. Arjantinli futbolcunun henüz hazır olmadığını söyleyen Lorant, fazla itiraz olmadığını görünce kararını uyguladı. 
     
İSYANFeyenoord yenilgisi oyuncuları çileden çıkardı. Bazı futbolcular korkak oynadıklarını söylediler 
     FENERBAHÇE’NİN 1 - 0 kaybettiği Feyenoord maçının faturasını, Sarı - Lacivertli oyunculardan bazıları Lorant’a çıkardı. Alman hocanın verdiği taktiğin "korkakça" olduğunu belirten çok önemli bir oyuncu çevresine, hücumu düşünmeleri halinde daha avantajlı bir skorla dönebileceklerini iddia ederek, "Lorant bizi korkak oynattı ve yenildik" şeklinde dert yandı. 
     TAKIM içindeki önemli oyuncular da normal taktikleriyle sahaya çıkmaları durumunda daha etkili olabileceklerini savundular. Feyenoord karşısında ilk kez uygulanan taktiğin takımı geriye çektiğini, ataklarda etkisiz kalmalarına neden olduğunu belirten futbolcular, sahaya çıkan on birin de kendilerini şaşırttığını ve büyük fırsat teptiklerini dile getirdiler. 
     
Dargınlık bitmedi      UZUN bir aradan sonra ilk kez bir Fenerbahçe maçını izlemek için Rotterdam’a giden Futbol Federasyonu Başkanı Haluk Ulusoy ile Aziz Yıldırım’ın arasındaki buzlar yine erimedi. Ulusoy, yanında yönetici arkadaşlarıyla birlikte maçı VİP tribününde izledi. Aynı tribünde olmalarına karşın Yıldırım ve diğer yöneticiler Ulusoy ile karşı karşıya gelmediler. 
     
Cehennemde şans lazım      HOLLANDA basını 1 - 0’lık galibiyetin rövanş karşılaşması için çok küçük bir avantaj olduğu yolunda görüş birliğine vardı. Feyenoord’un tecrübesinin İstanbul’daki seyirci atmosferinde yeterli olup - olmayacağı tartışılırken, Ortega’nın yedekte bırakılması da şaşkınlıkla karşılandı. Hollanda gazetelerinden bazılarının görüşleri şöyle 
     
     De Telegraaf 
     GAZETEDE, Ono’nun mükemmel bir golle Feyenoord’a hayat verdiği yer alırken, bu skorun tur için yetip yetmeyeceğinin bir soru işareti olduğu yazıldı. Ortega’nın ilk 11’de yer almayışının şaşırtıcı olduğu haberinin yanı sıra, kaleci Rüştü’nün farklı önlediğine dikkat çekildi. 
     
     Feyenoord resmi site 
     FENERBAHÇE karşısında, az da olsa avantajlı duruma geçildiği yazılırken, hazırlık maçlarında isteneni veremeyen Japon Ono’nun altın değerinde bir gol attığı belirtildi. Bu arada kaleci Zoutebier "1-0’lık sonuç bize kesinlikle yetecek" diye iddialı bir açıklama yaptı. 
     
     VI dergisi 
     FEYENOORD’UN "küçük" bir galibiyet aldığı yazılırken, Ortega’nın ilk 11’de yer almamasının herkesi şaşırttığı belirtildi. Hollandalı ekibin her şeye rağmen az da olsa İstanbul’a avantajlı bir skorla gideceği ifade edildi. 
     
     Algemeen Dagblad 
     GAZETEDE Feyenoord’un, Fenerbahçe karşısında sabrettiğini ve bunun karşılığını Ono’nun golüyle aldığı yazıldı. Kırmızı Beyazlı ekibin aynı sabırı İstanbul "Cehenneminde" de gösterdiği taktirde turu geçen taraf olacağı belirtildi. 
     
     Rotterdams Dagblad 
     HABERDE Feyenoord’un İstanbul cehenneminden korkmadığı zira, geçen sezon UEFA Kupası’nda edindiği tecrübeyle İstanbul’da tur atlayabileceği vurgulandı. Hollandalı ekibin rövanş maçında şansa da ihtiyacı olduğu belirtilerken "İstanbul’daki atmosfer Glasgow, Milano ve Freiburg’daki atmosferin toplamından daha zordur" denildi. Emerton ve Kalou’nun şutlarını kurtaran kaleci Rüştü’nün gerçek bir yıldız gibi oynadığı yazıldı. 
     
Stevic tam isabet      YENİ transfer Stevic ilk maçı olmasına rağmen, Feyenoord maçındaki performansıyla tam not aldı. Yugoslav futbolcunun oyun yapısı olarak Fenerbahçe’nin tam istediği tipte olduğu belirtildi. Yöneticiler transferde tam isabet sağladıklarını açıkladılar. Fenerbahçeli futbolcular da Stevic’in takıma çok yararlı olacağını, kısa sürede kendisini sevdirdiğini söylediler. 
     
Mirkovic’den hela molası      FEYENOORD maçından sonra Ortega ile birlikte doping kontrolü için idrar örneği vermesi gereken Mirkovic, işini çabuk göremeyince takım uçağını kaçırdı. Kendisine getirilen kaba bir türlü çiş yapamayan Yugoslav futbolcunun gecikmesi üzerine Rotterdam havaalanı yetkilileri uçağı bekletmediler. Mirkovic kafileden sonra kalkan taraftar uçağı ile İstanbul’a döndü. 
     
Rüştü’ye ara tedavi      SÜREKLİ olarak belindeki ve kasığındaki ağrılardan şikayetçi olan Rüştü, Rotterdam’dan Münih’e geçti. Kendisini daha önce de tedavi eden Bayern Münih’in de doktoru olan Wohlfart’a giden milli kaleci, bugün İstanbul’a gelecek. Rüştü’nün önemli bir durumu olmadığı ancak son kontrolden sonra başlayacak tedavi etabıyla daha sağlıklı hale geleceği belirtildi. 
     



 SPOR 




























</TEXT>
</DOC>
