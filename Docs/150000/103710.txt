<DOC>
<DOCNO> 103710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yazar/altan.html </URL>
<DATE> 2002/08/24/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Sorular 
</HEADLINE>
<TEXT>

     Tuttuğunuz parti iktidara geldiğinde, kışın ısınma sorununuz daha kolay mı çözümlenecek 
     
     - Tuttuğunuz parti, barajı geçemezse sevdiğiniz kız, yahut erkekle evlenme umudunuz suya mı düşüyor 
     
     - Seçimlerde hiç beğenmediğiniz siyasetçiler başarılı olursa, çocuğunuzun okul sorunu iyice çıkmaza mı girecek 
     
     - Geçim koşullarınızın iyileşmesinde kayınvalidenizden kalma olasılığı bulunan miras mı, daha etkili yoksa yakından tanıdığınız bir siyasetçinin kabineye girmesi mi, daha etkili olabilir 
     
     - Orman yangınları, yahut sel baskınlarıyla "siyaset" arasında bir ilişki kurduğunuz hiç oldu mu 
     
     - Diş doktorunuzun da siyasete meraklı olmasının, size ne gibi yararları dokunuyor dolgularınızı daha özenli mi yapıyor 
     
     - Başınız ağrıdığı zaman aklınıza tuttuğunuz partiden yardım rica etmek geliyor mu 
     
     - Bir ev edinmek için girdiğiniz yapı kooperatifiyle aranızda çıkan sorunları, ne tür bir iktidarın çözümleyebileceğini düşünüyorsunuz 
     
     - Kendinizi çok kişiden üstün görmenizde, daha hızlı araba kullanmanız mı etken yoksa eski bir belediye başkan adayını yakından tanımanız mı 
     
     - Ne Anayasa’yı, ne Ceza Yasası’nı, ne de parti programlarından herhangi birini, bir kez olsun, şöyle azıcık gözden geçirmemiş olduğunuz halde, siyasal tartışmalara girişiyor musunuz 
     
     - Gece karabasan gördüğünüz zaman, korkuyla uyandığınızda, Türkiye’nin iç ve dış borçlarını mı düşünmeye başlıyorsunuz 
     
     - Vadesi gelen taksit ödemelerini, seçimlerden sonraya erteleme çabasında mısınız Şayet öyleyse, neden 
     
     - Tanıdığınız siyasal bir liderin, dostlarınızla konuşurken size sağladığı böbürlenmenin oranı ne kadar Bazı konularda, örneğin sağlık konularında, kendisini uyarmış olmakla da övündüğünüz hiç oluyor mu 
     
     - Berbere gittiğinizde, siyasal konularda bazı kulis bilgilerini açıklıyor ve "işin iç yüzünü" anlatıyor musunuz 
     
     - Kazara milletvekili olsanız, önce ne yapardınız Örneğin arabanızı mı değiştirirdiniz, yoksa oturduğunuz evi mi 
     
     - 1512’den 1618’e kadar sürmüş olan Celali başkaldırılarıyla, Alevi soykırımları hakkında bir film yapmayı hiç düşündünüz mü 
     
     - Azınlıklar arasında geçim sıkıntısı çekenlerin pek fazla bulunmayışını, neye bağlıyorsunuz hem de siyaset dışı kaldıkları ve seçimlerde temsil edilmedikleri halde 
     
     - Şayet bizzat siz iktidarda olsaydınız, Türkiye’nin durumu daha mı iyi olurdu nasıl 
     
     - Türk yazarlarından kaç tanesini, hiç imzalarına bakmadan, sadece üsluplarından tanıyıveriyorsunuz Örneğin Haldun Taner’in bir piyesini, Orhan Asena’nın bir piyesinden ayırt edebilir misiniz Oy vermeyi düşündüğünüz siyasal liderin, böyle bir özelliği ve donanımı var mı 
     
     - Türkiye’de 50 milyon insan günlük gazetelere elini bile sürmediği halde siyasal iradesini hangi etkiler altında kullanıyor bu arada sizin benimsediğiniz ölçüler nedir 
     
     - Bizdeki siyasal liderler, hangi ülkelerde siyasal lider olamaz, yahut olabilirdi nedenleri 
     
     - Dağlara taşlara "Önce vatan" diye yazmak yerine, "Önce meslek" diye yazılsa, acaba daha iyi olmaz mıydı 
     
     - Son 70 yılda, kimlerden kazık yenmiş olduğunu hiç düşündünüz mü düşündüyseniz, buldunuz mu buldunuzsa, nasıl buldunuz 
     
     







Sorular 


YÖK adaleti... 


Derviş ve iktidar 


"Durun, siz kardeşsiniz .." 


Üniversiteli gençlik mutlaka oy kullanmalı 


Yalnız bizde değil... 


Nasıl anlatsam, nerden başlasam 


Değişseler n’olur, değişmeseler n’olur 


CHP’li Derviş ve seçim 


CHP’ye gelecek yeni oyları kim engeller 


Rakamlar yanıltıyor 


Solcu kimdir Sol birleşir mi 


</TEXT>
</DOC>
