<DOC>
<DOCNO> 148438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sontur18.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş dehşeti... Hamile kadını tartaklayıp evini yaktı... 
</HEADLINE>
<TEXT>

     Konya'nın Akşehir İlçesi'nde alkollü kişi, birlikte yaşadığı 3.5 aylık hamile kadını tartaklayıp, kadının erkek kardeşini bıçakladıktan sonra, evini kundakladı. 
     Edinilen bilgiye göre, Yeni Mahalle Küçük Sokak'ta oturan Eyüp Ö 25 , aldığı alkolün de etkisiyle, evine gelen, birlikte yaşadığı Sedef Karakiraz'ın kardeşi Yaşar Karakiraz 23 ile tartıştı. 
     Tartışmanın kavgaya dönüşmesi üzerine Eyüp Ö, Yaşar Karakiraz'ı bıçakla yaralayarak, 3.5 aylık hamile Sedef Karakiraz'ı da tartakladı. 
     Akşehir Devlet Hastanesi'nde tedavi altına alınan Sedef Karakiraz ve kardeşi Yaşar Karakiraz, Eyüp Ö'nün, kavganın ardından evde bulundukları sırada dışarıya çıkarak evi ateşe verdiğini, kendilerini evden dışarı zor attıklarını söylediler. 
     Evin, içindeki eşyalarla birlikte yanmasına neden olan Eyüp Ö, güvenlik güçleri tarafından yakalandı. Gözaltına alınan sanığın kısa süre önce cezaevinden çıktığı ve asker kaçağı olduğu öğrenildi. Olayla ilgili soruşturma devam ediyor. 
     





</TEXT>
</DOC>
