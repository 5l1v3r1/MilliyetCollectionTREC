<DOC>
<DOCNO> 142027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko25.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Chhibber'ın sözleri özünde doğru, biçim olarak yanlış 
</HEADLINE>
<TEXT>

     Ankara Ticaret Odası ATO Başkanı Sinan Aygün, ''Ajay Chhibber'in söyledikleri öz olarak doğru, biçim olarak yanlıştır. Ancak hükümet bu eleştiriyi hak etmiştir'' dedi. 
     Aygün, yaptığı yazılı açıklamada, Dünya Bankası Türkiye Temsilcisi Ajay Chhibber'in 2003 bütçesi nedeniyle hükümete ve Uluslararası Para Fonu'na IMF yaptığı eleştirileri değerlendirdi. 
     Dünya Bankası'nın bugüne kadar benzer uygulamalar karşısında suskun kalmasına karşılık, bu kez tezkere aşamasındaki çıkışını ihtiyatla karşıladıklarını belirten Aygün, ''Neden tezkereyse, Chhibber şık olmayan bir yol seçmiştir'' dedi. 
     Hükümetin açıkladığı tasarruf ve gelir artırmaya yönelik tedbirler paketinin sosyal devlet ilkesi ile bağdaşmayacak gelir artırıcı önlemler içerdiğini kaydeden Aygün, bu düzenlemelerin kayıtdışı işçilik ve kayıtdışı ekonomiyi patlatacağını, sosyal sorunları artıracağını ve büyümeyi olumsuz etkileyeceğini savundu. 
     Bu uyarıları sürekli olarak yaptıklarını ancak felaket tellallığı ile suçlandıklarını ifade eden Aygün, açıklamasına şöyle devam etti 
     ''Yabancı söyleyince manşet, Türk söyleyince mahşer... Sözün gücü uyruğa göre değişiyor. Bu anlamda Türk reel sektörünün, memurun, işçinin, çiftçinin basın sözcülüğünü yaptığı için Dünya Bankası temsilcisine teşekkür ederiz. Ancak niyet başkaysa kırmızı kart gösteririz.'' 
     
     EK VERGİLER 

     Açıklamasında ek vergilerin geri alınması hükümete de seslenen ATO Başkanı Aygün, hükümetin yanlış bir adım attığını ve bundan geri dönerek doğru adım atması gerektiğini bildirdi. 
     Ek vergilerin hiçbir gerekçesi ve mantığı olmadığını belirten Aygün, ''Başbakan değişikliği nedeniyle yapılacak havada ikmal bunun için eşsiz bir fırsattır. Bu fırsatı heba etmeyin. Çiftçiyi, memuru, emekliyi IMF'ye teslim etmeyin, Dünya Bankası'na da malzeme vermeyin'' dedi. 
     





</TEXT>
</DOC>
