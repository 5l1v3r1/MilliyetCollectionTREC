<DOC>
<DOCNO> 146437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun04.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişmanlık duymuyorlar’ 
</HEADLINE>
<TEXT>

İngiliz gazeteci Franchetti, harek tın başından bu yana gördüklerini yazdı ABD’li askerler, sivillerin ölümünden sonra herhangi bir pişmanlık belirtisi göstermiyor 
     FRANKFURT Milliyet 

     İngiliz Sunday Times gazetesinin Irak’ta görevli muhabiri Frank Franchetti, dün yayımlanan haberinde, Amerikan deniz piyadelerinin Nasıriye yakınlarında aralarında kadın ve çocukların da bulunduğu en az 12 sivili öldürdüklerini duyurdu. Sunday Times’ın haberi, Alman haber dergisi Der Spiegel’in web sayfası Spiegel Online’da da yayımlandı. Franchetti, gözlemlerini şöyle anlattı 
     "Kurşunlarla kalbura dönmüş ve h l yanmakta olan 15 arabanın ortasında 12 ölü sivil saydım. Hepsi de, muhtemelen ABD saldırısı sonucu ölmekten korktukları için şehri gece terk etmeye çalışmıştı. Suçları, koalisyonun ikmal hatları için çok önemli bir köprü üzerinden geçmeye çalışmaktı... Suçları, hareket eden her şeye ateş emri almış, ölüm korkusu içindeki genç Amerikan deniz piyadelerinin üzerine doğru koşmaktı." 
     Savaşın başından beri Amerikan birliklerinin harek tını izleyen Franchetti, ölülerin arasında çocukların da bulunduğunu kaydederek, "Altın sarısı çok hoş elbiseli, yaşı ancak 5 olan bir kız, belki de babası olan bir adamın yanında ölü yatıyordu. Adamın kafasının yarısı yoktu" dedi. 
     Muhabir, olay yerindeki Amerikan askerlerinin pişman olduğuna dair herhangi bir işaret görmediğini de yazdı. Irak’tan nefret etmeye başladığını açıklayan bir astsubay, Iraklıların hasta’ olduklarını söylemiş ve şöyle devam etmiş "Biz de onlara kemoterapi yapıyoruz." 
     


GÜNCEL 


























</TEXT>
</DOC>
