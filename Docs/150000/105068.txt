<DOC>
<DOCNO> 105068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/siyaset/siy03.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kafayla AB olmaz 
</HEADLINE>
<TEXT>

Bingöl’de işkence gördüğünü iddia eden bir kişinin başvurusunu İçişleri Bakanlığı’na bildiren İnsan Hakları Derneği hakkında soruşturma açıldı 
     GÖKÇER TAHİNCİOĞLU Ankara 

     TBMM, anadilde öğrenimden idam cezasının kaldırılması kadar Avrupa Birliği’ne üyelik yolunda tarihi adımlar atarken Bingöl’de işkence gördüğü iddia eden bir kişinin başvurusunu İçişleri Bakanlığı’na bildiren İnsan Hakları Derneği hakkında soruşturma açıldı. İHD Başkanı Hüsnü Öndül, "Böyle bir şey ilk kez başımıza geldi" dedi. 
     Ocak 2002’de, Bingöl’de yasadışı örgüt üyesi oldukları iddiasıyla gözaltına alınan bir grup gençten biri olayla ilgisi olmadığı gerekçesiyle serbest bırakıldı. İHD Bingöl Şubesi’ne başvuran genç, derneğin işkence şik yetlerine ilişkin formunu doldurdu. Formda, olayla ilgisinin olmamasına rağmen gözaltına alındığını ve işkence gördüğünü öne süren genç, emniyette arkadaşlarına işkence yapılmaya devam edildiğini iddia etti. Form, acil bir durum söz konusu olduğu için hemen İHD’nin genel merkez yöneticilerine iletildi. 
     Dernek yöneticileri, İçişleri Bakanı Rüştü Kazım Yücelen’e bir yazı göndererek, iddianın araştırmasını istedi. Ancak İHD yöneticileri bu girişimden hiçbir sonuç alamadı. 
     Dernek yöneticileri, aradan yaklaşık yedi ay geçtikten sonra Ankara Başsavcılığı’ndan gönderilen yazı üzerine Ankara Adliyesi’nde ifade verdi. 
     



 SİYASET 















</TEXT>
</DOC>
