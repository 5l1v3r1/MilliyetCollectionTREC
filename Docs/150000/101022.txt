<DOC>
<DOCNO> 101022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sonspo20.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 0 - Fenerbahçe 0 newline maç sonucu 
</HEADLINE>
<TEXT>

     Birinci Süper Futbol Ligi'nde 2002- 2003 sezonunun Trabzonspor ile Fenerbahçe arasında oynanan açılış maçı golsüz berabere sonuçlandı 
     
     İlk yarı 

     11. dakikada Ümit Özat'ın uzun pasında, Revivo topu ceza alanı içinde uygun durumdaki Washington'a çıkardı. Ancak, bu futbolcu ağır davranınca savunmada Serkan tehlikeyi uzaklaştırdı. 
     18. dakikada Mustafa'nın uzun pasıyla rakibinden sıyrılarak soldan ceza alanına giren Mehmet Yılmaz'ın çapraz pozisyondaki sert şutunda, top yandan auta gitti. 
     20. dakikada Hasan'ın ceza alanı dışından sert şutunda top üstten auta gitti. 
     27. dakikada Aurelio'nun uzun pasıyla bir anda ceza alanı içinde kaleci Rüştü ile karşı karşıya kalan Mehmet Yılmaz, kötü bir vuruş yapınca takımını mutlak bir golden etti. 
     29. dakikada Revivo'nun soldan kullandığı serbest vuruşta, ceza alanı içinde kalabalığın arasından iyi yükselen Johnson'ın kafa vuruşunda, top üstten auta gitti. 
     30. dakikada Gökdeniz'in ceza alanı dışından sert şutunda, yerden giden topu kaleci Rüştü kornere gönderdi. 
     36. dakikada Ogün'ün ceza alanı çizgisinin hemen önünden kullandığı serbest vuruşta, kaleci Petkoviç solundan köşeye giden topu mükemmel bir refleksle kornere çelmeyi başardı. 
     42. dakikada soldan ceza alanına giren Washington'un içeriye doğru çıkardığı topa kaleci Petkoviç yatarak sahip oldu. 
     Karşılaşmanın ilk yarısı 0-0 sona erdi. 
     -Sarı Kart Dk. 45 Revivo Fenerbahçe 
     
     İkinci yarı 

     Fenerbahçe ikinci yarıya Ortega'nın yerine Ali Güneş'i oyuna alarak başladı. 
     51. dakikada Serhat'ın sağdan ortasında, kaleci Petkoviç'in uzaklaştıramadığı topu savunma son anda araya girerek uzaklaştırdı. 
     Aynı dakikada Trabzonspor taraftarlarının sahaya yabancı madde atması üzerine maçın hakemi Kuddusi Müftüoğlu anons yaptırdı. 
     55. dakikada Trabzonspor'da Bushaj'ın yerine Selahattin oyuna girdi. 
     56. dakikada Mehmet Kahraman'ın çıkardığı topa, Aurelio'nun yerden vuruşunda kaleci Rüştü sahip oldu. 
     57. dakikada Fenerbahçe'den Ogün, 58. dakikada da Trabzonspor'dan Mehmet Kahraman sarı kart gördü. 
     59. dakikada Selahattin'in sağdan ortasında, yakın mesafeden Gökdeniz'in kafa şutunda, top kaleci Rüştü'de kaldı. 
     60. dakikada Fenerbahçe'den Serhat sarı kart gördü. Aynı dakikada Trabzonspor'dan Mehmet Kahraman ikinci sarı kartını görerek kırmızı kartla oyun dışı kaldı. 
     61. dakikada Trabzonspor'da Hakkı'nın yerine Feridun oyuna dahil oldu. 
     62. dakikada Fenerbahçe'den Fatih sarı kart gördü. 
     63. dakikada Fenerbahçe'de Abdullah'ın yerine Cem Karaca oyuna girdi. 
     70. dakikada Trabzonspor'dan Serkan Özsoy, 72. dakikada Fenerbahçe'den Johnson sarı kart gördü. 
     73. dakikada Gökdeniz'in pasıyla ceza alanı içinde topla buluşan Mehmet Yılmaz'ın şutunda, kaleci Rüştü sert gelen topu kurtarmayı başardı. 
     74. dakikada Fenerbahçe'de Washington'un yerine Rapaiç oyuna girdi. 
     76. dakikada Trabzonspor'da Mehmet Yılmaz yerini Lee Eul Yong'a bıraktı. 
     Karşılaşmada bundan sonraki dakikalarda her iki takım da etkili bir gol pozisyonuna giremedi ve maç 0-0 sona erdi. 
     





</TEXT>
</DOC>
