<DOC>
<DOCNO> 101971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/aspo.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi’ne endekslenen Fenerbahçe camiasını elenme korkusu sardı. 27 Ağustos’daki rövanş maçı yönetimden teknik heyete kadar herkesin kaderini çizecek 
</HEADLINE>
<TEXT>
GERiLiM 
Yöneticiler, teknik heyete sürekli destek verirken, Feyenoord karşısındaki kötü bir sonuç karşısında tepkileri nasıl karşılayacaklarını düşünüyor 
Takımı bir türlü istenilen seviyeye getiremeyen Lorant için artık geri sayım başladı gibi. Alman hoca eleme turunu geçemezse gönderilebilir 
Büyük yatırımlarla 55 bin kişilik yapılan, kombineleri satılan Şükrü Saracoğlu Stadı’nın, taraftarın morali bozulursa boş kalmasından endişe ediliyor 
     YUSUF KOBAL 

     "Taraftar ne der " 
     FENERBAHÇE’Yİ "Dünya Takımı" yapmak için yola çıkan yönetim, 27 Ağustos’ta oynanacak Feyenoord rövanş karşılaşmasını endişe ile beklemeye başladı. İlk maçın kaybedilmesine rağmen yöneticiler umutlarını korurken, kötü bir sonuç alındığı taktirde gelen tepkileri nasıl karşılayacaklarını şimdiden kara kara düşünmeye başladılar. Şampiyonlar Ligi’nden elenilmesi halinde Yönetim Kurulu’nun göreve devam edip, etmemeyi görüşeceği öne sürüldü. 
     
     Lorant’ın dönüm noktası 
     GÖREVE başladığı günden bu yana Fenerbahçe’yi "taşıyamadığı" yönünde eleştiriler alan Lorant için de Şampiyonlar Ligi dönüm niteliği taşıyor. Önceki günkü maçta 22 milyon dolara alınan Ortega’yı oynatmayarak herkesi şaşırtan Alman hocanın koltuğu artık sallanıyor. Lorant bu konuda "Basında benim yerime şimdiden başka hocaların düşünüldüğünü tabii ki okuyorum ancak bu konudaki kararı verecek ben değilim ki" diye yorum yaptı. 
     
     Boşa yatırım 
     ŞAMPİYONLAR Ligi hesaplarıyla transfer edilen Ortega ve büyük harcamalarla kapasitesi arttırılan Şükrü Saracoğlu Stadı’nın getireceği verim de tehlikeye girdi. Yönetim grup maçlarından sağlayacağı gelirin yanı sıra, 55 bin kişilik stadından alacağı hasılatı düşünerek yatırım yaptı. Fakat ön elemeden geçilememesi halinde bütün planlar alt - üst olacak. Taraftarda yaşanacak küskünlük ile lig maçlarında stadın boş kalma tehlikesi de var. 
     



 SPOR 




























</TEXT>
</DOC>
