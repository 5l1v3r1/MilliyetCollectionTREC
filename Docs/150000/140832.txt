<DOC>
<DOCNO> 140832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo26.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'da, Denizlispor maçı hazırlıkları sürüyor... 
</HEADLINE>
<TEXT>

     Altay Kulübü Başkanı Ahmet Taşpınar, Denizlispor ile yapacakları karşılaşmada ''Ege'ye yakışacak'' nitelikte bir futbol ortaya konulacağını söyledi. 
     Ahmet Taşpınar, siyah-beyazlıların Gaziantepspor karşısında oynadıkları futboldan memnun olduğunu belirterek, ''Ligin en çok gol yiyen takımı iken Gaziantepspor'a tek pozisyon dahi vermedik. Takımımızın gol yememe becerisini göstermesi nedeniyle, son derece memnunuz'' dedi. 
     Denizlispor'un UEFA Kupası'nda elendikten sonra lige ağırlık verdiğini kaydeden Taşpınar, şöyle konuştu 
     ''Rakibimiz, ligin iyi futbol oynayan ekiplerinden. UEFA Kupası'nda 4. tura bileklerinin hakkıyla yükseldiler. Puan cetvelinin üst sıralarını hedefliyorlar. Bizim de durumumuz ortada. Şiddetle puana ihtiyacımız var. Her iki takımın da çok mücadele ettiği Ege'ye yakışacak nitelikte bir maç olacak.'' Öte yandan Gaziemir Kutlu Aktaş Tesisleri'nde hazırlıklarını sürdüren siyah-beyazlılarda, sakatlığı nükseden Ümit İnal'ın durumunun maç saati netleşeceği bildirildi. 
     Altay'da, kart cezalısı Ahmet ve Murat Karakoç'un yanısıra, sakatlığı süren Oktay ve Buba'nın Denizli'de forma giyemeyecekleri bildirildi. 
     





</TEXT>
</DOC>
