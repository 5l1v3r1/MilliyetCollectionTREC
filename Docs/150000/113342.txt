<DOC>
<DOCNO> 113342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/dunya/dun00.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Başbakanı Guy Verhofstadt Milliyet için küreselleşmeyi yazdı 
</HEADLINE>
<TEXT>
Yoksulluğa karşı birleşelim 
Biz Avrupalılar bir yandan yoksullukla mücadele ederken, diğer yandan yoksulluğun ortadan kaldırılması çabalarına köstek oluyoruz. Bir yandan yoksulluğu ortadan kaldırmaya çalışırken diğer yandan devam etmesine yol açan adımlar atıyoruz 
     Guy Verhofstadt, Belçika Başbakanı. Bu açık mektup 26 Kasım 2002 tarihinde Belçika’nın Leuven kentinde toplanacak olan İkinci Uluslararası Küreselleşme Konferansında tartışılmak üzere sunulacak eyleme ve reforma yönelik önerilere çağrıdır. Özellikle gençler tartışmaya davet edilmektedir bakınız www.globalisationdebate.be 
     Dünyanın gözünün kulağının olası Irak savaşıyla ilgili gelişmelere odaklandığı bu günlerde diğer önemli sorunlar gündemdeki yerlerini kaybediyor. Daha bir yıl once küreselleşme yanlıları ile karşıtları arasında kızışan çatışmaları hatırlayan var mı Yoksulluk sorunu artık önemini yitirdi mi 
     Dünyanın en yoksul ve en zengin insanları arasındaki şiddetli sınıf çatışmalarını nasıl önleyebileceğimiz, kuşkusuz yüzyılın en can alıcı sorusuydu. Her gün açlık ve hastalıklarla mücadele ederek hayatta kalmaya çalışan iki milyar insan ve tek dertleri gözde pembe dizilerinin ikinci bölümünü kaçırmamak olan diğer yarım milyar. Günümüzde iki grup arasındaki gelir farkı ortalama 30 1’dir. Sorun, bu farkın azalmak bir yana gittikçe artmasından kaynaklanmaktadır. 
     
     İki uç nokta 
     İki uç nokta arasında, küreselleşmenin nimetlerinden de yararlanan üç milyar insan bulunmaktadır. Aynı nesile mensup bu insanlar -özellikle Asya’da başlarını sokacak bir çatı, sırtlarına giyecek elbise ve karınlarını doyuracak yemek uğruna günlük mücadelelerinden kaçma yolunu seçmişlerdir. Bunlar, serbest piyasa ve serbest ticaret anlamına gelen küreselleşmenin, yoksulluğun önlenmesinde en iyi yöntem -aslında kanıtlanmış tek yöntem olduğunu göstermektedir. 
     Ancak açlık düzeyinde yaşayan en yoksul iki milyar insan da serbest ticaret ve küreselleşmenin yeterli olmadığının kanıtıdır. Avrupa Birliği olarak bizler, Birlik kurulduğundan bu yana yeni üye devletlerin yoksulluğun pençesinden kurtulması için yardım etmekteyiz ve önümüzdeki on yıllık dönem içerisinde de bu yardımları Orta ve Doğu Avrupa’nın tamamında vermeye devam edeceğiz . Bunu serbest ticaret, yoğun işbirliği, mali destek ve özellikle söz konusu ülkelerle ortaklık yaparak başarmaktayız. 
     Artık bir mega konferanstan Monterrey, Roma veya Johannesburg’da yapılan bir diğerine koşuşturmaktan vazgeçelim. Biz Avrupalılar ve Amerikalılar, "küreselleşme karşıtı" veya "küreselleşme yanlısı" tabirlerinin ne anlama geldiği konusunda birbirimizin aklını karıştırmaya bir son vermeliyiz. İhtiyacımız olan şey, daha fazla kalkınma ve hem Avrupalılar hem de Amerikalılar olarak -kendi menfaatimize olan çabalar da dahil olmak üzere daha fazla çaba gösterme konusunda görüşbirliğine varmamızdır. 
     Geçtiğimiz yıl Doha’da toplanan WTO Dünya Ticaret Örgütü konferansında, serbest ticaret ve daha fazla kalkınma yolunda ileriye dönük oldukça verimli gelişmeler yaşanmıştır. Ancak WTO’nun atacağı adımları beklememize gerek yok. Biz Avrupalılar kendi çabalarımızla ileriye dönük adımlar atabiliriz. 
     
     İkiyüzlü tutum 
     Şimdiden ticareti daha da serbestleştirebiliriz. 48 az gelişmiş ülkeye Avrupa pazarına vergisiz ve kotasız giriş hakkı tanıyan Şubat 2001 Avrupa "Silah Hariç Herşey" hareketi bu yönde atılmış başlıca adımlardan birisidir. Ancak, kalkınmakta olan birçok ülke için kritik öneme sahip -muz, pirinç ve şeker gibi tarım ürünlerin özellikle seçilerek 2006 ve 2009 yılına kadar pazarımıza serbest girişine büyük ölçüde sınırlama getirilmesi ikiyüzlü bir tutum değil mi 
     Gelir düzeyi açısından en yoksul ülkelerin bariz bir şekilde üzerinde olan bazı kalkınmakta olan ülkelerin bu Avrupa önleminden muaf tutulması garip değil mi Bugüne kadar diğer varlıklı ticaret güçlerinden sadece birkaç tanesinin bu Avrupa hareketi ile aynı yönde adım atması rahatsızlık yaratmıyor mu Örneğin Amerika Birleşik Devletleri nerede Bu nedenle Amerika Birleşik Devletlerinin küreselleşme sorunlarından her geçen gün uzaklaştığı görülüyor. Tam tersi, bu ülke yakın zaman önce çelik ürünlerine yeni ithalat verileri uygulamakla kalmayıp, tarım ve tekstil subvansiyonlarını da arttırmıştır. Daha fazlasını yapmalıyız. Tarım anahtar konumdadır. Gelişmekte olan ülkelerde nüfusun yüzde 70’e yakını geçimini tarımdan sağlamaktadır. Zengin Kuzey’de bu rakam nadiren yüzde 5’in üstüne çıkmaktadır. Milyarlarca insanın hayatta kalması tarıma bağlı olmasına karşın OECD ülkeleri hala tarım ürünlerine ortalama yüzde 40 civarında ithalat vergisi uygulamaktadır. Geçtiğimiz yüzyılın ortalarında, aslen serbest ticaret ortamının bulunmadığı dönemde sanayii ürünlerine uygulanan ortalama tarife yüzde 40 civarındaydı. Şu andaki ortalama ise yüzde 5’tir. 
     
     Yoksullar pazarı terkediyor 
     Dahası var. Zamanında Avrupa’nın kendi gıda eksikliğini kapatmasına yardımcı olan subvansiyonlar, bugün kalkınmakta olan ülkelerde çiftçileri topraklarını terketmeye zorlamaktadır. Avrupa’da üretilen şekerin maliyeti, Güney Afrika’da üretilen şekerin neredeyse iki katıdır. Diğer yandan bu ülkede üretilen şekerin dışarıya ihraç edilmesine neden olan da Avrupa şekeridir. İthal Avrupa süt tozu geçtiğimiz beş yıl içerisinde Jamaika’da süt üretiminde üçte bir oranında düşüşe yol açmıştır. Avrupalı balıkçılar o derece büyük destek görüyorlar ki, kendi modern filolarını kurabiliyor ve gidip, Afrika sahillerinde zaten gittikçe azalan balık yataklarını kurutabiliyorlar. 
     Reformlara rağmen Avrupalı çiftçiler ve tarım firmalarına sağlanan subvansiyonlar devam ediyor ve bu da en yoksul rakiplerinin dahi pazarı terketmelerine yol açıyor. Avrupa her yıl Güney Afrika’ya 120 milyon Euro kalkınma yardımı sağlamaktadır. Ancak diğer taraftan Güney Afrika kendi pazarında Avrupa şekerinde uygulanan damping nedeniyle potansiyel ihracat gelirlerinin 100 milyon Eurodan fazlasını kaybetmektedir. Biz Avrupalılar bir yandan yoksullukla mücadele ederken, diğer yandan yoksulluğun ortadan kaldırılması çabalarına köstek oluyoruz. Bir yandan yoksulluğu ortadan kaldırmaya çalışırken diğer yandan devam etmesine yol açan adımlar atıyoruz. 
     Bazı yoksul ülkelerde kırsal kesimde yaşanan yoksulluktan kaçış gözlenmektedir. Örneğin bu ülkeler tekstil ve konfeksiyona yatırım yapmaktadırlar. Ancak bu ürünlerin ticareti, zengin sanayileşmiş ülkelerde uygulanan ithalat vergileri ile engellenmektedir. Bunun bedelini ise Batılı tüketicilerin yanı sıra Asyalı ve Afrikalı işçiler ödemektedir. 
     
     Gelir, limuzine harcanmasın 
     En yoksul ülkelerin daha fazla paraya ihtiyacı vardır. Elde edilen gelirlerin, hakim elit tabaka için yeni limuzin alımına harcanmaması şartıyla tasarruf tedbirleri ile ek parasal kaynak yaratılabilir. Bir yoksullukla savaş ve ekonomik reform programı ile bağlantılı gelişmiş bir HIPC hareketi doğru yönde bir adım olmakla birlikte daha fazla yoksul ülkeyi kapsayacak şekilde genişletilmesi mümkündür. Kalkınma yardımlarının arttırılmasına yönelik çabalarla birlikte hayata geçirildiğinde bu hareket daha da hızlanabilir. Öyleyse neden HIPC fonu bünyesindeki tüm çok taraflı, iki taraflı ve özel kredi kaynaklarını bir araya getirerek Birleşmiş Milletlerin İnsani Kalkınma Hedeflerinin gerçekleşmesine daha güçlü bir şekilde katkıda bulunmuyoruz 
     Kalkınma yardımlarının arttırılması da bir parasal kaynak yaratabilir. 1990 yılında zengin Batı ülkeleri, her Afrika ülkesine yardım olarak ortalama 32 milyon dolar bağışlamıştır. Günümüzde ise bu rakam ikiye katlanması gerekirken neredeyse yarı yarıya düşmüştür. Bununla birlikte bazı koşullar vardır. Avrupa Birliği içinden başlayarak kalkınma yardımında daha fazla maliyet etkinliği sağlamamız gerekmektedir. Krediler ulusal bütçeler arasında bölünmekte ve bu yapılırken sömürge döneminde görülen refleksler ortaya çıkmakta ve ticaretini geliştirmekte olan ülkeler şikayetlerini dile getirmektedir. 
     
     Sivil topluma engel 
     Sivil toplum örgütleri çok fazla bürokratik engelle karşılaşmaktadır. İç kaynaklar, fonların büyük bölümünü yutmaktadır. Batılı sivil toplum örgütlerinin ve kalkınma makamları çoğunlukla ataerkil yaklaşım sergilemektedir. Kimi zaman bu kurumlar yoksul ülkelerde hükümetin bazı rollerini üstlenmelerine karşın, kalkınmanın gerçekleşmesi ve yoksulluğun ortadan kaldırılması için bu insanların daha özgür hareket etmeleri büyük önem arzetmektedir. 
     İşte bu nedenle yoksul ülkeleri seslerini daha fazla yükseltmeye teşvik etmeliyiz. Bu ülkeler taleplerini büyük bir çabuklukla ortaya koyabilmekte, ancak çoğu zaman seslerini duyuramamaktadırlar. Kıtasal işbirliği bağlarına dayalı bir uluslararası siyasi otorite yapılanmasına yönelik önerim, daha yoksul kıtaların seslerini geçmişte olduğundan daha fazla duyurabilecekleri, global ölçekte demokratik ve çok kutuplu bir karşılıklı görüş alışverişine dayanmaktadır. Bizim açımızdan bakıldığında, biz Avrupalılar olarak Afrika Birliği ile daha yoğun işbirliği bağlantıları geliştirebilmeliyiz. Bu çabalar, diğer etkenlerin yanı sıra, kalkınma konusunda yeni görüş birliğinin tüm unsurlarını kapsayan Yeni Afrika Kalkınma Ortaklığı kavramına dayanmalıdır. 
     Dünya çapındaki yoksulluğa karşı birlik ve bütünlük içinde bir yaklaşım benimsenmelidir. Aynı çizgide devam edilmelidir serbest ticaret -ancak sadece serbest ticaret değil yaklaşımı bir süredir uygulanmaktadır. Artık serbest piyasanın gerileme gösterdiği alanlarda eylem ve müdahale zamanı gelmiştir. Benjamin Barber’ın dediği gibi "Adaletin eşitliği olmadığı yerde adaletsizlik olacaktır varlıktan herkes payını alamaz ise hem maddi hem de manevi anlamda yoksulluk herkesin ortak sorunu olacaktır". Üstesinden gelmemiz gereken mücadele budur. Bu hepimizin menfaatinedir. 
     
     Guy Verhofstadt 

     guy.verhofstadt globalisationdebate.be 

     



 DÜNYA 













</TEXT>
</DOC>
