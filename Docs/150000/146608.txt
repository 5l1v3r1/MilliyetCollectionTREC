<DOC>
<DOCNO> 146608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sonspo15.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı taraftarlara göre Volkan Arslan en yararlı transfer 
</HEADLINE>
<TEXT>

     Galatasaray'ın devre arasında yaptığı transferler içinde Volkan Arslan, en yararlı futbolcu olarak gösterildi. 
     Sarı-kırmızılı taraftarların internet sitesinde yapılan ankette katılımcılara, ''Devre arasındaki transferlerimizden en faydalı olanı hangisi '' sorusu yöneltildi. 
     Bugüne kadar 17 bin 284 kişinin katıldığı ankette, Volkan Arslan oyların yüzde 41.3'ünü 7 bin 143 oy alarak en yararlı transfer olarak belirlendi. 
     Volkan'ı oyların yüzde 37.6'sını 6 bin 506 oy alan Abel Xavier takip ederken, diğer oyuncular ise taraftarlarca nispeten az oy aldı. 
     Haim Revivo oyların yüzde 14.8'ini 2 bin 560 oy alarak, düşük bir beğeni elde ederken, henüz Galatasaray forması altında resmi bir golü bulunmayan Ali Lukunku sadece yüzde 4.6 797 oy alabildi. 
     Genç oyuncu Suat Usta ise sadece yüzde 1.6'sını 278 oy alarak, en yararlı futbolcular sıralamasında sonuncu durumda yer aldı. 
     





</TEXT>
</DOC>
