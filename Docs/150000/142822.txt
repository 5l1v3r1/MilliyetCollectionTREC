<DOC>
<DOCNO> 142822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/spor/spo07.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş’ten sitem 
</HEADLINE>
<TEXT>

A Milli Takımın tecrübeli hocası "Biz Avrupa Şampiyonası finalleri için dönüm noktası olan İngiltere maçına hazırlanıyoruz. Bazıları antrenör arıyor" dedi 
     MİLLİ Takımlar Teknik Direktörü Şenol Güneş, Kara Harp Okulu’nda düzenlenen Spor ve liderlik panelinde "Biz Avrupa Şampiyonası finallerine katılma yolunda çok önemli İngiltere maçına hazırlanıyoruz, bazıları milli takıma antrenör arıyor" dedi. Bu durumun önemli olmadığını belirten Güneş, "Ben fırtınalı dalgalarla mücadele etmeyi severim. Böyle mücadele ederek buralara geldim" ifadesini de kullandı. 
     TECRÜBELİ teknik adam, "Şu anki hedefim İngiltere maçı. Ondan sonra Avrupa Şampiyonası finallerine katılmak, Avrupa Şampiyonu olmak. Yani hepsinin sırası var. Futbol arenasında dün Türkiye’yi kimse ciddiye almıyordu. Şimdi ise örnek alıyorlar" diye konuştu. Şenol Güneş, Ortega’nın gidişi ile ilgili olarak da, "Bu ülkeye katkısı olmayan gitsin. Bize ne Ortega’dan. Biz Okan’lara, Emre’lere, Tuncay’lara bakalım" yorumunu yaptı. 
     



 SPOR 





























</TEXT>
</DOC>
