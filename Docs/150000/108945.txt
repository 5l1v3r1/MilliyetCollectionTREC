<DOC>
<DOCNO> 108945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo03.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ESKİ ARİF YOK 
</HEADLINE>
<TEXT>

Sezona fırtına gibi başlayan Galatasaray’ın yıldızı, büyük bir değişim içinde olduğunu söyledi, "Eskiden asist yapmayı seviyordum, şimdi sadece golü düşünüyorum" dedi 
     HALİL ÖZER 

     Artık hedef gol’ 
     GALATASARAY’IN ligde ve Avrupa’da fırtına gibi esmesinde önemli paya sahip olan Arif, futbol yapısında büyük değişim yaptığını açıkladı. Eskiye oranla daha tecrübeli olduğunu belirten yıldız oyuncu, "Bundan önceki yıllarda asist yapmayı çok seviyordum. Şimdi değiştim. Topla buluştuğum anda artık golü düşünüyorum" dedi. 
     
     Çakılı değilim’ 
     SAHA içinde sürekli hareket halinde olduğunu açıklayan Arif, sözlerini şöyle sürdürdü "Çapraz koşularla, derinlere kaçıyorum. Sürekli gol kokluyorum. Golcülük vasfı, kolay kolay kazanılmıyor. Sahada kaldığım sürece, emek harcıyorum. Çakılı forvetlerden değilim. Meziyetleri farklı olan bir oyuncu olduğumu düşünüyorum." 
     
     Felipe’ye hayran 
     ARİF, başarısında takım arkadaşlarının çok büyük rolünün olduğunu da açıkladı. Felipe’ye övgüler yağdıran Milli futbolcu, "Sürekli Felipe’yi takip etmek zorunda kalıyorum. Çünkü nereye, ne zaman pas atacağı belli olmuyor. Gerçekten top hakimiyeti kusursuz. Arkadaşlarım olmasa bunları yapamam" diye konuştu. 
     
Hasan Şaş’a kulübe yolu      LOKOMOTİV Moskova karşısında beklenen performansı gösteremeyen ve oyundan alınan Hasan Şaş’ın, Barcelona sınavına yedek başlayacağı bildirildi. Teknik Direktör Fatih Terim’in yıldız futbolcunun performansından memnun olmadığı öğrenildi. Öte yandan Rusya’da tek forvetli bir oyun sistemiyle mücadele eden Sarı - Kırmızılı takımın, Barcelona karşısında forveti iki isimle oluşturacağı açıklandı. 
     
Florya’da alarm      ŞAMPİYONLAR Ligi’ne Lokomotiv galibiyetle başlayan Galatasaray’da, Barcelona maçı hazırlıkları büyük bir hızla devam ediyor. Sarı - Kırmızılı takım dün akşam Florya’da yaptığı tek antrenmanla çalışmalarını sürdürdü. Fatih Terim, çift kale maç sırasında oyuncularını sık sık uyardı. Galatasaray bugün kampa girip, kapılarını dış dünyaya kapatacak. 
     SARI-Kırmızılılar’da Berkant dışında sakat futbolcu kalmadı. Lokomotiv Moskova maçının ilk yarısında sakatlanan Ayhan’ın durumunun düzeldiği açıklandı. Teknik Direktör Fatih Terim’in yarın bir basın toplantısı düzenleyerek, takımının son durumu hakkında bilgi vereceği öğrenildi. Bu toplantıya, İspanyol gazetecilerin de katılacağı açıklandı. 
     
Kaptanlara özel görev      GÖKHAN TÜRE 

     BASKETBOLU futbol gibi tek elden yönetmek için harekete geçen Galatasaray’da yeni oluşumun lideri Yalçın Granit, Sarı - Kırmızılı takımın eski kaptanları Orhun Ene ve Tamer Oyguç’u, "beyin takımının" içine katmak için harekete geçti. Granit, Orhun’un liderlik vasıflarından hem teknik, hem de idari anlamda faydalanmak istediklerini söyledi. Orhun’un coach Erman Kunter’in yardımcılığına getirileceği, Tamer’in de genel menajer olacağı bildirildi. 
     
Barcelona zorlanmadı      GALATASARAY’ın Şampiyonlar Ligi’ndeki rakiplerinden Barcelona dün gece kendi sahasında konuk ettiği Espanyol’u 2 - 0 mağlup etti. İlk yarı rakip defansı aşmakta zorlanan İspanyol ekibi ikinci yarıda Kluivert ve Luis Enrique’nin golleriyle galibiyete ulaştı. Sarı-Kırmızılılar’ın bir diğer rakibi Club Brugge ise sahasında Gent’i 1 - 0 yendi. Barcelona bugün İstanbul’a gelecek. 
     
Biletler bir günde bitti      ŞAMPİYONLAR Ligi’nde salı günü Barcelona’yı konuk edecek olan Galatasaray’da, kritik maça ilginin çok yoğun olduğu bildirildi. Sarı - Kırmızılı taraftarlar, Biletix mağazalarında satışa çıkan, yeni ve eski açık tribün biletlerini bir gün içinde tüketti. Sezon başındaki kombine kart satışları nedeniyle, numaralı ve kapalı tribünlerde yer olmadığı için bilet satışı yapılmadı. 
     



 SPOR 
























</TEXT>
</DOC>
