<DOC>
<DOCNO> 133185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/guncel/gun90.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Ekim, borsada hisse senedi alınacak en tehlikeli aylardan biridir. Diğer en tehlikeli aylar ise temmuz, ocak, eylül, nisan, kasım, mayıs, mart, haziran, aralık, ağustos ve şubattır... 
Mark Twain 

Şampiyon Zeytin ..      Çokça futbol, biraz basketbol, haydi azıcık da güreş, halter, tae-kwondo... "Gerisi neyimize bizim " demeden kayak şampiyonalarına katılmak isteyen bir milli takımımız var. Bu kayakçıların bağlı olduğu bir de Kayak Federasyonu Başkanlığı var. Peki olmayan ne Bol Kalorili Yemek Bir kamp yapmışlar Uludağ’da, sanki "Şampiyonalara Hazırlanma" değil de "Somali’li Açlarla Dayanışma" kampı. Aç kalınacak ve böylece aç insanların hissettikleri düşünülerek dünyevi dertlerden kurtulunacak. Sabah "zeytin-ekmek", öğlen ve akşam da "ne çıkarsa" ile beslenen kayakçılara dağdaki bir otel acımış ve yemekleri otelde yemesine izin vermişti. "Bırakın kaymayı, yürümeye dermanı kalmayan bu takımdan ne olur " denmeli ve hikaye burada bitmeliydi, ama bitmiyor. Bu zeytin-ekmekli müthiş gıda düzenine inat, Sebahattin Oğlağa, Yunanistan’da Gençler Kuzey Disiplininde, 2. kez Balkan Şampiyonu oluyor. Ve Sebahattin diyor ki "Peynir ekmekle beslenebiliyorum. Oysa değişik gıdalar almam gerekiyor." Yok Sebahattin, sen yine peynir-ekmek-zeytine devam et. "Sarışın, esmer ve de en fazla iki ayda bir değişen güzel gıda"larla beslenen bir sürü futbolcumuz, basketçimiz var. Senin başarın kadar etkilemiyor bizi onlarınki. Bu arada "Zeytinle Balkan", "Köfteyle Avrupa", "Balıkla Dünya", "Yanlışlıkla Bonfile Verilirse Dünyada Yetmez, Kainat" birinciliklerinin garanti olduğu Sebahattin örneğinde anlaşıldı. Buna göre bir düzenleme yapılırsa iyi olur... 
     

</TEXT>
</DOC>
