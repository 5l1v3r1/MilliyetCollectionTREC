<DOC>
<DOCNO> 118167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/siyaset/asiy.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Üniversitesi Yönetici Geliştirme Birimi öğretim üyesi Doç. Oğuz Babüroğlu 
</HEADLINE>
<TEXT>
SOHBET ODASI 
Temsili değil katılımlı demokrasiDemokrasiye inanç, ordu dahil her kesimde yaygınlaşmalı ki "müdahale etmek gerekmiyor" düşüncesi gelişsin. Demokrasiyi siviller korumalı. Yeni demokrasi modeline kendimizi alıştırmamız lazım. Parlamento yenileniyor ama patinaj yapılıyor. Yenilenme özde gerçekleşmiyor 
     DERYA SAZAK 

Oğuz Bey sizi arama konferansları’ndan tanıyoruz. Nasıl bir yöntem izliyorsunuz 
     Biz on yılı aşkın süredir katılımlı yöntem kullanarak kurumlara gelecek stratejisi oluşturuyoruz. Arama konferansı düzenleyerek karar vericilerle ortak akıl’ geliştiriyoruz. 
     
Siyasi partiler bu yöntemle hizmet aldılar mı 
     Son dönemde hayır, 1999 seçimleri öncesinde teklif istediler ama arkası gelmedi. Destek istemediler. 
     
     Devlet dönüşüyor 
Ekonomik kriz sonrası yapılan arama konferansları’nda çıkan tablo neydi Geleceğini arayan Türkiye 3 Kasım’da sandığa hangi reflekslerle gitti Yönetemeyen demokrasi’den çıkacak mıyız 
     Geriye baktığımızda, Türkiye senaryoları 3 havzada toplanmış. Sivil toplum, özel sektör tepe yöneticileri ve ekonomi bürokrasisi ile arama konferansları yapmışız. Örneğin Katılın Değiştirelim’ adlı çalışmaya 30’un üzerinde sivil toplum kuruluşu ve üç büyük sendikal örgütün başkanları katıldı. Ortaya çıkan tabloya bakarsak... Bir dönüşüm içerisindeyiz. Devletimiz dönüşüyor. Sivil toplum uyanıyor. Ülkenin potansiyeline baktığımız zaman heyecanlandıran birçok faktör var. Genç nüfus, özel sektör dinamik, pazar büyük. Değişimlerde kriz çok önemli. Son iki yılda Meclis’ten önemli yasalar geçti. 
     
     Kriz yeni fırsatları tetikledi 
Kriz yeni fırsatları mı tetikledi 
     Evet, AB yasalarına bakın... Ekonomi yönetiminin siyasetten arındırılması, bağımsız kurullar. Böyle bir dağınık parlamento yapısında bu sıkışıklık olmasaydı çok zor olurdu. Kriz devam ettiği için bunları fazla önemsemiyor gibiyiz ama bunlar dönüşümün işaretleri. Öte yandan iletişim teknolojilerinde patlama var. Değişimi bir yandan kriz destekliyor, ekonominin dünyayla entegrasyon gereksinimi de bunun sürekliliğini sağlayacak. O dünyada biz olacağız. Bu görülüyor. 30’u aşkın sivil toplumun ortak aklı bunu söylüyor. 
     
Sivil toplumun anayasası gibi yeni bir sosyal mukavele’ mi doğuyor 
     Buradaki çalışmayı o amaçla yapmadık. Aslında Murat Belge’lerin bir sivil toplum anayasası oluşturma hazırlığı vardı. Bizim hedefimiz gönüllü kuruluşların kendilerini nasıl geliştireceği üzerineydi. Sivil toplum kuruluşları diyor ki Bu ülke, halk kendi kendini yönetemiyor.’ 
     
     Devlet kurumları ülkeyi frenliyor 
Yönetemeyen demokrasi... 
     Sivil toplumun teşhisi bu. Devletin kurumları ülkeyi frenliyor. Devlet birey yabancılaşması var, kısıtlayıcı, düzenleyici anlayışa tam olarak geçememiş. İrrasyonel. Siyaset çıkar eksenine oturmuş. Yozlaşmış. Vizyondan yoksun, çözüm üretemiyor. Kötü yönetiliyor. 
     Bu krizden daha öte bir şey. Buhran yaratmış. Sırat köprüsünde gidip geliyoruz. Bir programı yaptık sanıyoruz, düzelecek, 15 ay sonra pat bozuluyor. Meğerse IMF de deneme yapıyormuş Türkiye gibi ülkelerde alenen deneysel gidiyor bu işler. Bir ekonomik buhrana neden olunca toplumsal sorunlar artıyor. 
     
3 Kasım’a bu tabloyla girdik Seçim sonuçları da buna göre belirlenmiş olmuyor mu 
     Aynen öyle... 
     
Türkiye’de parlamentonun üçte ikisi değişiyorsa, bu fotoğraf doğru çıkıyor. 
     Evet. Değerler erozyonu, siyasette kirlenme. Borç batağı. Çatışmalar, kutuplaşmalar. 
     
     Özel sektör AB’yi istiyor 
Sivil toplumun bu tepkilerini ölçtükten sonra siyasetin yeniden yapılanmasına yönelik arayış’lar başlamıştı ki, 2002’nin ilk aylarında, sonra Türkiye birden seçime sürüklendi. Yeni liderlik çalışmaları ne oldu 
     Oradaki çalışma krizden nasıl çıkarız diye başarılı şirketlerin en üst yöneticileriyle yapıldı. Çünkü onların pratiği vardı. 10’ar kişilik gruplarla, araya bazen akademisyen ve gazetecileri de alarak toplantılara başladık. Ankara’daki bir toplantıya politikacı da çağırdık. Oradaki tezimiz, icraata alışkın, kriz yönetiminde başarılı insanlarla bir araya gelmek ve arama süreci’ başlatmaktı. Temel soru şuydu Türkiye’nin bu yönetilemezliği karşısında sizler ne yapardınız Ülkeyi yönetemiyorsak eğer başka akıllara bakmak lazım, onlar ne düşünüyor, ne öneriyor. 
     
Somut çözümler çıktı mı 
     Özel sektör tepe yöneticilerinin gelecek senaryolarına baktığımız zaman, küreselleşme ve AB’ye entagrasyon başta geliyor. Her alanda hesap verebilirlik, şeffaflık. Bunlar sivil toplumla örtüşüyor. Değişime direnç ve içe kapanma konusundaki düşünceler de ortak. Verimlilik, rekabet, şirketler bazında uluslararası ortamda nasıl ayakta kalabilirizin yanıtını arıyorlar. Yabancı sermaye gelmiyor. En önemli beklenti devletin yeniden yapılandırılması. Siyasette ve yargıda reformu savunuyorlar. 
     
Sistemde bir tıkanma olduğu kesin de sorumlusu kim, devlet mi Hükümetler mi 
     Hepimiz sorumluyuz. Yönümüz belli ama bir sistem sorunu, karar verememe sorunu var. Yön alternatifleri olmasına karşın orada irade gösteremiyoruz. O irade üzerine iktidar oluşmuyor. Yüzer gezer, sallanan, devamlı fikir değiştiren, kafası karışık bir ülkeyiz. 
     
Boğazlardan geçen Varyag gibi. 
     Kocaman bir kitle, dümensiz bir gemi gibi nereye gideceğimiz sadece bizi ilgilendirmiyor, Fischer AB konusunda demiş ya, Ya başka yöne giderse ’ 
     
     Çözümler belli ama irade yok 
Doğu’yla, Batı arasında gidip gelen... 
     Avrupalı da kendine soruyor, siz ılımlı bir Müslüman ülke mi istersiniz, yoksa İran, Irak gibi bir ülke mi 
     
Arama konferansına katılan kamu bürokrasisine dönersek, onlar da sivil toplum ve şirketlerin tepe yöneticileriyle aynı resim üzerinde birleşti mi Türkiye nereye gidiyor 
     Sorunlar da, çözümler de belli ama irade yok. Kafalar karışık. Oluşan ortak akıl birtakım çıkarlara dokunuyor, onlar da frene basıyorlar. Değişime, direnç oradan kaynaklanıyor. Ekonomi bürokrasisi de yeniden yapılanma ve dünyaya açılma istiyor. AB entegrasyonu konusunda biz geç kaldık. Bölünmeler, kutuplaşmalar, inanılmaz korkular Türkiye’yi engelliyor. Bürokrasi, ekonomik küçülmenin, gelir adaletsizliği ve çıkar ilişkilerinin olumsuz etkilerinin sürmesi halinde sosyal patlamadan endişe ediyor. 
     
     Önce değişim konuşulmalı 
Peki Türkiye dışarıdan nasıl görünüyor Amerikalı bir think tank kuruluşa 2001 krizi sonrası yaptırılan, Türkiye nereye gidiyor ’ senaryosundan ne çıktı 
     Olumlu senaryo, modernizasyon projelerinin sivil toplum kuruluşlarınca yüklenilmesi sonucu ülkenin düzlüğe çıkması. Parti sisteminin çıkmazları çözülmüş. Kamu sektörünü resyonalize etmiş. Onu da başarmış. Sistemdeki değişikliklerden zarar görenleri tazmin etmek için gerekli kaynakların bulunması önerilmiş. Ekonomik sorunlar denince Türkiye hep borç konuşuyor. Borcu nasıl döndüreceğiz Oysa değişimin konuşulması gerekiyor. Değişimi nasıl yapacağız 
     
Liderlerde değişimi vurgulayamadıBu çalışmaların odağında olan bir kişi olarak, seçim kampanyasında liderleri dinlerken bu değişimin ipuçlarını yakaladınız mı Türkiye’de 3 Kasım sonrasına dönük değişim beklentisi anlaşılmış durumda mı 
     Hiç değil. Üzülerek söylüyorum. Belki partiler içinde hazırlıklar var onu bilmiyoruz ancak lider konuşmalarından, seçim bildirgelerinden Türkiye’nin ihtiyacı olan ortak aklın ürünü bir değişim programı’ göremiyorum. Seçim kampanyasında Türkiye’nin dönüşümüyle ilgili bütünsel bir resim ortaya çıkmıyor. Kaybedecekler olacak... Şu anda ülkenin içinde bulunduğu zorluklardan ötürü yeni yükler de geliyor. Bunlardan mağdur olanları, toplumu nasıl rahatlatacağız öyle bir vizyon da yok. 
     
Korkuyu atalım... 3 Kasım bir tepki seçimi oldu. Yeni parlamentoyu zor bir dönem bekliyor. 
     Sivil topluma büyük görev düşüyor. Bundan sonra merkezin dönüşmesini sağlayacak olan sivil toplumun etkinliğidir. Yoksa siyaset kurumu bunu kendisi yapmıyor. Burada katılım çok önemli. Temsili demokrasideki katılım, katılımlı demokrasi çok farklı. Birincisinde sizden istenen 4 - 5 senede bir oy verecek iradeyi göstermenizdir. ABD’de bile az oy alan bir cumhurbaşkanı seçilebiliyor. Temsili demokrasi dünyada kriz içinde. Katılımlı demokrasi yeşeriyor. 
     Sivil toplum kuruluşlarını geliştirmek aslında halkın kendi kendini yönetmesi için yeni bir havza. Gidin semt kulüplerine, çevreci örgütlere, derneklere, siyasi partilere üye olun. Karar vericileri etkilemenin en güçlü yolu budur. 
     Belki siyasilere fazla yükleniyoruz, geliyorlar olmuyor. 
     Kendimize de yüklenelim 
     
Seçim seçimi doğuruyor. 
     Aslında biraz da kendimize yüklenmeliyiz. Sivil toplumu güçlendirmeliyiz. Kendi sorunlarımıza çözüm üretmeliyiz. 
     
Bizim siyasiler arenadaki gladyatörlere benzedi. Tribündeki halk sürekli kelle istiyor. 
     Halkın mutlaka meşru yöntemlerle sahaya inmesi lazım. 
Halkla Meclis arasında da duvar’ yok mu 
     Bizim herhalde Berlin duvarlarımızdan birisi halka güven sorunu. Önce bu güvenin önündeki duvarların kaldırılması gerekiyor. Bırakalım insanlar iradelerini özgürce ortaya koysunlar. Sonra oluşacak dengeye bakmak lazım. Etkileyelim. Laik kalmak istiyorsak laikliği etkileyelim. 
     
     Endişeler kalkmalı 
Sürekli korkuyla yaşamayalım... Bir zamanlar komünizmdi, şimdi de şeriat gelir diye endişe ediyoruz. ABD’li think tank’ın araştırmasında başka neler çıktı, ılımlı, uyumlu bir İslam ülkesi olarak Türkiye’ tanımı yapılmış, bu 11 Eylül sonrası rol modelini mi çağrıştıyor, yoksa AKP’nin yükselişini mi 
     Çoğunluğu Müslüman olan ama Batı içerisinde modern bir ülke tanımı yapılıyor. Belki de AKP bunu yapabilir. Avrupa’daki Hıristiyan demokratlar gibi bizde de Müslüman, muhafazakar demokrat, liberal ekonomiyi uygulayan AB’den yana bir partiden şüphe duymamamız lazım. ABD perspektifinden buna olumlu senaryo diye bakılıyor. 
     
Yönetenler topluma güvenmeliOrdunun da buna, farklı fikirlerin ifade edilmesine daha toleranslı bakması yönünde mesajlar var. 
     Ordunun rolü Türkiye’de çok önemli. Orada da belki bir paradigma değişimi gerekli. Zannediyorum orada da güven karşımıza çıkıyor. Yönetenlerimizin, toplumun kendi kendini yönetme mekanizmalarına güvenmesi gerekiyor. 
     
Siyaset, ülkeyi yönetme açısından topluma güven vermeli, demokrasiye inanç ordu dahil her kesimde yaygınlaşmalı... 
     Ki, müdahale etmek gerekmiyor düşüncesi gelişsin. 
     
Demokrasiyi asker değil siviller koruyabilmeli. 
     Dünyanın demokrasiyle yönetilen tüm ülkelerinde böyle. AB’ye gireceksek zaten kriter olarak getiriliyor. Biz yeni demokrasi modeline kendimizi alıştırmamız lazım. Bu adımların en kolayı da herkesin kendi ilgi, bilgi alanında aktif olması, katılımlı demokrasiyle sivil toplumun güçlendirilmesi. 
     
Seçimden seçime oy atmakla iş bitmiyor diyorsunuz ama bu seçimde de tepki oyları sonucu parlamento büyük ölçüde yenilenecek. 
     Yenileniyor ama bir patinaj o. Yenilenme özde gerçekleşmiyor. Temsili demokrasi bütün dünyada krizde. Bunun panzehiri katılımlı demokrasi. Mutlaka ortak aklı geliştirmeliyiz. 
     
Strateji üreten Silahlı Kuvvetler bünyesindeki Harp Akademileri gibi kuruluşlarda arama konferansı’ yaptınız mı 
     Hayır. 
     
Makro değil, mikro atılım gerekliArama konferansları sonunda çıkan Türkiye’nin geleceğiyle ilgili senaryo nedir Sanırım siz, 2010 - 20’li yıllara uzanan bir projeksiyon yapmışsınız Özel sektörün önerileri nedir 
     Önce güven ortamını yaratmak, yapısal değişiklikleri tamamlamak, küresel ekonomide rekabet şartlarını yaratarak üretmek ve istikrarlı büyümeye geçmek lazım. Genç kuşağı ve teknolojiyi etkin kullanmalıyız. Yeni fırsatlar yaratmalıyız. Yönetimde önemli olan odaklanabilmek. Karar vericiler bunu yapacak. Strateji de o demek. Atılım öyle gerçekleşir. Türkiye’nin bir stratejisi, ülke vizyonu’ olmalı. Japonya’nın atılım dönemindeki Japon inc’ gibi, ortak sinerjiyle Türkiye AŞ’yi gerçekleştirmeliyiz. Bu bir ekonomik kontrat. Biz sürekli jeopolitik önemden söz ederken üretim tarafını ihmal ediyoruz. Üretmeden gelişemeyiz. Bizim makro değil, mikro ekonomik atılıma ihtiyacımız var. 
     
     Önce güven bekleniyor 
Yeni parlamentodan beklenen... 
     Önce güven. 
     
Seçimden birinci çıkması olası partinin liderinin gölge’ başbakanlık yapması iç ve dış piyasalar açısından istikrarsızlık unsuru mudur 
     Ne olacak şimdi sorusu elbette belirsizlik anlamına gelir. Bu aynı zamanda yasakların da bir sonucu. Altında güven sorunu yatıyor. 
     



 SİYASET 














</TEXT>
</DOC>
