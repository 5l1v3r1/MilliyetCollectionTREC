<DOC>
<DOCNO> 142457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun41.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani ''Musul ve Kerkük'ü işgal etme niyetinde değiliz'' 
</HEADLINE>
<TEXT>

     Irak Kürdistan Yurtseverler Birliği lideri Celal Talabani, peşmergelerin Musul ve Kerkük'ü işgal etme niyetinde olmadıklarını söyledi. 
     Talabani, Fransız Le Monde gazetesine yaptığı açıklamada, ''Siyasetimiz, denetimimizdeki bölgeleri korumaktır. Musul ve Kerkük'ü işgal etme niyetinde değiliz. Irak birliklerine karşı savaşmak niyetinde de değiliz. Kendimizi ABD'nin ortakları olarak görüyoruz'' dedi. Talabani, ''Amerikan birliklerinin ne kadar kalacağı konusuna gelirsek, en kısa sürede gitmeleri gerektiğini düşünüyoruz'' diye konuştu. 
     Irak'ta savaş çıkması halinde, Türk ordusunun olası müdahalesine karşı olduklarını belirten Talabani, ''Böyle bir müdahaleye karşıyız, ancak Türk birlikleriyle savaşmaya niyetimiz yok'' ifadesini kullandı. 
     Celal Talabani, ''Kuzey Irak'a girerlerse, Türk askerlerinin istedikleri gibi davranamayacaklarını sanıyorum'' dedi. 
     Irak konusunda Fransa ile aynı fikirde olmadığını belirten Talabani, ''Ancak, biliyorum ki, Fransa Cumhurbaşkanı Jacques Chirac, Irak lideri Saddam Hüseyin'in gitmesini istiyor. Chirac, De Gaulle'cüdür, ancak Fransız birliklerini kurtarılmış Bağdat'ta Amerikalıların yanında görmek isterdim'' diye konuştu. 
     





</TEXT>
</DOC>
