<DOC>
<DOCNO> 149680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/yazar/pulur.html </URL>
<DATE> 2003/04/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İzmir'in körfezi Moda'nın tramvayı 
</HEADLINE>
<TEXT>

     Peki, bu durumda bir şeyler yapan yok mu 
     
     VAR, 1982'de "Büyük Kanal" denilen bir proje yapılmış, 1992'de inşaata başlanmış, 530 milyon dolar harcanmış, pis suyu toplama ve arıtma projesi olan bu iş, 2020'de bitecek, toplam 865 milyon dolara daha ihtiyaç var. 
     
     PEKİ, şimdi ne oldu da körfez kokmuyor, suyun dibi görünüyor 
     Bunu bilse bilse Hasan Fehmi Mani bilir... 
     İSKİ skandalından sonra, kısa bir süre İSKİ Genel Müdürü olmuş, arkadan Beşiktaş Belediyesi'ne danışmanlık, şimdi de İzmir'de İZSU Genel Müdürü... 
     
     ANLATTI 
     "İki temel ilkeyi benimseyerek işe başladık birincisi yerindelik ilkesi... Bu şu demek keyfilik ve israfa karşı, plancı zihniyetle, bilimsel ölçütlerle toplumsal ihtiyaçların tespiti... 
     İkinci ilke, Türk mühendisliğinin yaratıcı siması Fevzi Akkaya'nın bir sözü... Sayın Akkaya şöyle der 
     - Yapılacak işe, önce at aklıyla bak, en sade ve en basit şekilde çözmeye çalış... Eğer çözemezsen o zaman mühendislik hünerine başvur .." 
     
     HASAN Fehmi Mani ve ekibi de öyle yapmış, şeytanlıklara başvurmadan, işi sadeleştirmişler, süreyi 20 yıldan iki buçuk yıla çekmişler, bütçeyi 80 milyon dolara indirmişler, işi bitirmişler. 
     
     İYİ, güzel de nasıl 
     "Bütün sanayi atıklarını, lağımı arıtmaya bağladık, dereleri ıslah ettik, dere ağızlarını ve kıyıları yeniden düzenledik, Melas deltasının yaydığı koku giderildi, orası park oldu, körfezin doğal akıntıları engelleyen Çiğli Tuzla'daki, Ragıp Paşa dalyanını yıktık." 
     Temizlenen İzmir Körfezi'nin kısa, özet hikayesi bu... 
     Diyeceksiniz "Gidip, gördün mü " 
     Gideceğiz, göreceğiz, ama bu yazıyı yazmadan önce gözüne, burnuna güvendiğimiz en az, on İzmirli dostumuza sorduk, hatta hatırımız için gidip körfezi kokladılar ve suyu seyrettiler. 
     Raporları olumluydu... 
     
     TAM bu yazıyı bitirdik, Sayın Cahit Kayra telefon etti, Hasan Fehmi Mani ile görüşmemizi anlattık, sitem dolu bir karşılık aldık 
     "İzmir'in körfezinden daha yakın bir yer var, Moda ile Kadıköy arasında tramvay işletecekler. Bahariye - Altıyol arası perişan olacak, ne gerek var buna Kim bilir kaç milyon dolar gidecek Siz İzmir'in körfeziyle uğraşacağınıza, çocukluğunuzun bir kısmının geçtiği buraya bakın " 
     
     ZOR zanaat bu zanaat 
     
     







</TEXT>
</DOC>
