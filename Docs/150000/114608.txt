<DOC>
<DOCNO> 114608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/cemal.html </URL>
<DATE> 2002/10/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye çok yorucu bir ülke 
</HEADLINE>
<TEXT>

     Sabah vakti ilk sohbetim Ankara’yla, Dışişleri’nden üst düzeyde diplomatik bir kaynakla oldu. 
     Konu Irak’tı, yani savaş 
     Amerikalı General Tommy Franks’in başkent ziyaretinden çıkan sonuç ya da izlenimler sürpriz değildi. Amerika’nın kararlılığında herhangi bir değişiklik yoktu. Saddam’ı devirmek için eninde sonunda Irak’ı vuracağı anlaşılıyordu. 
     Diplomatik kaynak şöyle dedi 
     "Ama tek boyutlu bir olay değil ki. Savaş bunun tek boyutu. Diğerleri ne olacak Diyelim Amerika vurdu, Saddam’ı devirdi. Sonra ne olacak Ne kadar biliyoruz, sonrasını .." 
     Irak’ta iç savaş patlayabilir mi Kuzey Irak’ta ne olacak Yeni bir Kürt göçüyle karşı karşı kalabilir miyiz Yeni yeni 11 Eylül’ler, Bali’ler yaşanabilir mi bölgede ve dünyada 
     Saddam devrilirken Körfez’deki petrol altyapısına, örneğin Suudi Arabistan’a ne kadar zarar verebilir Bu durum, varil başına ham petrol fiyatlarını 60 dolarlara, 100 dolarlara zıplatıp Batı’da bir ekonomik krizi tetikler mi Bizde turizm ne olur Ekonomi nasıl etkilenir 
     Kısacası 
     Savaş, kıyamete kapıyı açar mı 
     Bu sohbetten sonra Tayyip Erdoğan’ın partisinden bir kurucu üye gazetede konuğum oldu. Aynı zamanda milletvekili adayı olan bu AKP’liyle sohbet konumuz ilginçti 
     İslam ve demokrasi... 
     Müslümanlıkta din ve devlet işleri nasıl ayrılır, din siyasete alet edilmekten nasıl kurtulur, İslamiyet ile demokrasi nasıl bağdaşır gibi sorularda düğümlendi sohbetimiz. 
     Ben daha çok dinleyiciydim. 
     Geçmişteki yanlışlar konuşuldu. Özellikle Erbakan Hoca’yla yakın çevresinin katılığı gündeme geldi. Müslümanlığı, devlet işlerine karıştırmak isteyenlerin hangi yollardan bu amaçlarına erişmek istediklerini tartıştık. 
     Dini yalnız vicdanlarında değil, devlet işlerinde de yaşamak isteyenlerin İslamiyetteki dayanakları nelerdi 
     Bunlar nasıl aşılabilirdi 
     Bu sorular ve türban gibi duyarlı konular nasıl kaşınmaz ve soğukkanlı ele alınırsa, zaman içinde sorun olmaktan nasıl çıkardı Bu da Türkiye’yi nasıl rahatlatır, demokrasiyi yerli yerine oturtabilirdi 
     Makul görüşlerdi dinlediklerim... 
     Bundan sonra günün üçüncü konusu geldi. Türkiye Odalar ve Borsalar Birliği’nin gelecek bildirgesi’... Karanlık bir tablo çizmişti Odalar Birliği 
     İşletilemeyen demokrasi... 
     IMF’ye muhtaç ekonomi... 
     Çağdışı kamu yönetimi... 
     Kördüğüm siyasi yapı... 
     Dökülen yargı... 
     Odalar Birliği, "Bu karanlık tablo kaderimiz olamaz" diyordu... 
     Yemek sonrası dördüncü sohbet konum kapımı çaldı 
     Avrupa Birliği ve Kıbrıs... 
     İşi ve mesleği gereği bu konuları yakın takipte tutan bir arkadaşım Ankara ve Atina’dan yeni gelmişti. Ankara’nın her iki konudaki muhtemel katı tutumundan tedirgindi. Atina’da ise BM Genel Sekreterliği’nin Kıbrıs’la ilgili planının müthiş bir kaygıyla beklendiğini söyledi. 
     Dört saatte dört konu 
     Irak’la savaş... İslam, demokrasi, AKP... Ekonomi... AB ve Kıbrıs... 
     Konulara bakın 
     Hangisini yazayım 
     Türkiye gerçekten yorucu bir ülke 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
