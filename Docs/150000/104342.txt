<DOC>
<DOCNO> 104342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/spor/spo02.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
CEHENNEM ATEŞİ 
</HEADLINE>
<TEXT>

Sarı-Lacivertli taraftarlar, Şükrü Saracoğlu Stadı’nda nefes kesen bir tablo oluşturdular, karnaval gibi süsledikleri tribünlerde 90 dakika susmadılar 
     Müthiş şölen 
     ŞAMPİYONLAR Ligi üçüncü ön eleme rövanş maçında Fenerbahçeli taraftarlar 12. adam görevini başarıyla yerine getirdiler, Feyenoord için Kadıköy’ü adeta cehenneme çevirdiler. Maçtan saatler öncesinde akın ettikleri Şükrü Saracoğlu Stadı’nı tıklım tıklım dolduran taraftarlar, forma, bayrak ve flamalarla tribünlerde adeta karnaval oluşturdular. Ardından da, Fenerbahçe’nin sahaya inmesi için saatleri saydılar. 
     
     Konfeti yağdı 
     SARI - Lacivertli takım sahaya çıktığında oyuncular konfeti yağmuruna tutuldu. Tribünlerde yakılan meşaleler stadı şölen yerine çevirdi. Peşinden müthiş ses korusu harekete geçti, 55 bin kişilik Şükrü Saracoğlu marşlarla inledi. Oyuncuları tribünlere çağırıp, sevgi gösterilerinde bulunan taraftarlar, 90 dakika boyunca takımlarına destek verdi. 
     
Ortega şoku      FENERBAHÇE’NİN süper starı Ariel Ortega’nın önümüzdeki ay Arjantin Milli Takım kampına çağrılması Sarı - Lacivertliler’in keyfini kaçırdı. Yıldız futbolcunun yaklaşık 20 gün süren kampa gitmesi halinde iki lig maçında oynayamayacak olması teknik heyeti tedirgin etti. 
     AMERİKA Kupası hazırlıklarına başlayacak Arjantin’de tüm yıldızlar bu önemli kampa çağrıldı. Bu gelişme üzerine yönetim Arjantin Federasyonu ile temasa geçme kararı aldı. Yöneticiler, takımın kritik bir dönemeçten geçtiğini bildirip, Ortega’nın kamptan affını isteyecek. 
     



 SPOR 

























</TEXT>
</DOC>
