<DOC>
<DOCNO> 127739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun04.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, ABD'ye kaçak giren 5 kişiyi arıyor... 
</HEADLINE>
<TEXT>

     Amerikan Federal Soruşturma Bürosu FBI, geçen hafta içinde ABD'ye kaçak olarak giren ve terörist olduklarından şüphelenilen beş kişinin bulunması için, halkın yardımını istedi. 
     Sözkonusu beş kişinin, terörizmle ilgili yürütülen bir soruşturmayla bağlantılı olarak arandıkları belirtildi. 
     Soruşturmanın, kısmen yerel, kısmen denizaşırı yürütüldüğü ve bu beş kişinin isimlerinin sürekli olarak ortaya çıkması üzerine FBI'ın, sorgulamak üzere bu adamları aradığı kaydedildi. FBI, sözkonusu kişilerin, ABD'nin karşı karşıya kaldığı güvenlik durumuna ışık tutabilecek bilgiye sahip olduklarına inanıyor. 
     Aranan kişilerin, Abid Noraiz Ali 25 , İftikhar Hozmai Ali 21 , Mustafa Han Ovasi 33 , Adil Pervez 19 ve Ekber Cemal 28 oldukları belirtildi. FBI, aranan kişilerin fotoğraflarını da yayınlarken, sözkonusu kişilerin isimlerinin sahte olabileceğine dikkati çekti. 
     Bu kişilerin ABD'ye Kanada üzerinden, 24 Aralık'ta gelmiş olabileceklerine inanılıyor. Amerikalı yetkililer, 11 Eylül saldırılarından sonra güvenlik konusunda çok daha hassas davranırken, yeni yıl kutlamaları gibi, çok sayıda Amerikalı'nın bir arada bulunduğu ortamlara yönelik terörist saldırılardan endişe ediyorlar. 
     





</TEXT>
</DOC>
