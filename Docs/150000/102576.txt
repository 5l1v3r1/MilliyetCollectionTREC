<DOC>
<DOCNO> 102576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sontur21.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da orman yangını... 
</HEADLINE>
<TEXT>

     Bodrum'un Yokuşbaşı mevkii Kızılağaç Köyü çevresindeki ormanlık alanında yangın çıktı. Yangının, şiddetli rüzgarın da etkisiyle tehlike gösterdiği bildirildi. 
     Bodrum'un Kızılağaç Köyü Yokuşbaşı Mevkii'ndeki ormanlık alanda meydana gelen yangının, söndürülmeyen piknik ateşinden çıktığı ve olayla ilgili 2 kişinin gözaltına alındığı bildirildi. 
     Muğla Orman Bölge Müdürlüğü'nden alınan bilgiye göre, orman yangınına 10 uçak ve 2 helikopterle havadan müdahale edilirken 120 işçi de 14 arazöz ve 3 dozerle yangını karadan söndürmeye çalışıyor. 
     Yetkililer, bir bölümü kontrol altına alınan yangının söndürme çalışmalarının sürdüğünü kaydettiler. 
     Yangının söndürülmeyen piknik ateşinden çıktığı belirlenirken ateşi yaktığı iddiasıyla Engin İpek ve Fatih Savaş, 48 TS 483 plakalı otomobilde yakalanarak gözaltına alındı. Yangınla ilgili soruşturma sürüyor. 
     





</TEXT>
</DOC>
