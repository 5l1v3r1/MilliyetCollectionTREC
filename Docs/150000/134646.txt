<DOC>
<DOCNO> 134646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sontur10.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt seçimlerinin iptaline neden olan köyün sorunları çözülüyor 
</HEADLINE>
<TEXT>

     Siirt'te seçimlerin iptaline neden olan Pervari İlçesi'ne bağlı Doğan Köyü'nün telefon sorunu da sona erdi. 
     Yeterli hizmet alamadıkları gerekçesiyle 3 Kasım'da yapılan seçimlerde seçim kurulu oluşturmayarak ve oy kullanmayan ve Siirt'te seçimin iptaline neden olan Doğan Köyü'ne hizmetler akmaya başladı. 
     Seçimin iptalinin ardından gündeme gelen Doğan Köyü'nün sorunu bir bir çözülmeye başlandı. Yaklaşık 10 gün önce TEDAŞ'ın Doğan Köyü'ne yeni bir elektrik hattı çekmesiyle köydeki elektrik kesintisi sorunu ortadan kalktı. 
     Telekom Müdürlüğü 300 haneli Doğan Köyü'nde, 200 hat kapasiteli yeni bir telefon santralı kurdu. 
     Muhtar Gürgin Bulut, daha önce köyde manuel sistemle çalışan birkaç telefon bulunduğunu belirterek, şöyle dedi 
     ''Seçimden önce hiç kimse sorunlarla ilgili sesimizi duymuyordu. Köyümüzün sorunları seçimin ardından çözülmeye başlandı. Köye tüm yatırımcı kurumların müdürleri gelerek sorunlarımı yerinde tespit etti. Eskiden köyde çok az telefon bulunuyordu. Bunlarda elektrik kesintisi nedeniyle çalışmıyordu. Yeni kurulan telefon santralı sayesinde tüm köy halkı olarak telefona kavuştuk. Elektrik ve telefonun olmayışı bizim için çok büyük bir sorundu. Seçim iptali olmasaydı, bu hizmetler gelmeyecekti. Seçim sayesinde sorunlarımız çözüldü.'' 
     





</TEXT>
</DOC>
