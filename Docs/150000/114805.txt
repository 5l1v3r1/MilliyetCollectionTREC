<DOC>
<DOCNO> 114805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yasam/yas07.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk varsa, sigara içme 
</HEADLINE>
<TEXT>

"Evde sigara içtikten sonra camı açar evi havalandırırım, böylece çocuğa zararı olmaz" diyorsanız yanılıyorsunuz, çünkü her sigaranın zararlı etkisi en az 2 saat sürüyor... 
     LONDRA Milliyet 

     Kendinizi kandırmayın 
     "SİGARA içiyorum ama sonra evi havalandırıyorum" diyorsanız, sadece kendinizi kandırıyorsunuz. İngiltere’deki Royal Brompton Hastanesi’nden bilim adamlarının araştırmalarına göre, pasif içicilik çocukları tahmin edilenden daha fazla ve kötü etkiliyor. Evde camı açarak içtiğiniz her bir sigaranın zararlı etkileri en az 2 saat sürüyor. 
     
     Astıma neden oluyor 
     ROYAL Brompton Hastanesi uzmanları, pasif içiciliğin alındığı sanılan önlemlere rağmen tehlike yarattığını ve çocuklarda başta astım olmak üzere nedensiz beşik ölümleri ve göğüs enfeksiyonlarına yol açabildiğini anlatacaklarını bildirdi. Bilim adamları, bu nedenle en iyi yolun evde kesin sigara yasağı uygulanması olduğunun altını çizdiler. 
     



 YAŞAM 






















</TEXT>
</DOC>
