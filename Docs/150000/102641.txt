<DOC>
<DOCNO> 102641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yasam/ayas.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1’in sulu’ versiyonu 
</HEADLINE>
<TEXT>

Deniz motorlarının saatte 270 kilometre hızla dalgaları yardığı Class 1 Dünya Offshore Yarışları’nın Türkiye ayağı İçin İzmir Körfezi pisti’ hazır.. 
     EDA BERKBAYRAK DHA 

     İzmir, dünyada "Formula 1’in deniz versiyonu" olarak bilinen, 35 yıllık geçmişe sahip Class 1 Dünya Offshore Şampiyonası’nın İzmir Körfezi’nde düzenlenecek Türkiye Grand Prix’ine odaklandı. 
     Dünya denizlerinin en hızlı motorların kıyasıya mücadele edeceği şampiyonada 22 profesyonel pilot tarafından kontrol edilen, her biri 14 metre uzunluğunda 11 powerboat yarışacak. Dünyanın ilk offshore powerboat şampiyonası olma özelliğini taşıyan şampiyonada Avustralya, İngiltere, Almanya, İtalya, Monaco, Norveç, Birleşik Arap Emirlikleri ve ABD’den ekipler katılacak. 
     
1.5 milyon kişi izledi      Deniz üzerinde uçarcasına saatte 270 kilometre hıza ulaşarak dalgaları yaran 1000 beygir gücünde, çift motorlu ve 8500 devirle seyredebilen teknelerin yer alacağı organizasyon, İzmir Körfezi’ne coşku ve renk getirecek. 
     Türkiye’nin 1998’de İstanbul Boğazı’nda tanıştığı organizasyon, 1999’da 1.5 milyon yarışseveri çekerek izleyici rekoru kırdı. Organizasyona ilk kez evsahipliği yapacak İzmir’de de yöneticiler, turizmciler ve sporseverler, 6 - 8 Eylül arasındaki şampiyonayı heyecanla bekliyor. 
     
Birincilik ödülü 2.5 milyon dolar      Class 1’ kapsamında İtalya, Almanya, İngiltere, Norveç, Türkiye, Katar ve Birleşik Arap Emirlikleri’nde Fujairah ve Dubai üçer günlük sekiz yarış yapılıyor. Class 1 yarışlarında dokuz profesyonel takım, toplam 11 powerboat’ları ile 2.5 milyon dolarlık yaklaşık 4 trilyon lira ödül için kıyasıya yarışıyor. Yıllık bütçeleri 1 - 20 milyon dolar arasında değişen takımlar, 10 - 50 kişilik ekiplerden oluşuyor. Extreme spor aktiviteleri, tekne festivalleri, canlı müzik ve partilerle göz alıcı bir görünüme bürünen orgnazisyonu her seferinde 1 milyondan fazla izleyici yerinde takip ediyor. 
     



 YAŞAM 



















</TEXT>
</DOC>
