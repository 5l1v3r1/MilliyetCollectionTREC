<DOC>
<DOCNO> 110000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/siyaset/siy03.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim ertelenemez 
</HEADLINE>
<TEXT>

Adalet Bakanı Çelikel, 2 Ekim’de gümrük kapılarında oy verme işleminin başlamasından sonra ertelemenin sorun olacağını söyledi 
     ANKARA Milliyet 

     Adalet Bakanı Aysel Çelikel, gümrük kapılarında oy verme işleminin başlamasının seçimi ertelemenin önünde hukuki engel olabileceğini söyledi. YSK ise Çelikel’in aksine seçimi ertelemenin yasal olarak mümkün olduğunu, ancak ertelenen tarihe kadar kullanılan oyların ne olacağına da yine Meclis’in karar vermesi gerektiğini bildirdi. Çelikel, gümrük kapılarında oy verme işleminin başlamasından sonra seçimin ertelenmesi gibi bir uygulamanın şu ana kadar hiç görülmediğini belirterek, "Seçimin ertelenmesi önünde hukuki engel oluşturur diye düşünüyorum. Hukuksal olarak çözümünü de bilmiyorum" dedi. Prof. Dr. Orhan Aldıkaçtı ise Çelikel’in açıklamaları hakkında, "Yasalara ve içtihatlara bakmak gerekir" diye konuştu. 
     



 SİYASET 

















</TEXT>
</DOC>
