<DOC>
<DOCNO> 120526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/eko11.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Sigorta, ortaklık görüşmesinden çekildi 
</HEADLINE>
<TEXT>

Garanti Sigorta ile Commercial Union arasındaki ortaklık görüşmeleri anlaşmazlıkla sonuçlandı 
     Garanti Sigorta Grubu ile Commercial Union arasında yaklaşık bir yıldan bu yana sürdürülen ortaklık görüşmeleri anlaşmazlıkla sonuçlandı. 
     Garanti Sigorta Grubu Genel Müdürü Erhan Tunçay, görüşmelerin anlaşmazlıkla sonuçlanması üzerine yazılı bir açıklama yaptı. Tunçay açıklamasında, iki tarafın da anlaşarak ortaklık görüşmelerini sona erdirme kararı aldığını bildirdi. 
     Tunçay, Garanti Sigorta Grubu şirketlerinde önümüzdeki dönemde sektörde daha üst sıralarda yer almak hedefinde olduklarını, çalışmalarını bu yönde yoğunlaştıracaklarını kaydetti. 
     Erhan Tunçay, grubun bireysel emeklilik sigortası için de iddialı hedefleri bulunduğunu da vurguladı. 
     



 EKONOMİ 
























</TEXT>
</DOC>
