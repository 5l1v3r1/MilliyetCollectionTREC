<DOC>
<DOCNO> 147043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko28.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ERDEMİR'den yeni üretim rekoru... 
</HEADLINE>
<TEXT>

     Ereğli Demir ve Çelik Fabrikaları ERDEMİR T.A.Ş'nin, II. Yüksek Fırını, Sıcak Maden, Sıvı Çelik, Slab Döküm, II. Sıcak Haddehane, Sürekli DKP, Sürekli Tavlama, Teneke Hattı ve Soğuk Nihai Mamul Üniteleri'nde üretim rekoru kırıldığı bildirildi. 
     ERDEMİR Genel Müdürlüğü, yazılı açıklamasında, Mart ayında ünitelerden II. Yüksek Fırın'ın geçen yıl Eylül ayındaki 114 bin 751 ton üretimi 152 bin 427 ton, Sıcak Maden'in geçen yıl Ağustos ayındaki 246 bin 800 ton üretimi 255 bin 844 ton, Sıvı Çelik'in geçen yılın Aralık ayındaki 277 bin 723 ton üretimi 286 bin 523 ton, Slab Döküm'ün geçen yılın Ekim ayındaki 268 bin 370 ton üretimi 277 bin 647 ton, II. Sıcak Haddehane'nin geçen yılın Aralık ayındaki 271 bin 100 ton üretiminin ise 275 bin 889 ton gerçekleşerek yeni rekorların kırıldığı kaydedildi. 
     Mart ayında ünitelerden Sürekli DKP ile Tandem'in de Şubat ayında 92 bin 422 ton üretimi 99 bin 49 ton, Sürekli Tavlama ile Temper'in aynı aydaki 66 bin 148 ton üretimi 67 bin 765 ton, Teneke Hattı'nın geçen yılın Ağustos ayındaki 12 bin 968 ton üretimi 16 bin 426 ton, Soğuk Nihai Mamul'ün 2000 yılının Ağustos ayındaki 117 bin 16 ton üretiminin 126 bin 525 tona yükseldiği belirtilen açıklamada, şöyle denildi 
     ''ERDEMİR'de, Ocak ayında yeni yönetimin belirlediği hedefler doğrultusunda, takım ruhunu benimseyen tüm çalışanlarımızda performans artışı oldu. Mart ayı, ünitelerimizde üst üste rekorların kırıldığı dönem olarak fabrikanın tarihinde yerini aldı. Şirketimizde Şubat ayında 75,71 döküm gün olan döküm ortalaması, martta 76,55 döküm gün ile geçilirken tüm birimlerde tasarruf ve maliyet düşürme prensiplerinden ödün verilmemiştir. Ayrıca, vadesinde üretim ve kalite konularında gerekli iyileştirmeler sağlanarak müşteri memnuniyeti ön planda tutulmuştur. Aylık A2 oranı yüzde 4 seviyelerine, cari ay hariç sipariş borçlarımız da 6500 ton seviyelerine çekilmiştir.'' 
     





</TEXT>
</DOC>
