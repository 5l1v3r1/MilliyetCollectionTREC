<DOC>
<DOCNO> 123685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yasam/yas06.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlara İstanbul özlemini anlatıyor 
</HEADLINE>
<TEXT>

Türk şair Elif Su Alkan’ın Fransızca da yayımladığı İstanbul Çok Uzaklarda’ adlı kitabı Paris’te büyük ilgi gördü 
     Fransa’da yaşayan Türk şairi Elif Su Alkan, İstanbul Çok Uzaklarda’ adlı son kitabını, Paris’te düzenlenen bir imza töreniyle Fransız edebiyat severlere tanıttı. Alkan’ın Türkçe ve Fransızca yayımladığı şiir kitabı, İstanbul ağırlıklı olmak üzere hüzünlü bir dilde vatan özlemi üzerinde yoğunlaşıyor. Fransa’da satılan Türkiye ile ilgili kitapların yer aldığı fuar, Elele’ adlı kuruluşun etkinliği çerçevesinde düzenlendi. Alkan da, Pencere Yayınları’ndan çıkan son kitabını Türkçe dışında Fransızca da yayımlayarak, dünyanın en önemli sanat merkezlerinden biri olan Paris’te, Fransız edebiyat severlere ulaşmayı hedefledi. Alkan, 1984’ten bu yana Paris’te yaşıyor ve 13 yıldır SIPA Fotoğraf Ajansı’nda çalışıyor. 
     



 YAŞAM 






















</TEXT>
</DOC>
