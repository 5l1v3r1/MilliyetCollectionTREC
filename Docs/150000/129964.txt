<DOC>
<DOCNO> 129964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun06.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'daki ev işgali sona erdi, işgalci yanarak öldü 
</HEADLINE>
<TEXT>

     İngiltere'nin başkenti Londra'da 15 gündür ev işgal eden 32 yaşındaki Eli Hall adlı kişinin, kendi çıkardığı yangında öldüğü ve böylece işgalin sona erdiği bildirildi. 
     İşgalcinin dün gece geç saatlerde başlattığı yangının güçlükle söndürülebildiğini belirten polis, eve girmek için binanın sağlam olup olmadığının uzmanlarca kontrol edilmesinin beklendiğini açıkladı. 
     İtfaiye merdivenlerinden birinci katta bir cesedin tespit edildiğini açıklayan polis kaynakları, bu cesedin işgalci Eli Hall'e ait olduğunu düşündüklerini kaydetti. 
     Binanın kontrolünden sonra bugün içeri girileceği ve ceset üzerinde kimlik belirleme çalışmalarının başlatılacağı belirtiliyor. 
     Bu arada operasyonu yürüten polis şefi Bob Quick, işgalcinin yangında dumandan zehirlendiği ihtimali üzerinde durduklarını açıkladı. 
     İşgalcinin milliyeti ve eyleminin amacı henüz bilinmiyor. 
     





</TEXT>
</DOC>
