<DOC>
<DOCNO> 143174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun36.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de savaşa destek artıyor... 
</HEADLINE>
<TEXT>

     ABD ve müttefiklerinin Irak'a savaşı meşru kılacak ikinci karar tasarısının oylanmasından vazgeçerek BM'yi devre dışı bırakmalarının ardından, BM Genel Sekreteri Kofi Annan'ın Irak'taki silah denetçilerini geri çağıran açıklamayı yapması bekleniyor. 
     BM kaynakları, savaş olasılığının giderek artması üzerine Genel Sekreter'in bugün Güvenlik Konseyi'ni, silah denetçilerini geri çağırdığı konusunda bilgilendirmesinin beklendiğini belirttiler. 
     BM Silah Denetim Komisyonu'nun UNMOVIC Başkanı Hans Blix, Irak'ta şu anda 60 kadar silah denetçisi bulunduğunu belirterek, bunların ülkeyi terk etmeleri için 24 ila 48 saate gereksinimleri bulunduğunu kaydetti. 
     Bu arada, ABD'de Irak'a yönelik askeri harekata destek artıyor. 
     CNN USA Today Gallup ortak kamuoyu yoklamasında, Saddam Hüseyin'in devrilmesi amacıyla bölgeye Amerikan askerlerinin gönderilmesine destek veren Amerikalıların oranı yüzde 64 çıktı. Geçen ay bu oran 5 puan düşüktü. 
     





</TEXT>
</DOC>
