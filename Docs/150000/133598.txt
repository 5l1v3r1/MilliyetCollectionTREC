<DOC>
<DOCNO> 133598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/sazak.html </URL>
<DATE> 2003/01/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kıbrıs, Irak, hükümet 
</HEADLINE>
<TEXT>

     ABD tek başına’ kalma pahasına Irak’ı vurmaya hazırlanıyor. Powell, barış için çaba harcadıklarını’ savunsa da, Bağdat’ta ne kadar kalacaksınız’ sorusuna verdiği yanıtla Bush yönetiminin gerçek niyetini açıklıyor 
     Ne kadar gerekiyorsa o kadar kalacağız.’ 
     Powell, daha sonra İkinci Dünya Savaşı sonrası Japonya ve Almanya örneklerini anlatıyor. 
     Washington yönetimi AKP’deki ikili’ iktidar yapılanmasının karar alma’ süreçlerinde yol açtığı dalgalanmalardan rahatsız. Ekonomik yardım hatırlatması bu yüzden. ABD Savunma Bakanlığı, Kuzey Irak koridorunu kullanarak Amerikan askerlerini Musul Kerkük’ü koruyan Saddam’ın ordusu üzerine göndermeye kararlı. Colin Powell, Körfez Savaşı’nda ABD Genelkurmay Başkanı’ydı. Ve ününü Vietnam deneyimlerinden edindiği Powell doktrini’ diye anılan askeri planlama ile yapmıştı. Karada abartılı bir askeri yığınak, yoğun hava saldırıları ve savaşı kısa sürede bitirmek. 
     Powell, şimdi Dışişleri Bakanı, Bush’un çevresindeki şahinler’e göre çok daha ılımlı, ancak askeri seçeneğe sıra gelince, Vietnam ve Körfez deneyimlerinden ödün vermeyeceği kesindir. O nedenle Bağdat’ı güneyden kuşatmanın yanı sıra, Türkiye üzerinden Kuzey Irak’a girilmesini telkin ediyor. 
     Ankara’da askeri çevrelerden gelen bilgiler de Milli Güvenlik Kurulu’na Türkiye’nin Kuzey Irak’taki seçenekleriyle birlikte tüm olasılıkların götürüleceği ve artık karar verme zamanının geldiği’nin hükümete söyleneceği yönünde. 
     Son sözü elbette TBMM söyleyecek. 
     Genelkurmay ile hükümet arasında Irak’taki olası gelişmeler konusunda eşgüdümsüzlük’ olarak nitelendirilecek ciddi görüş ayrılıklarından söz edilemezse de Kıbrıs’ta durum farklı. 
     Kara Kuvvetleri Komutanı Orgeneral Aytaç Yalman dün KKTC’ye gitti ve AKP lideri Erdoğan’ın Denktaş ve Klerides için söylediği İkisi kırk yıldır bu meseleyi çözemediler’ görüşünü tekzip edercesine 28 Şubat’a kadar imzalanması istenen Annan planının Doğu Akdeniz’deki dengeyi Türkiye aleyhine çevirebileceğini söyledi. Yalman’ın, Kıbrıs Türk halkını azınlık durumuna düşürecek, 1974 öncesi çatışma ortamını geri getirecek çözüm kabul edilemez’ mesajı Denktaş’a açık destek içeriyordu. 
     Irak’tan Kıbrıs’a, Türkiye için karar günleri yaklaşıyor. 
     21’inci yüzyılın tarihi yazılıyor. Cumhuriyet döneminin en kritik eşiğinden geçiyoruz. Atılacak doğru ya da yanlış adımlar, Türkiye’nin geleceğini etkileyecek önemdedir. 
     TBMM bu gerçeğin farkında mı Ne gezer Ülkenin kaderi Davos’un karlı tepelerinde çiziliyor. Irak hala parlamentonun gündemine gelmedi. Denetçilerin raporu da çıktı. Birkaç hafta sonra her şey bitmiş olabilir. Ne bekleniyor 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
