<DOC>
<DOCNO> 123109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/spor/yaksoy.html </URL>
<DATE> 2002/12/07/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
İntikam 
</HEADLINE>
<TEXT>

     Mübarekler durmuyorlar ki.. Ne demekmiş o, bu maç intikam maçı değil ama sıra dışı bir maç... Yine biz havanda su döverek sahadaki ve tribündeki insana sesleneceğiz. Aman kardeş sen sen ol, güzel bir maç, güzel bir futbol seyredeceğim, bayramımı şenlendireceğim diye stada git. Esasında her maç gibi bu maç da sıradan bir maç. Güzelliği ise doğal olarak her iki tarafın da başarıyı istemesi. Tabii seyirci de aynı arzularla tribüne geliyor. Burada önemli bir psikolojik noktayı açıklamak lazım. Emosyon denilen ve içinde bir bütün olarak heyecanların, arzuların ve hislerin bulunduğu bir kelime var. İşte bu emosyonu dengelemek bir kültür, terbiye ve eğitim işidir. Böyle maçlarda heyecanının en üst dereceye çıkması kolaylıkla tahriklere yol açabilir. Yeniden başa dönelim. Bu maç sıradan bir maçtır ve bayrama rastladığı için her türlü dostluğu taşımalıdır. 
     



 SPOR 























</TEXT>
</DOC>
