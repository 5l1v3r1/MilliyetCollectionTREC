<DOC>
<DOCNO> 104574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/sazak.html </URL>
<DATE> 2002/08/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
11 Eylül sendromu 
</HEADLINE>
<TEXT>

     Yoksulluk ve yolsuzluk Ülkenin kaderi’ni belirleyen iki sözcük. 1990’lardan bu yana neredeyse tüm seçim kampanyaları temiz toplum’ beklentisi üzerine inşa ediliyor. Ancak değişen bir şey olmuyor. 
     Yolsuzluk algılama endeksinde Türkiye, başaşağı’ gitmeye devam ediyor. 
     Uluslararası Saydamlık Örgütü’nün Transparency International 2002 yılı sonuçları dün Berlin, Washington, Londra bürolarıyla eşzamanlı olarak İstanbul’da açıklandı. Dünya liginde 54’üncü sırada olan Türkiye on basamak birden gerileyerek temiz ülkeler’ kategorisinde 64’üncülüğe düştü. 
     Toplumsal Saydamlık Hareketi Başkanı Erciş Kurtuluş’un açıkladığı sonuçlara göre yolsuzluk algılama endeksi’ bu yıl 102 ülkede Dünya Bankası’nın da bulunduğu kurum ve 9 bağımsız kuruluş tarafından gerçekleştirilmiş. 1990 ortalarına kadar temiz toplum’ sıralamasında göze batan bir olumsuzluk sergilemeyen ve 30’larda yer alan Türkiye’nin yeri son yıllarda dramatik biçimde gerilemiş durumda. 
     Erciş Kurtuluş yoksulluktan sonra yolsuzluğun da ülkenin üzerine bir kader gibi çöktüğünü’ belirterek bu durumun önüne geçilmesi için ihale ve bankacılık yasalarında değişikliğe gidilmesini, milletvekillerinin ticari ilişkilerden arındırılmasını öneriyor. 
     İlginçtir. Yolsuzluk Algılama Endeksi’nin Türkiye sonuçları açıklanmadan bir gün önce Kara Kuvvetleri Komutanlığı’na atanan orgeneral Aytaç Yalman ahlaki çöküntü ve kirlenme’ konusunda mesaj verme ihtiyacı duyuyordu 
     Bugün içinde bulunduğumuz sosyo ekonomik ve sosyo kültürel problemlerin, kirlenmiş bir ahlaki çevrede yaşıyor olmamızdan kaynaklandığını özellikle belirtmek istiyorum. Toplumu saran bu ahlaki çöküntü, hiçbir şeye inanmayan, birbirini umursamayan, sadece kendini düşünen bir yapı oluşmasına sebep olmuş, sevgi, dostluk, dürüstlük, şefkat, alçakgönüllülük kavramları anlam, derinlik ve boyutlarını büyük oranda kaybetmiştir.’ 
     1999 seçimleri ertesinde yoksulluk ve yolsuzlukla mücadele’ koalisyon partilerinin ortak programı olmasına karşın uygulama tam tersine oldu. Sadece bankalarda yiten kaynak 40 milyar dolardır. 
     2001 Şubat’ında yaşanan ekonomik krizin sosyal maliyeti ise çok daha ağır oldu. Türkiye kişi başına bin dolar yoksullaştı. 
     O arada ne dokunulmazlıklar kaldırıldı ne de bu yıkıma yol açanlardan hesap sorulabildi. 
     3 Kasım seçimleri yurttaşlarla, siyaset kurumunu yozlaştıran siyasi kadrolar arasında hesaplaşmaya ortam hazırlayacak. 
     Bu hesaplaşmayı göze alamayan parti grupları ve bir daha seçilme şansı olmayan milletvekilleri, aday listelerindeki olası kargaşayı fırsat bilip seçimi erteletmeye uğraşıyorlar. 
     11 Eylül’de listeler açıklanınca Ankara’daki parti merkezlerinin üzerine ikiz kuleler’ benzeri kamikaze’ dalışı yapmaya hazırlanan TBMM üyelerinin varlığından söz ediliyor. 
     Seçimler ertelenmemeli’ diyerek doğabilecek kaosa karşı çıkma görevi de Genelkurmay Başkanlığı’na düşüyor 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
