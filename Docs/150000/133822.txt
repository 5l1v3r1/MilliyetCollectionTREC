<DOC>
<DOCNO> 133822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yazar/gureli.html </URL>
<DATE> 2003/01/29/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Amerikan takiyesi 
</HEADLINE>
<TEXT>

     Bugün saldırıyı kaçınılmaz görerek savaş tamtamları çalanlar, Amerikan gücü karşısında kendilerini çaresiz hissedenler unutmasınlar ki, "keser döner sap döner, gün gelir hesap döner." 
     Başbakan Gül, Amerika ile her şeyin "yazılı" olacağını söylüyor. Yazsan ne olacak yazmasan ne olacak Adam koskoca Birleşmiş Milletler’in kararını takmıyor. Körfez Savaşı’nda attığı kazığın zararlarını hala ödemiyor muyuz 
     Adamın PKK ile muhabbetini geçen hafta Can Dündar sergiledi. Daha hangi dostluğa güveniyorsunuz Amerikan takiyesinin farkında değil misiniz 
     Yarın öbür gün Mehmetçikler şehit düştüğünde neler söylenip yazılacağını düşünebiliyor musunuz 
     O zaman "Biz elimizden geleni yaptık" demek, bir takiyeden öteye gitmeyecek. Çok açık ve net biçimde "Savaşa hayır" diyerek direnmek ve saldırıya geçit vermemek gerekiyor. 
     
Bir öneri      Davos gezisinde AKP erkanının eşlerinin "şık" kıyafetleri, bize türbanın sorun olmaktan çıkarılabileceğini düşündürdü. Toplum kesimlerindeki bazı kemikleşmeleri aşmada, uzlaşmayı sağlamada devleti temsil edenlerin önemli etkisi olduğunu yadsıyabilir misiniz 
     Aydın Doğan’ın şu anısını aktaralım 
     "Benim anam hacı, dedem hacı, babam hacı, kardeşlerim hacı. ... Bakın, babam l932’den l948’e kadar bizim kasabada belediye başkanıymış. 32’de demiş ki anama, Yaşar ben şimdi belediye başkanı oldum, kıyafet kanunu çıktı, senin çarşaftan çıkıp manto giymen lazım, çünkü biz öncü olmalıyız’ demiş. Anam da Hay hay, ama başıma da bir atkı alayım’ demiş." Yeni Harman, 19 Ocak 2003, Tuncay Akgün ile söyleşi 
     Şimdi, bizim lider eşlerinden birinin öncülük etmesi, türban işini çözer mi çözmez mi Bundan sonra okullarda, üniversitelerde de türban "siyasal simge" olmaktan çıkar mı çıkmaz mı 
     Düşünmeye ve denemeye değmez mi 
     Tarih öncüleri yazar. 
     
Bir şiir      Bu haftaki dizelerimizi savaş cezbesine kapılmış Bush’a ithaf etmeye ne dersiniz Ardahanlı şair Erbay Kara’nın "Seslerin Sesi" kitabından Kora şiir, 2003 
     "getir meyhaneci doldur kadehlerimizi içeceğiz bu gece delice yaşımızca bir eylül bıraktık arkamızda kapat şu müziği bıktık bu ağıtlardan bir ölülerimiz mi eksik masamızda çağır şu çiçekçi kızı bir gül versin bize ya da karanfil ille de kırmızı" 
     
     







Davos’ta türban 


Cinler balesi 


ABD üsleri... 


İstenen nedir 


Gidiş galiba savaşa doğru 


Üç şifre 


Zor olanı başarmanın keyfi 


Murat Sertel’i kaybettik 


Amerikan takiyesi 


Bu soyguna "Dur" diyecek yok mu 


Davos’tan derin haberler... 


Davos ahalisi depresyonda 


Açlık ile savaş yerine Irak ile savaş 


Sabancı yerli marka arıyor 


</TEXT>
</DOC>
