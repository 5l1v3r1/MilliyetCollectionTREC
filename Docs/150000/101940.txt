<DOC>
<DOCNO> 101940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/gun09.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AB paketi PKK’da isyan çıkardı 
</HEADLINE>
<TEXT>

100 kadar PKK’lı uyum yasalarını gerekçe göstererek silahların bırakılması için isyan etti 
     ANKARA Milliyet 

     AB uyum paketinin TBMM’den geçmesinin ardından,PKK’nın Irak’ın kuzeyinde bulunan Kanicenge kampında bulunan 100 kadar teröristin, uyum yasalarını gerekçe göstererek örgütten ayrılmak için "isyan" başlattığı öğrenildi. 
     Edinilen bilgilere göre, isyanı Kanicenge kampının sözcüsü konumunda bulunan Hadi Ertemiz ve Erol Demir adlı teröristler başlattı. Adı geçen teröristler, kamp sorumlusu Murat Yakup adlı teröriste başvurarak, "Türkiye’nin AB yasalarını kabul ettiğini, bu durumda örgütün silahlı unsurlarının tasfiye edilmesi gerektiğini, mücadelenin silahlı olarak sürdürülmesinin anlamsızlaştığını" ifade ettiler. Bu nedenlerden dolayı "eve dönmek" istediklerini belirten teröristlerin, taleplerinin karşılanmaması üzerine kampta isyan çıktığı öğrenildi. Kamp sorumlusu ile iki kamp görevlisinin rehin alındığı öğrenilen isyana, bu gelişme üzerine 300 kişilik başka bir terörist grubun gönderildiği bildirildi.Terörist gruplar arasında görüşmelerin sürdüğü kaydedildi. 
     



 GÜNCEL 

























</TEXT>
</DOC>
