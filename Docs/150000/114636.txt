<DOC>
<DOCNO> 114636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun17.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalet nişancıdan mektup var 
</HEADLINE>
<TEXT>

     ABD'de üç hafta içinde 9 kişiyi öldürüp, 2 kişiyi de yaralayarak insanlara korku salan keskin nişancının Maryland eyaletinde bir parka ikinci bir mektup bıraktığı ileri sürüldü. 
     Baltimore Sun gazetesi, polisin, dün 35 yaşındaki otobüs şoförü Conrad Johnson'ın göğsünden vurularak öldürüldüğü bölgeye yakın olan North Gate Parkı'nda bir mektup bulduğunu yazdı. 
     Gazete, adını vermediği yetkililere dayandırdığı haberinde, seri cinayetler işleyen katil tarafından bırakıldığını iddia ettiği mektubun, dün akşam yerel saatle 20.00'de bulunduğunu belirtti. 
     Baltimore Sun, birçok sayfadan oluşan ve Maryland eyaletinin Montgomery bölgesindeki North Gate Parkı'nda bulunan mektupta, keskin nişancının daha önce bıraktığı mektuptaki taleplerini yinelediğini kaydetti. 
     Polis henüz Conrad Johnson'ın ölümüyle ilgili balistik incelemenin sonuçlarını açıklamadı. Johnson'ını da keskin nişancının öldürdüğünün kesinleşmesi durumunda 2 Ekim'den bu yana öldürülenlerin sayısı 10'a yükselecek. 
     





</TEXT>
</DOC>
