<DOC>
<DOCNO> 104751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/spor/aspo.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
12'den vurulduk 75-78 
</HEADLINE>
<TEXT>

Porto Riko karşısında beklenmedik hatalar yapan Basketbol Milli Takımı, Dünya Şampiyonası’na şok yenilgiyle başladı. Ay - Yıldızlı ekip bugün kritik Brezilya maçına çıkacak 
     Ortiz sahnede 
     AVRUPA ikincisi Basketbol Milli Takımı, Dünya Şampiyonası’na Porto Riko yenilgisiyle başladı. İlk yarıda karşısında ummadığı bir rakip bulan Ay - Yıldızlı ekip, dış şutlarda istediği yüzdeyi bir türlü tutturamadı. Pota altını da iyi savunamayan ekibimiz, Ortiz gibi yaşlı bir silahın sayılarına engel olamadı. Devre rakibin mucize bir üçlüğü ve dört sayı yenilgimizle kapandı. 
     
     Basit hatalar 
     İKİNCİ yarı başında skor kopmadı, ama biz de oyunu koparamadık. Kaya ile Ortiz’e "dur" diyen Ay - Yıldızlı ekip, galibiyete ulaştığı dakikalarda, kritik hücumlardan boş döndü. Bu dakikalarda rakibin baskısı önünde inanılmaz top kayıpları yapan Milli Takım, Kaya’nın kenarda tutulmasına rağmen skora ortak oldu, ancak panik ve hatalar sonumuzu hazırladı. Milliler bugün Brezilya ile karşılaşacak 
     
"Üzerimizde baskı vardı"      A Milli Basketbol Takımı coachu Aydın Örs karşılaşma sonrası yaptığı açıklamada, son çeyrekte beklenmedik top kayıpları yaptıklarını söyledi. Örs, Ay - Yıldızlı ekibin ilk kez Dünya Şampiyonası’nda mücadele ettiğini belirtti, "Bu da bizim üzerimizde bir baskı yarattı. Daha iyi bir başlangıç yapacağımızı düşünmüştüm. Ama olmadı" dedi. 
     AYDIN Örs, Porto Riko ile başa baş bir oyun oynadıklarını da ifade etti ve şu açıklamayı yaptı "Daha az hata yapsaydık kazanabilirdik. Ancak maçı lehimize çevirdiğimiz son çeyrekte özellikte son iki dakikadaki top kayıplarımız bize pahalıya mal oldu. Bu yenilgiyle her şey bitmedi. Son iki maçımızı kazanarak ikinci gruba avantajla çıkmaya çalışacağız." 
     
Toprak maçta      SPORDAN Sorumlu Devlet Bakanı Erdoğan Toprak da maçı izledi. Gençlik ve Spor Genel Müdürü Kemal Mutlu ile birlikte salona gelen Toprak, tribün girişinde kalabalık Türk seyirci grubunu görünce durup bir süre sohbet etti. 
     
Süper güvenlik      GEÇTİĞİMİZ yıl 11 Eylül’de New York’a yapılan saldırı sonrası güvenlik önlemlerini artıran ABD, Dünya Şampiyonası’nda da kuş uçurtmuyor. Salona giren herkes tepeden tırnağa aranıyor. 
     
Mektup geldi      ABD’DE yaşayan Türklerin oluşturduğu Türk - Amerikan derneklerinin merkezi olan ATA, maç öncesi oyuncularımıza birer mektup gönderdi. Mektupta, 12 dev adamın motivasyonunu yükseltecek temenniler yer aldı. 
     
Günün programı      Conseco Fieldhouse 
     19.00 Lübnan - Porto Riko 
     21.30 Türkiye - Brezilya 
     01.30 Rusya - Arjantin 
     04.00 Cezayir - Çin 
     RCA Dome 
     19.00 Angola - Kanada 
     21.30 İspanya - Yugoslavya 
     00.30 Venezuela - Yeni Zelanda 
     03.00 Almanya - ABD 
     
ABD yardımı      TÜRK seyircilerin yanı sıra ABD’li öğrenciler de milli takımımıza tribünden destek verdiler. Break - A - Day okullar zincirinin öğrencileri üzerlerine giydikleri Ay - Yıldızlı formalarla tezahüratta bulundular. 
     
Yeni moda      İNDİANAPOLİS caddeleri adeta kırmızı beyaza boyandı. ABD’de yaşayanların yanı sıra Türkiye’den gelen taraftarlarımızın oluşturduğu yaklaşık 6 bin kişilik grup yeri - göğü inletti. 
     
Diğer maçlar Yugoslavya - Angola 113 - 63 İspanya - Kanada 85 - 54      



 SPOR 
























</TEXT>
</DOC>
