<DOC>
<DOCNO> 149289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/yazar/pulur.html </URL>
<DATE> 2003/04/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Allahlık" değil "ahretlik" CHP ... 
</HEADLINE>
<TEXT>

     Nedim Şener, işte bu gazetecilerden, yani "savaş barajı"nı delenlerden... 
     
     ŞENER'in, barajı delen haberi de "özel vergi affı"... 
     Kimin için çıkartılıyor bu af 
     AKP kadrolarına, AKP Genel Başkanı'na ve bizzat Maliye Bakanı ile ilişkisi olan şirketlerin ödemeden kaçındıkları vergilerin affı... 
     Özeti bu... 
     
     MALİYE Bakanı Unakıtan'ın gerekçesi de pek şirin 
     "Biraz şey katılmış raporları ciddiye almayalım, dedik." 
     O, "biraz" diye ölçü verdiğiniz "şey" nedir acaba 
     Kim katmıştır "o şeyleri" raporlara 
     Bir Maliye Bakanı, maliyenin en değerli kurumu olan hesap uzmanlarını, bu kadar hafife alır, bu kadar şüphe uyandıracak biçimde konuşursa, bundan sonra olacakları düşünün... 
     
     PEKİ, bu kanun nerede görüşüldü, kanunlaştı 
     "Cahilin zoruna bak" diyebilirsiniz, elbette Meclis'ten geçti. 
     Peki, bu Meclis'te anlı, şanlı muhalefet partisi CHP'nin milletvekili yok muydu 
     Olmaz olur mu 
     Ne yapmışlar 
     Meclis tutanakları ortada, oturumu yöneten başkanvekili, 4 maddelik kanunu madde madde okutmuş, teker teker sormuş kimse söz istememiş, kabul edilmiş... 
     Arkadan kanunun tümünü oylatmış, yine kimse sesini çıkarmamış, kabul edilmiş... 
     Yani CHP'liler de kuzu kuzu oy vermişler. 
     
     TAKKE düşüp, kel görününce de başlamışlar feryada 
     "Bize teklifi göstermediler, inanıp imzaladık, meğer bizi aldatmışlar, bizi kullandıkları ortaya çıkıyor, Cumhurbaşkanı'nın veto etmesini bekliyoruz, Anayasa Mahkemesi'ne gideceğiz " 
     METİN Toker'in ruhu şad olsun, eski CHP için "Allahlık" derdi, bunlar, "Allahlık" benzetmesini de aşıp "ahretlik" oldular. 
     Hadi, diyelim, önergeyi imzalarken uyuyordunuz, yuttunuz, ya Meclis'te ne yaptınız Maddeler tek tek okunurken neredeydiniz, gaflet uykusunda iktidar rüyası mı görüyordunuz 
     Şimdi özür diliyorlar. 
     
     İNCİLİ Çavuş'un meşhur fıkrası vardır padişah "Öyle bir şey yap ki, özrün kabahatinden büyük olsun " demiş... 
     Padişah merdivenden çıkarken, İncili Çavuş yaklaşmış, arkasına el atmış, padişah hırsla dönünce, özür dilemiş 
     "Affedersiniz padişahım, özür dilerim, sizi valdesultan sandım " 
     Bunlarınki de, o hesap 
     
     







</TEXT>
</DOC>
