<DOC>
<DOCNO> 140874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko02.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar hizaya geldi 
</HEADLINE>
<TEXT>

Genelkurmay Başkanı Hilmi Özkök’ün yetki tezkeresini destekleyen açıklaması, piyasalarda moral verdi. Dolar ve faiz düştü, borsa yükseldi 
     EKONOMİ SERVİSİ 

     Haftanın ilk günü tezkere korkusuyla dalgalanan piyasalar dün hizaya geldi. Genelkurmay Başkanı Hilmi Özkök’ün, ABD ile Irak arasında savaş çıkması halinde Türkiye üzerinden ikinci cephe açılması konusunda hükümetle aynı görüşü paylaştıklarını söyleyerek ikinci tezkere beklentisini desteklemesi, piyasalara moral verdi. Pazartesi günü 1 milyon 685 bin liraya kadar yükselen dolar dün bir ara 1 milyon 600 binin de altına indi. Yüzde 62.5’e kadar tırmanın faizler de hızla yüzde 60’ın altına düştü. 
     Pazartesi günü tarihinin altıncı büyük düşünü yaşayan borsa, salı günkü hızlı artışından sonra dünkü tepki alımlarıyla 11.000 puana yaklaştı. Buradan gelen k r satışlarına rağmen günü yüzde 1.88’lik artışla 10.815 puandan kapattı. İşlem hacmi de yüzde 51.7’lik artışla 738.8 trilyon lira olarak gerçekleşti. Özkök’ün açıklamasından sonra Türkiye’nin 2030 vadeli tahvilleri de hızla yükseldi. Türk tahvilleri 2 puana yakın artış gösterdi ve 103.25’e çıktı. 
     
Dolar 1.600’ün altını gördü      Pazartesi günü 1 milyon 685 bin liraya kadar fırlayan doların salı günü başlayan düşüşü Özkök’ün açıklamasından sonra hızlandı. Dolar bankalararası piyasada öğlen saatlerinde 1 milyon 598 bin liraya kadar indi. Ancak kapanış 1 milyon 607 bin liradan oldu. Dolar serbest piyasada da 21 bin liralık düşüşle alışta 1 milyon 604 bin liraya indi. 
     
Bono yüzde 60’ın altında      Tezkerenin onaylanmamasıyla pazartesi günü yüzde 62.5 a ulaşan 3 Mart 2004 vadeli bono faizleri de sabah saatlerinde yüzde 60’ın altına geriledi. Ardından Genelkurmay Başkanı Özkök’ün açıklamasından sonra gelen satışlarla faizler hızla yüzde 57.5’e indi. Bugün valörlüde de faiz yüzde 56.86’ya geriledi. Böylece bonodaki son iki günlük düşüşü 6 puanı aştı. 
     



 EKONOMİ 























</TEXT>
</DOC>
