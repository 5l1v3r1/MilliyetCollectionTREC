<DOC>
<DOCNO> 144109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/bbas.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes adım adım 
</HEADLINE>
<TEXT>

Avrupa Ligi’nde üç maçını da kazanan temsilcimiz, final - four yolunda büyük avantaj yakaladı. Coach Mahmuti, "Rehavete kapılmadan yola devam etmeliyiz" dedi 
     "Müthiş direnç" 
     BASKETBOL Avrupa Ligi ikinci raundunda CSKA Moskova’yı devirerek, final - four şansını güçlendiren Efes Pilsen, adımlarını sağlam atıyor. Coach Oktay Mahmuti, takımının savunmada ortaya koyduğu müthiş direncin kendisini umutlandırdığını belirterek, "CSKA gibi tüm maçlarını kontrollü oynayarak kazanan takıma karşı 40 dakika boyunca fırsat vermedik. Ribaundlarda yaşadığımız sıkıntı dışında tüm istatistiklerde avantajlı durumdaydık. Boş atışları daha dikkatli atabilirdik" dedi. 
     
     "Unutmalıyız" 
     MAHMUTİ, pota altında sıkıntı yaşadıklarına da dikkati çekerek şöyle devam etti "İçeriden Kambala ile beklediğimiz oyunu bulamadık. Ancak kendisi savunmada çok gayretliydi. Brown ve Granger çok önemli katkılar yaptı. Attıkları sayıların yanı sıra ribaundlarda çok etkiliydiler. Şu anda altı maçın daha yarısını tamamladık. Üçte üç yapmak çok güzel. Ancak bu maçı hemen unutup Cibona deplasmanı için hazırlık yapmalıyız. Rehavete kapılmadan mutlaka yolumuza devam edeceğiz" diye konuştu. 
     
     Ülker havlu attı 
     E Grubu’nda Panathinaikos’a yenilerek final - four şansını yitiren Ülkerspor coachu Öngören ise kalan maçları kazanmak için oynayacaklarını belirtti. Öngören, "Oyun içinde çok fazla iniş ve çıkışlar olabilir, ama savunmada bunları yaparsanız Panathinaikos’u yenemezsiniz. Panathinaikos, Fotsis ve dört kısaya döndüğünde bize problem oluşturdu. Maçın sonunda bir üç sayılık atış ve iki serbest atışı da kaçırınca en azından maçı uzatmaya taşıma ve hatta galibiyet şansımızı yitirdik" dedi. 
     
D GRUBU TAKIMLAR O G M A Y P EFES PİLSEN 3 3 0 214 205 6 CSKA Moskova 3 2 1 243 216 5 Cibona Zagreb 3 1 2 219 228 4 Unicaja Malaga 3 0 3 231 258 3      
     
E GRUBU TAKIMLAR O G M A Y P Montepaschi S. 3 3 0 251 225 6 Panathinaikos 3 2 1 235 223 5 Skipper B. 3 1 2 212 235 4 ÜLKERSPOR 3 0 3 222 237 3      
     
İbo buruk      ÜLKER’İ 78-74 yenen Yunan ekibi Panathinaikos’da, İbrahim Kutluay, kazanmaları gereken bir maçı kazandıklarını söyledi. Kutluay, "Avrupa tecrübemiz fazla olduğu için iyi oynayıp galibiyete ulaştık. Ülker’in şansı kalmadı. Arkadaşlarına karşı oynamak çok kolay olmuyor. Ama ben profesyonel bir oyuncuyum" dedi. 
     



 SPOR 





























</TEXT>
</DOC>
