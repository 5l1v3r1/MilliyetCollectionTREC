<DOC>
<DOCNO> 149224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/guncel/gun01.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağma değil vahşet 
</HEADLINE>
<TEXT>

Bağdat'ta yağma inanılmaz boyutlarda... Sokaklarda insanlar birbirini vurup ellerindeki malı alıyor. Hastaneler de yağmalandığı için yaralılar tek tek ölüyor 
     DIŞ HABERLER SERVİSİ 

     Bağdat'ta Saddam rejiminin devrilmesinin ardından baş gösteren kaos ortamı, dün daha da derinleşerek yerini anarşiye bıraktı. Şehrin önemli bir bölümünü denetimi altında bulunduran ABD güçlerinin asayişi sağlamada sınıfta kalması üzerine şehrin merkezindeki esnaf da çareyi kendi kendini savunmakta buldu. Dükk n sahiplerinin çoğu yağmacılara ateş açarken, bazıları da mallarını demir sopalarla korumayı tercih etti. ABD'lilerin yağmacıları teşvik ettiğinden yakınan dükk n sahipleri, "Saddam zamanında kimse bunları yapamazdı. ABD sadece işgal için burada. Petrol Bakanlığı'nı koruyorlar ama bizi savunmuyorlar" diye isyan etti. 
     
     ŞOFÖRÜ VURUP ARABAYI ALDI 
     Çıkan çatışmalarda yaralanan 25 kişi şehrin en büyük hastanelerinden olan El Kindi'ye kaldırıldı. Ancak silahlı yağmacılar hastaneleri de talan ettikleri için yaralılara müdahale edilemiyor. Bağdat'ta giderek kötüleşen durumu "anarşi" olarak tanımlayan Reuters muhabiri, kalaşnikovlu yağmacıların insanlara ateş ettiğini belirtirken, bir yağmacının bir kamyonetin şoförünü vurduktan sonra, adamı dışarı sürükleyip aracı çaldığını aktardı. Bu arada sokaklardan yüzlerce silah toplayan Amerikan askerleri, yer yer direnişle de karşılaşıyor. Bu çatışmalar şiddetli değil, ancak Amerikan askerlerinin önceki gün gerçekleşen intihar saldırısı nedeniyle gergin olduğu gözleniyor. 
     
     KIZILHAÇ'TAN UYARI 
     Yağma olaylarının Irak'ı felakete sürükleyebileceği uyarısında bulunan Uluslararası Kızılhaç Komitesi, koalisyon güçlerini asayiş ve düzeni sağlamaya çağırdı. Öte yandan gözaltında tutulan yakınlarını aramak için bölgeye koşturan yüzlerce Iraklı, çaresizlik içinde toprağı kazmaya başladı. "Amerikalılar nerede " diye soran halk, yeraltındaki hücrelerde günlerdir aç susuz tutulanların yaşamlarını yitirmesinden korkuyor. 
     
     SİSTANİ'DEN ÖLÜM FETVASI 
     Irak'ın önde gelen Şii din liderlerinden Ayetullah Ali Hüseyin Sistani, Necef'te verdiği bir fetvada, resmi dairelerden ve halkın evlerinden eşya çalanların öldürülmesini istedi. Yağmanın İslam dinine göre haram olduğu vurgulanan fetvanın verilmesi üzerine, bazı gruplar Bağdat'ın bazı semtlerinde yağmacıların ellerindeki eşyayı alarak camilere götürdü. Çarşamba gününden beri devam eden yağmanın fetvadan sonra azaldığı bildiriliyor. 
     


GÜNCEL 

















</TEXT>
</DOC>
