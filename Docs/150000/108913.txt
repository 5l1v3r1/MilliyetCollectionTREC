<DOC>
<DOCNO> 108913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/guncel/agun.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Niye gülüyorsun bölücü müsün 
</HEADLINE>
<TEXT>

Türkiye Şarkıları’ konserinin İstanbul ayağında Sezen Aksu bir anonsa gülen seyirciye dönerek, "Niye gülüyorsun, bölücü müsün " diye takıldı 
     ALİ EYÜBOĞLU 

     Efes’te Rumca, İbranice, Ermenice ve Kürtçe şarkılar söyleyince bazı çevrelerden tepki alan Sezen Aksu, "Türkiye Şarkıları" konserinin üçüncüsünü önceki gece Harbiye Açıkhava Tiyatrosu’nda verdi... Sevenleri büyük ilgi gösterince biletlerin karaborsaya düştüğü konserde Aksu neden bu dillerde şarkılar söylediğine açıklık getirdi 
     
     Akıl gel, ardıma takıl 
     "Bu şarkılar asırlardır söyleniyor bu topraklarda. Önce içime sordum. Birlikte şarkı söylemek lazım diye bir ses geldi... Kafamın söyledikleri bana fayda getirmedi. Beyin mi, yürek mi Kendimizi iyi hissetmek için beraber şarkı söylemek lazım. O kadar saf bir nedeni var." 
     Aksu, konserin ilerleyen bölümlerinde de, kararlarını verirken "akılöla "yürek" arasındaki tercihte yüreğini seçtiğini söyledi ve ekledi 
     "Aklı ne yapayım Akıl akıl, gel ardıma takıl... Bayılıyorum şu Anadolu sözlerine..." 
     
     Sen bölücü müsün 
     Aksu, bu sözlerin ardından İbranice ilahiler söylemek üzere Musevi Topluluğu Lospaşaros Sefaradis’i sahneye davet etti. Anons edilen isim, önde oturan bir dinleyiciyi güldürünce Aksu, ona oldukça manidar bir tepki verdi. Sanatçı, gülen dinleyiciye gülerek şöyle dedi 
     "Niye gülüyorsun, bölücü müsün " 
     Bu cümle Aksu’nun, kendisine yönelik bölücülük suçlamasının da ne kadar komik olduğuna yanıt gibiydi. 
     Aslında Sezen aynı Sezen... Tek fark şu 
     "Şarkı Söylemek Lazımöda kendi eserlerini yorumluyordu, "Türkiye Şarkıları"nda ise bu topraklarda yaşayan kültürlerin eserlerini söylüyor. 
     
     Alkışla zılgıt birbirine karıştı 
     Aksu’nun Kürtçe söylemesiyle başlayan alkış yağmuru, Diyarbakır Büyükşehir Belediyesi Çocuk Korosu devreye girince tufana dönüştü. Ermenice "Sarı Gelin"e, Rumca parçalara, "Keskin Bıçak" ya da "Rakkas"a normal alkış tutanlar, Kürtçe parçalarda coştu. Alkışla zılgıt birbirine karıştı. Dinleyicilerin çoğu, koro ve Aksu’yu ayakta alkışladı. Bu ilgi Aksu’yu ağlattı. Sanatçı, bir mesaj da basına yolladı "Gözyaşlarını tutamadı gibi klasik başlıklar atmayın. Kafanızı değil, yüreğinizi kullanın." 
     
Artık derin sularda geziyor...      Sezen Aksu, "Şarkı Söylemek Lazım" albümünü çıkardıktan sonra yaz boyunca aynı adla bir dizi konser verdi. "Türkiye Şarkıları" ise Aksu’nun makas değiştirdiğini gösterdi. Yıllarca "Ada vapuru yandan çarklı, şinanay yavrum şinanay", "Salla salla gül memeler çağlasın", "Şımarık" gibi şarkılar yazıp besteleyerek sığ sularda gezinen Aksu, artık derin sularda da kulaç sallıyor. 
     



 GÜNCEL 








geçerli olur mu 







</TEXT>
</DOC>
