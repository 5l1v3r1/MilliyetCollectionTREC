<DOC>
<DOCNO> 148261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/yasam/yas06.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Acı çekmedim onu dövdüm ’ 
</HEADLINE>
<TEXT>

Konya’daki boks turnuvasında 13 yaşındaki rakibini yenen 12 yaşındaki küçük boksör Hüseyin Kale, ringden bu sözlerle ayrıldı.. 
     YALÇIN İREŞ Konya DHA 

     Eski boksör İsmail Odunkıran adına Konya’da düzenlenen boks turnuvasında küçük boksörlerin rakiplerini kıyasıya dövdüğü karşılaşmalar hayretle izlendi. 
     Toplam 11 karşılaşmanın yapıldığı Atatürk Spor Salonu’ndaki ilk maç, Konya Büyükşehir Belediyespor’dan 12 yaşındaki Hüseyin Kale ile aynı takımdan 13 yaşındaki Ömer Sarıkaya arasında yapıldı. Şampiyonada 32 kiloda karşılaşan iki minik boksör, tüm hazırlıklarını tamamladıktan sonra ringe çıktı. 
     
     Sıklet 32 kilo 
     Hakemin işaretiyle birbirlerine acımasızca vurmaya başlayan minikler, üç rauntluk maçta kıyasıya dövüştü. İzleyicilerin dehşetle izlediği karşılaşmada ringden galip ayrılan Kale oldu. Hüseyin Kale ringden ayrılırken zafer sevinciyle şunları söylüyordu "Hiç acı duymadım. Onu dövdüm ve Dünya Şampiyonu olacağım." 
     


YAŞAM 

























</TEXT>
</DOC>
