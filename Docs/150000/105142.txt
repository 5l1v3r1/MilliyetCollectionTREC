<DOC>
<DOCNO> 105142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sonspo10.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 3 - Denizlispor 2 
</HEADLINE>
<TEXT>

     Birinci Süper Futbol Ligi'nde Fenerbahçe, Denizlispor'u 3-2 yendi. 
     2. dakikada ceza yayı üzerinden Kabat'ın sert şutunda, kaleci Rüştü topu tokatlayarak üstten kornere attı. 
     3. dakikada ceza alanının dışında topla buluşan Washington, Hakan'ı geçip sol taraftan ceza alanına girdi. Brezilyalı futbolcu, ileriye çıkan kaleci Süleyman'ın üzerinden meşin yuvarlağı filelere gönderdi 1-0. 
     14. dakikada Ortega'nın soldan kullandığı köşe atışında, altıpasta yine Washington, topu kafayla ağlara göndererek kendisinin ve takımının 2. golünü attı 2-0. 
     24. dakikada Johnson'ın, ceza alanının dışından şutunda, top kaleci Süleyman'da kaldı. 
     36. dakikada Rüştü'nün kullandığı uzun degajda, kaleci Süleyman ile karşı karşıya kalan Serhat'tan önce, ileri çıkan Süleyman topa sahip oldu. 
     45. dakikada ceza alanın sol çaprazında Washington'un sert şutunda, top kaleci Süleyman'dan döndü. Dönen topu tamamlamak isteyen Johnson, meşin yuvarlağı üstten auta attı. 
     Maçın ilk yarısı da 2-0 Fenerbahçe üstünlüğüyle sona erdi. 
     47. dakikada penaltı noktası üzerinde topla buluşan Kratochvil'in vuruşunda, meşin yuvarlak üstten auta çıktı. 
     55. dakikada ceza alanının dışında Steviç'in kullandığı serbest atışta, top üstten auta gitti. 
     56. dakikada Fenerbahçe'de Ortega, yerini Yusuf'a x bıraktı. 
     57. dakikada Fatih'in uzaklaştırmak istediği topun kalesinden çıkan Rüştü, kornere gitmesine engel olmak isterken, meşin yuvarlak Ali'nin önünde kaldı. Bu oyuncunun pasında Kabat, boş kale yerine topu auta attı. 
     60. dakikada Denizlispor'da İlyas, yerini Barcik'e xx , Fenerbahçe'de de Cem, yerini Hakan Bayraktar'a x bıraktı. 
     63. dakikada soldan Steviç'in kullandığı serbest atışta, ceza alanı içinde Washington, güzel bir kafa vuruşuyla kendisinin ve takımının 3. golüne imza attı 3-0. 
     64. dakikada Washington'un güzel pasıyla ceza alanında bir anda kaleciyle karşı karşıya kalan Yusuf, topa vurmakta geç kalınca kaleci Süleyman, meşin yuvarlağı uzaklaştırdı. 
     69. dakikada Denizlisporlu Bülent Ertuğrul, sarı kart gördü. 
     75. dakikada soldan ceza alanına giren Serhat'ın şutunda, top kaleci Süleyman'da kaldı. 
     76. dakikada Fenerbahçe'de Washington'un yerine Oktay x oyuna dahil oldu. 
     77. dakikada Steviç'in yaklaşık 35 metreden sert şutunda, kaleci Süleyman topu güçlükle kontrol etti. 
     79. dakikada Denizlispor'da, Servet'in yerine Bülent Üçüncü xx oyuna girdi. 
     82. dakikada Denizlisporlu Kabat sarı kart gördü. 
     85. dakikada ceza yayı üzerinde topla buluşan Barcik, güzel ve sert bir vuruşla meşin yuvarlağı filelere gönderdi 3-1. 
     87. dakikada sağdan Kratochvil'in ortasında ceza alanı içinde Mustafa Özkan, güzel bir kafa vuruşuyla topu filelere göndererek farkı 1'e indirdi 3-2. 
     Maçta başka gol olmadı ve Fenerbahçe, Denizlispor'u 3-2 yendi. 
     





</TEXT>
</DOC>
