<DOC>
<DOCNO> 140342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko59.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat ayının zam şampiyonu sivri biber oldu... 
</HEADLINE>
<TEXT>

p    Sivri biber, Şubat ayının zam şampiyonu oldu. Geçen ay sivri biber fiyatında, yüzde 168.1 oranında artış kaydedildi. 
     Devlet İstatistik Enstitüsü'nün DİE verilerine göre, Şubat ayında, bir önceki aya göre, en yüksek fiyat artışları, yüzde 76.1 ile hamsi, yüzde 33 ile mandalina, yüzde 20.5 ile amonyum nitrat, yüzde 18.6 ile portakal, yüzde 15.1 ile ham petrol, yüzde 12.9 ile üre, yüzde 11.2 ile hayvan sağlığında kullanılan ilaçlar, yüzde 10.3 ile domates, yüzde 9.5 ile kombi, yüzde 8.9 ile demir kütük fiyatlarında görüldü. 
     Aynı dönemde, kalorifer yakıtı yüzde 8.3, motorin yüzde 7.4, süper benzin yüzde 6.5, ev tipi buzdolabı yüzde 5.5, traktör yüzde 4.8, steyşın otomobil yüzde 4.2, ekmek yüzde 4.1, sığır ve dana eti yüzde 4, televizyon alıcısı yüzde 0.2, toz deterjan yüzde 0.1, kamyon ve otobüs dış lastiği yüzde 0.1 oranında arttı. 
     
     FİYATI DÜŞENLER 

     Şubat ayında, en fazla fiyat düşüşü yüzde 23.8 ile kabuklu cevizde görülürken, fiyatı gerileyen diğer ürünler de şöyle 
     ''Yüzde 12 ile krom, yüzde 9.4 ile kuru sarımsak, yüzde 4.9 ile ateş tuğla, yüzde 4.2 ile greyfurt, yüzde 1.8'er ile bakır, paraksilen ve taksimetre, yüzde 1.3 ile hava ve vakum pompaları, kompresörler, yüzde 1.2 ile saclar, yüzde 1.1 ile kontrplak, yüzde 0.9 ile temizlik kağıtları, yüzde 0.8'er ile telefon santrali, oluklu mukavva, yüzde 0.4 ile torna makineleri, blok sünger ve yüzde 0.3 ile katkılı portland.'' 
     





</TEXT>
</DOC>
