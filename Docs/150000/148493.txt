<DOC>
<DOCNO> 148493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/spor/spo15.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Ali Tandoğan’a dört maç ceza      BEŞİKTAŞ karşılaşmasında İbrahim Üzülmez’e topsuz alanda yaptığı hareket nedeniyle kırmızı kart gören Denizlisporlu Ali Tandoğan’a PFDK’dan dört maç ceza geldi. Disiplin Kurulu, futbolcunun savunmasına bile gerek duymadan "Topsuz alanda rakibi yaralayıcı" harekette bulunduğu gerekçesiyle, tecrübeli oyuncunun cezasını belirledi. 
     İBRAHİM’İ ziyarete etmek istemesine rağmen Siyah - Beyazlı idarecilerden "Gelmesin" yanıtı alan Ali ise sert konuştu. Beşiktaş Menajeri Sinan Engin’in, "Ali Tandoğan’a Beşiktaş’ın kapıları kapanmıştır" sözlerine cevap veren Yeşil - Siyahlı oyuncu, "Kim açtı ki, o kapayacak. Omuzunu kaldırarak beyanat veren insanlara gerekirse, bizim de omuzumuz kalkar" dedi. 
     
Kartal bize prim mi verdi ’      DENİZLİSPOR Başkanı Mustafa Baysal, Beşiktaşlı yöneticilere sert çıktı. Siyah - Beyazlı bir idarecinin kendilerine Galatasaray’ın prim vaat ettiğini içeren sözler sarf ettiğini ileri sürerek, "Cim - Bom’u yendiğimizde, Beşiktaş bize prim mi verdi Bu mümkün değil. Böylesine çirkin iddialar kimseye yarar getirmez" dedi. 
     
Fenerli Erdoğan’a Bursaspor forması      FENERBAHÇELİ olduğu bilinen Başbakan Recep Tayyip Erdoğan’a dün AKP grubunda yaptığı konuşma sonrasında Bursalı partililer tarafından Bursaspor forması hediye edildi. Yeşil - Beyazlı formayı alan Erdoğan, Bursaspor’un ligde yaşadığı kötü günleri atlatması dileğinde bulundu. 
     
Halil Mutlu taş gibi      YUNANİSTAN’IN Loutraki kentinde yapılacak olan Avrupa Şampiyonası’nda 1.5 yıl aradan sonra podyuma çıkacak olan rekortmen haltercimiz Halil Mutlu, rekor sözü vermediğini ancak uzun bir sürenin ardından birincilik kürsüsüne çıkmayı hedeflediğini belirtti. İlk kez 62 kiloda mücadele edecek olan Mutlu, vücudunun artık 56 kiloda yarışmaya izin vermediğini vurguladı. 
     
Ferguson’a soruşturma      ŞAMPİYONLAR Ligi kuraları sonrası "UEFA bizi finalde istemiyor" diyerek şike yapıldığını ima eden Manchester United Teknik Direktörü Alex Ferguson’un başı derde girdi. UEFA, ünlü teknik adam hakkında disiplin soruşturması başlattı. Ferguson’un, "İtalyanlar ve İspanyollar için iyi bir kuraydı. Bunu kendilerinin ayarladığını düşünüyorum" sözleri yankı uyandırmıştı. 
     
2. Lig’de bugün      B Kategorisi 
     14.30 Hakkarispor - Ş.Urfa Bl. 
     
3. Lig’de bugün      14.30 Özgüzeldere - Kayapınar 
     14.30 Nusaybin D.S - Ağrıspor 
     


SPOR 

























</TEXT>
</DOC>
