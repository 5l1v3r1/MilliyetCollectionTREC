<DOC>
<DOCNO> 142614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yasam/yas01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül Gölgesinde Saddam 
</HEADLINE>
<TEXT>

Milliyet, Amerika’nın Irak operasyonuyla yeniden gündeme gelen Derya Sazak’ın kitabını okuyucularına veriyor... 
     İSTANBUL Milliyet 

     ABD’nin olası Irak operasyonu, gazeteci - yazar Derya Sazak’ın "11 Eylül Gölgesinde Saddam" isimli kitabını yeniden gündeme getirdi. 
     Milliyet’in sadece 21 kupona okuyucularına vereceği kitap, 1991’deki Körfez Savaşı öncesinde, Sazak’ın Bülent Ecevit ile birlikte Saddam Hüseyin’le yaptığı görüşmenin öyküsünü, son yılların gelişmelerini, Ankara - Bağdat - Washington üçgeninde yaşananların perde arkasını anlatıyor. 
     Bugün gündeme oturan Kuzey Irak, Kürtler ve Türkmenlerin durumu, Irak’ın bütünlüğü, Türkiye’nin Irak’ın bölünmesi halinde durumu gibi başlıklarında yer aldığı söyleşilerde Saddam’ın görüşlerinden bazıları şöyle 
     "Biz Kerkük’ü Bağdat gibi görmekteyiz. Irak’ın geleceğine ve uygulayacağımız politikalara gelince bölünme planlarını çürüteceğiz. Sömürgeci güçler Kerkük için özel bir plan uyguladıkları takdirde Irak’ın bunu bir savaş nedeni sayacağını da bilmelidirler." 
     
     Irak bölünürse... 
     "Hiçbir Türk yeni sömürgecilerin Türkiye’ye petrol kaynaklarını verip de onu zengin ve güçlü bir devlet yapacaklarını sanmasın. Irak, İran ve Türkiye yeni sömürgecilerin planlarını iyice izleyip gerekli önlemleri şimdiden almalıdır. Şu da bilinmeli ki Irak bölünürse Türkiye de bölünür, İran da bölünür." 
     Saddam Hüseyin, Bağdat’ta ABD Büyükelçisi April Glaspie’yi uyarıyor 
     "Irak’a füzeler ve uçaklarla gelebilirsiniz, ama bizi her türlü tedbirden vazgeçecek noktaya getirmemeye dikkat edin. Bizim gururumuzu kırmaya ve Iraklıları yüksek bir yaşam düzeyi elde etme şansından yoksun bırakmaya çalıştığınızı hissedersek, o noktada tedbirli olmaktan vazgeçerek ölümü seçeriz." 
     
     Çıkarma yapamayız’ 
     Ve Saddam Hüseyin’den, 11 Eylül 2001’de Usame bin Ladin’in gerçekleştireceği "terörist" eyleme ışık tutan sözler 
     "Birleşik Devletler’e çıkarma yapamayız, ama Araplar, bireysel olarak size ulaşabilir." 
     



 YAŞAM 



















</TEXT>
</DOC>
