<DOC>
<DOCNO> 100069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/temelkuran.html </URL>
<DATE> 2002/08/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Milliyet TIR’ında neler oluyor 
</HEADLINE>
<TEXT>

Hasan Cemal, istemediği yemekleri överek başkalarına vermekte çok yetenekli... Sina Koloğlu’nun başı aç kapa klima’ muhabbetiyle dertte. Tespih alıp delikanlı’ olmamıza itiraz eden yok da yazarlar arası topaç müsabakası hoş karşılanmıyor 
     1. GÜN 
     7 00 Milliyet TIRı’nın Geleneksel 2. Seferberliği’nin ilk komandoları olarak gazete binasının önünde toplanıyoruz. Herkes en az bir kere minibüste klima olmasının ne şahane bir şey olduğunu söylüyor. Geçen sene bazı okurların, yazarların TIR’ın içinde istif edilmiş şekilde saklandığını, her şehirde birkaç yazarın dışarı çıktığını sandığını anlatıyorum. Şüpheli bir sessizlik oluyor. Sanırım bunu uydurduğumu sanıyorlar. Fellini filmi kahramanları gibi yola çıkıyoruz. 
     9 30 Kocaeli’nde Demiryolu Caddesi’ne TIR’ı kurmuşlar. Sabahın körü olduğu için cadde pek kalabalık değil. El ele tutuşup yolu kesme, sonra çember olup içeride kalanların nabızlarını tutma fikrim kabul görmüyor. Neyse ki, kalabalık toplanıyor. 
     12 30 Bolu’da Bağımsız Türkiye Partisi’nin mitingi var. Genel Başkan Haydar Baş için toplanan kalabalığın nabzını da tutayım diyorum. Kimse benimle konuşmuyor. Hatta kalabalık benden uzak tarafa doğru yığılıyor. Galiba bende tansiyoncu tipi yok 
     19 30 Otelde üç futbol takımı var. Lobide Ali Sami Yen’in soyunma odası atmosferi hakim. Futbolcuların lobi ortamında terlikle dolaşmak gibi bir gizli anlaşmaları olduğundan şüpheleniyorum. 
     
     2. GÜN 
     8 00 Karabük’e giderken yolda çay için duruyoruz. Adamın biri "Oğlum biraz içine kapanıktır. Tanışın" diyor. Liseli çocuk "Merhaba. Ben biraz içine kapanık bir insanım" diye tanıştırıyor kendini. Toplam beş cümle kuruyor dördü "Ben içime kapanık bir insanım". Maliye memuru olmak istiyormuş. İnsan on yedi yaşında maliye memuru olmayı neden ister 
     Olayın etkisinden kurtulmak için, gırgır olsun diye kendimize tespih alıyoruz. Şu andan itibaren "delikanlı" bir tarzımız var 
     11 00 Minibüsteki "Klimayı açalım ", "Klimayı kapatalım" önerileri yüzünden Sina Koloğlu hayatının en sersemletici yolculuğunu yapıyor. Eskiden "Yönetici uyuyor mu " diye bir İzocam reklamı vardı, reklamda da kaloriferleri açıp kapamaktan deliren bir kapıcı. Biraz önce baktım, Sina’nın yüzü tam öyle. 
     12 00 Karabük’e geldik. Haydar Baş’ın burada da mitingi var. Haydar Baş’ın Milliyet TIR programını ele geçirdiğini ve miting rotasını buna göre belirlediğine ilişkin teorim son derece mantıksız bulunuyor. Sanırım benim paranoyak olduğumu düşünüyorlar. 
     15 00 Kastamonu’da TIR’ın önüne partili kadınlar geliyor. Ellerinde çiçekler. Benimle konuşan kızı da Milliyet yazarı zannetmekte ısrarcılar. Bütün gelenler kızın elini sıkıp çiçek veriyor. Bozuntuya vermiyoruz. Yine de olayın sonunda kızda benden daha çok çiçek olması dikkatimi çekmiyor değil. 
     20 00 Hasan Cemal istemediği yemekleri överek başkalarına vermek konusunda inanılmaz bir yeteneğe sahip. Balığın yarısını bana yarısını Meral Tamer’e verdikten sonra, h l balığın ne şahane olduğunu inandırıcı bir biçimde anlatabiliyor. Köşe yazarlığı konusunda daha öğrenmem gereken çok şeyin olduğunu o anda sarsılarak fark ediyorum 
     
     3. GÜN 
     12 30 Yolda Safranbolu’da duruyoruz. Şahsımın başlattığı bir hareketle topaç alıyoruz. Evet, topaç Sinop ilinde yapılan müsabakalarda Spor Yazarı Halil özer, çizer Ercan Akyol ve foto - muhabiri Ahmet Dumanlı üstün başarı sergiliyor. Neyse ki, olay sarpa sarmadan Meral Tamer bizi ciddiyete davet ediyor. TIR’a gidiyoruz. Fellini filminin bu bölümü burada bitiyor 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
