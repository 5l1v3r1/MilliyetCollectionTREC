<DOC>
<DOCNO> 145116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur33.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den ABD'ye "Irak'ta işgalci olmayacağı" güvencesi 
</HEADLINE>
<TEXT>

     ve ABD arasında Kuzey Irak'taki Türk askeri varlığı konusunda yürütülen müzakerelerde, Türkiye'den ABD'ye ''Kuzey Irak'ta işgalci olmayacağı'' güvencesi verildi. 
     Edinilen bilgiye göre, ABD Başkanı George Bush'un Irak danışmanı Zalmay Halilzad ve Türk Dışişleri ile Genelkurmay yetkilileri arasında yürütülen görüşmelerde, Türk tarafı Kuzey Irak'ta her şeyi belirleyen teknik belge hazırlanmasını istedi. 
     Türk tarafının ABD'den hazırlanmasını istediği teknik belgede Kuzey Irak'taki asker sayısı, bu askerlerin silahları, askerlerin Kuzey Irak'ın ne kadar içine gireceği ve nasıl bir eşgüdüm olacağının belirtilmesi isteniyor. 
     Türk tarafı görüşmeler sırasında, ABD'de çok büyük boyutlarda bir dezenformasyon olduğunu ve Türkiye'nin Kuzey Irak'ı işgal etmek istiyor gibi gösterildiğini hatırlatarak, Türkiye'nin işgal gibi bir niyeti olmadığı güvencesi verdi. 
     ABD'nin Kuzey Irak'a gidecek Türk askerinin mekanize olmasını istememesi üzerine Türk tarafı, zaten öyle bir istemlerinin bulunmadığını, ancak oraya gidecek askerlerin kendi güvenliklerini sağlayabilecek donanımlarının olacağını ifade etti. 
     Türk ve ABD heyetlerinin, bu konuda yarın bir sonuca varmaları bekleniyor. 
     




</TEXT>
</DOC>
