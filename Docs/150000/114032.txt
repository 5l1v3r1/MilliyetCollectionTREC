<DOC>
<DOCNO> 114032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yasam/yas06.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gençleri hızlı çıktı 
</HEADLINE>
<TEXT>

Üniversiteliler arasında yapılan bir araştırma, şimdiki gençler’in öğrencilik yıllarında en az üç sevgili değiştirdiğini ortaya koydu 
     ŞÜKRÜ ANDAÇ 

     Üniversitelileri internet ortamında buluşturan www.akampus.com’ adlı sitenin araştırması, 18 ile 22 yaş arasındaki Türk gençlerinin en az 3 sevgili değiştirdiklerini ortaya koyuyor. Sitenin internet ortamında yönelttiği "Bu kaçıncı sevgiliniz " sorusuna 107’si mezun, kalanı halen öğrenci olan 1825 üniversiteli genç yanıt verdi. Ve yanıtların ortalaması 3.2 çıktı. 
     
     OKURKEN ÇALIŞIYORLAR 
     Ancak bu sonuç, bütün üniversiteli gençlerin, her zaman bir sevgilisi olduğu anlamına gelmiyor. "Şu anda bir sevgilin var mı " sorusuna üniversiteli gençlerin yüzde 48.59’u "Hayır" yanıtını veriyor. 
     Ankete katılan gençlerin yüzde 60’ı bir işte çalışıyor. Bu da üniversitelilerin ağırlıklı olarak hem çalışıp hem de okumayı tercih ettiklerini gösteriyor. 
     
     TERCİH BİLİŞİMDEN YANA 
     "Çalışmak için en iyi sektör sizce hangisi " sorusuna verilen cevaplardan anlaşıldığı üzere de gençler teknolojiyi’ seçiyor. Üniversiteliler yüzde 25.70 oranı ile bilişim’ sektöründe çalışmak istiyorlar. Oran büyüklüğüne göre tercih edilen ilk beş meslek dalında bilişimin ardından ticaret, iletişim - medya, finans ve turizm geliyor. 
     Gençlerin en beğendiği şirketler ise Sabancı Holding, Turkcell, Koç... En beğenilen iş kadını sorusuna yanıtlar ise oran büyüklüğü sırasına göre şöyle Güler Sabancı, Hanzade Doğan, Suna Kıraç ve Ümit Boyner. 
     
Boğaziçili gençler kurdu      Bu ve benzeri pek çok üniversite araştırmasına imza atan akampus’u Boğaziçili üç girişimci kurdu. Üniversitelere yönelik ilk yaşam rehberi niteliğindeki sitenin içeriği öğrencilerle birlikte hazırlanıyor. Sitede ders notlarından güncel kampus haberlerine, alışveriş kılavuzundan kariyer dünyası haberlerine, staj ve iş olanaklarından internet rehberine, çok çeşitli konulara yer veriliyor. 



 YAŞAM 















</TEXT>
</DOC>
