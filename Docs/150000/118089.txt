<DOC>
<DOCNO> 118089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yazar/tamer.html </URL>
<DATE> 2002/11/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bir gecede şöhret olmak 10 yılını almış 
</HEADLINE>
<TEXT>

     Bugünlerde beni fena halde şımartıyorsunuz. Gerek AKP, gerekse yeni bir sol partiyle ilgili yazılarım hakkında anlaşılan sizin de söyleyecek epey sözünüz var. Bakınız alttaki yazı 
     Yeni bir sol parti konusunda pek anlaşamıyoruz sizlerle. Koro halinde "Ne gerek var " diyorsunuz. Kiminize göre "CHP dönüştürülmeli", kiminize göre YTP, CHP ya da SHP’de birleşilmeli. 
     Size göre lider de bol İsmail Cem, Mümtaz Soysal, Murat Karayalçın, Altan Öymen, Sema Pişkinsüt... Aklınıza kim geldiyse sıralamışsınız. "Bu kadar çok lider varken yenisini aramak niye " diye soruyorsunuz. Ve bana göre olmayacak duaya amin diyorsunuz. Çünkü onların tümü lider olarak ortaya çıkmış, denenmiş... 
     Parti konusunda belki daha kolay uzlaşabiliriz. CHP olmuş DSP olmuş fark etmez. Mevcut bir örgütün dönüştürülmesi elbette çok daha akılcı. Ama siz bizim memlekette buna izin verecek lider ve üst yönetim kadrosunun olduğuna inanıyor musunuz Sadece bizim memlekette de değil, dünyanın her yerinde koltuk çok tatlı aslında. Oturan bir daha kalkmak istemiyor. Ben evde televizyon izlediğim koltuğa kızım oturmaya kalktığında bile için için sinirlenebiliyorum. 
     Adamın biri "Bir gecede şöhret olmak, 10 yılımızı aldı" demiş. Solda halkın sesine sahiden duyarlı yeni bir lider bugünden ortaya çıksa gelecek seçimlere kadar ancak kıvamını bulur. Halk onu belki bir günde benimseyebilir, ama liderin halkın gerçek ihtiyaçlarını belirleyip ona göre politika üretebilmesi bayağı zaman alabilir. AKP’nin bugün sağladığı başarı, aslında iğneyle kuyu kazılarak elde edilmiştir. Yıllar boyu medyada kendilerine yer bulamayan İslami partiler, mecburen mahalle aralarında halkla doğrudan temas yoluyla güçlü yerel örgütlenmelere gitmişlerdir. 
     
Okur nasıl sol parti istiyor      CHP ÇOK ARİSTOKRAT "Bir CHP üyesi olarak son seçimle ilgili bir tespitimi sizinle paylaşmak istiyorum. CHP oy alacağı büyük bir kesime, söylemleriyle, yaşam tarzıyla çok aristokrat kalıyor. Ülkede seçmenin yüzde 69’unun düşük eğitimli olduğu bir ortamda CHP’nin gelecekte de iktidar olamayacağı açık. Bu eğitim düzeyindeki bir seçmene bu aristokrat imajla ulaşmak mümkün görünmüyor. 
Tayyar Eryılmaz - Bodrum, Turimzci 

     "Yeteri kadar sol parti yok mu Size de parti beğendirilemiyor. Sol parti kurma hastalığından lütfen vazgeçin. Sol bölünme hastalığından kurtulmalı, bir araya gelip moral motivasyonunu sağlamalıdır." 
Hasan Bilyaz - Mudanya 

     "Siz neden bir parti örneğin, Sol Meral Tamer Partisi’ni SMTP kurmuyorsunuz Böylelikle birileriyle uğraşmak zorunda kalmaz, dilediğiniz gibi takılabilirsiniz." 
Recep Çetin 

     YENİ SOL PARTİ AKP’DİR - "Sorarım size günümüz koşullarında AKP’den iyi sol parti olabilir mi Geniş halk kesimlerini arkasına almış, işsizi, işçisi, esnafı, tüccarı, sanayicisi destekliyor. Söylemleri de geniş halk kesimlerinden yana, devlete karşı. 1973 ve 1977 seçimlerini hatırlayın. Analoji yapmak gerekirse bugünün AKP’sinin o günlerin CHP’sinin yerini aldığını söylemek yanlış mı olur 
Günal Ölçer 

     YENİ CHP’Yİ YARATMAK "Sorun yeni bir sol parti değil, yeni CHP’yi yaratmaktadır. Solun lider problemi yok. İsmail Cem, Mümtaz Soysal, Altan Öymen, Murat Karayalçın, Sema Pişkinsüt vs. Koltuk kavgasını bırakmak için ellerinde yeterince fırsat ve zaman var. CHP’nin, "halk" ile ilişkilerini yeni bir örgütlenme anlayışı ve modeliyle kurabilecek bir kadroyla kolları hemen sıvaması lazım." 
Sadık Çakır 

     YTP NE GÜNE DURUYOR "Evet haklısınız, yeni bir sol parti ihtiyacı var. Ama zaten solda yeni bir parti var Yeni Türkiye Partisi YTP . Sayın İsmail Cem’i, solun yenilenmesinde gerçek lider adayı olarak görüyoruz." 
B. Ü. 

     EN UYGUN PARTİ SHP "Soldaki dağınıklığı ve kaybolmuşluğu, sosyal demokrasiye yakışır şekilde söylemleri, tüzüğü ve programıyla toparlayacak yapıda Sosyal Demokrat Halk Partisi SHP var. Lütfen alın tüzüğünü, programını okuyup değerlendirin. 







Davul tozları 


Ramazan öyküsü 


Baykal’ın Erdoğan formülü 


11 Eylül dünyasında Atatürk ve Türk modeli... 


3 ve 10 Kasım 


Yaşasa dinde reform yapacaktı’ 


Neşeli olmak için neden çok 


Mustafa Kemal’i doğru anlamak için... 


Atatürk’ü anmak Atatürk’ü bilmek... 


Çin’e genç politbüro 


Bir gecede şöhret olmak 10 yılını almış 


Ey siyaset Meşruiyet tezgahından geçtin mi 


Bu dönemde Cumhurbaşkanı da seçilecek 


Mayın tarlasında zafer şenliği 


Bir müteşebbis bir şehrin kaderini değiştirebiliyor 


Dünya halleri ya da Kara Kutu’ 


</TEXT>
</DOC>
