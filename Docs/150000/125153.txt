<DOC>
<DOCNO> 125153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sondun06.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak gerilimi ve Venezüella grevi yüzünden dolar fırladı... 
</HEADLINE>
<TEXT>

     Irakla ilgili gerginlik ve Venezüella'daki genel grevin sürmesi nedeniyle uluslararası piyasalarda ham petrolün varil fiyatı yeniden 30 dolar sınırını geçti. ABD Dışişleri Bakanı Colin Powell'ın Irak ile ilgili açıklamaları ve Venezüella'da genel grevin sürmesi sonucu ekim ortalarından bu yana ilk kez ham petrol varil fiyatı New York'ta 30 dolar sınırını aşarak, 30.12 dolara yükseldi. 
     Colin Powell, kısa bir süre önce Irak'ın silah programlarına ilişkin Birleşmiş Milletler'e BM sunduğu belgede sorunlar olduğunu söylemiş, ''Başta da belgeye şüpheyle yaklaştığımızı söylemiştik ve şimdiye kadar edindiğimiz bilgi bu şüphenin yerinde olduğunu gösteriyor. Beyanatta sorunlar var'' açıklamasını yapmıştı. 
     Dünya'nın 5. büyük petrol üreticisi Venezüella'da Devlet Başkanı Hugo Chavez karşıtı gösteriler ve ülke çapındaki grev sürerken, üçüncü haftasına giren grev petrol sektörünü de sekteye uğratıyor. Petrolün 30 doların üzerine çıkması dünya ekonomisini ciddi biçimde etkileyebileceğinden psikolojik sınır olarak kabul ediliyor. 
     





</TEXT>
</DOC>
