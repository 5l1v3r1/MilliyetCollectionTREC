<DOC>
<DOCNO> 122017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/ekonomi/eko01.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
3 bin gayrimenkul birden satarsak piyasa bozulur 
</HEADLINE>
<TEXT>

BDDK, elindeki 3 bin gayrimenkulü, piyasayı bozmamak için her ay iki yada üç ihale ile satmaya çalışıyor 
     EKONOMİ SERVİSİ 

     BDDK yayınladığı son raporunda, el konulan batık bankalardan toplam 3 bin 367 adet gayrimenkulun Tasarruf Mevduatı Sigorta Fonu TSMF bünyesine geçtiğini belirtti. 
     Dün ayrıntıları Milliyet’te yayınlanan ve BDDK tarafından da internet sitesine konulan BDDK ve Faaliyetleri Hakkında Bilgilendirme’ ve Bankacılık Sektörü Gelişmeleri - Kasım 2002’ başlıklı raporda, fon bünyesine geçen 3 bin 367 adet gayrimenkulden 359 tanesinin satıldığını ve 93 milyon dolar gelir elde edildiğini açıkladı. Kalanların prosedürlerin tamamlanmasının ardından ihale yöntemiyle satılacağı ifade edilen raporda, "Ayda iki - üç adet ihale yapılarak, piyasadaki fiyatların asgari düzeyde etkilenmesine özen gesterilecektir" denildi. Batık banka patronlarından tahsilata önem verildiği belirtilen raporda, borçlularla gönüllü ödeme yollarının arandığı, açılan davalarlar da hukuk mücadelesinin verildiği anlatıldı. Bankalarda hakim ortak statüsünde bulunan 68 kişi hakkında şahsi iflas davası açılırken, şu ana kadar sekiz iade tazmin davcası açıldı. Bu kişilere açılan davaların parasal tutarı ise 6.1 milyar doları buluyor. 
     
İştiraklerin satışından 216.8 milyon dolar 31 Ekim 2002 itibariyle Sayı Satış bedeli milyon dolar I. TMSF’ye devir tarihindeki iştirakler 258 - Bankalar tarafından satılanlar 42 24 Satılan banka bünyesinde kalanlar 8 - TMSF bankalarındaki mevcut iştirakler 49 - II. TMSF’ye devir edilenler 159 - Satılanlar 41 188 Satış süreci devam edenler 2 4.8 Satış görüşmelerine başlanılanlar 3 - Tasfiye süreci devam edenler 11 - Tasfiyesi için mahkemeye başvurulanlar 11 - Satışa henüz konulmayanlar 91 - - TMSF’nin payı yüzde 50’nin üzerinde olanlar 26 - - TMSF’nin payı yüzde 20 - 49 arasında olanlar 15 - - TMSF’nin payı yüzde 5 - 19 arasında olanlar 16 - - TMSF’nin payı yüzde 5’in altında olanlar 34 - III. Genel toplam - 216.8      
     TMSF’deki iştiraklerin durumu 
     Bir banka fona devredildiğinde bankanın hakim ortaklarının şirketleri, otomatik olarak TMSF’ye devredilmemektedir. TMSF sadece hakim ortakların malvarlıkları üzerine ihtiyati tedbir ve ihtiyati haciz konulmasını mahkemeden talep edebilmekte ve alacaklarının tahsili bakımından yarar görmesi halinde ortaklara ait şirketlerin temettü hariç ortaklık haklarını TMSF Yönetim Kurulu kararıyla devralabilmektedir. 
     
Alacaklar için tek yol hukuk      BDDK raporunda, kamu alacaklarının tahsili ve kamu haklarının korunması, sorumluların cezalandırılması için yasal sınırlar içerisinde yoğun bir hukuk mücadelesi verildiği belirtildi. Alacaklarının tahsili için TMSF tarafından bugüne kadar hakim ortaklar aleyhine İcra ve İflas Yasası’na göre 546 adet, 6183 sayılı Kanun gereğince 99 adet ve şahsi iflas davalarını da içeren diğer davalar da 184 adet dahil olmak üzere toplam 829 adet dava açıldığı kaydedilerek şöyle denildi "Alacak tahsilinde sağlanan anlaşmalar bir yana bırakıldığında, BDDK için, hukuki mücadele dışında başka bir tahsilat yolu olmadığının kamuoyu tarafından bilinmesinde de yarar bulunmaktadır." 
     



 EKONOMİ 

















</TEXT>
</DOC>
