<DOC>
<DOCNO> 137533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig'de 10 takım antrenörünü değiştirdi... 
</HEADLINE>
<TEXT>

     Birinci Süper Lig'de ikinci yarının 2. haftası geride kalırken, sezon başından bu yana 10 takım antrenörünü değiştirdi. 
     Teknik direktörü ile yollarını ayıran takımlar kervanına Adanaspor da katılırken, turuncu-beyazlılarda hafta sonu yapılan ve 2-1 yenildikleri Göztepe karşılaşmasının faturası teknik direktör Bahri Kaya'ya kesildi. 
     Birinci Süper Lig'de mücadele eden 18 takımdan 6'sı 2002-2003 sezonuna yabancı teknik direktörlerle başlarken, ilerleyen haftalarda Fenerbahçe, Samsunspor, Bursaspor, Gaziantepspor ve Ankaragücü yabancı teknik direktörleriyle yolunu ayırdı. 
     Ligde sadece Beşiktaş, sezon başında takımın başına getirdiği Rumen teknik adam Mircea Lucescu ile devam ediyor. 
     Fenerbahçe'de bu sezon 16 hafta görev yapan Werner Lorant'ın yerine Oğuz Çetin, Samsunspor'da 16 hafta görev alan Gjorgi Jovanovski'nin yerine Sakıp Özberk, Bursaspor'da 14 hafta görev yapan Nejat Biyediç'in yerine Erdoğan Arıca, Gaziantepspor'da 17 hafta görevde kalan Gigi Multescu'nun yerine Nurullah Sağlam, Ankaragücü'nde de 17 hafta görev yapan Mihai Stoichita'nın yerine Tevfik Lav getirildi. 
     





</TEXT>
</DOC>
