<DOC>
<DOCNO> 102438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/dunya/dun03.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary, ilk kadın başkan olma peşinde 
</HEADLINE>
<TEXT>

     DIŞ HABERLER SERVİSİ 

     Eski "First Lady" Senatör Hillary Rodham Clinton’ın 2008’de ABD’nin ilk kadın başkanı olabilmek için aday olacağı ileri sürüldü. Amerikan basınındaki haberlere göre, Senatör Clinton 2004’te Bush’un yerine Demokrat bir başkan seçilmesi için çalışacak, 2008’de de bizzat kendisi adaylığını koyacak. 
     Nitekim bu çerçevede başkanlık çalışmalarına start veren Hillary Clinton Demokrat Parti’deki siyasi ağırlığını artırdı ve en fazla bağış toplayan siyasiler arasında yer aldı. Hillary Clinton siyasi eylem komitesi aracılığıyla Amerika çapındaki 73 aday için tam 600 bin dolar topladı. Bush’a karşı eleştiri dozunu artıran Clinton, eşinin başkanlık dönemini daha hararetli bir şekilde savunmaya başladı. Hillary Clinton, başkanlığa aday olup olmayacağına dair sorulara şimdilik "hayır" vcevabını verirken, kocası Bill Clinton sadece "Hillary 2004’te aday olmayacak" demekle yetiniyor. 
     



 DÜNYA 












</TEXT>
</DOC>
