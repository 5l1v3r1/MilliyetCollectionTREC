<DOC>
<DOCNO> 132465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur01.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay binasına bombalı saldırı... 
</HEADLINE>
<TEXT>

     Yargıtay binası önündeki servis araçlarının arasına atılan bomba patladı. 
     Bu sabah saat 07 00'de Atatürk Bulvarı üzerinde bulunan Yargıtay binası, bombalı saldırıya hedef oldu. Bina önünde bulunan servis araçlarının arasına atılan ses gücü yüksek bombanın patlaması sonucu, servis araçlarında ve binada maddi hasar meydana geldi. 
     Patlamanın ardından çevrede geniş güvenlik önlemleri alınırken, Ankara Valisi Yahya Gür de olay yerine gelerek incelemelerde bulundu. 
     Ölen ve yaralanan kimsenin olmadığı patlamaya neden olan bombanın tipi uzmanlarca inceleniyor. Patlama üzerine Ankara genelinde bombayı atan kişi ya da kişilerin yakalanması için geniş çaplı operasyon başlatıldı. 

     
</TEXT>
</DOC>
