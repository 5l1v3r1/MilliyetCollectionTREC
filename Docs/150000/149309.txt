<DOC>
<DOCNO> 149309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun15.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Times "Biyolojik silah uzmanları Suriye'ye kaçtı" 
</HEADLINE>
<TEXT>

     Irak'ın önde gelen bazı biyolojik silah uzmanlarının, Suriye'ye kaçtığının sanıldığı bildirildi. 
     Washington Times gazetesindeki haberde, kaçanlar arasında Amerikan istihbarat yetkililerince ''Bayan Şarbon' olarak bilinen Hüda Salih Mehdi Ammaş adlı kadın uzmanla kod adı ''Doktor Mikrop'' olan Rihab Taha'nın da bulunduğu belirtildi. 
     Habere göre hükümet yetkilileri, istihbarat raporlarının bu kişilerden birinin ya da her ikisinin Suriye'nin başkenti Şam'a sığındıklarını gösterdiğini söylediler. 
     Ammaş, Amerikalı yetkililerce yakalanması ya da öldürülmesi istenen 55 Iraklı arasında bulunuyor. Ammaş'ın Irak Devlet Başkanı Saddam Hüseyin'in bakanlar kurulu toplantılarında da görüldüğü belirtiliyor. 
     İngiltere'de mikrobiyoloji eğitimi alan Taha'nın, Irak'ın şarbon silahı programını yürüttüğü kaydediliyor. 
     





</TEXT>
</DOC>
