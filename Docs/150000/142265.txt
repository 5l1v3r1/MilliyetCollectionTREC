<DOC>
<DOCNO> 142265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sonspo16.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisaspor, Sivasspor maçına odaklandı... 
</HEADLINE>
<TEXT>

     İkinci Futbol Ligi A Kategorisi takımı Vestel Manisaspor'da gözler lider Sivasspor ile oynanacak maça çevrildi. 
     Teknik Direktör Levent Eriş, 15 Mart Cumartesi günü oynayacakları maça ''final karşılaşması'' gözüyle baktıklarını söyledi. Ligde lider durumda bulunan Sivasspor'u taraftarların da desteği ile yenerek Birinci Süper Lig'e çıkma umutlarını güçlendireceklerini kaydeden Eriş, şöyle konuştu 
     ''Çanakkale Dardanelspor deplasmanında kazandığımız 3 puanla zirve yarışında var olduğumuzu ortaya koyduk. Şimdi tüm gücümüzle Sivasspor maçına hazırlanıyoruz. Oyuncularımın çalışma temposundan memnunum. Hepsinin forma giyme şansı eşit, kim iyiyse o oynar. Sivasspor'u yenecek güce sahibiz.'' Kulüp yöneticileri de bilet fiyatlarında indirim yaparak kapalı tribünü 2 milyon lira, açık tribünü 1 milyon lira yaptıklarını ve seyircilerin maça yoğun ilgi göstermesini beklediklerini kaydetti. Öğrenciler için kapalı 1 milyon, açık tribün bileti de 500 bin lira olarak belirlendi. 
     Diğer yandan Vestel Manisaspor taraftarlarının, Sivassporlu oyunculara maçtan önce çiçek vereceği öğrenildi. 
     





</TEXT>
</DOC>
