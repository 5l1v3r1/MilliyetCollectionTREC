<DOC>
<DOCNO> 133712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur05.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pülümür'de sabaha kadar 269 artçı meydana geldi... 
</HEADLINE>
<TEXT>

     Tunceli'nin Pülümür ilçesinde dün sabah meydana gelen 6.5 büyüklüğündeki depremin ardından, 46'sı 3.0'ün üzerinde olmak üzere toplam 269 artçı sarsıntı kaydedildi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, dün saat 07.26'da gerçekleşen 6.5 büyüklüğündeki depremden sonra, bugün saat 09.03'e kadar merkez üssü Pülümür olan ve büyüklükleri 3.0'ün altında 223 artçı sarsıntı meydana geldi. 
     İlçede, büyüklüğü 3.0 ile 4.2 arasında değişen 46 ayrı sarsıntıyla beraber artçı depremlerin sayısı 269'a yükseldi. 
     Sismoloji Laborutavarı yetkilileri, büyük depremin ardından artçı sarsıntıların normal olduğunu vurgulayarak, bu artçıların sıklıkları ile büyüklüklerinin zaman içinde azalacağını söylediler. 
     Yetkililer, 6.5 büyüklüğündeki bir depremin 5.0 civarında bir artçı sarsıntısının da olabileceğine dikkati çekerek, vatandaşları hasarlı binalara girmemeleri yönünde uyardılar. 
     





</TEXT>
</DOC>
