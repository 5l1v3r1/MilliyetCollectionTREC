<DOC>
<DOCNO> 130379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sonspo07.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Başkanı Aydın Takıma takviye yapmamız gerekiyor... 
</HEADLINE>
<TEXT>

     Elazığspor Kulübü Başkanı Baki Aydın, takımın durumunun çok iyi olduğunu belirterek, ancak takıma takviyenin şart olduğunu söyledi. 
     Baki Aydın, yaptığı açıklamada, 2 gündür Belek'te futbolcularla birlikte olduğunu ve futbolcuların moralini iyi gördüğünü bildirdi. 
     Futbolcular arasındaki birlik ve dayanışmanın kendilerini mutlu ettiğini anlatan Aydın, ilk hazırlık maçını İstanbul Maltepespor ile yaptıklarını ve bu maçı 4-1 kazandıklarını söyledi. 
     Transfer çalışmalarını aralıksız sürdürdüklerini de belirten Aydın, görüştükleri bazı isimlerin bulunduğunu sözleşme imzalamadan bu isimleri kamuoyuna açıklamayacaklarını bildirdi. 
     Aydın, ''Takımın durumu çok iyi ancak takviye yapmamız gerekiyor. Burada bazı futbolcular ve menajerlerle görüşüyoruz. Birkaç isim üzerinde duruyoruz. Bu isimlerin transferini yaparak bu futbolcuları kampa yetiştirmeye çalışıyoruz. Yapacağımız transferlerle Elazığspor istediği hedefe uulaşacaktır. Zaten şu anda takımın ortaya koyduğu görüntü bizi gelecek için umutlandırıyor'' dedi. 
     





</TEXT>
</DOC>
