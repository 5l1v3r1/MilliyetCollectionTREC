<DOC>
<DOCNO> 115423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yazar/tamer.html </URL>
<DATE> 2002/10/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sol seçmenin kumar oynama lüksü var mı 
</HEADLINE>
<TEXT>

     Beyoğlu’nda bir cumartesi gecesi 19 Ekim . Tiyatrodan elini eteğini çekmiş olanların bile büyük keyifle izledikleri Tek Kişilik Şehir’i seyretmişim. Seyretmekle kalmayıp, ardından da 3 usta oyuncusuyla sohbet olanağı bulmuşum. 
     Gündem tabii ki seçim. Ve ben, baştan beri büyük bir istikrarla sürdürdüğüm isyank r seçmen kimliğimi, Cüneyt Türel’i dinlerken de aslanlar gibi korumaktayım 
     
Seçmen özgür değil      "İki savaş arası Almanya’yı hatırlayın. Hitler’in tırmanışı, sosyal demokrat, sosyalist ve komünistlerin bir türlü bir araya gelememelerinin sonucudur. Onlar birbirlerini frenleyip engellerken, Naziler yıldırım gibi fırladılar aradan. Bu olayın dramatik ifadesi, Brecht’in Arturo Ui’nin Önlenemez Yükselişi’dir. 
     Bugün kumar oynanacak gün değil. Kumar oynamanın gereği yok, belki imk nı da yok. Oylar bir yerde toplanmak zorunda. Gönülden yapılacak bir iş değil, ama zorunluluk. Ben, şu andaki 2 koldan tırmanışa karşı kimsenin özgür olmadığı kanısındayım. Herkesin ilk reçeteyi uygulaması zorunlu. Ben de gönlümü bir tarafa itip zorunluluğun izinde dolaşıyorum. Çünkü parçalanma lüksümüz yok." 
     
Baskıcı ortam      Türel’i ilgiyle dinlemekle birlikte isyank r seçmen tavrımdan en ufak bir taviz vermiyordum. Taa ki söz Türel’in, 1995 ortalarında İstanbul Şehir Tiyatroları’ndan ayrılışına gelene kadar 
     "Tayyip Erdoğan’ın Belediye Başkanı olmasıyla birlikte Şehir Tiyatroları’nda bir anda solunmaya başlayan o baskıcı, ağır havayı size anlatmam mümkün değil. O merciden doğrudan doğruya herhangi bir baskı görmedim. Ancak Şehir Tiyatroları’nın kendi içinde derhal garip bir dönüşüm oldu. O merciye yaranmaya çalışmak üzere dizginleri ele alanlar maalesef bir kısım sanatçılardı ve onlar adına bizlere baskı yapmaya başladılar. 
     Adil olmak zorundayım. En tepeden herhangi bir baskı görmedim. Ben onların yüzünden değil, kendilerini onlara teslim eden arkadaşlarım yüzünden Şehir Tiyatroları’ndan ayrılmak zorunda kaldım. Ama tarihte de böyle olmuştur. Göbels de kendi baskı yapmamış, baskıyı delege etmiştir." 
     Türel öyle bir anlattı ki, o boğucu ortam Şehir Tiyatroları’nın dört duvarını aşıp üzerime - üzerime gelmeye başladı. Birden ürperdim. Üstelik karşımızda bir de Genç Parti vardı. 
     
Kantarın topuzu kaçarsa      Erdoğan’dan Belediye Başkanı olarak gayet memnunduk. Ama tüm ülke yönetimine hakim olduklarında muhafazak r baskıcı hava birden artabilir. Türel’in dediği gibi kraldan fazla kralcılar, krala yaranmaya çalışanlar ya da ne zamandır fırsat kollayan tutucular "gün bugündür" diyerek kantarın topuzunu kaçırabilir. 
     Ertesi gün isyanı bırakıp CHP’ye oy vermeye kendimi razı etmiştim. Hafta böyle geçti. Önceki gece Deniz Baykal’ı Kanal D’de Erdoğan’la birlikte dinleyince gene isyank r seçmen kimliğime geri döndüm. Üstelik dokunulmazlıktan ekonomiye Baykal’ın söylediklerinin büyük bölümüyle de mutabık olduğum halde... Ama bir anlattığını 3 - 4 kez uzun uzadıya tekrarlamadan mikrofonu bırakmayan, Erdoğan’ı küçümseyerek tepeden bakan, CHP’ye çok puan kazandıracak en haklı oldukları konularda bile lafı dolandırıp konuyu dağıttıktan sonra yanıt veren bir lidere sadece benim değil, bugünün baş döndürücü hızla değişen dünyasının da tahammülü yok diye düşünüyorum. Zaten mikrofon Baykal’a geçtikçe elimde olmadan uyuklayıp durdum. Erdoğan’a söz gelince kızım dürtüp uyandırdı. 
     
Derviş’in hoşgörüsü      Dün sabah gazetede bu satırları yazarken kızım telefon etti "Kanal D’yi aç, Kemal Derviş canlı yayında " Dediğini yaptım. Derviş son dönemde olmadığı kadar sempatik göründü gözüme. Boğaziçi Üniversitesi’nde "İktidara geldiğimizde ilk işimiz sizi Amerika’ya postalamak olacak" diyen TKP’li gence ne kadar da yumuşak ve hoşgörüyle yanıt verdi. Hatalarını sıralarken nasıl da içtendi... Derviş, borcu aksatmadan çevirecek tamam. Ama onun ötesinde üretim çarklarını yeniden harekete geçirebilecek yaratıcı herhangi bir fikri var mı, çok kuşkuluyum. Yine de Türel’e kulak verip "İsyank r seçmen tavrımı terk etsem mi acaba " 
     Bu son hafta bakalım daha kaç kez fikir değiştireceğim. Pek çok kişi de benim gibi çelişkiler içinde olmaktan yakındığına göre sanırım durumumda herhangi bir anormallik yok 
     
     







Elemtere fiş, kem gözlere şiş... 


Şike oturum 


Baykal ve Erdoğan 


Tayyip’le Baykal’dan iyi bir başlangıç 


Ilık bal damlaları 


Avcı 


Derviş, Bahçeli’yi nasıl gülümsetmiş 


Baykal ve Erdoğan Arena’ya 19’uncu yüzyılda çıksalardı... 


Göz, katarakt, ofsayt, beleş... 


AKP - CHP, koalisyon provası 


Sol seçmenin kumar oynama lüksü var mı 


Yeni başlayan sersemler için faşizm 


Haklar sınırlı 


Piyasalar AKP’yi benimsedi, sorun kalmadı’ denebilir mi 


Bağrıma taş basarım demokrasi adına susarım 


Yerel yönetimi de seçmiş olacağız 


</TEXT>
</DOC>
