<DOC>
<DOCNO> 142829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/spor/ydemirkol.html </URL>
<DATE> 2003/03/15/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Bu eğlence kaçmamalı 
</HEADLINE>
<TEXT>

     Bir başka soru Türkiye’nin Dünya Kupası’nda neden hakemi yok. Bu sorunun cevabını en iyi Gençlerbirliği maçlarında görebilirsiniz. Dün olduğu gibi oyunun belli dönemlerinde tempo, ikili mücadeleler o kadar başkalaşıyor ki, en iyi hakemler bile kontrolü kaybediyorlar, tıpki rakipler gibi... Hatta bazen Gençlerli futbolcular gibi... Tempo Türkiye seviyesinin çok üzerine çıkıyor. Bunu yazdığıma inanamıyorum ama dün Ali Aydın tam dört net Gençlerbirliği penaltısını veremedi. O bile bu enstantaneleri kaldıramadı. Bundan ev sahibinin çok iyi oynadığı çıkmamalı. Bahsettiğimiz Gençlerbirliği’nin yol açtığı toplam oyun şekli. Hatta Gaziantep’in galibiyete daha yakın bir oyun oynandığı söylenmeli. Hasan’ın kurtardığı beş net pozisyon, az farkla dışarı çıkan beş şutta şansları olsa ev sahibini bozguna uğratabilirlerdi. Antep’in oyun planı belliydi. 43’te rakipleri 10 kişi kalmadan önce de, sonra da kendi sahalarında kalabalık presli oyunla pozisyon vermemeye çalıştılar ve kontralarla çıktılar. Kalabalık ve baskılı oyuna ise Okan 80’de kulübeye alındıktan sonra geçtiler. Gençlerin alışıldık temposu ve presi bu maçta o kadar yüksek değildi. Ama yine de maçın temposunu çok yükseltmeye yetti. Golleri ise Mustafa ve Thomas’ın uzak şutlarında bulabildiler. Hasan’ın gençler kalesinde yaptığını milli takımın ikinci kalecisi Ömer yapamayınca da maçı kopardılar. 
     Son söz yine Ankara’lılara. Bu şehri biliyorum Gençler’den daha eğlenceli bir şey yok. Artık maçlara gitmeliler. 
     
     



 SPOR 





























</TEXT>
</DOC>
