<DOC>
<DOCNO> 115877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/siyaset/siy15.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SEÇİME DOĞRU 
</HEADLINE>
<TEXT>

Böylesi ancak Türkiye’de olur      Ellerine aldıkları bayraklarla şehir, kasaba demeden gezip partilerinin mitinglerine katılanlar, "Böylesi ancak Türkiye’de olur" dedirtecek türden görüntüler sergiliyor. İşte Burdur - Antalya karayolunda, mitingden dönenlerin bindiği otomobil. İçi tıka basa dolunca tehlikeli bir çözüm bulan partililer, iki çocuğu bagaja yerleştirmiş. 
     
Konvoyda kaza 1 ölü, 10 yaralı      İzmir Gaziemir’de meydana gelen kazada bir kişi öldü, 10 kişi yaralandı. Menemen’de GP’nin düzenlediği mitinge giden 10 araçlık konvoyda yer alan Fahri Özdilek 46 yönetimindeki 35 S 00904 plakalı midibüse, İdris Aktaş 26 yönetimindeki 35 ANB 30 plakalı kamyon arkadan çarptı. Direksiyon kontrolü kaybolan midibüs, yol kenarındaki bankete vurup devrildi ve kavşakta bekleyen Aşkın Tuna 30 yönetimindeki 35 AD 3713 plakalı otomobile çarptı. 
     
DSP 1. sıra adayı CHP’de      DSP Batman 1. sıra milletvekili adayı Nevzat Çelik, CHP’ye geçti. DSP rozetini çıkarıp CHP rozetini takan Çelik, DSP’nin bölgenin sorunlarını çözmediğini ileri sürdü. Çelik ile Dergani aşiretine mensup 100 kişi de CHP’ye katıldı. CHP’nin Batman 1. sıra milletvekili adayı Nezir Nasıroğlu, yeni katılımlarla güçlendiklerini ifade ederek, "Seçime büyük moralle giriyoruz" dedi. 
     
Eşcinsellerden DEHAP’a destek      3 Kasım seçimlerinde daha önce YTP’yi destekleyeceklerini açıklayan eşcinseller, kararlarından vazgeçerek, "cinsel tercihlere saygı gösteren" DEHAP’ı destekleyeceklerini bildirdi. Eşcinsellerin örgütlendiği İnsanca Yaşam Platformu Başkanı Okşan Öztok, 3 Kasım’daki seçimlerde "insanı savunan tek parti olan" DEHAP’ı destekleyeceklerini bildirdi. Öztok, "Biz insan hakları ve barıştan yanayız" dedi. 
     
Işıkara’nın hassasiyeti      ANAP 3. bölge milletvekili adayı Prof. Dr. Ahmet Mete Işıkara, dün otobüsle seçim turuna çıktı. Işıkara’nın ilk durağı Büyükçekmece Semt Pazarı oldu. Yürüyerek pazarı dolaşan Işıkara, burada halka broşürlerini dağıttı. Bir esnaf Işıkara’ya, "Marmara’daki işi hallet, oylar senindir hocam" diye seslendi. Işıkara, daha sonra Avcılar, Küçükçekmece, Sefaköy ve Halkalı bölgelerini otobüsle dolaştı. Vatandaşların rahatsız olmaması için bulunduğu otobüsten yapılan müziğin sesini de kıstırdı. 
     
Bahçeli Gücümüz olsa Apo’yu asardık      MHP Genel Başkanı Devlet Bahçeli, Abdullah Öcalan’ın idamının yerine getirilememesine ilişkin eleştirilere dikkati çekerek, "Yeter güce sahip olsaydık dediğimizi yapardık" dedi. Bahçeli, MHP’nin kalelerinden Yozgat’ta kalabalık vatandaş topluluğuna hitap ederken, bir süre önce MHP’den ayrılarak AKP’ye geçen Yozgat Belediye Başkanı Mehmet Erdemir başta olmak üzere partililere gözdağı verdi. Bahçeli, "Sağdan soldan gedikler açarak MHP kalesini yıkmak istiyorlar. 35 yıllık MHP kalesi yıkılır mı Yel kayadan ne alır Bu miting, yanlış yapanlara haddini bildirme toplantısıdır" diye konuştu. 
     



 SİYASET 



















</TEXT>
</DOC>
