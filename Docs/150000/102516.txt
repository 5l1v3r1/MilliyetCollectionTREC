<DOC>
<DOCNO> 102516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/yazar/sazak.html </URL>
<DATE> 2002/08/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
17 Ağustos insanı 
</HEADLINE>
<TEXT>

     Marmara depreminin üçüncü yılında yaralar sarılamadı. Anılar da acılar da çok canlı. Sözde 17 Ağustos’u unutmayacaktık 
     Adapazarı’nda geçen yıl İlksen Hanım’la tanışmıştık. Eczacı hanım Milliyet TIR’ında bizlere, deprem psikolojisinden söz ederek, yaşama yeniden sarılmak için Adapazarı’nda her gece bir yenisi eklendi mi diye evlerin ışıklarını saydığını’ anlatmıştı. Kenti saran ölüm kokusunun ve karanlığın sonunda hayat devam edecek ve ayakta kalanlar yeni umutlarla geleceği inşa edeceklerdi. Bu duygularla saydılar, kenti aydınlatan ışıkları. Deprem travmasıyla gece - gündüz savaştılar. 
     Depremin üçüncü yılında Eczacı İlksen Şen’den bir mesaj aldık. 
     Adapazarı’nda yaşananlara isyan ediyordu 
     AB trenini kaçıracakmışız diye bir telaş, bir telaş Benim hiç umurumda değil .. Biz Adapazarlılar olarak yaz günü bile yarı belimize kadar çamur içinde olduğumuzdan AB trenini yakalasak da, zorla binsek de nasılsa içinden atılacağız. Avrupalı olmak bizim için hiç önemli değil, daha Türkiye’nin bir ili bile olamadık. 
     DSP parçalanmış... Bize ne Biz 3 yıldır paramparça bir görüntü içinde yaşıyoruz. Kimsenin umurunda değil. 
     Yeni oluşummuş Hangi yeni oluşum Yeni oluşumcuların bizim nasıl yaşadığımızdan haberi var mı Kaç kez bize ulaşıp da normal yaşam standardımıza gelebilmek için eski görüş sahiplerine neler yaptırmak istemişler de yaptıramamışlar, dolayısıyla yollarını ayırmışlar. 
     Takiyeymiş, erken seçimmiş, geç seçimmiş, korkutmalar, toplantılar, gensorular bizleri hiç mi hiç ilgilendirmiyor. Bayındırlık Bakanı’nın adımız Afyon’un Çay ilçesi olmadığı için imzalamadığı 50 trilyon lira ile şehre yapılabilecekler beni daha çok ilgilendiriyor. 
     17 Ağustos’un üzerinden üç yıl geçti. Yöneticilerimiz ağustos fobisine yakalandılar. Uykudan yeni uyandılar, iş makineleri kuşatması altındayız, ağustos geçene kadar. Ki, dostlar alışverişte görsün ’ 
     Adapazarı bir türlü normal yaşama geçemedi. 
     Mehmet Ali Bayar’ın siyasete atılmak üzere Türkiye’ye geldiği yaz başında Adapazarı’na gitmiştim. Altyapı rezaleti sürüyordu. 
     Dün İlksen Hanım’la konuştuk, 17 Ağustos’un üçüncü yılında karşılaştığı başka bir trajediyi anlattı. Pratisyen hekim olan eşi depremden sonra Sağlık Bakanlığı’nın 112 Acil Servisi’nde bir konteynırda en zor koşullarda hastalara hizmet verdikten sonra bu yıl akciğer tümörü’ teşhisiyle tedavi altına alınmıştı. Sigara kullanmayan, daha önce sağlık sorunları olmayan biriymiş eşi. 
     Adapazarı’nın tozunu toprağını soluyan herkesin kafasındaki kanser’ kuşkusu Şen ailesini canevinden vurmuştu. 
     Depremin ikinci yılında Adapazarı’nın manzarası bize ABD’nin 45 gün süreyle bombaladığı Bağdat’ı hatırlatmış ve Savaştan beter’ diye başlık atmıştık. 
     Adapazarı cephesinde değişen bir şey olmadığını İlksen Hanım’ın mesajından anlıyoruz. Depremden sağ kurtulanları ekonomik kriz vurmuştu şimdi de sağlık sorunları tehdit ediyor. 17 Ağustos insanının çilesi bitmiyor. 
     
     







Kazıklar üstüne bir kazık... 


Heeey yabancı 


Perde önü 


Çizikler 


Bir ayrılığın anatomisi 


Unutulan bir kent Hatay 


Nimet olan afet 


Erkekler, özgüveni yüksek kadın ister mi 


Bir Babıali vak’ası... 


17 Ağustos insanı 


Seçmeni etkilemenin anahtarı 


KUŞ KANADI KALEM OLDU 


Derviş’in niyeti iyi olabilir ama... 


Kars "Doğu’nun en batılı kenti" 


Kalbim Güneydoğu’da kaldı 


</TEXT>
</DOC>
