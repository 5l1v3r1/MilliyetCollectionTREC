<DOC>
<DOCNO> 106320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/gun02.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dehşet evinde 5 KURBAN 
</HEADLINE>
<TEXT>

6 aydır eşinden ayrı yaşayan öfkeli koca katliam yaptı. Babasının evinde kalan eşini, iki çocuğunu ve iki akrabasını öldürdü, başına sıktığı kurşunla intihara teşebbüs etti 
     FUAT KARS, ERDOĞAN PAÇİN DHA 

     Bursa’da eşinden ayrılıp babasının evine yerleşen hemşire Nurcan Aydın 30 ve iki çocuğu ile ağabeyinin eşi ve kızı, kocası Nedim Aydın 40 tarafından başlarından kurşunlanarak öldürüldü. Cinayetin ardından kafasına da tek kurşun sıkan Aydın, ağır yaralandı. 
     Nilüfer ilçesine bağlı Tahtalı köyünde işlenen cinayet, sabah kümesinde beslediği tavukları satmak için dükk nına giden baba Akif Cesur’un 58 öğleden sonra eve dönmesiyle ortaya çıktı. Aynı evde kaldığı hemşire kızı Nurcan, gelini Gülbiye Cesur 29 ve torunları Fatih 8 , Esra 7 ve Aysun’un 4 cesetleriyle karşılaşan Cesur, jandarmaya haber verdi. 
     
     Başlarından vurdu 
     Evde yapılan incelemede, oturma odasındaki çekyata başı yaslanan Nurcan ile dış kapının önünde bulunan Gülbiye’nin başlarına sıkılan 2’şer kurşunla diğer odada bulunan çocukların da birer kurşunla öldürüldüğü saptandı. 
     Jandarma, SSK Duaçınarı Dispanseri’nde çalışan Aydın’ın 6 ay önce ayrıldığı Sağlık Müdürlüğü’ne bağlı Diş Sağlığı Hastanesi’nde sağlık memuru olarak çalışan eşinin bulunması için araştırma başlatırken, Aydın da akşam saatlerinde Kaplıkaya mevkiindeki evinde kafasına ateş ederek intihara teşebbüs etti. Durumu ağır olan Aydın, Bursa Devlet Hastanesi’ne kaldırıldı. 
     Polis, Aydın’ın eşi ve yakınlarını kendi ruhsatlı silahıyla öldürdüğünü ve aynı silahla intihar girişiminde bulunduğunu belirledi. 
     
     Ölümle tehdit ediyordu 
     Kızı, gelini ve 3 torununun öldürülmesiyle sinir krizi geçiren baba Cesur, damadının çılgın biri olduğunu savunurken, anne Hidayet Cesur da, "Kızım, damadımın alkol almasından yakınıyordu. 7 yıl önce boşanmak için mahkemeye başvurdu, ancak yakınları araya girdi. Nedim kızımı ve bizi ölümle tehdit etti. Jandarmaya ihbarda bulunduk" dedi. 
     Gülbiye Cesur’un eşi Ercan Cesur’un ise TIR şoförü olduğu, ailenin diğer çocuğu Fikriye’nin 16 babasıyla birlikte İspanya’ya gittiği için katliamdan kurtulduğu belirtildi. 
     



 GÜNCEL 


















</TEXT>
</DOC>
