<DOC>
<DOCNO> 148536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun16.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Estee Lauder, 57 yıllık geleneğini yıkıp siyahi model kullandı 
</HEADLINE>
<TEXT>

     ABD'nin kozmetik devi Estee Lauder, 57 yıllık tarihinde ilk kez siyahi model kullanmaya başladı. 
     Ünlü kozmetik firmasının New York'un 5. caddesindeki genel merkezinde düzenlenen tanıtım toplantısında, 24 yaşındaki Etiyopyalı model Liya Kebede güzelliğiyle dikkati çekti. 
     Estee Lauder markasının küresel imajını ünlü modeller Elizabeth Hurley ve Carolyn Murphy ile tanıtacak olan Kebede'nin yıllık 3 milyon dolar tutarında bir sözleşmeye imza attığı belirtildi. 
     Afrika kökenli Amerikalılar'ın kozmetik satışlarında yüzde 20 dolayında harcama payına sahip oldukları ABD'de, ülkenin belli başlı kozmetik ve moda firmaları siyah ve hispanik modelleri kullanma konusunda çekingen davranıyor. 
     Fransız ve İtalyan firmalarının dahi tanıtımlarında siyahi modellere yer vermelerine karşın Oscar de la Renta, Calvin Klein ve Donna Karan gibi Amerikalı tasarımcılar bu mankenlere fazla şans tanımıyor. 
     





</TEXT>
</DOC>
