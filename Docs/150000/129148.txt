<DOC>
<DOCNO> 129148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur27.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsünde kalp krizi geçirdi... 
</HEADLINE>
<TEXT>

     Adapazarı'ndan Ankara'ya giden yolcu otobüsünde kalp krizi geçiren yüksek tansiyon hastasına, 112 Acil Servis ekipleri, otobanda müdahale ederek yaşama döndürdüler. 
     İbrahim Demirci yönetimindeki Ağa Tur'a ait 34 AS 0211 plakalı yolcu otobüsü Bolu Çaydurt otoban gişelerine geldiğinde, otobüste eşiyle birlikte yolculuk eden Abdullah Altuncu 60 kalp krizi geçirdi. 
     Sürücünün, olayı telefonla 112 Acil Servis ekiplerine bildirmesi üzerine olay yerine gelen ekipler, Altuncu'yu ambulansa alıp, suni solunum ve kalp masajı yaptılar. Müdahale sonucu kurtarılan Altuncu, yüksek tansiyon ve kalp hastası olduğunu belirterek, ''Bu 3. krizim. Bu sefer de şans yüzüme güldü'' dedi. 
     Otobüs sürücüsü Demirci de, Altuncu'yu sırtüstü yatırıp rahatlamasını sağladıktan sonra Acil Servis'i aradığını belirterek, ''Yolcuların da soğukkanlı davranışı, hayat kurtardı'' diye konuştu. 
     Otobüs, daha sonra Altuncu'yu da alarak yoluna devam etti. 
     





</TEXT>
</DOC>
