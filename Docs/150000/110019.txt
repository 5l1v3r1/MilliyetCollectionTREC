<DOC>
<DOCNO> 110019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/spor/spo04.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da Fatih müjdesi 
</HEADLINE>
<TEXT>

     KARADENİZ ekibinde, Beşiktaş maçında sakatlanan ve hafta içinde yoğun bir şekilde tedavisi yapılan Fatih Tekke’nin oynayabilecek durumda olduğu bildirildi. Teknik Direktör Samet Aybaba’ya, "Hazırım, oynarım" diyen golcü futbolcunun forma giymesine kesin gözüyle bakılıyor. Aybaba, "Bu hafta kadroda pek değişiklik düşünmüyorum" dedi 
     BELİNDEKİ sakatlığın nüksetmesi nedeniyle sıkıntılı günler yaşayan Fatih, "Şu anda iyi durumdayım. Umarım böyle devam eder" ifadelerini kullandı. Şenol Güneş’e mesaj gönderen tecrübeli futbolcu, "Kendisinin beni takip ettiğini biliyorum. Milli Takım’a seçilirsem, başarılı olacağıma inanıyorum. Milli Takım bizim her şeyimiz" açıklamasını yaptı. 
     
     M.Ali Yılmaz nabız yokluyor 
     TRABZONSPOR’UN eski başkanının, aralık ayında yapılacak olağan kongre için harekete geçtiği iddia edildi. Mehmet Ali Yılmaz’ın nabız yokladığı, Başkan Özkan Sümer’in de başkanlığa yeniden adaylığını koyacağı bildirildi. Başkan Yardımcısı Ahmet Ağaoğlu’nun da liste çıkarabileceği ifade edildi. 
     



 SPOR 




























</TEXT>
</DOC>
