<DOC>
<DOCNO> 134989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sondun06.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de Kıble-Cola... 
</HEADLINE>
<TEXT>

     İngiltere'de Amerikan Coca-Cola'sına rakip çıktı ''Kıble-Cola...'' Kolayı üreten şirket, Amerikan kolasını protesto eden Müslüman müşterileri çekmek amacıyla ürününe ''Kıble'' adının verildiğini ve İngiltere'de ilk kez bu tür bir uygulama yapıldığını kaydetti. 
     Markayı piyasaya süren Zahide Pervin, ''Kıble-Cola, yüksek kaliteli, lezzetli, içimi hoş, ahlaki derecesi de yüksek bir içecek. Ürünümüz, Müslümanların ezilmesine yardımcı olan bazı çokuluslu şirketlerden hazzetmeyen insanlar için alternatif sunuyor'' diyerek, ürünlerini övdü ve satışlardan elde edilecek karın bir kısmının Müslüman hayır kurumlarına bağışlanacağını söyledi. 
     Amerikan patentli ''kola düşmanlığından'' yararlanan çevreler, Birleşik Arap Emirlikleri'nde de daha önce Mekke-Cola, İran'da Zemzem-Cola icat etmişlerdi. 
     





</TEXT>
</DOC>
