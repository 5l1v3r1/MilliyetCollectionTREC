<DOC>
<DOCNO> 143336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yasam/yas03.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hubble’ın pabucu uzaya’ atılıyor... 
</HEADLINE>
<TEXT>

NASA ve ESA, uzaydan k inatın derinliklerini gözleyen Hubble’dan 100 kat güçlü bir teleskopla, yabancı dünyalar’ın izini sürecek... 
     ÖNAY YILMAZ İstanbul 

     Amerikan Havacılık ve Uzay Dairesi NASA ve Avrupa Uzay Ajansı ESA uzaya Dünya benzeri gezegenleri bulmak amacıyla, Hubble’dan 100 kat daha iyi görecek teleskoplar gönderecek. Hedef, Dünya dışındaki ilk yeni dünyayı bulmak. 
     TPF Terrestrial Planet Finder - Karasal Gezegen K şifi projesi, yörüngede dolanan ve birbirine bağlı bir dizi teleskoptan oluşacak. 
     
     10 yılda yeni dünyalar 
     Bu sayede, TPF’nin ayırma gücü, Hubble uzay teleskopundan en az 100 kat fazla olacak. TPF ile Dünya’dan 50 ışık yılı uzaklıktaki gezegenler dahi yıldızlara oranla çok daha karanlık olmalarına rağmen gözlenebilecek. Araştırmacılar, Hubble teleskopundan çok daha güçlü olacak TPF sayesinde, önümüzdeki 10 yılda çok sayıda Dünya benzeri gezegen bulunacağını düşünüyor. NASA’nın en erken 2012 yılında fırlatmayı düşündüğü TPF, yaklaşık 5 yıl süreyle Dünya benzeri gezegenleri araştıracak. TPF’nin görevi, bu gezegenleri bulmanın yanında, gerekli ölçümlerle yaşam olup olmadığını da saptamak. Bunun için de TPF, Dünya’da da yaşam için uygun koşulların oluşmasında önemli role sahip elementlerin izini sürecek. 
     



 YAŞAM 



























</TEXT>
</DOC>
