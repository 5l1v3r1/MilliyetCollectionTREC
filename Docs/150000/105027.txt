<DOC>
<DOCNO> 105027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur29.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Peynir tenekesinden tabanca çıktı... 
</HEADLINE>
<TEXT>

     Diyarbakır'dan Alanya'ya gelen yolcu otobüsünün bagajında 2 ruhsatsız tabanca bulundu. 
     Bir ihbarı değerlendiren Alanya Emniyet Müdürlüğü Organize Suçlar Büro Amirliği ekipleri, Diyarbakır'dan gelen yolcu otobüsünü, Alanya Otogarı'nda aradılar. Aramada, çuval içindeki peynir tenekesinde gizlenmiş 2 adet 9 milimetre çapında ruhsatsız tabanca ile 12 mermi ele geçirildi. 
     Polis ekipleri, Diyarbakır'dan gönderilen çuvalı teslim almak için otogara gelen Ali Biçici adlı kişiyi gözaltına aldılar. Biçici'nin, sorgusunda silahları Alanya'da bir barda çalışan N.K. ve K.K. adlı kardeşlerin siparişi üzerine getirdiğini bildirmesi üzerine 2 kardeş de gözaltına alındı. 
     Sanıklar adliyeye sevk edilirken, N.K.'nin daha önce de ruhsatsız silah taşımak suçundan gözlem altına alındığı belirlendi. 
     





</TEXT>
</DOC>
