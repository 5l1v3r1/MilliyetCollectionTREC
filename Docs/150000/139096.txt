<DOC>
<DOCNO> 139096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yasam/yas04.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunun anatomisi 
</HEADLINE>
<TEXT>

Tehlikeyi hissettiği anda beyin önce korkunun sahici olup olmadığını test eder. Eğer tehlike gerçekse hemen vücudun savunma mekanizmasını harekete geçirir 
     DIŞ HABERLER SERVİSİ 

     Dünyada her geçen gün artan siyasi gerilim, insanoğlunun içine endişe tohumları ekiyor. Ve en ufak bir uyarıcıyla tetiklenen kronik endişe’, kişinin ölümüne bile neden olabiliyor. 
     Time dergisi, son sayısında işlediği korku ve endişe dosyasında, korkunun insana ne kadar zararlı olabileceği ve korku girdabına girildiğinde neler yapılması gerektiğini bilimsel araştırmalar ışığında değerlendiriyor. Körfez Savaşı’nda Irak’ın İsrail’e düzenlediği Scud saldırılarında ölen yaklaşık 100 kişinin katili Saddam’ın füzeleri değil, aşırı stresin neden olduğu kalp kriziydi. Bu örnek, korkunun neden olduğu stresin kişiyi öldürebilecek kalp krizlerini tetikleyebildiğini ortaya koyuyor. 
     
     11 Eylül vücut kimyasını’ bozdu 
     11 Eylül saldırılarının ardından yapılan bir araştırmada da, özellikle kalp hastalarında her zamankinin iki misli oranda ve öldürücü sayılabilecek nitelikte kalp ritm bozukluğu belirlendi. New Jersey Robert Wood Johnson Tıp Okulu’ndan Dr. Afton Hassett ve Leonard Signal, "Kronik üst düzey alarm durumunda yaşıyoruz. Tehlike her an, her yerden herhangi bir uyarı olmadan gelebilir" diyerek insanoğlunun, 21. yüzyıl insanının ruh halini özetliyor. 
     



 YAŞAM 


























</TEXT>
</DOC>
