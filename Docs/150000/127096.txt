<DOC>
<DOCNO> 127096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur16.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşları gıdadaki artışın ne kadar gerisinde kaldı 
</HEADLINE>
<TEXT>

     Memur maaşları, temel gıda maddelerinin artışları karşısında yetersiz kaldı. 
     Son 12 yılda memur maaşları 443 kat artarken, gıda maddelerinin fiyatları aynı dönemde 500 kat ile 2688 kat arasında artış gösterdi. Türk Eğitim-Sen tarafından yapılan hesaplamaya göre, kamuda görev yapan bir memurun maaşı, 1991-2003 yılları arasındaki son 12 yıllık sürede 443 kat arttı. Aynı dönemde, gıda maddelerindeki artış 500 kat ile 2688 kat arasında değişti. 
     Memurların maaşlarına beklentilerin altında bir zam yapan hükümetin, gıda artış oranlarındaki zammı dikkate alması durumunda memurlara ortalama yüzde 45 oranında zam yapması gerektiği belirlendi. 
     Araştırmaya göre, maaşların limon fiyatlarındaki artışa endekslenmesi durumunda bir kamu çalışanı, bugün 424.3 milyon lira yerine 2 milyar 467.7 milyon lira maaş alacaktı. 
     Aynı memurun maaşının kolaya endekslenmesi durumunda 1 milyar 514.5 milyon lira, ev kirasına endekslenmesi durumunda 762.5 milyon lira maaş alması gerekiyordu. 
     
     ÖĞRETMEN MAAŞLARI 
     Araştırmada, öğretmen maaşları da değerlendirildi. Buna göre, öğretmen maaşlarındaki artış anılan dönemde 429 kat düzeyinde kaldı. Öğretmen maaşlarının limon fiyatlarındaki artışa endekslenmesi durumunda, bugün 9'un 1'indeki bir öğretmenin 3 milyar 263.7 milyon lira, nohuta endekslenmesi durumunda 860.8 milyon lira maaş alması gerekiyordu. 1 Ocak'tan geçerli olmak üzere 440.2 milyon lira maaş alacak olan bir memurun, maaşların gıda ürünlerine endekslenmesi durumunda bugün alması gereken ücretler şöyle 
     
     
Gıda maddeleri Almaları gereken ücret bin lira Pirinç 2.704. Pastırma 471.200. Margarin 454.336. Zeytinyağı 477.152. Salça 515.593. Kola 1.514.504. Elma 541.8. Limon 2.467.662. Nohut 650.875. Takım elbise 655.270. Ayakkabı 465.000. Ev kirası 762.470. Kömür 557.129. Buzdolabı 488.926. Berber 526.763. Benzin 618.863. Otobüs ücreti 744.000. Defter 5.571. 
     
     EĞİTİM-SEN "ZAMLARI PROTESTO EDECEĞİZ" 
     Eğitim-Sen Genel Başkanı Şuayip Özcan, 2.5 milyon kamu çalışanının günlerdir umutlandığı maaş zammı beklentisinin, hükümetin açıklamasıyla yerini büyük bir hayal kırıldığına bıraktığını belirterek, maaş artışlarının beklentilerin çok altında olduğunu söyledi. 
     Açlık sınırın 400 milyonunun üzerine çıktığı bir dönemde memurlara bu denli düşük zam verilmesinin yanlış olduğunu kaydeden Özcan, "3 Kasım seçimlerinde halkımızın büyük tevecühüyle işbaşına gelen hükümetin toplumun verdiği mesajı iyi okuyamadığı görülmektedir. Unutmasın ki kamu çalışanları tüm demokratik haklarını kullanarak hak arama mücadelesini sürdürecektir" dedi. Özcan, maaşlardaki düşük artışı değişik etkinlerle protesto edeceklerini bildirdi. 
     





</TEXT>
</DOC>
