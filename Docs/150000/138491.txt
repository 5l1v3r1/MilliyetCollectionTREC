<DOC>
<DOCNO> 138491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/siyaset/siy01.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam değişmiştim 12 Eylül patladı 
</HEADLINE>
<TEXT>

Geçmişte bugüne göre radikal olduğunu itiraf eden AKP lideri, Almanya’yı görünce değiştiğini söyledi. Erdoğan, "Değişimimle ilgili kitap yazabilirim" dedi 
     ANKARA Milliyet 

     AKP Genel Başkanı Recep Tayyip Erdoğan, geçmişte bugüne göre daha radikal olduğunu itiraf etti. 1978 yılında Almanya’yı ve Alman toplumunu görünce bakışının değiştiğini belirten Erdoğan, "Geldiğimde bu böyle yürümez demişimdir. Yani bizim çok farklı şeyler yapmamız gerekiyor demişizdir. Tam o arada 12 Eylül patlak verdi" diye konuştu. 
     Erdoğan, önceki akşam NTV’de katıldığı Gölge Kabine programında, Kasımpaşa’da doğup büyümesinin, gençlik yıllarında futbol oynamasının ve sürekli o camialarla iç içe bulunmasının "aşırı uçlara" kaymasını hep engellediğini savundu. Geçmişte siyaset yaptığı dönemde bugüne göre daha radikal olduğunu belirten Erdoğan, "Ben gelişerek değiştim" dedi. Değişimiyle ilgili kitap da yazabileceğini belirten Erdoğan, "Ben yazamasam bile anlatırım, birisi de onu kaleme alır" diye konuştu. 
     
     Tereddütüm kalktı’ 
     Erdoğan, "Futbol oynadığım zamanda bile ben bir içki masasına otururdum. Ama otururken çok mütereddit otururdum. Ama şimdi o tereddüdüm kalktı, daha rahat oturuyorum. Yani futbol oynamamın bana getirdiği avantajlar var. Gençlik kolları başkanlığım dönemimde eylem içerisinde yer almadık. Ama duvarlara koca koca parti sloganları hep yazmışızdır" şeklinde konuştu. 
     1978’de Almanya’ya gidip geldikten sonra bakış açısının değiştiğini ve trendini yükselttiğini belirten Erdoğan, "Tam o arada 12 Eylül patlak verdi. 1989’daki Beyoğlu seçimini kaybettik. Niye İşte bu o bakışı taşımak. Ondan sonra da biz yeni olarak kadın kolu çalışmalarını başlattık" ifadesini kullandı. 
     
Beraber Yürüdük Biz Bu Yollarda’      NESLİHAN CUYAR İstanbul 

     AKP Genel Başkanı Recep Tayyip Erdoğan dün Siirt Sivil Dayanışma Platformu’nun 
     Eresin Topkapı Otel’de düzenlediği geceye katıldı. Gecenin sonunda Erdoğan, ünlü sanatçı Adnan Şenses’in söylediği "Beraber Yürüdük Biz Bu Yollarda" adlı şarkıya da eşlik etti. Siirtlilerin ve AKP’lilerin yoğun ilgisiyle karşılanan Erdoğan’ın kafasından karanfil döküldü. Bazı davetlilerin de Erdoğan’ı alnından öpmesi dikkat çekti. Erdoğan otelden "Türkiye seninle gurur duyuyor" ve "Başbakan Erdoğan" sloganlarıyla ayrıldı. 
     



 SİYASET 













</TEXT>
</DOC>
