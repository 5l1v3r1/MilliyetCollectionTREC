<DOC>
<DOCNO> 133089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/okur.html </URL>
<DATE> 2003/01/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Özelleştirme turları Almanya’dan başlatıldı 
</HEADLINE>
<TEXT>

     Ancak biz daha önce bu şirkete ilgi duyduğunu söyleyen Sabancı Holding ile petro kimya yatırımı yapmak isteyen Sanko Holding’in tavrının ne olacağını merak ediyoruz. Çünkü bu şirket öyle satın alındığında hemen kar edecek, para getirecek bir şirket değil. Ama özelleştirme yolculuğunda önemli bir durak olarak karşımıza çıkacak. Sınav olacak. 
     Özelleştirme idaresi ise sessiz sakin çalışıyor. Yerli katılımcıların tavrını öğrenmeye çalışıyor. Bu arada da boş durmuyor. Gözünü yurtdışındaki Türk vatandaşlarına çevirdi. Umut arıyor. 
     İlk adres belli Almanya. 
     Henüz Londra ve New York listede yer almıyor. Hazine’nin öncülüğünde çarşamba günü ÖİB ve DPT uzmanları, road show için Almanya’ya gitti. Büyük özelleştirme çıkarmasını Almanya’da yaşayan her Türk vatandaşına anlatmaya çalıştılar. Tabii büyük yatırımcılara da... Ter döktüler. 
     Sonuç, bizim özelleştirme yolculuğunda umut gurbetçinin parasına takıldı. Zaten AK Parti iktidara geldi, gözünü gurbetçinin parasına dikmedi mi 
     
CHP bürokratlardan ekip kurdu      Çok partili koalisyonlar dönemi bitti, çok partili muhalefet dönemi de bitti. Devir tek parti iktidarı, tek parti muhalefeti devri. Yol gösteren yapıcı muhalefet diye yola çıkan CHP, acaba bu dönemde ne yapacak 
     CHP, 3 Kasım seçimlerinden önce farklılığını 250 kişiden oluşan "Bilim Kültür Platformuyla" ortaya koymuştu. Bilgiyi, çağdaşlığı, "ortak akıl" etrafında bütünleştirmek için çaba harcamış, kamuoyuna da hep bu platformdan yansıyan görüşleri aktarmıştı. 
     CHP, seçim öncesi başladığı bu yolculuğu devam ettirmeye kararlı görünüyor. Bunun için ilk adım atıldı. Ve Kemal Derviş, CHP’nin "Bilim Kültür Platformu"nun Genel Koordinatörü oldu. Elbette Bilim ve Kültür Platformu’nun çalışma biçimi de belli oldu. Bu platform üç ana konu üzerinde çalışacak. Birincisi partinin genel başkanı ve tepe yönetimine raporlar yazılacak, bilgi verilecek. Her söylem bilgiyle beslenecek. İkinci adımı CHP’nin sosyalist enternasyonal ile buluşma çizgisi ve ilişkileri oluşturacak. Üçüncü adımda ise CHP ile il ve ilçe örgütlerinin bütünleşmesi, ortak arama konferansları yapılması sağlanacak. Tabana ulaşma yolu açılmış olacak. 
     Bilim Kültür Platformu bu bakış açısıyla oturdu, Türkiye’nin öncelikli 20 temel sorununu saptadı. Beş sorunu "öncelikli sorun" diye ele alarak çalışmaya başladı. CHP bu işi yaparken DPT, Hazine, Sayıştay, TPAO gibi kurumlardan kendisine danışman istedi. Ve ilk etapta 5 danışman göreve başladı. DPT’den Hakan Yılmaz, TPAO’dan Necdet Pamir, Meclis Kütüphanesi’ne yıllarını vermiş Levent Bayraktar, Sayıştay’dan Fikret Ülgen, Baha ülgen... 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
