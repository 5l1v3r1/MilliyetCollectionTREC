<DOC>
<DOCNO> 149896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/yazar/sazak.html </URL>
<DATE> 2003/04/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Savaşın teolojik boyutu 
</HEADLINE>
<TEXT>

     Bağdat'a hava saldırısı başlamadan önce 'Bush yönetiminin Irak'ta ne yapmak istediğini' anlatmak üzere Türkiye'de temaslarda bulunan ABD'li uzman, kendisine eşlik eden diplomatların da hayret dolu bakışları altında kartvizitini uzatıyor 
     'Post - tyranny expert' 
     Amerikalı uzman, Pentagon'daki bağlantılarını anlatıp 'diktatörlük sonrası yapılanma' diye tanımladığı görevi çerçevesinde 'Başkan'ın Irak misyonu'nu açıklıyor. 
     Ziyaretçi savaşın kısa sürede biteceğini savunduktan sonra dünyanın terörden arındırmanın Başkan Bush'a verilen 'ilahi bir misyon' olduğunu anlatmaya başlıyor. 
     Etrafta Amerikalı diplomatlar olmasa, bu konuşmayı yapan kişinin 'aklından zoru olduğunu' düşünmek mümkün. Ya da Bush'un dünyaya çekidüzen verme isteğini 'Tanrının bir buyruğu' gibi gördüğüne ilişkin yayınlardan etkilenmiş bir kişinin geyiği diye algılamak da olası. 
     Ancak Washington'dan gelen ziyaretçi 'think tank'leri dolaşarak bunu söylüyorsa işin ciddi bir tarafı olduğu pekala düşünülebilir. 
     Irak savaşına kuşku verici 'teolojik boyut' da ekleniyor. 
     Lübnan asıllı Fransız yazar Gilbert Achcar'ın 'Barbarlıklar Çatışması' adlı kitabında George W. Bush'un ABD'de fundamentalist Protestanlar arasındaki öncü rolü anlatılıyor 
     "11 Eylül'deki terörist saldırının ABD'ye karşı bir savaş olarak ilan edilmesinden sonra bu eylemin metafizik kötülük olduğu George Bush tarafından birçok kez kullanılmıştır. Şeytan... Bush bu terimi sık sık Usame bin Ladin'i tarif etmek için kullandı. Evangelistler fundamentalistlerin en katı kanadını oluşturduğu Amerikan Protestanlarının muhafazakar akımı için bu İncil'de pek çok beliren Şeytan'a yapılan acı bir göndermedir. Her kim göksel egemenlikle ilgili sözü işitir de anlamazsa Şeytan gelir onun yüreğine ekileni söker götürür. Her ne kadar Başkan kendini tarif etmek için bu terimi kullanmamış olsa da bu Evangelsitlerin anlayışına göre bir yeniden doğuş deneyimidir." 
     Amerikalı uzmanın Türkiye temaslarında anlattığı 'Post - Saddam' senaryosundaki teolojik boyutla 11 Eylül ve Bush'u yönetime getiren fundamentalist Protestanların inançları birlikte yorumlandığında akla şu soru geliyor 
     'Dinlerin beşiği Ortadoğu'daki yeniden yapılanma İsa geri dönecek inancıyla yapılan bir temizlik harekatı olmasın ' 
     Bush ne düşünüyor bilmiyoruz ama onun adına konuşanlar Başkan'ın 'ilahi misyonu'na inanıyor 
     Bağdat'ta müzelerin yağmalanıp, binlerce yıllık Mezopotamya kültürünün yok edilme uğraşını görünce dehşete düşmemek elde mi 
     
     







</TEXT>
</DOC>
