<DOC>
<DOCNO> 149186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sontur16.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Türkiye klasiği... Şoförü olmayan gezici kütüphane... 
</HEADLINE>
<TEXT>

     Antalya'nın Serik İlçesi'nde, köylere ve cezaevine hizmet veren gezici kütüphane aracı, şoförünün başka bir yere tayin edilmesi nedeniyle çürüme tehlikesiyle karşı karşıya bulunuyor. 
     Serik Halk Kütüphanesi'nin 13 yıl önce hizmete giren ve içinde 3 bin 2 kitabın bulunduğu gezici kütüphane aracı, şoförünün 1,5 yıl önce başka bir yere tayin edilmesi nedeniyle Kaymakamlık binasının önünde bekliyor. 
     Serik Kaymakamı Mehmet Aydın, 5 yıl önce emekli olan şoförün yerine, Kaymakamlık'ta çalışan bir kişinin görevlendirildiğini, bu kişinin de 1,5 yıl önce başka bir yere tayin edildiğini söyledi. Mehmet Aydın, ''Şoförümüz olmadığı için gezici kütüphane aracı kullanılamıyor ve hizmet veremiyoruz. Bu nedenle de araç 1,5 yıldır Kaymakamlık önünde bekliyor'' diye konuştu. 
     





</TEXT>
</DOC>
