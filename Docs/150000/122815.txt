<DOC>
<DOCNO> 122815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yasam/yas03.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çocuğun babası kim 
</HEADLINE>
<TEXT>

"Bu çocuğun babası ben miyim " sorusuna yanıt arayan Adli Tıp Enstitüsü’ne en fazla başvuru Rusya’da iş yapan Türklerden geliyor 
     SERHAT OĞUZ İstanbul 

     Başvuru talebi yağıyor 
     TÜRKİYE’DE "Çocuğun babası kim " sorusuna "özel yanıt veren" İstanbul Üniversitesi Adli Tıp Enstitüsü ve Amerikan gen laboratuvarı Identigene’in Türkiye bürosuna başvuru talebi yağıyor. Adli Tıp Enstitüsü’ne yılda ortalama 250 - 300 babalık testi talebi geliyor. 
     
     Delil tespit tutanağı isteniyor 
     ENSTİTÜ Müdürü Prof. Dr. Sevil Atasoy, mahkemelerden gelen dosyaların yanı sıra, özel başvuruları da kabul ettiklerini söylüyor. Ancak sonucun delil olarak kabul edilmesi amacıyla savcılıktan "delil tespit tutanağı" talebinde bulunduklarını da ekliyor. 
     
     Türk eşler de test istiyor 
     ENSTİTÜYE en fazla başvuru yabancı ülkelerde çalışan Türklerden geliyor. Rusya’da iş yapanlar ilk sırada. Rus kadınlarının "Çocuğumun babası sensin" iddiasıyla zor durumda kalan Türk erkekleri, çareyi DNA incelemesi yaptırmakta buluyor. Talep bazen de Türk eşten geliyor. 
     
     Delil sayılmaz 
     MERKEZİ ABD’de bulunan Identigene şirketi 3 yıldır özel DNA incelemesi taleplerini kabul ediyor. Başvuranların ağız içinden alınan doku örnekleri Houstan’daki laboratuvara gönderiliyor. Sonuç 8 gün içinde alınıyor. Ancak özel bir kuruluş olduğundan test sonuçları Türk mahkemelerinde kabul edilmiyor. 
     
Ummadığı çocuk başkasından çıktı      ADLİ Tıp Enstitüsü Müdürü Prof. Dr. Sevil Atasoy, yaşadıkları iki ilginç olayı şöyle anlattı "Mahkeme kanalıyla gelen vakada, bir çift üç çocuk sahibiydi. Bu çocuklardan üçüncüsünün babadan olmadığı şüphesi vardı. Yapılan incelemede, üçüncü çocuğun, babaya ait olduğu anlaşıldı. Ancak hiç şüphelenilmeyen birinci çocuğun babasının farklı olduğu ortaya çıktı. Biz etik olarak tartışarak bunu iletmemenin doğru olduğuna karar verdik. Ailenin h l haberi yok." 
     
     Enişte boşuna öldü 
     Yine başka bir olayda genç bir kız, eniştesi tarafından tecavüze uğradığı ve çocuk sahibi olduğu gerekçesiyle başvuruda bulundu. İncelemeler devam ederken, enişte, aile yakınları tarafından öldürüldü. İncelemeler bittiğinde, çocuğun babasının, enişte olmadığı ortaya çıktı." 
     



 YAŞAM 















</TEXT>
</DOC>
