<DOC>
<DOCNO> 113352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko05.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstile otu veriyoruz, etinden ve sütünden faydalanıyoruz 
</HEADLINE>
<TEXT>

AKP milletvekili adayı Kürşad Tüzmen, nakit akışı sağlayan sektör anlamına gelen cash cow’u Türkçe’ye uyarladı Bizde tekstil böyle. İhracatın çoğunu yapıyor. Otunu verip, sütünü sağıyoruz 
     RIFAT DEMİR 

     AKP Gaziantep milletvekili adayı, Dış Ticaret eski Müsteşarı Kürşad Tüzmen, Türkiye Giyim Sanayicileri Derneği’nin TGSD toplantısında bir konuşma yaptı. 
     TGSD’nin sektörün adayları’ olarak tanıttığı milletvekili aday grubu içinde yer alan Tüzmen, sektörleri sınıflamaya tabii tuttu. Tüzmen şöyle konuştu 
     
     Yazılım yıldız sektör’ 
     "Türkiye sektörlerini şöyle sıralayabiliriz Bir, yıldız sektörler Bunlar star sektörlerdir. Yazılım, otomotiv... Eskiden yıldız olup da şu anda cash cow’ nakit inek haline gelmiş bir sektörümüz var, bu da tekstil ve konfeksiyondur. Otu veriyoruz, sütünü sağıyoruz. İhracatın yüzde 35’ini bu sektör yapıyor. Devamlı sağıyoruz, etinden, sütünden faydalanıyoruz. Nakit ineklerin yaşatılması gerekir. Sektöre ilk yaklaşımımız bu şekildedir." 
     
     KİT’lerden kurtulmalıyız’ 
     Tüzmen, Kamu İktisadi Teşekkülleri KİT ile ilgili değerlendirmelerinde de KİT’lerden dog’ diye söz etti. Tüzmen şöyle konuştu 
     "Somut işlere girersek bir de az önce söylediğim sektörlerden dog’ yani köpek’ olarak tarif ettiğimiz sektörler var ki bunları biz hemen bırakmalıyız. Örneğin KİT’ler... Bu yapılar hemen özelleştirilmeli ki Türkiye ağırlığı bırakmadan Batı’ya doğru olan koşuya özgürce devam edebilsin. Ağırlık atacağız ki balon gibi bir üst sektöre çıkabilelim." 
     
Böyle Gümrük Birliği olmaz’      Erdoğan’ın iç borç konsolidasyonu’ olarak algılanan iç borç ötelemesi’ Genel Başkanı yardımcısı Abdullah Gül’ün, IMF ile anlaşmaları bozacaklar, programdan vazgeçecekler’ olarak algılanan Faiz dışı fazlayı yeniden müzakere edeceğiz’ çıkışından sonra, üçüncü çıkışı da Tüzmen yaptı. AKP’nin ekonomi kurmayları arasında yer alan Tüzmen, Avrupa Birliği ile yapılan Gümrük Birliği anlaşması için, "Böyle bir anlaşma olmaz" dedi. 
     Tüzmen, TGSD’de yaptığı konuşmada gümrük birliği ile ilgili AKP’nin görüşlerini şöyle anlattı "Gümrük Birliği GB anlaşması yapmışız. Serbest Ticaret Anlaşmaları yapsak daha iyi olurdu. GB yapıyoruz, biz Avrupa’ya satıyoruz ama kotasız Amerika’ya satamıyoruz. Böyle bir anlaşma olmaz. Bu pazarlığa tabidir ve sonuna kadar bunun için mücadele edeceğiz." 
     



 EKONOMİ 





















</TEXT>
</DOC>
