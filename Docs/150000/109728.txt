<DOC>
<DOCNO> 109728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sonspo03.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon "işsiz" futbolculara transfer izni verecek 
</HEADLINE>
<TEXT>

     Uluslararası Futbol Federasyonları Birliği'nin FIFA işsiz futbolcuların transferine olanak verilmesi tavsiyesini değerlendiren Futbol Federasyonu'nun, birkaç gün içinde kısa bir süre için, herhangi bir kulüple sözleşme yapamamış oyunculara geçici transfer izni vereceği ifade edildi. 
     Transfer döneminin, sezon başı ve sezon ortası olarak sınırlanmasından sonra özellikle Hakan Şükür gibi üst düzey futbolcuların da boşta kalmasını değerlendiren FIFA'nın, bu tavsiye kararıyla işsiz profesyonel oyuncu kalmasını engellemek amacında olduğu kaydedildi. 
     Futbol Federasyonu yöneticileri, Türkiye'de de Birinci Süper Lig, 2. ve 3. liglerde de yaklaşık 50 tane transfer yapamamış futbolcu olduğunu belirttiler. 
     Federasyon yöneticileri, FIFA'nın tavsiye kararını incelemeye aldıklarını ve birkaç gün içinde bu durumdaki futbolculara transfer olanağı sağlayacak izni vereceklerini bildirdiler. 
     





</TEXT>
</DOC>
