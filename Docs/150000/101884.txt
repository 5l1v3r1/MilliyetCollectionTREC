<DOC>
<DOCNO> 101884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sontur01.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzce ile Bolu arasındaki 34 yıllık sınır anlaşmazlık çözülemedi 
</HEADLINE>
<TEXT>

     Düzce ve Bolu arasında 34 yıldır süren sınır anlaşmazlığına Vali yardımcıları, kaymakam ve köy muhtarlarının katılımı ile Pürenli Yaylası'nda yapılan toplantıda da çözüm bulunamadı. 
     Düzce'nin Gölyaka ve Bolu'nun Mudurnu ilçeleri arasında 1968 yılında sınır anlaşmazlığı doğdu. Yıllardır süren anlaşmazlığın çözümü için Pürenli Yaylası'nda bir toplantı düzenlendi. Toplantıya, İçİşleri Bakanlığı tarafından çözüm için gönderilen merkez valileri Fevzi Yılmaz ve Arslan Yıldırım ile Bolu Vali Yardımcısı Nevzat Dalkıran, Düzce Vali Yardımcısı Necmettin Kılıç, Gölyaka Kaymakamı Latif Memiş, Mudurnu Kaymakamı Ünal Coşkun, Mudurnu'ya bağlı köylerinden 6 ve Gölyaka'ya bağlı köylerden 10 muhtar ve bilirkişi katıldı. 
     Saha taramasının da yapıldığı 8 saatlik toplantıda da anlaşma sağlanamadı. 
     Düzce Vali Yardımcısı Necmettin Kılıç, sınır anlaşmazlığının 1968 yılından beri devam ettiğini söyledi. Kılıç, ''Düzce ve Bolu valilikleri tarafından aplikasyon çalışmaları yapılabilmesi için bir araya geldik, ama bir netice çıkaramadık. Orman Bakanlığı'nın arşivinden 1928 yılı tarihli kararın krokisini isteyerek soruna çözüm bulunacak ve her iki vilayet arasındaki sınır kavgası sona erdirilecektir'' dedi. 
     





</TEXT>
</DOC>
