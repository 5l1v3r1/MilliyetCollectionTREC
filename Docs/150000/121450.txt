<DOC>
<DOCNO> 121450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/dunya/dun05.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Moron değil idiotmuş 
</HEADLINE>
<TEXT>

     DIŞ HABERLER SERVİSİ 

     Kanadalı yetkililerin, ABD Başkanı George W. Bush’un zeka düzeyini küçümseyen tanımlamalarına bir yenisi eklendi. Başbakan Jean Chretien’in basın direktörü Françoise Ducros’un Bush hakkında "moron" demesinin ardından Alberta eyalet hükümeti basın danışmanlığı şirketinden bir kadın çalışanın da iç yazışmalarda Bush için "idiot" ebleh, geri zekalı dediği ortaya çıktı. 
     Kadın çalışanın resmi yazışmada "Başbakan Chretien, basın direktörü Françoise Ducros’un istifasını bu İDİOT Bush’a moron dediğini kanıtlayacak bir delil olmadığı için kabul etmedi" ifadesini kullandığı ve üstelik idiot kelimesini büyük harflerle yazdığı öğrenildi. 
     Basın danışmanlığı şirketi başkanı Jodine Chase, skandalın basına yansıması üzerine hemen özür diledi. Chase, kullanılan ifade için "Hiçbir kasıt olmadan yazım hatası oldu. Personelimiz tam aksi düşüncelere sahipler. Ayrıca George Bush, Yale ve Harvard gibi seçkin üniversitelerden diploma almıştır. Bu yüzden cahil veya aptal kategorisine kesinlikle giremez" dedi. 
     
     
     



 DÜNYA 














</TEXT>
</DOC>
