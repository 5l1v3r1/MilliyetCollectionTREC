<DOC>
<DOCNO> 117639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sontur01.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS başvuruları Pazartesi günü başlayacak... 
</HEADLINE>
<TEXT>

     2003-Öğrenci Seçme Sınavı'na ÖSS başvurular, 11 Kasım Pazartesi günü başlayacak. 
     Öğrenci Seçme ve Yerleştirme Merkezi'nden ÖSYM yapılan açıklamaya göre, 2003-2004 öğretim yılı için yükseköğretim kurumlarına öğrenci seçme ve yerleştirme esaslarını belirleyen 2003-ÖSS kılavuzunun basımı ve dağıtımı tamamlandı. 
     ÖSS'ye başvurular, 11-25 Kasım 2002 tarihleri arasında yapılacak. Meslek liselerinden meslek yüksekokullarına sınavsız geçişten yararlanmak isteyen adaylar da aynı süre içinde başvurabilecekler. 
     Başvuru belgelerini, lise ve dengi okulların son sınıf düzeyinde olanlar kendi okul müdürlüklerinden, mezun durumdakiler ise istedikleri herhangi bir okul müdürlüğünden veya ÖSYM sınav merkezi yöneticiliklerinden, 3.5 milyon lira karşılığında alabilecekler. 
     Adaylar, 30 milyon lira sınav ücreti yatıracaklar. Adaylar, ÖSS kılavuzuna uygun dolduracakları başvuru belgesini aldıkları yerlerde onaylatacaklar ve banka dekontuyla birlikte teslim edecekler. 
     Başvuru belgelerine T.C kimlik numaraları da yazılıp kodlanacağından, adayların bu numarayı nüfus idarelerinden öğrenmeleri gerekiyor. 
     2003-ÖSS 15 Haziran 2003, Yabancı Dil Sınavı da 22 Haziran 2003 tarihinde gerçekleştirilecek. 
     





</TEXT>
</DOC>
