<DOC>
<DOCNO> 112761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/astro/index.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Detaylara dikkat edin 
</HEADLINE>
<TEXT>

Hafta zorlu bir enerji ile başlıyor. Mars ve Satürn karesi gün içinde huzursuzluk, dikkatsizlik yüzünden ortaya çıkabilecek problemlere, kitlenmelere işaret etmekte. Koç’lar gün içinde grup çalışmalarında verimli olabilirler. Haberleşme problemleri ya da bazı yanlış anlamalar gündeme gelebilir. Boğa’lar artan sorumluluklar yüzünden dikkatli olmalılar. Parasal sorunlar da öne çıkabilir. Maddi kaynaklarını iyi değerlendirmeleri gerekiyor. İkizler akıcı enerjilere sahip ve gün içinde düşünsel konularda başarı gösterebilir. Buna rağmen ev hayatına ait bazı pürüzler söz konusu olabilir. Yengeç’ler ortaklaşa konularda, borç alacak işlerinde daha akılcı davranmalı. Dikkatsiz ve fazla güvenli davranırsa zarara uğrayabilir. Yatırımlar için uygun bir zaman değil. Aslan’lar ilişkilerinde, yakın beraberliklerinde daha esnek olmalı. Daha önce vaat edilen şeylerin yerine gelmemesi hayal kırıklığı getirebilir. Başak’lar gün içinde sıkı çalışmak, detaylara önem vermek zorundalar. Önlerindeki engeli aşmak için alternatiflere başvurabilirler. İyimser olmalılar. Terazi’ler haftaya rahat enerjilerle başlıyorlar. Kendilerini sevindirecek gelişmeler olabilir. Duygusal alanda kendilerini daha iyi ifade edebilecekler. Akrep’ler önlemci olmak durumunda. Elde olmayan koşullar yapıcı harekete zorlamakta. Yeni başlangıçlar yapmakta zorlanabilirler. Yay’lar olumlu bir gündeler. Üstlerindeki gerginliği atabilecekler. Yakın çevre, kardeşler daha olumlu enerjilerle dolu. Duygularını paylaşmak faydalı olacak. Oğlak’lar parasal konularda gerçekçi olmalılar. Duygusal alandaki rahatsızlıkları yüzünden nedensiz harcamalar yapabilirler. Tutumlu olmalılar. Kova’lar garip fikirler peşinde koşabilirler. Gerçekçi olmaları gerekiyor. Hayal gücü onları ileri götürmeyebilir ama dikkat çekebilecekleri gündeler. Balık’lar sabırlı olmalılar. İlk bakışta pek iyi gözükmeyen şeylerin daha sonra değerli olduğunu görebilirler. İlişkilere de önem vermeliler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
