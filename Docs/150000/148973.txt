<DOC>
<DOCNO> 148973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/guncel/gun04.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınavla ilgili düzenleme isteyen Milli Eğitim Bakanı Çelik’e YÖK’ten tepkili yanıt 
</HEADLINE>
<TEXT>
ÖSS’de değişiklik yok 
Milli Eğitim Bakanı Çelik’in ÖSS’de değişiklik için komisyona bir üyenin katılmasıyla ilgili talebi kabul edilmedi. YÖK, "Sınava iki ay kala tartışmalar çocukları psikolojik yönden etkiler" dedi 
     ANKARA Milliyet 

     Yükseköğretim Kurulu YÖK , Milli Eğitim Bakanı Hüseyin Çelik’in "yükseköğretime geçişte düzenleme yapmak üzere oluşturulan komisyona bir üyenin katılmasını" talep eden yazıya tepkili yanıt vererek, "ÖSS’de değişiklik yapılması şu aşamada hem idari hem de hukuki açıdan mümkün değil" mesajını iletti. YÖK Basın ve Halkla İlişkiler Müşavirliği açıklamasına göre, yazıda şöyle denildi 
     
     Adaylar için zararlı 
     "Bu sınavın kuralları belirlenmiştir. Konu üzerinde geleceğe yönelik olsa da, ne suretle olursa olsun soru işaretleri dahi yaratılması, pedagojik açıdan fevkalade mahsurludur. Yükseköğretime geçiş sistemi üzerindeki tartışma ve çalışmaların gündemde tutulmasının doğru olmayacağına inanıyoruz." 
     ÖSS’de değişiklik yapılmasının düşünülmediği vurgulanan yazıda şunlar kaydedildi 
     "Sınava iki ay kalmışken, tartışmaların sürdürülmesi aday gençlerimizi ve velilerini olumsuz etkileyecek. Sınav sisteminde değişiklik yapılmasının mümkün olmadığını kamuoyuna duyurur, sınava girecek gençlerimize başarılar dileriz." 
     


GÜNCEL 























</TEXT>
</DOC>
