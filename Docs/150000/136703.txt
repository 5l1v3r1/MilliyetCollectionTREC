<DOC>
<DOCNO> 136703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yazar/temelkuran.html </URL>
<DATE> 2003/02/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Büyü ve gerçek 
</HEADLINE>
<TEXT>

     
Borges haklı mı      "Diyebilirim ki tango, Buenos Aires’in akşamları ve geceleri olmadan anlamlı değildir." 
     Tango fotoğraflarına bakıyorum. Buenos Aires’te de baktığım, son derece tanıdık gelen bu fotoğraflar, şimdi bana yabancı artık, bunlar benim gördüklerim değil. Bu fotoğraflar Londra’da bağlamından koparılmış, turistik bir şeyler gibi. Borges haklı sanki. Buenos Aires, Buenos Aires’ten başka hiçbir yerde mümkün değil... 
     Sonra barikatlarda çekilmiş fotoğraflar... Bakınca gerçekliğinden şüphe edilmesine neden olacak bir büyü taşıyorlar şimdi. Piketeros hareketinin lideri kadınların, işçilerin ele geçirdiği fabrikaların fotoğrafları... Sanki artık hakikatin kendisinden daha büyülü. Oysa ben oradayken her şey kendi zamanında, kendi halinde akan bir gerçeklikti. Gerçekti Bilmiyorum daha mı iyiydi 
     
Büyülü değil, gerçek      "Buenos Aires’te Son Tango" yazı dizisi üç gündür yayınlanıyor Milliyet’te. 
     Tek tek tanıdığım insanlar, eylemciler, işgalciler, diğerleri, hepsi birer büyülü yabancıya dönüşüyor. Anlattıkları şeyler birer tılsımlı eyleme... Öyle değil aslında. Gündelik ve gerçek bir hayat orada bütün bunlar. Köşeyi dönünce karşılaştığınız eylemler, yürüyüşler, komün toplantıları, kendiliğinden oluşan mahalle meclis toplantıları, toplantı bitince tangoya gitmeler... Hepsi gün içinde olup biten, içine girdiğinizde sizin için de normalleşen, hayatın kendisi haline gelen şeyler... 
     Şunu demeye çalışıyorum yani, altını çize çize 
     Size muhtemelen uzak olduğu için büyülü gelen bütün bu şeylerin hepsi gerçek Çok gerçek... Bilmeden yanından geçtiğiniz çocuklar gibi, gözünüzün alıştığı için artık çok dikkat etmediğiniz güzel ağaçlar gibi. 
     Okuyorsanız yani, bunu bilerek okumalı... 
     
Mühim not "Buenos Aires’te Son Tango" yazı dizisinin dünkü bölümüne ulaşmak için Milliyet internet sayfasının "Güncel"ini tıklayın. "Kavga değil, iş " başlığıyla bulacaksınız. İlk günkü bölüme de bu sayfadan ulaşabilirsiniz. "Yazı dizisini bekliyoruz" diye mail atan Türkiye dışındaki okuyucuların dikkatine 
     
     
     
     







Saddamsız 16 senaryo 


Gümbür gümbür gelen 21. yüzyıl... 


Okullara işletmeci müdür atansın mı 1 


İç borçta sorun büyüyor 


Beni böyle sev, seveceksen... 


Romancının boyunu aşan hayali 


Osmanlı dersleri 


Kurban eti yerine para verenler ve itiraz edenler 


Büyü ve gerçek 


Açlık sınırı 401 milyon lira oldu 


</TEXT>
</DOC>
