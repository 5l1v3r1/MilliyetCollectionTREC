<DOC>
<DOCNO> 125984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/ekonomi/eko11.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ikizler’i ve parayı gönderiyor 
</HEADLINE>
<TEXT>

Polisin modern çalışma yöntemleri geliştirmesi ve ekonomik reformlar gibi alanlarda Türkiye’yi tam üyeliğe hazırlamak için yardım programı başlatıldı 
     GÜVEN ÖZALP Brüksel 

     Avrupa Birliği AB Komisyonu önceki gün yapısal kapsamda onayladığı yardımın ardından, dün de 126 milyon euro tutarında bir yardım programına onay verdi. Programda, AB yetkililer de ilk kez bizzat gelerek Türkiye’deki bakanlıklarda kendi konularına ilişkin uzmanlıklarını yerinde ve anında’ aktaracaklar. 
     İkizler’ ya da ön katılım danışmanları’ adı verilen bu yaklaşımda AB, aday ülkelerin uyumunu kolaylaştırmak ve bilgi akışını sağlamak için yetkililer gönderiyor. Bu, diğer adaylar için yapıldı. AB’den ilk yetkililer, 2003 yılı başında Türkiye’ye gelerek bakanlıklarda bir - iki yıl boyunca görev yapabilecekler. Bu uzmanlar beş alanda Türkiye’nin tam üyeliğe hazırlanması için yardımda bulunacak. 
     
     Polisi modernleştirecekler 
     Programda polisin modern çalışma yöntemleri geliştirmesi ekonomik reforma destek, deniz güvenliği, çevre, kamu idaresinin güçlendirilmesi, yolsuzluk gibi alanlarda hedeflere ulaşılmasına kadın genç nüfus ve işgücü pazarından dışlanmış kişilere istihdam olanağı sağlanması konusunda AB’nin yardımcı olması öngörülüyor. 
     Ayrıca Türkiye’nin bazı AB programlarına katılması da sağlanacak. Programa onayın ardından bir açıklama yapan AB Komisyonu’nun Genişlemeden Sorumlu Üyesi Günter Verheugen, "AB, Türkiye’nin reform sürecine devam etmesi konusunda somut destek vermeye hazırdır" dedi. 
     



 EKONOMİ 




















</TEXT>
</DOC>
