<DOC>
<DOCNO> 108524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sonspo13.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Libya eski teknik direktörü "Beni Kaddafi'nin oğlu yaktı" 
</HEADLINE>
<TEXT>

     Libya Milli Takımı'nda görevinden alınan İtalyan teknik direktör Franco Scoglio, ''Kaddafi'nin oğlunu oynatmadığım için dışarıda bırakıldım'' dedi. 
     Libero adlı gazetede yayımlanan demecinde Scoglio, ''2004 Afrika Kupası elemelerinde 3 maçta 3 galibiyet aldık. Bu zamana kadar Libya Milli Takımı ile 35 yaptım. 23 galibiyet, 8 beraberlik ve 4 mağlubiyet aldık. Benim görevime son verdiler çünkü Kaddafi'nin oğlunu hiç oynatmadım. Bir dakika bile oynayamazdı çünkü çok kötü'' dedi. 
     Libya lideri Muammer Kaddafi'nin ligdeki takımından aldığı teklifi de reddettiğini söyleyen 61 yaşındaki İtalyan teknik adam, işini kaybetmesinde bunun da rol oynadığını öne sürdü. 
     Scoglio, Senegal ve Kamerun milli takımlarından teklif aldığını ancak kabul etmeyeceğini ifade etti. 
     Bu arada Libya Futbol Federasyonu ise olumsuz sonuçlardan dolayı Scoglio ile yollarını ayırdıklarını açıklamıştı. 
     Teknik direktör arayışında olan Libya Milli Takımı'na yine bir İtalyan getirileceği ve bunun da büyük olasılıkla Ukrayna'nın Shaktar Donetsk takımında istifa eden Nevio Scala olacağı öne sürülüyor. Scala'ya alternatif isim olarak Eugenio Bersellini gösteriliyor. 
     





</TEXT>
</DOC>
