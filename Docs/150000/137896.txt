<DOC>
<DOCNO> 137896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/pulur.html </URL>
<DATE> 2003/02/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Faik Türün’le bir görüşme... 
</HEADLINE>
<TEXT>

     Gazeteler, "12 Mart muhtırası"ndan sonra İstanbul’da Sıkı Yönetim Komutanlığı yapan emekli Orgeneral Faik Türün’ün öldüğü haberini veriyorlardı. 
     
     ÖZEL arşivimizde, Faik Türün’le ilgili bir görüşme notu var... 
     Tarih, 23 Ağustos 1973, saat 9, Harbiye Orduevi’nin bir odasında, rahmetli Abdi İpekçi ile beraberiz, görüşmeyi Türün Paşa mı istemiş, biz mi maalesef onu yazmamışız notumuzda şöyle bir ayrıntı var 
     "Sivil giyinmiş, gri bir elbise, siyah gömlek, yeşil beyaz kravat takmıştı..." 
     
     KONUYA Abdi İpekçi girmiş, o günlerde Faik Türün’ün Kara Kuvvetleri Komutanı olamadığı için emekli olduğu söylentileri var, sormuş 
     "Paşam, üniformayı çıkarmakta acele ettiğiniz gibi bir kanaat var bende..." 
     Paşa, kararlı bir sesle cevap vermiş 
     "Hayır, acele etmedim, altı ay önce kumanda kademesinde yapılan değişiklik bunu zorunlu kıldı." 
     Türün, Eşref Akıncı’nın, Kara Kuvvetleri Komutanı olmasını kabul edemiyordu. 
     
     GENELKURMAY Başkanı Semih Sancar’ın da onun Kara Kuvvetleri Komutanlığı’na olumlu bakmadığı söylentilerini "Olabilir" diye cevaplıyordu. 
     
     BİZ kendisine şöyle sormuşuz 
     "Cumhurbaşkanlığı turları sürerken, bazılarının Meclis’te Başbakan’ın odasında toplanıp, Gürler’i Cumhurbaşkanı ilan edelim, dedikleri doğru olabilir mi " 
     Türün’ün cevabı açık 
     "Çok şeyler olmuştur, ama, ben, o sırada Ankara’ya, bunun sonu darağacına gider diye haberler yolladım." 
     "Sizin, parlamentoyu gerekirse, İstanbul’da toplatırım, dediğiniz de söyleniyor." 
     "Tam öyle değil ama, benzer... Dört tümenle Ankara’ya yürü, askerlerin kanunsuz emirlere uymalarını önlerim, demişimdir." 
     
     TÜRÜN’e göre, "Gürler Cuntası"nın asıl başı 27 Mayıs’ı yapan MBK üyesi o tarihte politikacı olan Orhan Kabibay’dı... 
     Türün, bu cuntaya neden karşıydı 
     "O Gürler Cumhurbaşkanı olacaktı, ben de Genelkurmay Başkanı... Ben kanunlara, nizamlara bağlı bir insanım, onlar tek parti istiyorlar Devrim Partisi. Bu geriye dönüştür, tek partiden bugüne geldik... Ama onlar devrimci, benim adım tutucu... Oysa ben koruyucuyum." 
     
     İŞKENCE ve dayak... 
     Türün, işkenceyi kabul etmiyor ama, dayak için "olmuştur" diyordu. 
     Ya kadın tutukluların ırzına geçilmesi 
     Türün’e göre, hayır, asla, hatta paradoks yapıyordu 
     "O kızlardan biri, bizim teğmenlerden birinin ırzına geçmiş " 
     
     ABDİ İpekçi, her pazartesi günü, Milliyet’te günün konusuna göre bir sohbet yapardı, Faik Türün’ü böyle bir sohbete davet etti, Paşa başını salladı 
     "Unutulmak istiyorum, adımın üzerinde çok laf edildi, ben muhafazasız bir adamım, güme gidebilirim. Onun için unutulmak istiyorum." 
     Faik Türün, o gün öyle demişti ama, ileride Demirel’in teklifini kabul edip AP senatörü seçilecek, hatta, "Kara Muhsin" dediği Hava Orgeneral Muhsin Batur’a karşı, Cumhurbaşkanı adayı olacaktı. 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
