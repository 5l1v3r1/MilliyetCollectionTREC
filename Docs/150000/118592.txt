<DOC>
<DOCNO> 118592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yazar/guclu.html </URL>
<DATE> 2002/11/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye Eğitim Gönüllüleri Vakfı 
</HEADLINE>
<TEXT>

     Her şeyin başının eğitim olduğunu herkes söyler. Ama iş eğitim adına bir şeyler yapmaya gelince ortalıkta kimseyi göremezsiniz. Oysa eğitim adına bir çivi de olsa çakmak öylesine önemli ki .. 
     Eğitim düzeyini yükseltmeden ne AB ile uyum sağlayabilir ne de demokrasiyi rayına oturtabiliriz. Toplumsal kalkınmanın lokomotifi de yine eğitim. Ama gelin görün ki bu gerçeği gören ve gereğini yerine getirenlerin sayısı o kadar az ki... 
     İşte seçimler oldu. Hangi parti önceliği eğitime verdi Hiçbiri. Bundan sonrası için umut ışığı var mı Çok zor. Eğitimin temel sorunları, bu dönemde de türban, YÖK, kesintisiz temel eğitim tartışmalarının gölgesinde kalırsa şaşırmayalım... 
     Devletiyle, milletiyle, medyasıyla ve sivil toplum örgütleriyle her ne kadar eğitimin çok uzağında kalmaya devam etsek de bazı kişi ve kurumlar var ki eğitimin önemine gönülden inanmaya devam ediyor. İşte bunlardan biri de hiç usanmadan bu konuda gayret gösteren Türkiye Eğitim Gönüllüleri Vakfı. 
     TEGV’nin, 8. Eğitim Parkı önceki gün Diyarbakır’da açıldı. Daha önce de İstanbul Fındıkzade, İstanbul Çarşamba, Ankara Etimesgut, Antalya Kepez, Eskişehir, Van ve Samsun’da açılmıştı. 
     Eğitim parkları, ilköğretim çağındaki çocukların, okul dışı zamanlarını değerlendirdikleri önemli birer eğitim merkezi. Bilgisayardan internete, spordan kültürel etkinliklere, mesleki eğitimden okuma yazma kurslarına kadar etkin işleve sahipler. 
     Öğrencilerin okul dışında kalan zamanlarının okulda geçenden çok daha fazla olduğu dikkate alındığında eğitim parklarının ve öğrenim birimlerinin önemi çok daha iyi anlaşılıyor. 
     TEGV’ye bağlı Türkiye’nin dört bir yanına dağılmış 64 öğretim biriminin yanı sıra 13 de gezici öğretim birimi var. Onlar da tıpkı kalıcı eğitim parkları ve öğretim birimleri gibi çocuklara çağdaş dünyanın kapılarını açıyor... 
     
Suna Kıraç      Türkiye Eğitim Gönüllüleri Vakfı’nı babası Vehbi Koç’un izinden giden Suna Kıraç kurdu. Baba Koç Türk Eğitim Vakfı’nı TEV kurmuştu. O da TEGV’i. Suna Hanım’ın gayreti ve eğitime gönül veren arkadaşlarının özverili çalışmaları sayesinde çok yol kat edildi. Ama onların da desteğe ihtiyacı var. TEGV’ye yapacağınız her türlü bağış sizin adınıza en iyi şekilde değerlendirilecektir. Bundan emin olabilirsiniz. Tel 0216.492 32 32, www.tegv.org 
     TEGV yönetim kurulunda toplumsal saygınlığı çok yüksek isimler var. İşlerini aksatma pahasına tüm Türkiye’yi dolaşıyorlar. Kendilerini canı gönülden kutlamak gerekir. İşte onlar Cengiz Solakoğlu Başkan , Suna Kıraç Başkan Yardımcısı , Burhan Karaçam Başkan Yardımcısı , Arzuhan Yalçındağ, Ahmet Bozer, Levend Kılıç, Neslihan Tombul, Nuri Çolakoğlu, Oktay Özinci, Süha Sevük, Şerife Babaoğlu. 
     
Sabancı Genç Bakış’ta      Genç Bakış, bu hafta da çok önemli bir konuğu ağırlıyor. Sakıp Sabancı, bu gece Koç Üniversitesi’nde öğrencilerin Türkiye’nin geleceğine yönelik sorularını yanıtlayacak. Kanal D, 24.00. 
     
5 bin öğretmen atanıyor      Milliyet yazdı, AKP’den olumlu sinyaller geldi ve ertelenen kuralar yarın çekiliyor. Milli Eğitim Bakanı Necdet Tekin, öğretmen atamaları için bugün basın toplantısı düzenleyecek. Bakan Tekin, olaya etik açıdan baktıklarını ve ertelemenin bu yüzden olduğunu söyledi. AKP yönetiminden yeşil ışık yakılması sonucu 5 bin öğretmen atamasının hemen yapılacağı öğrenildi. 
     
     







Hukuk ve siyaset 


"Aman ne haliniz varsa görün..." 


Hangi irade.. 


Baykal’ın bakışı 


İyi ki gençler var 


Tereyağından kıl çekmek 


Türkiye Eğitim Gönüllüleri Vakfı 


Solun dayanılmaz cazibesi 


Ufku geniş tutmak 


Tezler ve modeller kokteyli... 


Tayyip Bey’in dilinin altında ne var 


Hafızanın buzluğunda... 


AKP’nin zaferi laikler sayesinde mi 


Sırtı ağrıyan salyangozlar 


Kimler nasıl üretiyor nasıl satıyor 


</TEXT>
</DOC>
