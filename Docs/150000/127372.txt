<DOC>
<DOCNO> 127372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/magazin/amag.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızına üç modacı zor yetişti 
</HEADLINE>
<TEXT>

Yılbaşı gecesi için 3 modacıya, 6 ayrı kıyafet siparişi veren Nükhet Duru, ünlü simalar hakkında da tartışma yaratacak sözler sarf etti 
     BİRSEN ALTUNTAŞ 

     YENİ yılı sahnede karşılayacak olan Nükhet Duru’nun hızına modacılar yetişemedi. Yılbaşı gecesi Cenk Eren’le birlikte önce Polat Otel’de, ardından da Günay’da sahneye çıkacak olan Duru, 5 saati aşkın şovu için 6 kıyafet diktirmek istediğini, bir modacı derdine çare olmayınca 3 modacıya birden sipariş verdiğini söyledi. "Yılbaşı gecesi 5 saat sahnedeyiz. Cenk ile Türk Sanat Müziği’nden Halk Müziği’ne, poptan Yunanca’ya kadar her türlü müziği seslendiriyoruz. Şovumuz tuttu" diyen Duru, iddialı cümlelere de imza attı. 
     
     Hülya Avşar değilim ki 
     ÖZEL hayatıyla ilgili ayrıntıları kamuoyuyla paylaşanlardan bunaldığını belirten Nükhet Duru, "Bu tarz insanlar beni inanılmaz irite ediyor. Ayrıca ben Hülya Avşar değilim ki, kirli çamaşırlarımı ortalığa dökeyim " dedi. Sahnede dans’ adı altında acayip hareketler yapanlar için de "Gidip porno filmde oynasınlar" sözünü yineleyen Duru, "Nez’in klibini çocuklar izlememeli. O ne biçim hareketler öyle Çıktığında kıyametler kopuyordu ama şimdi bitti. Şarkıcı olmak isteyen önce sesini eğitmeli, ondan sonra kendisini süslemeli" diye konuştu. 
     



 MAGAZİN 











</TEXT>
</DOC>
