<DOC>
<DOCNO> 100054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yasam/yas10.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklere ilaçlı soygun tuzağı 
</HEADLINE>
<TEXT>

Sevgili numarası yaparak 50 erkeğin içkisine ilaç atıp soyan kız yakalandı 
     ELVAN EZBER İstanbul 

     Çapkınlık yapmak isteyen yaklaşık 50 erkeği, içkilerine ilaç koyup uyutarak soyduğu iddiasıyla aranan Suzan’ takma adlı Eylem Kılıç 25 gözaltına alındı. Bugüne kadar sadece 5 kişinin başvuruda bulunduğunu bildiren yetkililer, birçok erkeğin utandığını ifade etti. 
     Eylem, soygunları şöyle anlattı "İki kişiydik. Hafta sonları makyajımı yapıp, dekolteli elbisemi giydikten sonra İstiklal Caddesi’ne çıkıyordum. Arkadaşım da uzaktan beni izliyordu. Bana bakan erkeklerden birine gülüp göz kırpıyordum. Arkadaşlık teklif edenleri önce reddediyor, ısrar edince de kabul ediyordum. İstiklal’de bir bara giriyorduk. Arkadaşım beni yeni görmüş gibi merhaba’ diyerek yanımıza geliyordu. Yeni tanıştığım genç beni tuvalete götürünce arkadaşım içkisine ilaç atıyordu. Arkadaşım gidince bayılan gencin üzerindekileri alıp kaçıyordum." 
     



 YAŞAM 




















</TEXT>
</DOC>
