<DOC>
<DOCNO> 110303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun22.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktoruna virüs bulaştırmak isteyen AIDS hastası hapiste... 
</HEADLINE>
<TEXT>

     Kendisini tedavi edemediği gerekçesiyle doktoruna AİDS virüsü bulaştırmayı deneyen 38 yaşındaki Belçikalı, 6 aydır tutuklu olarak yargılanmayı bekliyor. 
     Belçikalı AİDS hastası, 20 yıla yakın süredir taşıdığı virüsten kurtulamayınca, vücudunu jiletlerle kesip kanattıktan sonra, kanlı jiletleri, kendisini tedavi eden dokturunun arabasının kapı koluna yerleştirdi. Tuzağı fark eden doktor, ''ölüm tehdidi ve cinayet girişimi'' ithamlarıyla Belçikalı'nın tutuklanmasını sağladı. 
     Brüksel Savcılığı, bu tür olayın ilk defa yaşandığını, sanığın tutukluluk haline son vermekte tereddüt edildiğini, bu Belçikalı'nın, Brüksel'deki hapishanede, başka bir AİDS hastasıyla aynı hücrede kaldığını bildirdi. 
     Sanık avukatı, müvekkilinin umutsuzluktan kaynaklanan girişiminin tehlikeli olmadığını, jiletler üzerindeki kurumuş kandan AİDS virüsü bulaşması olasılığının yüzde 1'i geçmediğini savunarak, hapishanede gardiyanlar için bile korku ve endişe kaynağı olan Belçikalı'nın tahliyesini istiyor. 
     Sanığın bu ay mahkemeye çıkartılacağı bildirildi. 
     





</TEXT>
</DOC>
