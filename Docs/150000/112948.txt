<DOC>
<DOCNO> 112948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sontur12.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Seçime girmemi engellediler 
</HEADLINE>
<TEXT>

     AKP Genel Başkanı Recep Tayyip Erdoğan, partisinin yükselişinden korkanların seçime girmesini engellediğini iddia etti. Hükümeti de eleştiren Erdoğan, "Sizin ne olduğunuzu, cibilliyetinizi de biliyoruz" dedi. 
     Bayburt'ta halka hitap eden Erdoğan, 3 Kasım seçimlerinin Türkiye'de bir değişim ve dönüşümün sembolü olacağını,iktidara geldiklerinde Bayburt'u da ayağa kaldıracaklarını söyledi. 
     Seçimlere sokulmadığını öne süren Erdoğan, "AKP'nin yükselişinden korkanlar, seçime girmemi engellediler" diye konuştu. 
     Hükümeti, son üç yıllık icraatından örnekler vererek eleştiren Erdoğan, 17 Kasım depreminin ardından yurtdışından Türkiye'ye gönderilen yardımların da vatandaş için kullanılmadığını öne sürdü. 
     "Bu işin vebali üç ortağın boynundadır" iddiasında bulunan Erdoğan, partisinin kadrosu olmadığının söylendiğini anımsatarak "Sizin kadronuz vardı da ne yaptınız"' dedi. 
     Yolsuzluğun ve banka hortumlamalarının mevcut iktidar döneminde yaşandığını ileri süren Erdoğan, "Sizin ne olduğunuzu, cibilliyetinizi de biliyoruz" diye konuştu. 
     Bir grubun ürban konusunu gündeme getirmesi üzerine Erdoğan, "Erkekçe, ürkekçe diyenler de gelecek bu meydanlara. Onlara sorun. Duruşunuz çok önemli" dedi. 
     Bazı vatandaşlar Erdoğan'ı öpmek istediklerini söyledi. Erdoğan da "Öpeceğim seni, öpeceğim seni" diyerek mitingden sonra herkesle tokalaşacağını dile getirdi. 
     





</TEXT>
</DOC>
