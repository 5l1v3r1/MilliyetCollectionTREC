<DOC>
<DOCNO> 136697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yazar/guclu.html </URL>
<DATE> 2003/02/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Okullara işletmeci müdür atansın mı 1 
</HEADLINE>
<TEXT>

     Yani öğretmen kökenli müdür eğitim ile ilgili akademik işlere bakacak, işletme ya da iktisat kökenli idari işler müdürü ise genel işleri yürütecek. Böylece artık trilyonluk bütçelere sahip okullar daha profesyonelce yönetilmiş olacak. Ayrıca idari işlerle zaman öldüren müdür ve müdür yardımcıları, boş derslere girerek öğretmen açığının kapatılmasında önemli bir rol oynayacaklar. 
     Bakan Mumcu, okullara atanacak idari müdürler konusunda da kamuda atıl durumda yani kızakta bekleyen yöneticilerden yararlanılabileceğini söylüyor. 
     Bakan Bey’in diğer önerileri gibi bu önerisi de kulağa hoş geliyor. Teorik olarak mantıklı. Birçok ülkede, özellikle yüksek öğrenimde fazlasıyla örnekleri var. Peki Türkiye’de uygulanabilir mi İşte bu oldukça tartışmalı. Tıpkı diğer projeler gibi. 
     Mumcu, alışılmışın dışına çıkmayı, arı kovanlarına çomak sokmayı, kamuoyunun dikkatini çekmeyi çok iyi biliyor. Turizm Bakanlığı yaptığı dönemi, ANAP Genel Başkan Yardımcısı olduğu günleri bir hatırlayın. Öyle laflar ediyordu ki ister istemez kamuoyu günlerce onları tartışmak durumunda kalıyordu. Tıpkı şimdi olduğu gibi... 
     Mumcu, Milli Eğitim Bakanı değil de örneğin Orman Bakanı ya da Spor Bakanı olsaydı, emin olun ne yapar eder yine Türkiye’nin gündemine otururdu. 
     Sıradanlığı sevmiyor. İddialı. Bu konuda çok başarılı. Ama icraatta ne kadar başarılı Onu da hep birlikte göreceğiz. 
     Göreceğiz diyoruz çünkü bugüne kadar bizleri öylesine çok proje bombardımanına tuttu ki bir türlü icraata sıra gelmedi. Yani ortada henüz tek icraatı bile yok. 
     Ben başkaları gibi değilim. Sabırlıyım. Bekliyorum. İyi ya da kötü nasıl olsa bir şeyler yapacak. İşte o zaman bizim de konuşma hakkımız olacak. 
     Şimdi tekrar yazının başına dönüp okullardaki iki başlı yönetim uygulamasını tartışalım. Hangi okul müdürüyle konuşsam olaya hiç sıcak bakmadı. Olur mu böyle şey deyip kestirip attılar. 
     Fena mı olur, sizi ıvır zıvır işlerden kurtarırlar. Ayrıca farklı bir bakış açısı getirirler. Okulları ekonomik olarak daha güçlü kılarlar gibi motive etmeye çalıştıklarım ise her ne kadar toleranslı olsalar da yetkilerini paylaşmaya pek yanaşmadılar. 
     Projenin pratikte uygulanırlığının bulunmayacağını iddia edenler ise Türkiye’de 60 binden fazla okul var. Bu kadar yönetici nereden bulunacak Eğer okullara illa da birileri atanacaksa boş geçen dersler için öğretmen atansın görüşünü dile getirdiler. 
     Anlayacağınız okul müdürlerinin kafaları karmakarışık. Her an başlarına ya da yanlarına yeni bir müdür gelecek tedirginliğini yaşıyorlar. Onlar da tıpkı YÖK üyeleri ve rektörler gibi eğitimi öğretimi çoktan unuttular, koltuklarının derdine düştüler. 
     Özetin özeti Hemen karşı çıkmak yerine özellikle büyük okullarda pilot olarak denenmesinde yarar olan bir proje. Ama iyi anlatılamadı. Tıpkı diğer projeler gibi. Peki ya üniversiteler için düşünülen mütevelli heyeti sistemi O da yarına... 
     
     







Saddamsız 16 senaryo 


Gümbür gümbür gelen 21. yüzyıl... 


Okullara işletmeci müdür atansın mı 1 


İç borçta sorun büyüyor 


Beni böyle sev, seveceksen... 


Romancının boyunu aşan hayali 


Osmanlı dersleri 


Kurban eti yerine para verenler ve itiraz edenler 


Büyü ve gerçek 


Açlık sınırı 401 milyon lira oldu 


</TEXT>
</DOC>
