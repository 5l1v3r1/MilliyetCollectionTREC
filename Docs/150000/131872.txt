<DOC>
<DOCNO> 131872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur22.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de "Savaşa Hayır" protestosu... 
</HEADLINE>
<TEXT>

     ''Kadıköy Savaş Karşıtı Girişimi'' adı altında toplanan bir grup, ABD'nin Irak'a olası müdahalesini protesto etti. 
     Kadıköy Salı Pazarı meydanında biraraya gelen grup, sürücülere araçlarına yapıştırmaları için ''Savaşa Hayır'' yazılı çıkartmalar dağıttı. 
     Ellerinde ''Savaşa Hayır'' yazılı dövizler taşıyan grup adına basın açıklaması yapan Taşkın Eslek, ''savaşa karşı yurttaş hareketi olarak başlattıkları eylem çerçevesinde bir kampanya düzenlediklerini'' belirterek, herkesi ev, işyeri ve araçlarına ''savaşa hayır'' yazılı afiş, çıkartma ve bayrak asmaya çağırdı. 
     Eslek, ''savaşa karşı insanlık mücadelesi yürüttüklerini'' ifade ederek, bu mücadelenin de hiçbir dernek, kurum, örgüt, sendika veya parti tarafından istismar edilmeden kitleselleşmesi gerektiğini kaydetti. 
     Açıklamanın ardından araç konvoyu oluşturan grup, Kadıköy'ün bazı bölgelerini dolaşarak, sürücü ve yol kenarındaki vatandaşlara ''Savaşa Hayır'' yazılı çıkartma dağıttı. 
     





</TEXT>
</DOC>
