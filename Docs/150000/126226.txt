<DOC>
<DOCNO> 126226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo18.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 0 - Galatasaray 1 
</HEADLINE>
<TEXT>

     Birinci Süper Futbol Ligi'nde Galatasaray, deplasmanda Samsunspor'u 1-0 yendi. 
     Her iki takım da oyuna hızlı başladı. Ancak ilerleyen dakikalarda Galatasaray oyuna hakim oldu. 
     2. dakikada Hasan Şaş'ın ceza alanının sağ tarafından şutunda top, direğin yanından auta çıktı. 
     10. dakikada Hasan Şaş'ın sol taraftan kullandığı faul atışından gelen topa, ceza alanında Berkant kafayla vuramadı. Meşin yuvarlak auta gitti. 
     12. dakikada sağ taraftan ceza alanına giren Hasan Şaş'ın kale alanına ortaladığı topa Ayhan gelişine vurdu. Top, direğin yanından auta çıktı. 
     18. dakikada Hakan'ın sol taraftan ortaladığı topa, ceza alanı içinde Ümit Karan kafayla vurdu. Ancak top, direğin üstünden auta çıktı. 
     27. dakikada ceza alanının sağ tarafından Ayhan'ın bekletmeden vurduğu şutta, top kaleci Fevzi'de kaldı. 
     29. dakikada Arif'in soldan kale alanına ortaladığı topa, Ümit Karan dokunamadı. 
     30. dakikada Berkant, kendi getirdiği topa ceza alanı ön çizgisi üzerinden vurdu. Ancak meşin yuvarlak, kaleci Fevzi'de kaldı. 
     37. dakikada Samsunspor savunmasının çıkarmak istediği topla ceza alanının ön çizgisi üzerinde buluşan Arif'in gelişine sert vuruşunda, kaleci Fezi topu güçlükle üstten kornere çeldi. 
     44. dakikada Ignatov, yaklaşık 25 metreden topa çok sert vurdu. Mondragon, topu tokatlayarak üstten kornere attı. 
     45. dakikada ani gelişen Galatasaray atağında, Ümit Karan'ın vuruşunda, top yan direkten döndü. Dönen topa Berkant iyi vuramayınca, Galatasaray önemli bir fırsatı kaçırdı ve ilk yarı golsüz eşitlikle tamamlandı. 
     56. dakikada Hasan Şaş'ın pasıyla ceza alanında buluşan Ayhan, 2 Samsunsporlu oyuncudan şık hareketlerle sıyrıldıktan sonra topu yerden düzgün bir vuruşla filelere göndererek Galatasaray'ı 1-0 öne geçirdi. 
     66. dakikada Galatasaraylı Cihan sarı kart gördü. 
     67. dakikada Hakan Ünsal'ın ceza alanına ortaladığı topa, Galatasaraylı oyunculardan önce müdahale eden kaleci Fevzi, tehlikeyi önledi. 
     72. dakikada Samsunspor'da, Sinan'ın yerine Caner xx oyuna girdi. 
     74. dakikada Galatasaraylı Ayhan sarı kart gördü. 
     75. dakikada sağ taraftan Ignatov'un kullandığı köşe atışından gelen topa Ertuğrul kafayı vurdu. Meşin yuvarlak, direğin yanından auta gitti. 
     76. dakikada sol taraftan Can'ın ceza alanına gönderdiği topa, Ignatov gelişine vurdu. Kaleye gitmekte olan topa Hakan Ünsal ayak koydu. 
     Galatasaray, 83. dakikada Arif'in yerine Pinto'yu xx , 86. dakikada Hasan Şaş'ın yerine Felipe'yi , 90. dakikada da Ümit Karan'ın yerine Mehmet Polat'ı oyuna aldı. 
     Bu arada bir seyircinin sahaya girmesi nedeniyle oyun 1 dakika süreyle durakladı. 
     90. dakikada Galatasaray ceza alanına gönderilen topa Can çok sert vurdu. Kaleci Mondragon, son anda yatarak meşin yuvarlağı kornere çelmeyi başardı. 
     





</TEXT>
</DOC>
