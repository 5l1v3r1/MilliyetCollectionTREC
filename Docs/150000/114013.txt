<DOC>
<DOCNO> 114013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/spor/spo03.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyun sistemine ihanet ediyoruz’ 
</HEADLINE>
<TEXT>

Fatih Terim, bazı oyuncuları kazanma adına kafasındaki taktikten vazgeçtiğini söyledi 
     Kumarı sevmem’ 
     TEKNİK Direktör Fatih Terim, Felipe, Hasan Şaş, Christian ve Ümit Davala gibi oyuncuları kazanma adına, oyun sistemlerine ihanet ettiklerini söyledi. Terim, "Açıkcası bazı maçlarda sistemimizden vazgeçmek zorunda kalıyorum. Oyuncu kazanma adına risk alıyorum. Bu bir kumar değil. Kumar oynamayı da sevmem. Kimseye kaybetmek istemiyorum. Hepsine ihtiyacım var" dedi. 
     
     Beklenti çok’ 
     DİYARBAKIRSPOR karşısında maça kötü başladıklarını dile getiren Fatih Terim, gol bulamayınca sıkıntı yaşadıklarını söyledi. Başarılı hoca, "Sonuçta kazandık. Ancak herkesin beklentisi Arsenal’de bıraktığımız Galatasaray. Haklılar, ama bunun bir zamanı var. O Galatasaray’ı bende istiyorum. En kısa zamanda taktim edeceğiz. Bu maç, Brugge sınavı için ölçü değil." 
     
Şanslı Felipe      BREZİLYALI yıldız Felipe’nin, Diyarbakırspor karşısındaki sinirli tavırları, centilmenlik dışı hareketler sergilemesine neden oldu. Maçın başında Deniz ile tartışan Sambacı, ilk yarıda topsuz bir pozisyonda da Evren’in yüzüne dirsek attı. Bu darbe karşısında Evren yere yığıldı. 
     YEDEK kulübesinden fırlayan Teknik Direktör Ümit Kayıhan’ın itirazlarına karşın, pozisyona arkası dönük olan hakem Mustafa Çulcu, kırmızı kartını kullanamadı. Yan hakem Refik Aka’nın da uzak kaldığı dikkatlerden kaçmadı. Bu pozisyonla ilgili gelişmeleri gözlemcinin vereceği rapor belirleyecek. 
     
Canaydın’dan çağrı      EROL DEMİRKOL 

     GALATASARAY Kulübü’nün 97. kuruluş yıldönümü Galatasaray Lisesi’nde düzenlenen etkinliklerle kutlandı. Başkan Özhan Canaydın, 100. yıla yaklaşırken dargınlıkların bitmesini temenni ettiklerini söyledi. Geleneksel pilavın da tanıtıldığı törende, 1916 doğumlu en yaşlı üye Sabri Çakın, yaş kütüğüne geleneksel rozeti çaktı. 
     
     Kadroda revizyon 
     FATİH Terim, Diyarbakırspor karşısında ideal onbirine yakın bir kadro sahaya sürdü. Başarılı hoca, Suat, Felipe, Arif ve Hasan Şaş’ı ilk on birde görevlendirirken, Gaziantep’ten alınan Mehmet Polat da dün ilk kez forma giydi. 
     
     Hakan sakat 
     MAÇ sabahı arka adalesindeki ağrıları artan Hakan Ünsal, son anda Diyarbakırspor maç kadrosundan çıkartıldı. Teknik Direktör Fatih Terim, Berkant, Pinto ve Vedat’ı da dün gece on sekiz kişilik kadroya almadı. 
     
     Batista sarı kart cezalısı 
     CİM-BOM’UN tecrübeli yıldızı Batista, Diyarbakırspor karşısında ligdeki dördüncü sarı kartını görüp, cezalı duruma düştü. Sambacı, Altay ile deplasmanda oynanacak olan kritik maçta takımdaki yerini alamayacak. 
     
     Terim’e uyarı 
     MAÇIN ilk yarısında, hakem Mustafa Çulcu’nun bir kararına kızan Fatih Terim, topu sert bir şekilde oyun alanına yolladı. Mustafa Çulcu, saha kenarına gelip, Terim’i uyardı ve daha sakin davranmasını istedi. 
     
     Florya’da kaldılar 
     FATİH Terim, Diyarbakırspor maçından sonra Sarı-Kırmızılı futbolcuları emen kampa aldı. Eve gitmeyi bekleyen oyuncular, geceyi Florya Metin Oktay Tesisleri’nde geçirdi. Brugge maçı hazırlıklarının bugün başlayacak. 
     
     PAF’lar kazandı 
     PAF Ligi maçında Galatasaray, Diyarbakırspor’u 4 - 1’lik farklı skorla devirmeyi başardı. Sarı - Kırmızılılar’ı 90 dakika sonunda üç puana taşıyan golleri Zafer, Sedat, İlhan ve Sinan kaydetti. 
     



 SPOR 
































</TEXT>
</DOC>
