<DOC>
<DOCNO> 124170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko20.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası'ndan 5 milyon 317 bin kişi maaş alıyor... 
</HEADLINE>
<TEXT>

     Ziraat Bankası, toplam 5 milyon 317 bin kişiye, 1130 şube ile maaş öderken, her ay maaş alan kişi sayısı 3.7 milyon kişiyi buluyor. 
     Ziraat Bankası hakkında medyada çıkan ve emekli maaşlarını Ziraat Bankası aracılığıyla alan müşterileri konu alan haberler nedeniyle, büyük bir özveri ile yürütülen emekli maaş ödemelerine ilişkin yaşanan sorunları en aza indirmek amacıyla yürütülen çalışmalar hakkında bir açıklama yaptı. 
     Açıklamada, Banka personelinin, sektördeki bankaların yoğunluk ve verimlilik değerlendirmelerine dayanarak üstlenmek istemedikleri, emekli maaş ödemeleri, doğrudan gelir desteği ödemeleri 2.3 milyon çiftçi yıl , Kredi Yurtlar Kurumu öğrenci ödemeleri 340 bin öğrenci , pancar, fındık ve benzeri toplu ödemeleri büyük bir özveri ile gerçekleştirdiği vurgulandı. 
     
     HER AY 3.7 MİLYON KİŞİYE MAAŞ ÖDEMESİ YAPILIYOR 
     Açıklamaya göre Banka, Kasım 2002 tarihi itibariyle 2 milyon 678 bin 58 SSK emeklisi, 1 milyon 422 bin 217 Emekli Sandığı emeklisi, 225 bin 731 Bağ-Kur emeklisi ve 2022 sayılı Kanuna göre aylık bağlanan 991 bin 576 kişi olmak üzere toplam 5 milyon 317 bin 582 kişiye, 1130 şubede maaş ödemesi gerçekleştiriyor. 
     Banka'dan her ay 3.7 milyon kişiye ödeme yapılırken, salt emeklilerle ilgili olarak Banka'daki işlem sayısı yıllık yaklaşık 100 milyon adedi buluyor. 
     Emekli ödemesi yapılan kişi sayısı her yıl ortalama yüzde 6 artarken, bu oran yaklaşık 320 bin kişiye denk geliyor. 
     
     KUYRULARA ÇÖZÜM İÇİN ATILAN ADIMLAR 
     Banka'nın emekli kuyruklarına çözüm için ilk adım olarak maaş ödemesi yapılan günlerdeki yoğunluğun azaltılmasının hedeflendiği kaydedilen açıklamada, bu çerçevede, ilk etapta Emekli Sandığı ödeme günlerinin 5 güne çıkarıldığı, SSK ve Bağ-Kur ile de görüşmelerin sonuçlanmak üzere olduğu açıklandı. 
     Emekli maaşı alan müşterilerin şubelere dağılımının dengelenmesi amacı ile de Emekli Sandığı ve SSK ile çalışmaların sürdüğü ifade edildi. 
     Emekli Sandığı ile yapılan müzakereler sonucunda, emekli maaş hesapları üzerinde yapılabilen işlemlerle ilgili kısıtlamaların kaldırıldığı vurgulanan açıklamada, bu çerçevede ''Kolay Hesap'' uygulamasına geçildiği ifade edildi. 
     Emeklilere özel ATM Otomatik para çekme makinası menüsü oluşturulduğu da belirtilen açıklamada, özellikle maaş ödeme günlerinde Türkiye çapında 1.380 ATM'nin nakit durumunun izlenerek, parası biten ATM'lere hızla para ikmali yapıldığı kaydedildi. 
     Açıklamada, tüm şubelerde banko vezne uygulamasına geçildiği, emeklilere yönelik özel işlem merkezlerinin yeniden müşteri odaklı olarak yapılandırılmasına karar verildiği, şubelere elektronik sıra sistemlerinin kurulumunun devam ettiği, eski model ATM'lerin yenileriyle değişimi izin ATM alım sürecinin başlatıldığı belirtildi. 
     Banka açıklamasında, yıllardır yaklaşık yüzde 70 emeklinin maaş ödeme görevini, iyi niyet ve gayret ile yürüten Banka'ya getirilen eleştirilerin bu veriler çerçevesinde değerlendirilmesi istendi. 
     Bu önlemlere ek olarak sorunun çözümü konusunda toplumun tüm kesimlerinin konuya yapıcı bir yaklaşımla getirecekleri önerileri desteklemeye hazır olunduğu da vurgulandı. 
     





</TEXT>
</DOC>
