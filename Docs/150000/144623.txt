<DOC>
<DOCNO> 144623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/agun.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat kan ağlıyor 
</HEADLINE>
<TEXT>

Cuma akşamı korkunç bir bombardımana maruz kalan Bağdat’ta 3 sivil can verdi, 207 kişi de yaralandı. Müttefikler, dün de enkaza dönen Bağdat’a füze yağdırdı 
     ABD ve İngiltere’nin önceki akşam gerçekleştirdiği Bağdat’a yönelik görülmemiş büyüklükteki hava bombardımanı, ardında alev ve dumana boğulmuş bir kent bıraktı. Iraklı yetkililere göre müttefiklerin "şok ve dehşet" olarak adlandırdığı bombardıman üç kişinin ölümüne, 207 kişinin de yaralanmasına neden oldu. Böylece operasyonun başlamasından itibaren Bağdat’ta yaralananların sayısı 250’yi buldu. Hastaneleri dolaşan Uluslararası Kızılhaç Komitesi görevlileri ise 100 yaralı tespit ettiklerini açıkladı. 300’den fazla cruise füzesinin "dövdüğü" Bağdat, dün bir yandan yaralarını sararken, bir yandan da yaşadığı k busun şokunu atlatmaya çalıştı. 
     
     SARAYLAR VURULDU 
     Cuma akşamı başlayan ve Bağdat’ı "cehenneme" çeviren "şok ve dehşet" operasyonu kapsamında kent 300’den fazla füzenin hedefi oldu. Atılan füzelerin Birinci Körfez Savaşı boyunca kullanılandan fazla olduğu belirtiliyor. Müttefikler bombardıman sırasında özellikle Saddam rejiminin sembollerini hedefe aldı. Müzeye dönüştürülen Ezzuhur ile Esselam ve Cumhuriyet sarayları yerle bir olurken, Cumhuriyet Muhafızları’nın Reşidiye Kışlası da alevler içinde kaldı. Müttefikler, istihbarat ve hükümet binalarını da vurdu. Cumartesi sabahı kent merkezindeki binalardan h l dumanların yükseldiği görüldü. Iraklı yetkililer saldırılarda sivil binaların da isabet aldığını ve kentin harap olduğunu söyledi. 
     
     BOMBA YAĞDI 
     Cumartesi öğle saatlerinde hayatın normale dönmeye başladığı Bağdat’a Türkiye saatiyle 18.20, 20.30, 22.10 ve 22.30’da da bomba yağdı. Bombardımanda Saddam’ın küçük oğlu Kusay’ın bürosu da hedef alındı. El Raşid askeri tesisleri ve El Dora rafinerisi de hedefler arasındaydı. Bombardıman başlamadan önce, hedef şaşırtmak için Bağdat etrafındaki içi petrol dolu hendeklerin ateşe verildiği ve kentin etrafından siyah dumanların yükseldiği gözlendi. Camilerden de teşrik tekbirleri okundu. Musul da Türkiye saatiyle 23.00 sıralarında yoğun bombardımana hedef oldu. 
     
Depremden beter      Sadece fırınların, bazı lokantaların ve eczanelerin açık olduğu Bağdat’ta dün tuhaf bir tablo vardı. Şehrin bir yanında savaşın bilincine varamayan çocuklar top kovalarken, diğer yanda bombardımanda yaralanan ya da evi ağır hasar gören yüzlerce insan, gözyaşı döküyor, savaşa lanet yağdırıyordu. 


 GÜNCEL 





















</TEXT>
</DOC>
