<DOC>
<DOCNO> 117882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/ekonomi/eko08.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ericsson’da Rus casus skandalı 
</HEADLINE>
<TEXT>

Ericsson’dan belge çalan teknoloji casuslarının Rusya’ya çalıştıkları belirlendi. Suçüstü yakalanan tekonoloji casusu Rus diplomat sınır dışı edilecek 
     EKONOMİ SERVİSİ 

     Ericsson’un Stockholm’deki araştırma geliştirme bölümünden çalınan belgeleri salı günü Rus diplomata teslim ederken yakalan teknoloji casusunun İsveç vatandaşlığına geçmiş yabancı kökenli olduğu öğrenildi. 
     İsveç ulusal haber ajansı TT, üç kişiden oluşan casusluk şebekesinin lideri durumundaki yabancı kökenli kişinin Rus olmadığını bildirdi. NTV - MSNBC’nin TT’den aktardığı haberine göre daha önce Ericsson’da mühendis olarak çalışan kişi yaz aylarında işten çıkarıldı, ancak görevlerini sürdürmekte olan diğer iki kişiyle temasını sürdürerek belgeleri elde etti. 
     
     Açıklama yok 
     Olayla ilgili olarak Dışişleri Bakanlığı ve istihbarat servisinden hiçbir açıklama yapılmadı. Ancak TT ajansı Rus diplomatın en kısa zamanda sınırdışı edileceğini yazdı. Genelkurmay’dan bir uzman ise Rusya’nın hem İsveç’in savunma sistemiyle ilgili belgeleri hem de teknolojik bilgileri edinme gayretinde olabileceği yorumunu yaptı. 
     



 EKONOMİ 




















</TEXT>
</DOC>
