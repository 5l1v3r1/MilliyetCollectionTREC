<DOC>
<DOCNO> 114092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sontur12.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist, askerde yakalandı... 
</HEADLINE>
<TEXT>

     Bitlis'in Hizan İlçesi'nde, bir uzman çavuş ile 7 korucunun şehit edilmesi olayına karıştığı belirlenen bir terörist, 11 yıl sonra askerde yakalandı. 
     Alınan bilgiye göre, 25 Kasım 1991 tarihinde, Hizan-Pervari karayolundaki Nazar Köprüsü'nde, teröristlerin yol kesme olayında Uzman Çavuş Muzaffer İlker Eser ile köy korucuları M. Nuri, Muhsin, Ubeytullah, Lezgin, Nezir ve Mustafa Derince ile Agit Özdemir'in şehit edilmesi olayına adı karışan terör örgütü PKK mensubu Feshi Döner, olaydan 11 yıl sonra sonra yakalandı. 
     Nazar Köprüsü eylemine katılan ve çeşitli cezaevlerinde tutuklu olan teröristlerin ifadelerini değerlendiren Bitlis İl Jandarma İstihbarat şubesi ekipleri, Van DGM Başsavcılığı'nın talimatı ile araştırmalara başladı. 
     Araştırma sonucunda, olaya silahıyla katıldığı ve eylemde bizzat yer aldığı belirlenen Hizan İlçesi Kayadeler Köyü nüfusuna kayıtlı Fesih Döner'in uzun yıllar İstanbul'da yaşadığı ve İskenderun'da askerlik görevini yaptığını belirilendi. 
     Feshi Döner, birliğinden alınarak İskenderun Cumhuriyet Başsavcılığı'nca yapılan sorgusunun ardından, tutuklanarak Adana Askeri Cezaevi'ne gönderildiği bildirildi. 
     





</TEXT>
</DOC>
