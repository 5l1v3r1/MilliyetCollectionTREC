<DOC>
<DOCNO> 132976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur11.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da ikisi kadın beş kişi banka soydu.. 
</HEADLINE>
<TEXT>

     Eyüp'te bulunan bir banka şubesine gelen ikisi kadın silahlı 5 kişi, bir miktar parayı alarak kaçtı. Polisin kaçan soyguncuları yakalamak için çevrede başlattığı kovalamaca sürüyor. 
     Alınan bilgiye göre, Rami'de bulunan Akbank Şubesi'ne gelen silahlı 5 kişi, güvenlik görevlisini etkisiz hale getirdi. 
     Güvenlik görevlisinin uzun namlulu silahını alan saldırganlar, daha sonra bankada bulunan yaklaşık 12-13 milyar lirayı gasp etti. 
     Bu kişiler arasındaki 3 erkeğin kar maskesi taktığı, 2 kadından birinin kafasında da şapka bulunduğu belirtildi. Bazı görgü tanıklarının, soyguncuların olay yerinden kaçarken kullandığı bildirdiği 34 LBE 71 plakalı otomobilin Fatih ya da Gaziosmanpaşa yönüne gittiğinin ihbar edilmesi üzerine, polis ekipleri yoğun güvenlik önlemleri aldı. 
     
</TEXT>
</DOC>
