<DOC>
<DOCNO> 106246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/yazar/theper.html </URL>
<DATE> 2002/09/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İdamlıklar nasıl kurtuluyor 
</HEADLINE>
<TEXT>

     AB uyum yasaları çerçevesinde idam cezası kaldırıldı. Ancak idam cezasına çarptırılmış kimseler var. Bunlara cezaları verilmişken yeni yasa ile idamdan nasıl kurtuluyorlar Bu yasanın yeni hüküm giyeceklere uygulanması gerekmez mi 
     T. K. - İstanbul 

     Evet gerçekten uyum yasaları çerçevesinde çok sınırlı haller dışında Türkiye’de idam cezası yok. Uzun yıllardır idam cezasına karşı bir akım zaten vardı. Üstelik herkesin bildiği gibi yaklaşık 18 senedir de ülkemizde idam cezaları infaz edilmiyordu. Doğrusunu isterseniz işin başında idam cezasının kaldırılmasına ben de karşıydım. Zira ülkemizde toplum yapısı birtakım mahalli kuralların pençesinde. Töre falan adı altında cinayetler işleniyor. Bunların önlenmesi için şart olan öncelikle eğitim. Ancak belli bir eğitim düzeyine geldikten sonra cezaların gözden geçirilmesi taraftarıydım. Bilindiği gibi eğitim bir süreçtir ve zaman ister. İşte bu zaman içinde caydırıcı olacak husus uygulanacak müeyyidedir. İdam cezası da bu yönde caydırıcı bir unsurdu. Ülkemizdeki kişi başına düşen öğretim yılı dört senenin altında. Bunun yükseltilmesi, bu toplumun önyargılardan arınması ve toplum içinde yaşamayı çağdaşlaştırması şarttı. Ancak bugün için öngörülen affa ve infaz hükümlerine tabi olmayan ölene kadar hapsin de caydırıcı olmasını bekliyorum. Bu nedenle şimdilik uygulamayı beklemeliyim. 
     Eski tarihlerde idama mahkum olanlar nasıl idamdan kurtulacak sorusunun yanıtı Türk Ceza Kanunu’nun 2. maddesinde mevcut. Bir cürüm veya kabahatin işlendiği zamanın kanunu ile sonradan neşrolunan kanun hükümleri birbirinden farklı ise failin lehinde olan kanun tatbik ve infaz olunur. Ölene kadar hapis idamdan daha hafif olduğundan, ölene kadar hapis uygulanacaktır. 
     
     







Derin CHP’li olmak 


Arap Bacı’nın mahrem kılı... 


DeYePe adayları 


Ecevit TSK hazır 


Uyum yoksa ben de yokum 


Atatürk’ün evini bombalamadım 


Üniversiteye giriş sistemi değişiyormuş 


Seçimde dış politika 


Kadınlar dilsiz olsa... 


Futbolcu Hakan ve "12 Dev Adam" 


Solda marjinal kalmak 


Fazıl Say’lı Milliyet TIR’ı Şarkışla’da 


İdamlıklar nasıl kurtuluyor 


Levantenler İzmir’in rengi-tadı’ 


</TEXT>
</DOC>
