<DOC>
<DOCNO> 135990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko11.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’dan görevden alma savunması 
</HEADLINE>
<TEXT>

     ANKARA Milliyet 

     Başbakan Yardımcısı ve Devlet Bakanı Mehmet Ali Şahin, Vakıfbank Genel Müdürü İrfan Erciyas’ın görevden alınma kararını savundu. 
     CNN Türk’e açıklama yapan Şahin, görevinden alınan İrfan Erciyas hakkında bir çok iddia ve ihbar bulunduğunu söyledi. Bu iddiaların araştırılacağını belirten Şahin, iddiaların gerçek olup olmadığı ortaya çıkmadan kimsenin suçlanamayacağını söyledi. Şahin, Erciyas’ı görevden ayrılması için uyardıklarını ancak onun kendi isteği ile ayrılmayı kabul etmediğini de vurguladı. 
     Vakıfbank’a 1978’de müfettiş olarak giren Erciyas, altı aydır Genel Müdürlük görevini yürütüyordu. Önceki akşam da devir teslimin polisli yapıldığı iddia edilmiş ve polis evrak kaçırma ihbarıyla banka binası dışında önlem almıştı. Erciyas’ın yerine yeni genel müdür olarak Aziz Ahmet Kaçar getirilmişti. 
     



 EKONOMİ 




















</TEXT>
</DOC>
