<DOC>
<DOCNO> 133348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/aspo.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener korku saldı 0-4 
</HEADLINE>
<TEXT>

Sarı-Lacivertliler, Beşiktaş maçı öncesi son provasını Kocaelispor’a karşı verdi, ikinci yarıdaki etkili oyunuyla farka gitti. Goller Ceyhun 2 , Erhan Albayrak ve Ali Akdeniz’den geldi 
     BEŞİKTAŞ ile oynayacağı erteleme maçı öncesi son provasını Kocaelispor deplasmanında yapan Fenerbahçe göz doldurdu. Teknik Direktör Oğuz Çetin, 2 Şubat’ta forma giyemeyecek olan yeni transferlere ilk onbirde yer vermezken, Sarı - Lacivertliler ilk 45 dakika tutuk bir futbol ortaya koydu. İkinci yarı hareketlenen Fenerbahçe, 63’te Ceyhun ile öne geçti. 69’da yine Ceyhun ve 78’de Erhan Rus Vladimir’in süper asistlerini iyi değerlendirerek farkı açtılar. Ali Akdeniz 90. dakikada skoru belirledi. 
     
     Maçın karnesi 
     YALÇIN TÜRK 

     HAKEMLER Yılmaz Kalk, Selçuk Öklü, Onur Küçük 
     KOCAELİSPOR Ahmet 6 Korac Dk. 46 4 - Faruk 4 , Orhan Ak 4 , Volkan 4 Savaş Dk. 68 4 - Emrah 5 , Engin 4 Altan Dk. 86 , Ahmet 4 Güvenç Dk. 89 , Uğur 5 Abdülkadir Dk. 74 3 , Ömer 5 Georgiev Dk. 66 4 - Hüseyin 4 Atilla Dk. 84 , Lazarov 5 Abrreu Dk. 74 4 
     YEDEKLER Hamdou 
     FENERBAHÇE Rüştü 7 - Fatih 5 , Mirkoviç 6 Mustafa Dk. 63 5 , Ümit 7 , Abdullah 6 Cem Karaca Dk. 74 4 - Hakan 7 , Johnson 6 Stevic Dk. 70 4 , Ali Güneş 6 Ali Akdeniz Dk. 63 4 , Ceyhun 8 , Tuncay 6 Erhan Dk. 74 5 - Semih 5 Vladimir Dk. 63 7 
     YEDEKLER Volkan, Erman 
     GOLLER Ceyhun Dk. 63 ve 69 , Erhan Albayrak Dk. 78 , Ali Akdeniz Dk. 90 
     
Fenerbahçe günlüğü      Ortega’ya Türkçe dersi 
     GELDİĞİ günden bu yana uyum sorunu çektiğini söyleyen, takım arkadaşlarıyla olan ilişkilerinde problem yaşayan Arjantinli yıldız, Türkçe derslerine başladı. Ortega, Fenerbahçe yönetiminin tuttuğu özel bir hocadan evinde ders alıyor. Bu arada Arjantinli oyuncu ishal olduğu için dün Kocaeli’ye gitmedi. 
     
     Yıldırım’a Bakan ricası 
     DÜZCE’DEKİ Fenerbahçeliler Derneği’nin açılışına giden Fenerbahçe Kulübü Başkanı Aziz Yıldırım, Düzce’de 1. Düzce Kurultayı’na katılan Dışişleri Bakanı Yaşar Yakış ile de biraraya geldi. Düzce Milletvekili Yakış, Üçüncü Lig’de yer alan Düzcespor Kulübü için Yıldırım’dan yardım istedi. Yıldırım da vergi konusunda destek aradı. 
     
     Serhat’ın isyanı 
     SAKATLIĞI nedeniyle Beşiktaş maçında oynaması şüpheli olan Serhat, özel yaşantısı ile ilgili basında çıkan asılsız haberlerden artık usandığını belirtti. Genç oyuncu, ismini bile ilk kez duyduğu bayanlarla birlikte olduğu yönünde medyada yer alan haberlerin kendisini bıktırdığını bildirdi, "İsyan etmemek elde değil" dedi. 
     



 SPOR 

























</TEXT>
</DOC>
