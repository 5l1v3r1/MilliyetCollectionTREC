<DOC>
<DOCNO> 111870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur03.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetelere "işçi aranıyor" diye ilan veren uyanıklar... 
</HEADLINE>
<TEXT>

     İzmir'in Alsancak Semti'nde, gazetelere işçi arandığına ilişkin ilanı vererek, başvuranlardan 100'er dolar aldığı ileri sürülen bir kişi kayıplara karıştı. 
     Alınan bilgiye göre, Celal Özbek, Erkan Öztürk, Emre Yavaş, Şenol Yaman, Mehmet Ali Bağlı, Mustafa Uçar, Mustafa Okan Pakkanlılar, Recep Aksema ve Hacı Dede Konuş, polise başvurarak, Cumhuriyet Bulvarı'ndaki işyerinde Olcay B. tarafından dolandırıldıklarını ileri sürdü. 
     Gazetede yer alan ''taşımacılık yapan bir şirkete şoför alınacağı'' ilanı üzerine, adrese gittiklerini ve Olcay B. ile görüştüklerini belirten mağdurlar, daha sonraki görüşmelerinde, bu kişinin işe alındıklarını söyleyerek, nüfus cüzdanı fotokopileri, pasaportlar ve 100'er dolar alarak kayıplara karıştığını ileri sürdüler. 
     Şikayetler üzerine araştırma başlatan polisin, Olcay B.'nin yakalanması için çalışmalarını sürdürdüğü bildirildi. 
     





</TEXT>
</DOC>
