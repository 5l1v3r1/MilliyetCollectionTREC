<DOC>
<DOCNO> 108882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/sontur12.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan yasağı savundu 'Çocuklar kurallara uymamış' 
</HEADLINE>
<TEXT>

     Milli Eğitim Bakanı Necdet Tekin, dün Yalova Lisesi'nde, saçları uzun olduğu ve siyah ayakkabı giymedikleri gerekçesiyle 300 öğrencinin okula alınmamasını değerlendirirken, ''Büyütülecek bir konu değil'' dedi. 
     Bakan Tekin, gazetecilerin soruları üzerine, konuyla ilgili Yalova İl Milli Eğitim Müdürlüğü'nden gerekli bilgiyi aldığını, olayın çok da büyütülecek nitelikte olmadığını belirtti. 
     Milli Eğitim Müdürlüğü'nün, okullarda uyulması gereken kılık-kıyafet yönetmeliği bulunduğuna işaret eden Tekin, ''Bu kurallara herkesin uyması gerekiyor. Bakın ben bile buraya gelirken kravatımı taktım, ceketimi giydim geldim. Çocuklar kurallara uymamış ve uyarıcı maksatla okula alınmamış. Ortada başka bir şey yok. Büyütülecek bir konu değil'' diye konuştu. 
     





</TEXT>
</DOC>
