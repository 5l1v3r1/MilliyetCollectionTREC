<DOC>
<DOCNO> 133030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun11.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
KİPTAŞ’çı Hasanoğlu’nun katil zanlıları yakalandı 
</HEADLINE>
<TEXT>

İşadamı Mustafa Hasanoğlu cinayetiyle ilgili olarak aralarında ortağının da bulunduğu 12 kişi gözaltına alındı. 7 kişi de aranıyor 
     ERDAL KILINÇ İstanbul 

     Tekirdağ’da kafasına sıkılan üç kurşunla öldürülmüş olarak bulunan ve AKP’ye de yakınlığıyla tanınan işadamı Mustafa Hasanoğlu’nun katil zanlıları yakalandı... Gözaltına alınan 12 kişinin arasında Hasanoğlu’nun ortağının da bulunduğu belirtildi. Olayla ilgili olarak ise 7 kişi aranıyor. 
     
     Operasyon düzenlendi 
     Hasanoğlu’nun cesedinin Tekirdağ’ın Saray ilçesinde bulunması üzerine operasyon düzenleyen Organize Suçlar Şube Müdürlüğü’ne bağlı ekipler, Kumarhaneler kralı olarak tanınan Ömer Lütfi Topal’ın da adamı olduğu öne sürülen Yusuf Karapınar ile birlikte 12 kişiyi gözaltına aldı. 
     Emniyette sorguları süren ve üzerlerinden iki adet ruhsatsız silah çıktığı belirtilen zanlıların arasında, Hasanoğlu’nun ismi öğrenilemeyen bir ortağının da bulunduğu belirtildi. Hasanoğlu’nun ortağıyla aralarında çıkan para anlaşmazlığı yüzünden öldürüldüğü öne sürüldü. 
     
     Çanta kayıp 
     Zanlıların, işadamı Hasanoğlu’nu öldürmek için kaçırmadıklarını, kaza sonucu öldüğünü, olaydan sonra silahı parçalayıp attıklarını söyledikleri belirtildi. Hasanoğlu’na ait çanta ile bazı eşyaların da bulunduğu belirtildi. 
     
     Belediyeye iş yaptı 
     İşadamı Mustafa Hasanoğlu’nun, İstanbul Büyükşehir Belediyesi’nin Merter’deki belediye binası inşaatını, KİPTAŞ konutlarını yaptığı, İGDAŞ ve İSKİ’de de çok sayıda ihale aldığı öğrenildi. 
     



 GÜNCEL 






















</TEXT>
</DOC>
