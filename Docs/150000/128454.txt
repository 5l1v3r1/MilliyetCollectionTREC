<DOC>
<DOCNO> 128454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/spor/spo07.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar geçidi 
</HEADLINE>
<TEXT>

Birleşik Arap Emirlikleri’nin ünlü futbolcusu Al Talyani için Dünya Karması ile Juventus bugün Dubai’de karşılaşacak. Yıldızlar karmasında Bülent Korkmaz, İlhan Mansız ve Alpay Özalan da forma giyecek 
     Gözler Dubai’de 
     BİRLEŞİK Arap Emirlikleri’nin gelmiş geçmiş en iyi futbolcusu olarak kabul edilen Al Talyani için bugün Dünya futbolunun yıldızları ile İtalya Ligi’nin devi Juventus, Dubai’de karşı karşıya gelecek. Abu Dhabi’de oynanacak olan karşılaşma TSİ 19.45’te başlayacak ve TGRT tarafından yayınlanacak. 
     
     Üç yıldız gitti 
     TÜRKİYE’DEN özel karşılaşma için Teknik Direktör Fatih Terim ve Hasan Şaş da çağrılmıştı. Terim son anda teklifi geri çevirirken, Hasan Şaş da sis engeli nedeniyle Dubai’ye gidemedi. Dünya Karması - Juventus şovunda ülkemizi Bülent Korkmaz, İlhan Mansız ve Alpay Özalan temsil edecek. 
     
     Konuklar ağır 
     DUBAİ’DE futbolseverler Juventus’un süper starları Del Piero, Davids, Trezeguet ve Di Vaio gibi ünlü isimleri izleme şansı bulacak. Teknik Direktörlüğünü Fransız Bruno Metsu’nun yapacağı Dünya Karması’nda ise Gabriel Batistuta, Signori, West ve Simone gibi futbol yıldız isimler yer alıyor. 
     



 SPOR 
























</TEXT>
</DOC>
