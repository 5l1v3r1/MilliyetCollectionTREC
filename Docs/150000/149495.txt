<DOC>
<DOCNO> 149495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yazar/asik.html </URL>
<DATE> 2003/04/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bağdat masalı... 
</HEADLINE>
<TEXT>

     O da Iraklılar 4 Amerikan esirini teşhir ettiği zaman 
     Ne ölüm kusan müttefik uçakları çoluk çocuğu katlettiğinde 
     Ne aile babasının başına çuval geçirildiğinde... 
     Ne canlı bomba diye bir ailenin yarısı makineli tüfekle tarandığında 
     Hatırlandı hukuk... 
     Beş milyonluk Bağdat'ta topu topu 200 kişi çıktı Saddam'ın heykelini kıracak 
     Buna rağmen "Irak halkı Amerikan askerini sevinçle karşıladı" oldu... 
     Bizim büyük basın Bağdat yağmasını büyük verdi. 
     Amerika'nın oraya petrol yağmasına gittiğini es geçti. 
     İşgalin adı çoktan özgürlük operasyonuydu zaten... 
     TIME dergisi şubatta bir anket yapmıştı 
     - Dünya barışını en çok tehdit eden ülke hangisi 
     Cevap, yüzde 8 Irak, yüzde 9 Kuzey Kore, yüzde 83 Amerika çıktı 
     Ve Irak ABD'yi tehdit ettiği gerekçesiyle yıkıldı. 
     Saddam diktatör, Iraklı Arap cahil ve yağmacı, 
     Beyaz adam demokrat ve uygar... 
     Geçen yüzyıllarda Afrikalı ya da Kızılderiliye uygarlık götürdüğü gibi aynen... Irak'a da demokrasi ve uygarlık götürecek beyaz adam... 
     Karşılığında biraz petrol alacak... O kadar da olacak. 
     Beyaz adamda yalan da çok, masal da... 
     
     
     Iraklılar Saddam'dan 24 yılda kurtuldular, bakalım Amerikalılardan kaç yılda kurtulacaklar. 
Arman Salepçi 

İyi ki girmedik...      Dışişleri Bakanı Abdullah Gül, Suriye ziyaretini iptal etti. Neden Powell öyle istediği için. Birkaç gün önce 3 Iraklı diplomatı sınır dışı ettik. Neden Çünkü Powell öyle istedi... Bu arada "Ordumuz Kuzey Irak'a girsin mi, girmesin mi " tartışmaları sürüyor. Peki girince ne olacak 
     Hükümeti Powell'a bağlı bir ülkenin ordusu bağımsız hareket edebilir mi 
     
İlkokulda savaş...      Merve 9 yaşında... Ankara, Turgay Börekçi İlköğretim Okulu öğrencisi... Okul ve sınıf panosuna bilgisayarda hazırladığı reng renk "Savaşa Hayır" yazıları yapıştırmış. Müdür Halil İbrahim Dedebek görür görmez öfkelenmiş... Okul koridorundaki yazıları söktürmüş. Sıra sınıftakilere gelince Merve'nin öğretmeni Nazan Hanım 
     - Çocukların savaşa hayır demesinden daha olağan ne var, demiş... 
     Ve sınıftaki "savaşa hayır" yazılarını sökmemiş. Sen misin barışta ısrar eden... Müdür Dedebek, Nazan Öğretmen hakkında soruşturma üstüne soruşturma açtırıyor şimdi. Doğru davranışın savaşı ve şiddeti desteklemek olduğunu anlatmaya çalışıyor öğrencilere ve öğretmene... Bravo Müdür... 
     
Asker türküsü      Savaşa gitmemiz buyruldu 
     "Toprak için aslanlar gibi 
     dövüşün" diyerek 
     Toprak için Ama kimin toprağı 
     Söylenmedi bu 
     - Derebeyinin toprağı olsa gerek 
     
     Savaşa gitmemiz buyruldu 
     "Özgürlük adına" diyerek 
     Özgürlük adına Ama kimin 
     özgürlüğü Söylenmedi bu 
     Halkın özgürlüğü olmasa gerek 
     
     Savaşa gitmemiz buyruldu 
     "Bizden" dendi "yardım bekliyor 
     müttefik uluslar" 
     Ama en önemli şey unutuldu 
     kimin cebine girecek 
     banknotlar 
     
     Savaş kimisi için hayatla ödenen 
     bir fatura 
     Milyonluk kazançtır kimisine 
     Çocuklar, daha ne kadar 
     Katlanacağız bu ağır işkenceye 
Demyan Bedniy 

     Meçhul... 
     Mahalledeki çocukların 
     piç diye kızdırdığı 
     ayakkabı boyacısı 
     babasının özlemiyle 
     önüne kurar sandığını 
     meçhul asker 
     anıtının .. 
Sunay Akın 

     Gelen savaş 
     Bu gelen ilk savaş değil 
     çok savaş oldu bundan önce 
     Bittiği gün en son savaş 
     Bir yanda yenilenler vardı gene 
     Bir yanda yenenler vardı. 
     Yenilenlerin yanında kırılıyordu 
     halk açlıktan 
     Yenenlerin yanında 
     Halk açlıktan kırılıyordu. 
Bertolt Brecht 

     ABD Bağdat'ı düşürüp rejimi değiştirdi... AKP'nin laik cumhuriyeti değiştirmek için Ankara'yı düşürme çalışmaları devam ediyor. 







</TEXT>
</DOC>
