<DOC>
<DOCNO> 142972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yazar/pulur.html </URL>
<DATE> 2003/03/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Alo 155, polis imdat 
</HEADLINE>
<TEXT>

     Emniyet Genel Müdürlüğü sözcüsü Feyzullah Arslan, 155’i çevirip, "Polis İmdat"a edilen telefonlardan ilginçlerini, bir kitapta toplamış. GülGüldürDüşündür 
     
     ADAM karısından şikayetçi 
     "Bana yemek pişirmiyor " 
     Kadın, kocasının ihanetinden şüpheli 
     "Nasıl intikam alabilirim " 
     Şarhoş meyhane kapısından telefon ediyor 
     "Çok içtim, şoför gönderin " 
     Delikanlı futbol hastası 
     "Abi maç kaç kaç bitti " 
     
     KADIN, kuçağında çocuğu, 155’i arıyor 
     "Amcası, oğlum konuşmayı yeni öğreniyor, ona bir alo der misin " 
     Adam, insanlardan vazgeçmiş eşeklerden şikayetçi 
     "Bizim, mahalledeki eşekler çok anırıyor, şunları susturun " 
     Kadın, özgürlüğüne kilit vuran kocasından şikayetçi 
     "Kapıyı kilitledi gitti, kurtarın " 
     Kılıbık kocanın, gizli kaçış planı 
     "Karım beni evden çıkarmıyor, bir telefon edin, beni karakola çağırın " 
     
     EMNİYET Müdürü Feyzullah Arslan, polislerarası telsiz muhabbetleri"ni de derlemiş... 
     "Merkezöden ekiplere 
     "Filan yerde at arabasıyla hırsızlık yapıldığı ihbarı var " 
     Ekiplerden biri soruyor 
     "At arabasının rengi ne " 
     "At arabasının rengi mi olur, tahta rengi " 
     
     BİR bankaya bomba atmışlar, olay yerine giden ekip durumu özetliyor 
     "Camlar hım hışır olmuş, kayda değer bir olay yok " 
     
     "MERKEZ" kimse anlamasın diye "kapalı" soruyor 
     "Malum yerde misiniz " 
     "Malum yerden, malum yere seyir halindeyiz. Bir süre sonra Malum yerden, malum yere intikal ettik, malum şahısı, malum yerde gördük, malum şahıs, malum şekilde duruyor." 
     Bu kadar "malum" merkezin kafasını karıştırır 
     "Hangi malum şahıstan bahsediyorsunuz " 
     
     BİR caddede, içinde bomba olduğu sanılan bir paket var, "merkez" ekipleri uyarıyor 
     "Çevre güvenliği alın, pakete dokunmayın, uzman ekip geliyor." 
     Biraz sonra 
     "Uzman ekibe gerek yok, paket boş " 
     "Nasıl anladınız " 
     "Üzerinden kamyon geçti " 
     
     EMNİYET Müdürü, kavşaktaki kalabalığı görünce, ekiplere araştırmalarını söyler, bir ekip durumu anlatır 
     "Sayın müdürüm, minibüs at arabasına çarpmış, at vefat etmiş " 
     "Başın sağolsun evladım " 
     Ekipten, merkeze 
     "Asansörde kaldık, yardım gönderin " 
     "Hangi asansörde " 
     "Bizim asansörde " 
     
     YONCA Evcimik, stadyumda konser veriyor, Emniyet Müdür Yardımcısı, konserdeki ekip amirine soruyor 
     "Konserde son durum nedir " 
     "Efendim, henüz daha Aboneyi söylemedi " 
     
     FEYZULLAH Arslan, gördüklerini yaşadıklarını duyduklarını, dinlediklerini, mizah süzgecinden geçirerek anlatmış. Okudukça gülüyor, düşünüyor, yeryer kara mizahla irkiliyor, "Biz, bize benzeriz " sözünün, ne kadar gerçek olduğunu anlıyorsunuz. 
     Biz, bize benziyoruz, polis de bizden biri... 
     
     







Hemen acele bez getir, elini çabuk tut tez getir... 


Bahane lügati 


Bush’un Kürt kartı 


Çok gezen iyi yaşar 


Zülküf ile Süheyl 


8 ayda 4’üncü bakan 


Kendi yaşamının efendisi ol, kölesi değil 


Alo 155, polis imdat 


Körfez Savaşı tutanakları 2 


Gülriz kitabında soyunuyor 


Enayi 


Zorla para alınmaz 


Deneyimsiz AKP ile büyük poker oynuyoruz 


Marmara Üniversitesi 120’inci yaşını "Kuğu Gölü" ile kutladı 


Washington’da enerji ve inşaat kovalanacak 


</TEXT>
</DOC>
