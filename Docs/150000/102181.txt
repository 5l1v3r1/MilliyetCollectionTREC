<DOC>
<DOCNO> 102181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/spor/spo19.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Turu 
</HEADLINE>
<TEXT>

Ono para basıyor      FENEBAHÇE’YE attığı golle takımını avantajli konuma geçiren Feyenoordlu Ono, Hollanda ekibine önemli miktarda para kazandırıyor, Futbola ilginin, Dünya Kupası sonrası iyice arttığı Japonya’da, Ono ve yurt dışında oynayan diğer milli futbolcular, halkın yakın takibinde. Bu doğrultuda sadece Ono’yu, seyircisine izletebilmek için Hollanda Ligi’nin yayın haklarını satın alan bir Japon TV kanalı, Feyenoord’a da 400.000 Euro ödeyecek. Kulüp, ayrıca Japon firmalarından gelen reklam ve sponsorluklardan da ek gelir elde ediyor. 
     
Beckham katil olmak istemedi      DÜNYA çapında hayranları milyonları bulan Manchester Unitedlı Beckham’a ilginç bir film teklifi geldi. "Red Light Runners" adlı filmde başrol oynaması konusunda astronomik öneri alan İngiliz yıldız, boş zamanı olmadığı için "Hayır" dedi. Beckham filmde oynasaydı, psikopat bir kiralık katili canlandıracaktı. Futbol dünyasını ilgilendiren bir başka sinema filmi ise Zico ile ilgili. Brezilyalı yıldızın 1986 sonrası yakalandığı morfin bağımlılığının da filmde yer alacağı bildirildi. 
     
İşte fanatizm      İNGİLTERE’NİN Leeds kentinde yaşayan Chinnaraja adlı futbol tutkunu bugünlerde büyük sıkıntı içinde. Firması tarafından kendisine tahsis edilen BMW marka otomobilin plakasının, Manchester United Football Club’ün kısaltılmışı olan harflerden oluşan M 251 UFC ve yine Manchester’ın rengi olan kırmızı renkte olması 27 yaşındaki bilgisayar mühendisini zor durumda bırakıyor. Fanatik Leedsli taraftarlardan tepki gördüğünü söyleyen Chinnaraja kırmızı ışıkta durmaya korktuğunu, arabasını mutlaka değiştireceğini söylüyor. 
     



 SPOR 























</TEXT>
</DOC>
