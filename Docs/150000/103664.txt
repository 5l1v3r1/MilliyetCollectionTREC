<DOC>
<DOCNO> 103664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/magazin/mag01.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali’yle kardeş gibiyiz’ 
</HEADLINE>
<TEXT>

Nergis Kumbasar, tedavi için Amerika’ya giden eski kocası Mehmet Ali Erbil’e, aile büyüklerinin ricasını kıramadığı için refakatçi olmuş... 
     YAŞAR ÇAKMAK 

     Kim olsa yapardım 
     MEHMET Ali Erbil’in Amerika’ya giderken yanında eşi Sedef yerine eski karısı Nergis Kumbasar’ı götürmesi spekülasyonlara neden olmuştu. Ancak Kumbasar, bu durumu şöyle açıkladı "Aslında onunla kız kardeşi gidecekti. Ama aile büyüklerimiz, Sen git. Doktor olan babandan dolayı bağlantıların var. İngilizcen de iyi. Ayrıca oradaki olayları organize edebilecek yapıdasın’ diyerek ricada bulundu. Hiç tanımadığım biri de söylese gider yardımcı olurdum." 
     
     Evliliğini konuşmadık 
     ARTIK Mehmet Ali Erbil’le eski karı - koca gibi değil, bir kardeş, bir dost gibi olduklarını söyleyen Kumbasar, seyahat boyunca onunla evliliği üzerine konuşup konuşmadıklarına ilişkin soruya da şu yanıtı verdi "Bu konuyu hiç konuşmadık. Kendilerine göre bir şeyler yaşıyorlar. İnşallah iyi olurlar." Kayınvalidesi İffet Erkuvan’la yaşadıklarının Mehmet Ali Erbil’i hayli üzdüğünü söyleyen Nergis Kumbasar, "Sonunda en önemli şeyin sağlığı ve çocuklarının geleceği olduğunu gördü. Hiçbir şeyi kafaya takmamaya başladı" diye konuştu. 
     
İtalya’da aşk tazeliyorlar      MAGAZİN SERVİSİ 

     SÜRPRİZ gizli nikahları gibi, askıya aldıkları evlilikleriyle bir yıla damgasını vuran magazinin olay çifti Sedef ve Mehmet Ali Erbil, bir sürprize daha imza attı. Şovmen Erbil, Amerika dönüşü, "Nerede kalmıştık " dercesine samimi görüntüler sergilediği eşi Sedef’le İtalya’ya aşk tazelemeye gitti. 
     
     Hiç Stelyo’suz tatil olur mu 
     AMERİKA seyahatinde evliliğini gözden geçirip, "devam" kararı veren Erbil, üç gün önce eşi Sedef ile menajeri Stelyo Pipis’i yanına alıp, Milano’ya uçtu. Erbil, İtalya’da sadece aşk tazelemeyecek, önündeki yoğun iş programı için enerji de depolayacak. Erbil çifti pazar günü İstanbul’a dönecek. 
     



 MAGAZİN 












</TEXT>
</DOC>
