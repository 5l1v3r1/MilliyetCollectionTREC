<DOC>
<DOCNO> 149140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo11.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükşehir Ankara Kayserispor maçını bekliyor... 
</HEADLINE>
<TEXT>

     İkinci Futbol Ligi A Kategorisi'nde şampiyonluk mücadelesi veren Büyükşehir Belediyesi Ankaraspor'da, teknik direktör Muharrem Uğur, ''Yönetimin desteğini boşa çıkarmayacağız'' dedi. 
     Kalan tüm maçlarını kazanarak Birinci Süper Lig'e çıkmayı hedeflediklerini belirten Muharrem Uğur, ''Kayserispor karşılaşması bizim için bir dönüm ve varoluş maçı. Bu maç 6 puanlık bir maç. Eğer ayaklarımız yere basar ve taraftarlarımızın desteğini arkamıza alırsak, bu maçı kazanırız'' diye konuştu. 
     Uğur, yönetimin de kendilerine inandığını ifade ederek, şöyle konuştu 
     ''Futbolcularımız maçın öneminin farkında. Yöneticilerimiz de bizimle her maç aynı heyecanı yaşıyor. Sahaya çıkıp en iyi oyunumuzu oynayacağız. İnanıyorum ki Kayserispor'u yeneceğiz.'' 
     





</TEXT>
</DOC>
