<DOC>
<DOCNO> 133900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sonspo03.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Ülkerspor, İtalyanları deplasmanda yenemiyor... 
</HEADLINE>
<TEXT>

     Basketbolda Erkekler Avrupa Ligi C Grubu'nda yarın Virtus Bologna ile İtalya'da karşılaşacak olan Ülkerspor, deplasmanda İtalyan ekiplerini yenemiyor. 
     Turuncu-yeşilliler, İtalyan takımlarıyla rakip sahada yaptığı 12 maçta yalnızca 2 galibiyet alabilirken, 10 karşılaşmadan da yenik ayrıldı. 
     1994-95 sezonunda Avrupa Radivoj Koraç Kupası'nda Bologna takımıyla yaptığı maçla İtalyan takımlarıyla mücadelesine başlayan turuncu-yeşilliler, bu ülke ekipleriyle deplasmanda yaptığı ilk 7 maçı yitirdikten sonra, 1999-2000 sezonunda Avrupa Ligi'nde Varese Roosters'i yenerek, şansızlığını kırdı. 
     Ülkerspor, bugüne dek İtalyan ekipleriyle yaptıkları 26 maçta ise 17 yenilgi ve 9 galibiyet aldı. 
     Turuncu-yeşilliler, İtalyanlarla İstanbul'da yaptığı 14 maçta 7 yenilgi ve 7 galibiyet elde etti. 
     
     ÜLKERSPOR'UN DEPLASMANDAKİ MAÇLARI 
     Ülkerspor'un İtalyan takımlarıyla deplasmanda yaptığı maçlar ve aldığı sonuçlar şöyle 
     1994-95 Avrupa Radivoj Koraç Kupası 
Bologna - Ülkerspor........... 82 - 75 
1995-96 Avrupa Ligi 
Benetton - Ülkerspor.......... 92 - 73 
1996-97 Avrupa Ligi 
Stefanel - Ülkerspor.......... 67 - 65 
Teamsystem Bologna - Ülkerspor 69 - 61 
1997-98 Avrupa Ligi 
Bologna - Ülkerspor........... 94 - 64 
Teamsystem - Ülkerspor........ 80 - 74 
1998-99 Avrupa Ligi 
Bologna - Ülkerspor........... 66 - 49 
1999-2000 Avrupa Ligi 
Varese Roosters - Ülkerspor... 82 - 86 
Bologna - Ülkerspor........... 79 - 
2000-01 Suprolig 
Montepaschi Siena-Ülkerspor... 76 - 87 
Scavolini Basket-Ülkerspor.... 96 - 83 
2001-02 Avrupa Ligi 
Kinder Bologna-Ülkerspor...... 68 - 60 

     
     155. MAÇ 
     Ülkerspor, Virtus Bologna ile yapacağı karşılaşmayla Avrupa kupalarındaki 155. maçına çıkıyor. 
     1993-94 sezonundan beri Avrupa kupalarında mücadele eden turuncu-yeşilliler, 154 maçta 71 galibiyet, 82 yenilgi, bir beraberlik aldı. 
     





</TEXT>
</DOC>
