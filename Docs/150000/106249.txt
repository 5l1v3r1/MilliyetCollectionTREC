<DOC>
<DOCNO> 106249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sondun01.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusu, hava devriyesi uygulamasına yeniden başladı. 
</HEADLINE>
<TEXT>

     ABD ordusunun 11 Eylül saldırılarının yıldönümünün yaklaşması üzerine New ve Washington üzerindeki hava devriyesi uygulamasının yeniden başladığı bildirildi. 
     Pentagon sözcüsü Yarbay Cathy Abbott dün yaptığı açıklamada, ABD jetlerinin 24 saatlik hava devriyesine başladığını duyurdu. 
     Pentagon yetkilileri, Savunma Bakanlığı'nın, 11 Eylül'deki terörist saldırılardan sonra hava devriyesi uygulamasına başladığını ancak Nisan'da bu uygulamaya son verildiğini belirttiler. Yetkililer, terörist saldırı tehditleri alınması üzerine hava devriyesi uygulamasına daha önce münferit olarak devam edildiğini kaydettiler. 
     Yetkililer, yeniden başlatılan hava devriyesi uygulamasına, terörist saldırı tehditleri alınması üzerine mi yoksa 11 Eylül'ün yıldönümü nedeniyle mi yeniden başlandığı konusunda yorumda bulunmak istemediklerini ifade ettiler. 
     Öte yandan ABD terörizmle mücadele yetkilileri, terörist olduğundan şüphelenilen kişilerin izlenmesi sonucu elde edilen istihbaratın, bir terörist saldırı düzenlenmesi konusunda yapılan konuşmalarda hafif bir artışın olduğunu gösterdiğini ancak bunun önemli veya yakın zamanda yapılacak büyük bir saldırının bir işareti olduğuna inanmadıklarını belirttiler. 
     





</TEXT>
</DOC>
