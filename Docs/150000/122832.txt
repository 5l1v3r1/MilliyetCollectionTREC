<DOC>
<DOCNO> 122832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/yilmaz.html </URL>
<DATE> 2002/12/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
The Ramazan Festival’ 
</HEADLINE>
<TEXT>

     Osmanlı topraklarında 1820’lerde kurulan American Board of Commissioners for Foreign Mission ABCFM , 1968 yılında Sağlık ve Eğitim Vakfı SEV ile Türkiye’deki faaliyetlerine devam etti. Amerikan Bord’unu temsilen Mütevelli Heyeti’nde yer alan Alan McCain, geçtiğimiz gün düzenlenen bir kokteyl ile Türkiye’de geçirdiği 40 yılı geride bırakıp, Amerika’ya döndü. 
     Kuruçeşme’de yapılan uğurlama töreninde İzmir Amerikan Koleji Matematik Öğretmeni ve SEV Mütevelli Heyeti üyesi Kenneth Frank’ın yazdığı "Visible Islam in Modern Turkey" Modern Türkiye’de Görünür İslam kitabı da ortaya çıktı. İngilizce olarak basılan ve yalnızca yurtdışında dağıtılması hedeflenen kitap, Müslümanlığı anlatıyor. 
     Frank, yabancı gözüyle Müslümanlığın merak edilen noktalarına değindiğini belirtirken, Müslümanlığın şeriat korkusu ile özdeşleştirilmesine de tepkisini şu sözlerle dile getiriyor 
     "Hıristiyanlar da devletle din arasındaki ilişkiyi koparmakta güçlük çekiyorlar. Onların içinde de, "Kral İsa" diyenlere rastlıyorsunuz. Ayrıca Amerika’da kürtaj, idam gibi konuların Hıristiyanlıkla örtüşmesi tartışılıyor." 
     Kitap, 11 Eylül sonrası Amerika’da yaşanan İslam korkusuna bir gönderme olarak nitelenebilir. Kitabın, bir Amerikan misyoneri olan Frank ile Dokuz Eylül Üniversitesi İlahiyat Fakültesi öğretim üyesi Adil Özdemir’in ortak imzayla çıkması da ayrı bir önem taşıyor. 
     İslam kurallarını, dinin devlet içindeki örgütlenme modelini, duaları hatta İslam terimlerini de açıklayan kitap, Amerikan Bord’un tarihi misyonu ile örtüşüyor. 
     
1800’lerden 2000’lere      Dinin öne çıktığı ve "İkinci Büyük Uyanış" olarak adlandırılan, insanların dünyadaki ahlaki düzenin iyileştirilmesi fikrinden etkilendiği bir dönemde faaliyetlerine başlayan Bord, "Üst düzey beyinsel ve bedensel eğitim ile hayatın gereklilikleri" tezleri ile 1820’lerde Anadolu topraklarına geldi. Hıristiyan çocuklarınının yeni tercüme edilmiş İncil’i okuyup anlamalarını isteyen Protestan Ermeni cemaati ile ortak çalışma yapan Bord’a bağlı 233 eğitim kurumu vardı. 
     Cumhuriyet’in ilk günlerinde Amerikan okullarının kapatılması yönünde girişimler arttı. 1950 - 1960 yılları arasında büyüme dönemine geçen Amerikan okulları Üstükadar Amerikan, İzmir Amerikan, Tarsus Amerikan okulları ve 1997’den itibaren bunlara bağlı ilköğretim kurumları ile faaliyet gösteriyor. 1968’den itibaren SEV’e bağlı olarak faaliyet gösteren bu okullara ilaveten, Gaziantep Amekiran Hastanesi de ayakta kaldı. 
     SEV’in Mütevelli Heyeti 39 kişiden oluşuyor. Fahri Başkan ise Şevket Sabancı. Sabancı Grubu’ndan tanıdığımız Demir Sabancı, Hasan Güleşci, Hazım Kantarcı gibi isimlerin yanı sıra Koç Grubu’ndan Burhan Karaçam, Mehmet Gür, Yapı Kredi Genel Müdürü Naci Sığın ve iş dünyasından Muhteşem Ekenler, Erhan Dumanlı, Ceyda Aydede de vakfın etkin isimleri arasında yer alıyor. 
     Laik ve anti- laik cephenin 1950’den sonra yumuşadığını belirten kitapta, Türkiye’ye gelenlerin sakallılar ile finans yöneticisi gibi giyenenleri bir arada gördükleri vurgulanıyor. Batı’nın İslam’dan korkusu ise ritüellerinin bilenmemesine bağlanıyor. 
     
Orucu bitiren bayram      Kitapta Ramazan Bayramı şöyle 
     İnsanın tutkularına karşı nefsini kontrol altına almak için oruç tutuluyor. Zaferden sonra büyük eğlence olarak yaşanan Ramazan Bayramı The Ramazan Festival yemek paylaşımı, para gibi hediyelerin, şeker ve tatlıların sunulması yaşlıların ellerinin öpülmesi, akrabaların ziyareti ile sürüyor. 
     Amerika’da Harvard ve Mısır’da Al Azhar Üniversiteleri’nde de eğitim alan Adil Özdemir ile 1982 yılından beri ülkemizde yaşayan Amerikalı eğitimci Frank’ın kitabı, batılı gözüyle merak edilen İslam kurallarını ve ruhunu yansıtmaya çalışıyor. 
     İslam alimleri ne derler bilmem ama, ben bu "işbirliğini" bayram gününde dünyaya bir hediye olarak görüyorum. 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
