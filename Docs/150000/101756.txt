<DOC>
<DOCNO> 101756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/magazin/mag02.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Buket göbek attı Mete Has terledi 
</HEADLINE>
<TEXT>

Dansöz Buket, işadamı Mete Has’ın önüne geldi, başladı dansa... Zaman zaman da eteğini kaldırıyordu. Sonunda Has ın eşi patladı 
     YAŞAR ÇAKMAK 

     HAFTA sonu eğlenmek için Laila’yı tercih eden Fezal - Mete Has çifti, erotik dans yüzünden tartışıp, evlerine döndü. Park Şamdan’a giden Has çifti, yemeklerini yedi, sıra eğlenenleri seyretmeye geldi. Bu sırada oturdukları masanın başına bir süre önce şovmen Okan Karacan’ın kendisini asansörde taciz ettiğini iddia eden dansöz Buket Topuz geldi. 
     TOPUZ, Laila’da çalan hareketli müzik eşliğinde en erotik danslarını Mete Has’a doğru sergilemeye başladı. Topuz’un zaman zaman eteğini kaldırıp yaptığı dans, eşiyle birlikte oturan işadamına zor anlar yaşattı. Has, bir müddet sonra dansöze sırtını döndü ama eşiyle tartışmaktan kurtulamadı. Moralleri bozulan Has çifti, eğlenceyi kısa kesip eve döndü. 
     



 MAGAZİN 












</TEXT>
</DOC>
