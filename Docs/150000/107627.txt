<DOC>
<DOCNO> 107627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sontur13.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç yüzünden başlayan kavga cinayetle sonuçlandı... 
</HEADLINE>
<TEXT>

     Bursa'nın Gemlik İlçesi'nde bir birahanede başlayan sohbet kanlı bitti. 
     Alınan bilgiye göre, İskele Meydanı'ndaki bir birahanede dün akşam aynı masada Galatasaray-Kocaelispor karşılaşmasını izleyen Cengiz Örnek 55 , kardeşi Muharrem Örnek 52 ile arkadaşları Mahmut Evke 39 , maçtan sonra tartışmaya başladılar. 
     Muharrem Örnek, maç nedeniyle tartıştığı Evke'nin, daha önce alkollü araç kullandığı gerekçesiyle jandarma tarafından el konulan sürücü belgesini geri alabileceğini söylemesi üzerine ''Benim alamadığım şeyi sen nasıl alırsın'' diyerek küfretmeye başladı. 
     Birahanedeki vatandaşların araya girmesiyle tartışmayı sonlandıran Örnek ve Evke, birahaneden ayrıldıktan bir süre sonra sokakta yeniden tartışmaya başladılar. Tartışma sırasında Muharrem Örnek tarafından sol bacağından ve karnından bıçaklanarak ağır yaralanan Evke, kaldırıldığı Gemlik Muammer Ağım Devlet Hastanesi'nde öldü. 
     Yakalanan katil zanlısı Muharrem Örnek çıkarıldığı nöbetçi mahkeme tarafından tutuklanırken, kardeşi Cengiz Örnek tutuksuz yargılanmak üzere serbest bırakıldı. 
     





</TEXT>
</DOC>
