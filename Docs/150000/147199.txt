<DOC>
<DOCNO> 147199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yazar/sazak.html </URL>
<DATE> 2003/04/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Öp ve gönül al 
</HEADLINE>
<TEXT>

     Irak’a yönelik kuzey cephesi’nin suya düşmesi ve harekatın uzaması nedeniyle Türkiye’ye gitmedi’ diye eleştiriye uğradığı belirtilen Powell’ın başkent turu stratejik ortak’la ilişkilerin geleceği açısından yeni bir başlangıç sayılabilir mi 
     Dışişleri Bakanı Abdullah Gül, tereddütleri gidermek için Irak savaşında Türkiye’nin koalisyonun içinde olduğunu’ açıkladı ve Powell’ın ziyaretinin ABD ile ilişkilerin bozulmasından duyulan şüpheleri’ gidereceğini söyledi. 
     Powell, Ankara’da en üst düzeyde kabul gördü. Başbakan ile görüştü. Çankaya’ya çıktı. Genelkurmay Başkanı’nı ziyaret etti. 
     ABD Dışişleri Bakanı’nın savaşın ortası’nda yaptığı Ankara ziyareti sırasında Güney Irak’taki askeri birlikler de Bağdat kuşatması’ için ilerliyordu. 
     Powell, Washington’un beklentisini Kuzey Irak’a yönelik insani yardım, gıda, yakıt ve yaralıların taşınması’ olarak masaya getirdi. 
     Dışişleri Bakanı Gül, bu katkının sağlanacağını açıkladı. 
     Gül ve Powell’ın Dışişleri Konutu’nda basın toplantısı yaptıkları sırada TV ekranlarından Irak’ta bir doğum hastanesinin vurulduğu’ haberi geçiyordu. 
     Dileriz insani yardım’ Amerikan askerinin kumanyasıyla sınırlı kalmaz, yardımlar Bağdat’ta, Basra’da yaralı Iraklılara, çocuklara da ulaştırılır. 
     Öp ve gönül al 
     Powell’ın ziyareti elbette Türk - ABD ilişkilerinde sarsılan güveni yeniden sağlamanın ötesinde stratejik’ hedefler de içeriyordu. 
     ABD ve İngiltere, Genelkurmay Başkanı Orgeneral Hilmi Özkök’ün Diyarbakır açıklamasından bu yana, Türkiye’nin Kuzey Irak’a girmesinden kaygı duyuyor. 
     Powell, Ankara’da bu durumu kayda geçirdi 
     Türk dostlarımızın Kürt bölgesindeki durumla ilgili endişelerini anlıyor ve her şeyi kontrol altında tutuyoruz. Şu anda Türk askerinin Kuzey Irak’a geçmesine gerek olmadığını dile getirdim.’ 
     Kuzey Irak’ta Türkiye’nin kırmızı hatları’nın neyi ifade ettiği belli Musul - Kerkük’ün Kürt grupların eline geçmesi istenmiyor. 
     Böyle bir olasılıkta Türkiye Kuzey Irak’a müdahale edecek. 
     Anlaşılan askeri ve sivil otoriteler, Powell’a Ankara’nın kararlılığını anlattılar. Kuzey Irak’la ilgili bir koordinasyon komitesi’ oluşturulacak. 
     Powell, Ankara’dan memnun ayrıldı. Gül’ün de yüzü gülüyor. 
     Savaşın ortasında ABD bizi niye öptü ’ derseniz, nedeni belli değil mi Bağdat birkaç hafta içinde düşmezse, Türkiye’nin kapısını çalmak için ortam hazırlanıyor. Powell’ın kuzey cephesi konusunda Planlarımızda esnekliğimiz var’ demesi başka nasıl yorumlanabilir 
     
     







</TEXT>
</DOC>
