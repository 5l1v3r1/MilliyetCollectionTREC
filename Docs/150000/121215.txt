<DOC>
<DOCNO> 121215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/dunya/dun02.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan puan kazandırdı’ 
</HEADLINE>
<TEXT>

Avrupa Parlamentosu Liberal Grup lideri Watson, Milliyet’e, Erdoğan’ın özgüveni tam ve konulara h kim. AB turu düzenlemesi, Türkiye’nin Kopenhag davasına yardımcı oldu’ dedi 
     GÜVEN ÖZALP Brüksel 

     Türkiye’nin "Kopenhag macerası"nda Avrupa Parlamentosu AP içindeki en önemli destekçilerinden olan Liberaller’in lideri Graham Watson, Türkiye’nin Kopenhag kriterlerini tamamlama yolunda olduğunu söyledi. Milliyet’e değerlendirmelerde bulunan Watson’ın Kopenhag Zirvesi’nde alınacak karara ilişkin "kehaneti" ise, "Müzakerelere başlama konusunda tarih verilmesinin gerisinde kalsa bile Türkiye konusunda Birliğin açık bir şekilde iyi niyetle hareket ettiğini gösterecek bir taahhütte bulunulacak" oldu. 
     
     Tarih seneye 
     Watson, gerek kişisel görüşünün gerekse Liberaller’in görüşünün, "kriterleri tamamlamayan ülkelere müzakere tarihi verilmemesi"nden yana olduğunu söylese de Türkiye’nin kaydettiği gelişmelerin tanınmasının önemine vurgu yapıyor. "Türkiye net bir şekilde bu kriterleri tamamlama yolunda. Kopenhag’da devlet ve hükümet başkanlarının en azından tarih için tarih verilmesi konusunda hazır olacaklarını umuyorum. Böylelikle Türkiye’deki köklü değişiklikler tanınmış olur ve Yunan dönem başkanlığı sonunda Türkiye’ye müzakere tarihi verilebilir diye düşünüyorum" diyen Watson, bu tür bir yaklaşımın Türk kamuoyunu da tatmin edeceği görüşünde. 
     
     Erdoğan’ın katkısı 
     AKP lideri Tayyip Erdoğan’ı, "kendisine güveni tam ve konulara h kim" olarak tanımlayan Watson, "Erdoğan, Türkiye’nin Kopenhag’daki davasına kesinlikle yardımcı oldu. AB başkentlerine tur düzenleyip yetkililerle görüşmesi, AP’ye gelip konuşması birkaç puan kazandırdı. Özellikle Atina’yı ilk başlarda ziyaret etmesi son derece yardımcı oldu" dedi. 
     
     Kıbrıs tam’ girmeli 
     Kıbrıs’ın "yarısını" üye yapmanın potansiyel olarak "yıkıcı" bir etkisinin olacağına dikkat çeken Watson, "Sorun AB içinde bir sorun olacak olmasından değil, yeni sorunları da beraberinde getirecek olmasından kaynaklanıyor. Zaten çok zor bir sorun ancak henüz kurumsal değil. Ada’nın yarısını almak Yeşil Hat’ı güçlendirmek olur" diye konuştu. 
     



 DÜNYA 















</TEXT>
</DOC>
