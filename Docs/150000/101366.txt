<DOC>
<DOCNO> 101366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/spo01.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"ZAFERİ UNUTMUŞLAR" 
</HEADLINE>
<TEXT>

Beşiktaş Teknik Direktörü Mircea Lucescu, Bursaspor maçında iki kez öne geçip, üç puanı kurtaramayan oyuncularına eleştiri yağdırdı. Rumen hoca, "Çocukca goller yiyoruz" dedi 
     BİLAL MEŞE 

     Disiplin nerede kaldı ’ 
     BEŞİKTAŞ Teknik Direktörü Lucescu, Bursaspor karşısında iki kez öne geçen ancak bunu koruyamayan Siyah-Beyazlı futbolcuları sert bir şekilde eleştirdi. Penaltı golünden sonra adeta küplere binen Lucescu, "Sürekli kaybetmekten zaferi ve kazanmayı unutmuşsunuz. Çocukca goller yiyoruz. Bir gol atıyorsunuz, ardından rehavete kapılıyor, disiplinden uzaklaşıyorsunuz" diye konuştu. 
     
     Birbirinizi uyarın’ 
     KARŞILAŞMA süresince saha içinde yapılan hatalar nedeniyle adeta deliye dönen Rumen çalıştırıcı, "Öncelikle kazanmayı öğrenmeniz şart. Ben ne diyorsam tersini yapıyorsunuz. Karşılaşma süresince sürekli konuşan takım bir kişi fazla oynar. Bu nedenle sürekli birbirinizle konuşun, birbirinizi uyarın. Böylesi basit hatalar bize asla yakışmıyor" diyerek futbolcuları uyardı. 
     
     Aklınızı başınıza alın’ 
     BURSASPOR maçı sonra soyunma odalarında adeta terör estiren Lucescu, "Bu maçı yeniden izleyip aynaya bakın. Ardından yaptığınız bireysel hataları bir kez daha görün. Şampiyon olmak istiyoruz. Ancak bu basit hatalarla şampiyonluğu kendi ellerinizle rakibe verirsiniz. Bir takım üç dakika içinde gol yemez. Aklınızı başınıza alın, toparlanın, yoksa kimsenin gözünün yaşına bakmam" ifadelerini kullandı. 
     
ALi EREN Bizim ayıbımız      BURSASPOR karşısında kaybedilen iki puanın savunmanın hatası olduğunu söyleyen Ali Eren, "Tam anlamıyla rezil oynadık" dedi. Beşiktaş’ın defanstaki yıldızı, "Ben bile kendimi tanıyamadım. Çok basit hatalar yaptık. Hocamız yerden göğe kadar haklı. Bu tür basit hatalar bize yakışmıyor. Kısa sürede toparlanıp, daha iyi olacağız" diye konuştu. 
     
Pancu nazara geldiBeşiktaş’ın Rumen golcüsünün tandonundaki gerilme nedeniyle iki hafta sahalardan uzak kalacağı açıklandı 
     LİGİN ilk maçında başarılı futbolu ve attığı golle dikkatleri üzerine çeken Beşiktaş’ın forvet oyuncusu Pancu’nun sol arka tandonunda gerilme olduğu açıklandı. Bugün MR’ı çekilecek olan Rumen futbolcunun iki hafta süreyle takımda yer alamayacağı kaydedildi. Forvette yıldızlarından tam kapasiteyle faydalanamayan Beşiktaş’ta Pancu’nun da sakatlanması keyifleri kaçırdı. 
     SİYAH - BEYAZLI kulübün doktoru Ayhan Obtur, kesin teşhisi bugün çekilecek olan MR’dan sonra koyacaklarını açıkladı. Obtur, "Tandonda bir gerilme olduğunu ilk muayenelerde tespit ettik. Şu anki tabloya göre bu hafta oynaması gerçekten zor" diye konuştu. Bu arada sakatlığı giderek düzelen Ahmet Dursun’un on gün içinde takımla çalışmalara başlayacağı kaydedildi. 
     
Kartal’da ısık varBursaspor beraberliğine karşın oynanan futbol Başkan Serdar Bilgili’yi umutlandırdı. Kaptan Tayfur ise "Kısa sürede taşlar yerine oturacak" yorumunu yaptı 
     Kimlik kazandık’ 
     BEŞİKTAŞ Kulübü Başkanı Serdar Bilgili, Bursaspor karşılaşmasından sonra takımı övdü. Bilgili, ilerisi için çok umutlu olduğunu açıklayıp, "Lucescu ile takımımız yeni bir kimlik kazandı. Bu değişim şampiyonluk için bize umut saçtı. Amaral olumlu bir transfer. Pancu’da beni rahatlattı" diye konuştu. 
     
     Kaptanlardan söz 
     TAKIM kaptanları Tayfur ile Sergen de özellikle ikinci yarıda sergiledikleri futbolun olumlu olduğunu dile getirdiler. Tayfur, "Gol atıp, ardından hemen yememiz büyük hataydı. Ancak kısa sürede taşlar yerine oturacak" derken, ikinci kaptan Sergen ise, "Basit hatalar bize yakışmıyor. Ancak asla karamsar değilim, iyi bir ekibiz" yorumunu yaptı. 
     
Metin Tokat’a tepki sürüyor      BEŞİKTAŞ İletişim Komitesi Başkanı Mete Düren, Bursaspor maçının orta hakemi Metin Tokat ile yardımcısı Koray Gencerler’i sert bir şekilde eleştirdi. Bu sezon hakemlere geniş yetkiler verildiğini hatırlatan Düren, "Bu yetkiler maçın sağlıklı başlaması, devam etmesi ve bitirilmesi için tanınıyor. İki kez öne geçmiş bir takımı, iki hatalı kararla mağdur ederek değil" dedi. Sinan Engin ise "Tokat orta sahadan penaltı çaldı" diye konuştu. 
     
Hazırlıklar start aldı      BEŞİKTAŞ, ligin ikinci haftasında Kocaelispor ile oynayacağı maçın hazırlıklarına dün eksik kadroyla başladı. Teknik Direktör Lucescu, Bursaspor maçında oynayan futbolculara izin verirken, forma şansı bulamayanlar Ümraniye’de yaklaşık 1 saatlik bir idman yaptı. Siyah-Beyazlı takım bugünden itibaren Körfez ekibiyle yapacağı karşılaşma için tam kadro start alacak. 
     



 SPOR 






























</TEXT>
</DOC>
