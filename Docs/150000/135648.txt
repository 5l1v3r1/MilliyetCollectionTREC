<DOC>
<DOCNO> 135648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yasam/yas01.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Senem’i nasıl üzdünüz 
</HEADLINE>
<TEXT>

Senem 10 yaşında. Dersleri de çok iyi. Ama işçi babası 5 milyon lira bulamadığı için, okulu karnesini vermedi.. Ve Senem yatağa düştü... 
     MİTHAT ÜNAL Mersin DHA 

     Mersin Anamur’a bağlı Çarıklar beldesindeki Rüştü Kazım Yücelen İlköğretim Okulu dördüncü sınıf öğrencisi Senem Kısaç, karnesi yüzünden hastalandı. 
     Tatil başladığından beri evden çıkmayan Senem, "5 milyonu veremediğim için karnem verilmedi. Arkadaşlarıma karne dağıtılırken, bana verilmemesi gücüme gitti. Derslerim çok iyi ama karnemi alamadım" diye gözyaşı döktü. 
     Kızının karne gününden beri yemeden içmeden kesildiğini ve sonunda da güçsüzlükten ve üzüntüden yatağa düştüğünü belirten tarım işçisi baba Ekrem Kısaç 36 da, Senem’in karne dağıtıldığı gün eve boynu bükük geldiğini belirtti. Küçüğün ardından da yolun kenarında oturup ağlamaya başladığını söyleyen baba Kısaç, "Tarım alanlarında iş bulabilirsem çalışıyorum. Sürekli işim yok. Böyle olacağını bilsek, borç bulur karne parasını öderdik" dedi. 
     
     Müdür bir de tehdit etti 
     Kaymakamlığa okul yöneticilerini şik yet eden baba Kısaç, "Senem karne gününden beri hasta. Bir çocuğu böyle üzmeye kimsenin hakkı yok" diye konuştu. 
     Senem’in haricinde, aynı okulun birinci sınıf öğrencisi Zahide Satar 7 ile ağabeyleri Gökhan 13 ve Durmuş Ali Satar 11 da 5 milyon lira ödeyemedikleri için karnelerini alamadı. 
     Zahide, Gökhan ve Durmuş’un anneleri Saime Satar 37 , "Bir defada 15 milyon lira veremedik. Biz para göndermeyince, çocukların karnelerini vermemişler" diye yakındı. Okul Müdür Yardımcısı Ali Ceren, öğrencilerden her yıl 1 milyon lirası yakacak olmak üzere 5 milyon lira aldıklarını söyledi. Okul Müdürü Hikmet Doğan ise DHA muhabirini telefonda tehdit etti. 
     



 YAŞAM 




















</TEXT>
</DOC>
