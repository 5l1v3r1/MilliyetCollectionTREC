<DOC>
<DOCNO> 146499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yazar/pulur.html </URL>
<DATE> 2003/03/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Saddam’ın dedesinin babası... 
</HEADLINE>
<TEXT>

     Tekrit, Bağdat’ın kuzeyinde ufak bir şehir ama, bugün çok önemli, özellikle Saddam için çok daha önemli, çünkü bu şehir, Saddam’ın doğduğu şehir, onun memleketi... 
     
     OSMANLI döneminde kurulan Düyun - ı Umumiye’nin müfettişi Ali Bey, 1881’de Tekrit’e gitmiş ve gördüklerini "Jurnal" adını verdiği anılarında yayımlamış... X 
     Peki, Ali Bey’in oralarda ne işi varmış 
     Anlatalım... 
     "Yıl 1881, Düyun - ı Umumiye yeni kurulmuş, devletin vergileri, bu uluslararası idareye ipotek edilmiş, yani vergileri bu idare toplayacak ve Osmanlı’nın borçlarını ödeyecek." 
     İşte Ali Bey’i bu idareye müfettiş yapmışlar vergilerin nasıl toplandığını denetleyecek... 
     
     ALİ Bey, Bağdat’a nasıl gidecek 
     Dicle’den keleklerle... 
     Kelek keçi tulumlarının şişirilmesiyle yapılan bir çeşit sal, Ali Bey’in yaptırdığı kelek 150 tulumluk, yani 150 keçilik Kelek’te hem Ali Bey’in kamarası var, hem de eşyaları... 
     
     DİYARBAKIR’dan yola çıkmışlar, "Tekrit"e yaklaşırken sağ tarafta bir mağara görünmüş, kelek mürettebatı hemen silahlarına davranmışlar, ateş edecekler... 
     Niye 
     "BU mağarada Sa’du adında bir cin vardır, eğer kurşun atmazsak başımıza mutlaka bir felaket gelir " 
     "Ali Bey" kızmış 
     "Hadi oradan saçmalamayın, barutun icadından önce ne yapılıyordu Boşuna mermi harcamayın " 
     Yarım saat sonra, kıyamet kopmuş, bir fırtına, bir bora, çölden öyle bir toz bulutu geliyormuş ki, bugün tıpkı Amerikalıların başına geldiği gibi... Dalgalar, keleği karaya vurmuş, Ali Bey ve mürettebatı canlarını zor kurtarmışlar. 
     
     KİM bilir, bugün Amerikalıların başına, gelen Sa’du denilen cinin marifetidir... 
     Bağdat’a, bomba, füze yağdıracaklarına Sa’du mağarasına bir, iki el ateş etselerdi, başlarına bu kum fırtınası gelmezdi 
     
     ŞİMDİ gelelim Ali Bey’in anlattığı "Tekrit"’e... 
     "Irak’ın en eski ve tarihsel bakımından namlı kentlerindendir. Bağdat iline bağlı Samerra ilçesi içinde küçük bir bucak merkezidir. Kent, bir sırt üzerinde ve evleri kerpiçtendir. Yanında yıkık bir kale ile birkaç hurma ağacı görünüyordu." 
     
     BU kadar mı 
     Asıl bundan sonrası çok önemli 
     "Oturanların çoğu Kerkük ve Erbil tarafından gelmiş oldukları için Türkçe konuşurlar." 
     Gördünüz mü başımıza gelenleri... 
     Şu Ali Bey’in, yüz küsur yıl sonra başımıza açtığı işe bakın... 
     Şimdi Amerikalılar "Gördünüz mü, bu Saddam’ın dedesinin babası da, demek Türkçe konuşuyormuş, zaten ne gelirse başımıza bu Türklerden geliyor, kuzey cephesini açmadılar, Saddam’ı başımıza bela ettiler" deseler ne olacak 
     Derler mi, derler ... 
     Hem "onlar" derler, hem de "onların Türkiye’deki borazanları" kim bilir neler derler 
     Ah, Ali Bey ah, niye yazdın bunları 
     Ya Sayın Cahit Kayra, bu kitabı günümüz Türkçesine uyarlamak şart mıydı 
     Şimdi, bizi de "Saddamist" ilan ederlerse... 
     
     X Dicle’de Kelek ile Bir Yolculuk Büke Yayınları 
     
     DÜZELTME - Elbette Galatasaray’ın unutulmaz kaptanı "Baba Gündüzödür dünkü yazımızda bir dizgi hatası olarak "Baba Güngör" diye çıkmıştır. Düzeltir özür dileriz. 
     
     







</TEXT>
</DOC>
