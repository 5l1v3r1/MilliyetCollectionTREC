<DOC>
<DOCNO> 111931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/siyaset/siy04.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten özür diledi newline YTP’den istifa etti 
</HEADLINE>
<TEXT>

Muğla milletvekili Tunay Dikmen hata yaptığını açıklayarak Yeni Türkiye Partisi’nden ayrıldı 
     ANKARA Milliyet 

     Hüsamettin Özkan’ın istifasının ardından DSP’yi terk eden milletvekillerinin kurduğu YTP’de fırtına dinmiyor. Kurulduğu gün, Parti Meclisi seçimlerinin yarattığı rahatsızlıkla ilk fireyi veren YTP, örgütlenme ve aday listelerinin belirlenmesi sırasında da parti içi demokrasinin işletilmemesinden yakınan milletvekillerinin tepkisi nedeniyle kan kaybetmeye devam ediyor. Bütün ısrarına rağmen aday listesinde ilk sıraya konulmayan Muğla Milletvekili Tunay Dikmen, "Ecevit’ten özür dileyerek" hata ettiğini söyleyip YTP’den istifa etti. Böylece, YTP ve DSP’nin sandalye sayısı eşitlendi. 
     
     DSP ve YTP eşitlendi 
     Dikmen, YTP’den, "dünya ve Türkiye üzerine tutarsızlığı, ilkesizliği" yüzünden, örgütlenme ve milletvekili aday adaylığı müracaatı döneminde istifa edeceğini ancak, "yerini beğenmedi" eleştirileriyle karşılaşmamak için beklediğini söyledi. Dikmen’in istifasıyla DSP ve YTP’nin sandalye sayıları 58’de eşitlendi. 
     



 SİYASET 



















</TEXT>
</DOC>
