<DOC>
<DOCNO> 139469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo09.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... 76ers, Grizzlies'i 111-107 yendi... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Atlantik Grubu ikincisi Philadelphia 76ers, Batı Konfrensı Ortabatı Grubu yedincisi Memphis Grizzlies'i 111-107 yendi. 
     Philadelpha'daki maçta Allen Iverson, 34 sayıyla yine takımının sayı liderliğini elde ederken, Eric Snow 22 sayı, 11 asist ve 10 ribaunt gerçekleştirerek, kariyerinde ilk kez ''triple-double'' yaptı. Üstüste 7. galibiyetini elde eden 76ers'de Keith Van Horn, skora 21 sayı eklerken, Iverson ayrıca 9 ribaunt aldı. 
     Grizzlies'de ise İspanyol pivot Pau Gasol, bu sezon 2. kez bir maçta 32 sayı kaydederken, Jason Williams 19 sayı, Mike Batiste 15 sayı gerçekleştirdi. 
     Boston'daki karşılaşmada ise Doğu Konferansı Merkez Grubu ikincisi Boston Celtics, Atlantik Grubu üçüncüsü Idniana Pacers'a 71-69 üstünlük sağladı. 
     Celtics'de Antoine Walker 18, Paul Pierce 16, Tony Delk de 14 sayı ve 9 ribauntla oynarken, skora 10 sayılık katkısı olan yedek oyuncu Walter McCarty, bitime 24.9 saniye kala attığı 3'lükle takımını 69-67 öne geçirdi ve galibiyeti hazırladı. 
     Cezalı olan Ron Artest'in oynamadığı Pacers'da ise 31 sayı ve 13 ribauntla başarılı bir performans sergileyen Jermaine O'Neal, son 10 saniyede 2 serbest atışı kaçırarak belki de takımının yenilmesine neden oldu. 
     Sonuçlar şöyle 
Boston Celtics-Indiana Pacers 71-69 
New Jersey Nets-New York Knicks 105-76 
Philadelphia 76ers-Memphis Grizzlies 111-107 
Milwaukee Bucks-Phoenix Suns 112-118 
New Orleans Hornets-Miami Heat 91-82 
Minnesota Timberwolves-Utah Jazz 92-85 
Denver Nuggets-Portland Trail Blazers 84-94 
Chicago Bulls-Toronto Raptors 103-95 
Seattle Supersonics-Atlanta Hawks 93-76 
Los Angeles Clippers-Golden State Warriors 94-108 

     





</TEXT>
</DOC>
