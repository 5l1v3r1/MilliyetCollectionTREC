<DOC>
<DOCNO> 117224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur15.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göle düşen helikopterde kaybolan yüzbaşının cesedi bulundu... 
</HEADLINE>
<TEXT>

     İzmit'in Eşme Beldesi'nde, Sapanca Gölü'ne düşen askeri helikopterin 2 pilotundan kıdemli yüzbaşı Hakan İmamoğlu'nun cesedine ulaşıldığı öğrenildi. 
     Dün eğitim uçuşu yaptığı sırada Eski Eşme Köyü Bostanlar Burnu mevkinde infilak ederek düşen helikopterin pilotlarından 351. Helikopter Filo Komutanlığı'nda görevli kıdemli yüzbaşı Hakan İmamoğlu'nun 32 cesedi, dalgıçlar tarafından yaklaşık 60 metre derinlikte kabinde sıkışmış olarak görüldü. 
     Haberin kıyıya ulaşması üzerine arama ve kurtarma çalışmalarını sürdüren askeri ve sivil personelde hareketlilik gözlendi. Dipteki çamura çakıldığı tespit edilen helikopterdeki cesedin çıkartılması için vinç geldi ve zodyak botlardan biri de ceset torbası alarak helikopterin bulunduğu alana hareket etti. 
     





</TEXT>
</DOC>
