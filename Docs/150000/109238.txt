<DOC>
<DOCNO> 109238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/siyaset/siy07.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK’ya başvurdular 
</HEADLINE>
<TEXT>
Erdoğan ve Erbakan’dan itiraz 
     ANKARA Milliyet 

     AKP Genel Başkanı Recep Tayyip Erdoğan ve eski RP Genel Başkanı Necmettin Erbakan, YSK’nın adaylık başvurularını reddetmesine yönelik kararına itiraz etti. Erbakan’ın avukatı Yaşar Gürkan, 40 sayfalık dilekçede, YSK’nın ret kararının, basın yoluyla işlenen suçların ertelenmesine ilişkin yasayla TCK 312. maddede yapılan değişikliğe aykırı olduğunu savundu. Dilekçede, 20. dönem milletvekili Ahmet Karavar ile Behice Boran ve Doğu Perinçek’in adaylığına YSK’nın verdiği izinler de örnek gösterildi. 
     
     Dilekçelerde yeni bir şey yok’ 
     Erdoğan’ın avukatı Hayati Yazıcı da, müvekkilinin adaylığına ilişkin karara yönelik itirazını akşam yaptı. Yazıcı, "Dilekçemizi verdik. Gerekçeli kararı aldıktan sonra ek bir dilekçe verebiliriz" dedi. YSK kaynaklarıysa, Erdoğan ve Erbakan’ın dilekçelerinde yeni bir hukuki belge sunmadıklarını, bu nedenle kararı değiştirmelerinin zor olduğunu dile getirdi. 
     



 SİYASET 
















</TEXT>
</DOC>
