<DOC>
<DOCNO> 117028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur40.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen helikopterdeki personelin kimliği belli oldu... 
</HEADLINE>
<TEXT>

     İzmit'in Eşme Beldesi'nde Sapanca Gölü'ne düşen askeri helikopterden kurtulan 2 astsubay ile henüz ulaşılamayan 2 pilot yüzbaşının kimlikleri belli oldu. 
     Eğitim uçuşu yaparken saat 16.30 sıralarında havada infilak ederek göle düşen Donanma Komutanlığı'na ait Sea Hawk tipi helikopterden sağ kurtarılıp Gölcük Deniz Hastanesi'ne götürülen astsubayların Mustafa Serbest ve Hakan Sağıroğlu olduğu öğrenildi. 
     Parçalarının bir bölümü gölden toplanan helikopterin pilotlarının ise kıdemli yüzbaşı Hakan İmamoğlu ve yüzbaşı Zafer Dilmen olduğu belirtildi. 
     Donanma Komutanlığı, İzmit Büyükşehir Belediyesi İtfaiye Daire Başkanlığı ile İl Sivil Savunma Müdürlüğü arama kurtarma ekipleri, kayıp pilotları arama çalışmalarını sürdürüyor. 
     Bu arada, olay yerine giden Kocaeli Valisi Erdal Ata, Donanma Komutanı Oramiral Özden Örnek ve İl Jandarma Komutanı Albay Murat Kırkaya, arama ve kurtarma çalışmalarına nezaret ediyor. 
     





</TEXT>
</DOC>
