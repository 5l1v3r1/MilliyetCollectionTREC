<DOC>
<DOCNO> 111207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sontur16.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda öğrencinin kulak zarını öğretmeni mi deldi.. 
</HEADLINE>
<TEXT>

     Sivas'ta bir İlköğretim Okulu Müdür vekilinin, öğrencisini döverek kulak zarını deldiği iddiasıyla hakkında Cumhuriyet Başsavcılığı'na suç duyurusunda bulunuldu. 
     Fatih Mahallesi'nde bulunan Elçibey İlköğretim Okulu öğrencisi H.D.'in 11 , ailesi sınıf öğretmeni ve okulda müdür vekili olarak görev yapan A.B. 45 , hakkında döverek çocuklarının kulak zarını deldiği iddiasıyla Cumhuriyet Başsavcılığı'na suç duyurusunda bulundu. 
     H.D.'nin annesi D.D., A.A muhabirine yaptığı açıklamada, çocuğunun olay günü okuldan geldikten sonra artık okula gitmek istemediğini söylediğini belirterek, şunları kaydetti 
     ''Çocuğum okuldan öğle yemeği yemek için geldikten sonra üzerini çıkarttı ve artık okula gitmek istemediğini söyledi. Bize Sesinize ne oldu Garip konuşuyorsunuz dedi. Ne olduğunu sorduğumuzda öğretmeninin kendisini dövdüğünü ve kulağının ağrıdığını söyledi. Doktora götürdüğümüzde sağ kulak zarının delindiğini öğrendik. Daha önce de çocuğumuzu dövdüğü için kendisi ile görüşmeye gitmiştim. Bana Çocuğunuzu arkada oturturum. İlgilenmem, Birşey öğrenemezler. Bir daha beni şikayet etmeyin dedi. Daha önceden de çocuklarımızı dövdüğü için görüştüğümüz öğretmeni korkudan şikayet edemiyorduk.'' Öğrenci H.D. ise öğretmeninin Matematik dersinde sorduğu soruyu bilemediğinden dolayı kendisini dövdüğünü savunarak, şöyle konuştu 
     ''Öğretmenimin sorduğu soruyu bilemeyince iki eliyle kulaklarıma vurdu. Şimdi kulağım ağrıyor. Doktora gittiğimde kulak zarımın delindiğini öğrendim. Daha sonra öğretmenimle tekrar görüştüğümde bana Annen seni doktora götürecek mi Senin kulağında birşey yok. Götürmesin dedi. Sonra Kulağın ağrıyor mu diye sordu. Evet dediğimde ise Yalan söylüyorsun diyerek bana bağırdı. Ben artık okula gitmek istemiyorum. O öğretmen gitmezse okula devam etmeyeceğim.'' Bu arada aynı okulda öğrenim gören T.K. isimli öğrenci ise, ''Ben A.B öğretmenin sınıfında değilim ancak, birgün koridorda koşarken beni de yakalayarak dövdü''dedi. 
     Öte yandan, okul müdür vekili A.B., kendisiyle görüşmek isteyen basın mensuplarıyla konuşmadı. Dövme olayının olmadığını savundu. 
     Öğretmen hakkında Cumhuriyet Başsavcılığı tarafından açılan adli soruşturma sürdürülüyor. 
     İl Milli Eğitim Müdür Yardımcısı Vahdettin Alim, yaptığı açıklamada, okula müfettişlerin gönderildiğini belirterek,''Olay bize yeni intikal etti. Konuyla ilgili olarak inceleme yapmak üzere müfettiş gönderdik''dedi. 
     





</TEXT>
</DOC>
