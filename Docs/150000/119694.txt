<DOC>
<DOCNO> 119694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yazar/yilmaz.html </URL>
<DATE> 2002/11/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Anadolu Otogarı’nda ikinci raunt 
</HEADLINE>
<TEXT>

     Araya seçimler, AKP’li günlerin şafağı girdi, Emlak Konut’un, İstanbul Anakent Belediyesi’ne açtığı Ataşehir Anadolu Otogar’ı projesi davasına devam edemedim. 
     Önce konuyu hatırlatayım... 
     Anadolu yakasına, Avrupa yakasında faaliyet gösteren Esenler Otogarı’nın benzerini inşa etmek isteyen İstanbul Anakent Belediyesi, revize ettiği Nazım İmar Planı’na, Emlak Bankası’nın başlattığı Ataşehir Projesi’nin orta yerine otogar yeri kondurdu. 
     Dönemin banka yöneticileri ve daha sonra Ataşehir Projesi’ni devralan Emlak Konut’un, belediyeye açtığı dava sürüyor. 
     
     44 yerine 3 trilyon 
     İşin parasal boyutu Emlak Konut, mahkemede arsa bedelini 44 trilyon lira olarak belirledi, belediye ise aynı yer için 3.2 trilyon lira önerdi. Ayrıca burada 100 - 200 bin dolara satılan dairelerin ve de yapımı planlanan 10 bin konutun değeri otogar projesi ile düşme riski taşıdı. 
     Ataşehir’in otogar projesine uygun olmadığının raporu İstanbul Teknik Üniversitesi’nden geldi.. Hem trafik sorununun çözümü, hem de çevresel faktörler nedeniyle Ataşehir’e otogar yapmanın işlevsizliği ve zararları konu edildi. 
     Tayyip Erdoğan’ın başkanlık döneminden başlayıp, Ali Müfit Gürtuna ile devam eden belediyenin ısrarlı yaklaşımı, bugüne uzandı. 
     
     Bal’a rapor edildi 
     Yazımda dönemin Emlak Konut Genel Müdürü Süleyman Şahin’in, Emlak Bankası’ndan sorumlu Devlet Bakanı Faruk Bal’a yazdığı rapor yer almıştı. 
     Süleyman Şahin’in Bakan Bal’a yazdığı rapordan, "Ataşehir arsalarına garaj yapmak için İstanbul Büyükşehir Belediyesi ile işbirliği yapan Otobüscüler Derneği’nin yöneticileri, Yönetim Kurulu üyesi Necati Asım Uslu, Genel Müdür Yardımcısı Ertuğrul Arslan ve şirket denetçisi Salih Şahin ile makamın bilgisi dışında toplantı yapabildiler. Toplantı ve pazarlık halinde iken odaya giren diğer yönetim kurulu üyelerinden İbrahim Metin ve Turgut Öztaşkın’ın durumu kendi inisiyatifleri ile ilgili bakan Sadi Samuncuoğlu’na duyurmaları üzerine, Arslan genel müdür yardımcılığından alındı, Salih Şahin ise çalışmalardan uzaklaştırıldı" bölümüne yer vermiştim. 
     Durum ortada genel müdür endişe duyduğu ve "usule uygun bulmadığı" bir gelişmeyi, bakana rapor etmiş. 
     
     Gizli görüşmedim 
     Faruk Bal tarafından görevden alınan Necati Uslu’dan yazıma açıklama geldi. Uslu, Bal’a verilen rapordan bu köşede haberdar olduğunu ve bakanın kendisinden bilgi almadığı için üzüldüğünü belirtiyor, devam ediyor 
     "Şirketi aktif hale getirmek için yönetim kurulu arkadaşlarımızla kendisini Süleyman Şahin’i yazılı ve sözlü olarak birkaç defa uyardık. Yönetimde hiçbir değişiklik olmadı. Bunun üzerine o zamanki Bakan Somuncuoğlu’na anlaşmaya giden bir çözüm aradığımı söyledim. Bu arada Anakent Belediyesi’nden ve otobüs şirketlerinden bazılarıyla Emlak Konut mekezinde, arkadaşların yanında görüştüm. Gizli bir niyetim olsa böyle davranmazdım." 
     Uslu, amacının hizmet olduğunu vurguluyor ve belediyeye otogar için daha uygun bir yer arayışından söz ediyor. 
     Belediyeye uygun yer bulmak Emlak Konut’un işi mi 
     Uslu, otoyol gişelerinin ötesinde bir alternatif aradığını belirtiyor, bu yerler Emlak Konut’un mu İtirazım, bu arsada otogar yapılmasındaki ısrarın, bilimsel bir yöntemle ortaya konmamasına... Ben de herhalde Uslu’ya göre Süleyman Şahin gibi "müfettişlikten gelme eski bürokrat" kafalıyım. 
     
     







AKP’nin üçlüsü 


Saygısız davet 


Kıbrıs planına bakış 


Zurnanın zırt dediği yer Kıbrıs 


Davul ile tokmak 


Türkiye’nin değişen yüzü ve Batman 


Kıbrıs bir ada mıdır 


Sol, CHP, gelecek 


AK Parti’nin bile Demirel’e ihtiyacı varsa... 


Anadolu Otogarı’nda ikinci raunt 


</TEXT>
</DOC>
