<DOC>
<DOCNO> 118819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun08.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet korsanları, Harry Potter'ı gösterime girmeden çaldı... 
</HEADLINE>
<TEXT>

     Harry Potter'in son filmi olan ''Harry Potter and the Chamber of Secrets'' Harry Potter ve Sırlar Odası , daha gösterime girmeden internete konuldu. 
     Filmi yapan Warner Bros firması olayı doğruladı ve filmin, genelde tutulan filmlerin yasadışı kopyalarını yapan internet sitelerinde ortaya çıktığını bildirdi. 
     Stüdyo sözcüsü, ''Filmlerin yasadışı yollardan çoğaltılması ve dağıtılması hırsızlıktır. Warner Bros internet korsanlığını son derece ciddiye alıyor ve filmlerimizin internette yasadışı yollardan dağıtılmasını önlemek için her türlü yasal önleme başvuruyor'' diye konuştu. 
     Filmin kaçak kopyasının küçük bir kamerayla New York ve Londra'daki ön gösterimler sırasında kaydedilmiş, daha sonra da çoğaltılmış olabileceği belirtiliyor. Harry Potter'in yeni filmi Cuma günü gösterime girecek. 
     Filmin internete konulan kopyalarının, dosya değişimi yoluyla kullanıcılar arasında kolaylıkla yayılabildiği kaydedildi. Bu gibi durumları önlemek amacıyla ABD Kongresi'ne sunulan bir yasa tasarısı, yasal hak sahiplerinin, internet korsanlarının üzerinde telif hakkı bulunan malzemeyi çalmalarını engellemek için dilediği teknolojik yöntemlere başvurmasına olanak tanıyacak. Bu yöntemler arasında, internete aynı adla boş dosyalar koyarak kaçak dosya indirenlerin moralini bozmak, filmi dağıtan siteye karşı aşırı talep yaratarak sitenin çökmesini sağlamak gibi önlemler var. 
     Aralarında Warner Bros'un da bulunduğu 5 büyük film stüdyosu, interneteki film korsanlığını önlemek amacıyla, filmlerin ücret karşılığı bilgisayarlara yüklenmesine olanak veren bir site kurmuş bulunuyor. ''Movielink'' adlı site, bu hafta hizmete girdi. 
     





</TEXT>
</DOC>
