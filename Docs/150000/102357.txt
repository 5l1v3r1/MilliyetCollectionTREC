<DOC>
<DOCNO> 102357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/spor/bbas.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev’e dev uğurlama 
</HEADLINE>
<TEXT>

     GÖKHAN TÜRE 

     AVRUPA Şampiyonası’nda aldığı ikinciliğin ardından Dünya arenasında boy göstermeye hazırlanan 12 Dev Adam, Dünya Şampiyonası’na A Milli Futbol Takımı’na yapılan görkemli uğurlama töreninin bir benzeriyle gönderilecek. Pazartesi günü saat 16.05’de ABD’ye uçacak olan Ay - Yıldızlı ekip için havalimanında hazırlıklar şimdiden başladı. 
     DIŞ Hatlar Terminali işletmecisi TAV tüm imkanlarını seferber ederken, 12 Dev Adam uzun ve tarihi yolculuğa çıkarken PrimeClass tarafından karşılanarak Prime Lounge’den uğurlanacak. 12 Dev Adam Basketbol Okulu öğrencilerinin de hazır bulunacağı törene tüm basketbolseverler davetli olacak. NTV ve CNN Türk de canlı yayın yapacak. 
     
Civciv Hido      Basketbol Milli Takımı’nın yıldız isimlerinden Hidayet, Dünya Şampiyonası öncesi saçlarını sarıya boyayarak yeni bir "Hido imajı" yarattı. Hidayet "Bunu Dünya Şampiyonası’nda uğur getirmesi amacıyla yaptım" dedi. 
     
Tam kadro çalıştılar      MİLLİ Takım uzun bir aradan sonra dün ilk kez tam kadro çalıştı. Abdi İpekçi Salonu’nda sabah ve akşam olmak üzere iki antrenman yapan Ay - Yıldızlı ekibimiz, sabah kondisyon çalıştı. İdmana, İbrahim Kutluay ile Hüseyin Beşok da katılırken, her iki oyuncunun da eksiklerini tamamlamak için yoğun bir gayret gösterdiği gözlendi. Bu arada Kerem Gönlüm de kadrodan çıkarıldı ve Milli Takım 14 kişiye indi. 
     



 SPOR 

























</TEXT>
</DOC>
