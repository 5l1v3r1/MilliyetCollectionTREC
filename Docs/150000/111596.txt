<DOC>
<DOCNO> 111596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun09.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'ye iltica zorlaştırılıyor... 
</HEADLINE>
<TEXT>

     İngiltere İçişleri Bakanı David Blunkett, ülkesinin ekonomik mülteciler için çekici olmaktan çıkarılması için yeni sert önlemler alacaklarını açıkladı. 
     The Times için yazdığı makalede yapacakları değişikliklerin ana hatlarını anlatan Blunkett, ülkeye kaçak yollarla girdikten sonra İçişleri Bakanlığı'na gelerek iltica başvurusu yapan kişilere devlet yardımı yapmayacaklarını kaydetti. 
     Blunkett, ''Ancak ülkeye nasıl ve hangi yolla geldiklerini söyleyenler sosyal yardımlara başvurma hakkını elde edebilecek'' dedi. 
     Normalde bir mültecinin ülkeye giriş yaptığı sınır kapısında iltica başvurusu yaptığını hatırlatan Blunkett, başvurusu reddedilen hiçbir mülteciye İngiltere'de kalmasını sağlayacak ''istisnai oturum'' hakkı verilmeyeceğini belirtti. 
     Blunkett, AB'yle üyelik görüşmelerine başlamak üzere tarih verilmesi beklenen 10 ülkenin vatandaşlarına kesinlikle iltica hakkı tanınmayacağını açıkladı. 
     





</TEXT>
</DOC>
