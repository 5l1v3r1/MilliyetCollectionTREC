<DOC>
<DOCNO> 105554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur18.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş Başkanı Meral yarın CHP'ye katılacak... 
</HEADLINE>
<TEXT>

     Türkiye Esnaf ve Sanatkarlar Konfederasyonu TESK Genel Başkanı Derviş Günday ile Türk-İş Genel Başkanı Bayram Meral'in yarın düzenlenecek törenle CHP'ye katılacağı bildirildi. 
     Bir süredir CHP'ye katılması ve milletvekili adaylığı gündemde olan Bayram Meral'in kararının kesinleştiği belirtildi. CHP'nin milletvekili adaylığı önerisinde bulunduğu TESK Genel Başkanı Derviş Günday'ın da teklife olumlu yanıt verdiği kaydedildi. 
     Günday ve Meral'in yanı sıra, yarın sabah parti genel merkezinde düzenlenecek törende tiyatro sanatçısı Şahnaz Çakıralp'in de partiye katılacağı öğrenildi. 
     CHP Genel Başkanı Deniz Baykal ile görüşmelerde bulunan Ankara Sanayi Odası Başkanı Zafer Çağlayan ve eski bakanlardan Yalım Erez'in de bu hafta içerisinde CHP'ye katılabilecekleri belirtildi. Eski Devlet Bakanı Fikret Ünlü'nün de hafta sonuna kadar düzenlenecek katılım törenlerinden birinde kesin olarak parti rozeti takacağı kaydedildi. 
     
     CHP'NİN TIRLARI YUNANİSTAN GÜMRÜĞÜNDE 
     CHP'nin, İngiltere'den seçim kampanyasında kullanmak üzere kiraladığı 3 TIR'ın gelişi gecikti. 
     Gecikmenin Yunanistan gümrüğündeki beklemeden kaynaklandığını belirten parti yönetimi, yeni bir sorun yaşanmaması durumunda TIR'ların bugün Türkiye'ye giriş yapacağını ve 7 Eylül Cumartesi günü yapılacak Hatay mitinginde kullanılacağı kaydettiler. 
     





</TEXT>
</DOC>
