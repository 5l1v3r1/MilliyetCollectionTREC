<DOC>
<DOCNO> 135216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sondun16.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya Güzellik Kraliçesinin tacı geri alındı... 
</HEADLINE>
<TEXT>

     Brezilya güzellik kraliçesinin tacı, evli olduğunun öğrenilmesi üzerine geri alındı. 
     Güzellik yarışmasının organizatörleri, evli olduğu anlaşılan 21 yaşındaki Joseane Oliveira'nın tacını geri aldılar. 
     Organizatörlerden Boanerges Gaeta, ''Bekarlık, aday olabilmek için önkoşuldur. Joseane, sözleşmeyi imzaladığı için bunu biliyordu'' dedi. 
     Gaeta, Oliveira'nın 12 bin real yaklaşık 5,6 milyar lira para ödülünü geri vermek zorunda olduğunu söyledi. 
     Oliveira'nın 1998 yılından beri evli olduğunu, Rio Grande do Sul gazetesi ortaya çıkarmıştı. 
     Oliveira, düzenlediği basın toplantısında, eşinden ayrı yaşadığını belirterek, hasta babasına bakmak için paraya ihtiyacı olduğu için evli olduğunu söylemediğini kaydetti. 
     Ülkenin yeni güzellik kraliçesi 3 ay sonra seçilecek. 
     
</TEXT>
</DOC>
