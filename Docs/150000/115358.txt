<DOC>
<DOCNO> 115358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/ekonomi/eko04.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeksin direnci 11,000 seviyesinde 
</HEADLINE>
<TEXT>

Hacimdeki gelişmeler endeksin gücünü belirlemede önemli ipuçları verebilir 
     Zeynep Candan AKTAŞ candanaktaszeynep hotmail.com 

     Gçen hafta başlayan hacimli alımlar bu hafta da devam etti. 9,900 desteğinde kısa bir dinlenmeden sonra haftanın son iki günü güçlenen alımlarla endeks 10,523’ü test etti. Böylelikle yılbaşından beri devam eden alçalan kanaldan da çıkılmış oldu. Hacimli alımlar ve alçalan kanaldan çıkma başarısını gösteren bir endeks görünümü 11,000’lerdeki güçlü dirençlerin kırılabilme olasılıklarını da artırıyor. Uzun vadeli göstergeler alım sinyallerini sürdürüyorlar. Endeksin kısa vadeli göstergeleri ise aşırı alım bölgelerinden aşağı dönüş eğilimiyle kar satışlarının artabileceği mesajını veriyorlar. Olası bir şekilde 11,000’li seviyelerde yoğunlaşabilecek kar satışları endeksin bir miktar geri çekilip dinlenmesine neden olabilir. Bu olasılıkta dinlenme kısa vadeli göstergelerin de aşırı satım bölgelerine doğru gerilemesine neden olabileceğinden, endeks yeni bir alım eğilimi için güçlenmiş olur. Diğer olasılık ise 11,000’deki güçlü direnç seviyesinin hiç zorlanılmadan artan hacimle geçilmesi dir ki bu olasılık çıkışın bir süre daha devam edebileceğinin de sinyali olur. Bu olasılığın gerçekleşebilmesi ancak hacimde ciddi bir artış eğilimiyle mümkün olabilir. 
     



 EKONOMİ 














</TEXT>
</DOC>
