<DOC>
<DOCNO> 112321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun04.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız öğrenciler pantolonu çekti 
</HEADLINE>
<TEXT>

Pantolon kararı, açıklanır açıklanmaz hayata geçirildi. Antalyalı kız öğrenciler, Bakanı pantolonlarıyla karşıladı 
     İBRAHİM OKUMAMIŞ AHMET İSTEK DHA 

     Milli Eğitim Bakanlığı tarafından liselerdeki kız öğrencilere serbest bırakılan pantolon, dün Antalya’da uygulandı. Açılışını yaptığı bir okulda pantolon giyen kız öğrenciler tarafından karşılanan Milli Eğitim Bakanı Necdet Tekin, "İşte bu benim idealimdi" dedi. 
     Antalya’da devlet - vatandaş işbirliği ile yaptırılan Saime Salih Konca Lisesi’nin açılış törenine katılan Tekin, habercilerin sorularını yanıtlarken, pantolonlu kız öğrencileri görünce mutlu olduğunu belirterek, şunları söyledi "Uyguladım bitti işte. Dünya da yıkılmadı. Çok yakışmış. Ama bu ilk gün. Okul kendine göre kıyafeti seçecektir. Böyle seçtiyse de saygılıyız. İnsanlara özgürlük vermeye çalışan Türkiye Cumhuriyeti Devleti, öğrencisine de bu açılımı sağlamalı. Öğrenci isterse giyer, istemezse giymez." 
     



 GÜNCEL 






























</TEXT>
</DOC>
