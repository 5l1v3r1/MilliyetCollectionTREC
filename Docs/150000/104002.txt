<DOC>
<DOCNO> 104002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun28.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da Batasuna'nın faaliyetleri 3 yıl askıya alındı... 
</HEADLINE>
<TEXT>

     İspanya'da 34 yıldır terör eylemlerine girişen ayrılıkçı Bask örgütü ETA'nın siyasi kanadı olmakla suçlanan yasal Batasuna partisinin faaliyetlerinin, 3 yıl için askıya alınmasına karar verildi. 
     Yargı kaynaklarına göre, Yüksek Mahkeme Yargıcı Baltasar Garzon, Batasuna'nın ETA ile bağlantısı olması nedeniyle partinin faaliyetlerinin durdurulması talimatı verdi. 
     Yargıç Garzon'un kararıyla büroları kapatılacak olan 24 yıllık Batasuna partisinin gösteri ve siyasi yürüyüş yapması yasaklandı. 
     Ülkede gelecek yıl Mayıs ayında yapılacak belediye seçimlerine de katılması yasaklanan partinin milletvekilleri, dönem sonuna kadar parlamentodaki faaliyetlerine devam edecek. 
     





</TEXT>
</DOC>
