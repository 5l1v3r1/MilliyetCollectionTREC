<DOC>
<DOCNO> 136680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/spo06.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
FUTBOL BEKAR İŞİ 
</HEADLINE>
<TEXT>

İzmir’de yapılan bir araştırmada bekar oyuncuların, evlilere oranla futbola daha çok bağlı oldukları ortaya çıktı 
     451 denek kullanıldı 
     DOKUZ Eylül Üniversitesi’nden Spor Psikoloğu Dr. Erkut Konter, 451 profesyonel futbolcu üzerinde yaptığı araştırmada, oyuncuların medeni durumları ile mesleklerine bağlılık gösterme becerisi arasındaki ilişkiyi ortaya koydu. Bağlılık gösterme becerisi yüksek olan oyuncuların, diğerlerine göre daha yüksek performans ortaya koyduğu, bekar olan profesyonel futbolcuların da evli olanlara göre futbola "daha çok bağlı" oldukları araştırmada tespit edildi. 
     
     İlişkiler önemli 
     KONTER, bekarların evlenerek yaşamlarının düzene gireceği inanışının, gerçeği bütünüyle yansıtmadığını da ekledi. Dr. Erkut Konter şöyle devam etti "Futbolcuların kız arkadaşları, sevgilileri, eşleri ve aileleri ile kurdukları ilişkilerin, yaşadıkları sevgi ve mutluluğun düzeyi performanslarını etkiliyor. Kız arkadaşlar, sevgililer, eşler ve aileler takımların gizli oyuncularıdır. Bu nedenle sosyal aktiviteler çok önemlidir." 
     



 SPOR 
























</TEXT>
</DOC>
