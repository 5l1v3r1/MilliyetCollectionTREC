<DOC>
<DOCNO> 104288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur30.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşındaki genci kaçıran kadın teslim oldu... 
</HEADLINE>
<TEXT>

     Trabzon'un Şalpazarı İlçesi'nde 16 yaşındaki genci kaçırarak evlendiği iddiasıyla 17 gündür aranan Emine Öztürk, K.K. ile Maçka Jandarma Komutanlığı'na teslim oldu. 
     Teslim olan Emine Öztürk 34 ile K.K. sağlık kontrolünden geçirildikten sonra, Maçka Cumhuriyet Savcılığı'na çıkarıldılar. 
     K.K'nın babası Ömer K, Şalpazarı İlçesi'ne bağlı Sinlice Köyü'nde, 9 Ağustos'ta eşinden boşanmış 1 çocuk annesi Emine Öztürk'ün, İstanbul Büyükşehir Lisesi'nde öğrenim gören K.K'yı Trabzonspor-Fenerbahçe maçına götüreceğini söyleyerek kendi kullandığı otomobille kaçırdığını ve evlendiğini ileri sürerek, Şalpazarı Cumhuriyet Savcılığı'na suç duyurusunda bulunmuştu. 
     Şalpazarı Cumhuriyet Savcılığı da olayın Maçka İlçesi sınırları içinde olduğunu belirterek, başvuruyu görevsizlik kararıyla Maçka Cumhuriyet Başsavcılığı'na göndermişti. Emine Öztürk'ün kullandığı otomobil, Maçka İlçesi yakınlarında terk edilmiş olarak bulunmuştu. 
     





</TEXT>
</DOC>
