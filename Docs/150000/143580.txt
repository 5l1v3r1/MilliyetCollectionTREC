<DOC>
<DOCNO> 143580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/gureli.html </URL>
<DATE> 2003/03/19/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
18 Mart’a bakın hele 
</HEADLINE>
<TEXT>

     Mustafa Kemal Samsun’a çıkmakla mı hata etti 
     Yoksa bağımsız Türkiye Cumhuriyeti’nin ilanı mı yanlıştı 
     Acaba "çok partili demokrasiye" geçmese miydik 
     Keşke Tayyip Erdoğan Amerikalara gidip o görüşmeleri yapmasa mıydı 
     Acaba Türkiye Büyük Millet Meclisi birinci "tezkere"yi kabul etmese miydi Yoksa ikinci "tezkere"yi kabul mu etseydi Birini kabul etti, öbürünü reddetti de sonuçta ne değişti, birkaç günlük moral soluklanmasından başka 
     Şimdi şu hale bakın Tezkereyi mezkereyi takan mı var Bundan sonra çıksa n’olur, çıkmasa n’olur 
     Türkiye’nin her yanı savaş alanına döndü. Bir işgal havası esiyor. 
     İki ihtimal var ya ABD gizli bir "mutabakat"a dayanarak ya da "metazori", onların diliyle "difakto" olarak savaş hazırlıklarını pervasızca sürdürüyor gerisini siz düşünün, istim arkadan gelirse gelsin, diyor. 
     İkinci tezkere için Amerikan kaynaklı "savaş lobisi"nin dün dünyayı nasıl telaşa verdiğini, nasıl korku saldığını gördünüz. 
     Yerine göre şantaj ve tehditlere, yerine göre pohpohlamalara ve vaatlere pabuç bırakmayıp, kendi gücümüzün değerini bilerek, asıl şimdi onurlu bir direniş göstermenin zamanıdır. Kendine güvenen, dik duran bir Türkiye’yi Amerika göz ardı edemez. Yeter ki, önemimizi kendi elimizle yok etmeyelim, siyaset üretebilelim. 
     Sanıyor musunuz ki, Amerikan - İngiliz emperyalizminin yanında yer almak Ortadoğu’da ve dünyada Türkiye’ye huzur ve refah getirecek 
     Bir kenara yazın Amerika umduğunuzun üçte birini bile vermeyecek. Körfez Savaşı’ndan sonra olduğu gibi, yine "Savaştan çok zarar gördük. Amerika sözünde durmuyor, zararlarımızı karşılamıyor" diye yakınacaksınız. Kurduğu üslerden, işgal ettiği topraklardan tezkerede yazıldığı gibi 6 ayda değil yıllarca çıkmayacak. 
     Ya onurumuz ne olacak mı diyorsunuz 
     Önce aşağıya bakın, sonra yukarıya tarlasını, fabrikasını kiralamak için yarışanları görmüyor musunuz 
     Boşuna dememişler "paranın Allahı yoktur" diye Ya politikanın Allahı var mı 
     
Bir şiir      21 Mart, Dünya Şiir Günü. Bu yıl Ataol Behramoğlu’na Uluslararası PEN Kulüpleri Federasyonu tarafından "2003 Dünya Şiir Günü Şiir Büyük Ödülü" verildi. Behramoğlu’nu kutluyoruz. Ve tabii, tadımlık dizelerimiz, şairin "Yeni Aşka Gazel"inden Adam Yayınları, Ekim 2002 
     "Uçurumlardan geçerek gelirim sana Delice, uçarak gelirim sana İçim şarkılarla dolup taşarken Dilim dolaşarak gelirim sana Dünyaya henüz gelenden farksız Çığlık çığlık, çırılçıplak gelirim sana" 
     
     







Saddam nasıl ölecek 


Hiiiç enseyi karartmayın... 


Firmaya teslim 


Amaç çatışması 


Barış toplumu haline gelmek 


Yabancı dille eğitim 


Euroyu kim sevdi 


18 Mart’a bakın hele 


Çıkarlar öne çıkınca... 


Liderlerin deneği olduk 


Başbakan gazete okumazmış... Varsın okumasın 


Kılavuzu piyasa olanın... 


Yeni Amerikan Yüzyılı Projesi 


Harp zammı simit’ten başladı 


Gönül, ABD’yi yumuşatmak için devrede 


</TEXT>
</DOC>
