<DOC>
<DOCNO> 118434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun28.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in Le Monde'da yayınlanan makalesi... 
</HEADLINE>
<TEXT>

     Eski Devlet Bakanı, CHP İstanbul Milletvekili Kemal Derviş, Fransa'da yayımlanan Le Monde gazetesinde çıkan makalesinde, Türkiye-AB ilişkilerinde ''gerçeğin zamanının geldiğini'' belirtti. 
     Makalesinde, AB'nin sözünü tutarak Türkiye ile tam üyelik müzakereleri için tarih belirlemesini isteyen Derviş, AB'nin geri adım atarak Türkiye'yi Avrupa inşasından dışlayan bir tutum almasının, hem Türkiye, hem de Avrupa için ağır sonuçları olacağını kaydetti. Derviş, makalesinde, ''Dini kimlik refleksiyle Avrupa'nın Türkiye'yi reddetmesi, yine aynı refleksin Türkiye'de oluşmasına neden olur ve dünyada kendilerini yeni din savaşlarına hazırlayanlara haklılık verir'' diye yazdı. 
     Türkiye'nin tarihi, ekonomik ve siyasi açından AB'ye girmesinin gerekli ve AB'nin çıkarına olduğunu savunan Derviş, ''Türkiye, diğer Balkan ülkeleri kadar Avrupalı, kişi başına gelir Polonya'dakine yakın'' dedi. Derviş, Türkiye'nin Avrupa'nın diğer ülkeleri gibi özgürlüklerle yaşamak istediğini, AB'ye yakınlaşmanın bu hedefi kolaylaştıracağını belirtti. 
     





</TEXT>
</DOC>
