<DOC>
<DOCNO> 149217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/ekonomi/eko07.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakandan eleştirdiği uzmanlara gözü yaşlı gönül alma ziyareti... 
</HEADLINE>
<TEXT>

Maliye Bakanı Kemal Unakıtan, 'Raporlarının içine biraz şey katılmıştı' diyerek zan altında bıraktığı Hesap Uzmanları Kurulu İstanbul Grubu'nu ziyaretinde göz yaşlarını tutamadı 
     NEDİM ŞENER 

     AKP'ye yakın şirketler hakkında yazdıkları raporlar için, 'O raporların içine biraz şey katılmıştı' diyerek zan altında bıraktığı hesap uzmanlarını ziyaret eden Maliye Bakanı Kemal Unakıtan ziyaret sırasında gözyaşlarını tutamadı. 
     Hesap Uzmanları İstanbul Grubu'nu ziyaret eden Bakan Unakıtan, "Size laf söyletmem. Ben de bu ocakta yetiştim. Çok duygulandım Hayatım boyunca hiç böyle olmamıştım" derken engel olamadığı gözyaşlarını mendili ile sildi. 
     Bilindiği gibi Bakan Unakıtan, Vergi Barışı Yasası'nda, 20 Mart ile 31 Mart tarihi arasında verilen inceleme raporlarını yok sayan özel bir kanun ile Albayraklar gibi AKP'ye yakın isimlerin sahibi olduğu şirketleri trilyonlarca lira vergi yükünden kurtaran yasal düzenlemeyi savunurken, "Yok saydık çünkü o dönmede yazılmış raporların içine biraz şey katılmış diye bilgi geldi" demişti. 
     Unakıtan'ın, Milliyet'in ortaya çıkardığı ve Cumhurbaşkanı tarafından da veto edilen 'özel kanun' konusunda, özellikle Hesap Uzmanları'nı hedef alan açıklaması, kendisinin de görev yaptığı kurumda büyük rahatsızlık yaratmıştı. 
     
     'Laf söyletmem' 
     Açıklamasının yarattığı tepkiler üzerine daha önce "Amacım hesap uzmanlarını hedef almak değildi" diye açıklama yapan Unakıtan, dünkü ziyaretinde de uzmanlara hitap ederken, "Hesap uzmanlarına ne ben birşey söylerim ne de başkasına söyletirim' dedi. 
     Unakıtan, İstanbul Büyükşehir Belediye Başkanı Gürtuna'yı, ziyaretinde de, kanun değişikliğinde CHP'lilerin oyuna getirildikleri eleştirisinin hatırlatılması üzerine "Onu bilemem. Okuma yazma bilmiyorlar mı Kendileri okudular, imzaladılar" dedi. 
     
Ben de bu ocakta yetiştim      MUSTAFA SEVEN 

     Unakıtan, Hesap Uzmanları Kurulu İstanbul Grubu'nu ziyaret ederek gönül almak istedi. Grubun Karaköy'deki binasında toplanan hesap uzmanları ile Bakan Unakıtan'ın yaptığı toplantı duygusal bir havada başladı. Unakıtan, toplantı salonuna girişte "Herkesin elini sıkmak istiyorum" dedi. 
     


SİYASET 























</TEXT>
</DOC>
