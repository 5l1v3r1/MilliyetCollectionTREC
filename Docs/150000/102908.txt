<DOC>
<DOCNO> 102908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun22.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'da dev hamamböceği beslemek yasak. 
</HEADLINE>
<TEXT>

     Tayland'da evcil hayvan olarak sevilen dev hamamböceklerinin ithali ve damızlık olarak üretimi sağlık endişesiyle yasaklandı. 
     Halk Sağlığı Bakanı Sudarat Keyuraphun, sağlık görevlilerinin, doğal türlerinden 3 katı büyüklüğüne ulaşan ve yaklaşık 10 santimetre olabilen Madagaskar'dan ithal dev hamamböceklerinin bulundukları dükkan ve çiftliklere baskın düzenlemeye başladıklarını söyledi. 
     Sudarat, ''Bu hamamböceklerinin kamuya açık yerlere bırakılmaları halinde, çok hızlı yayılacakları ve ülkeye bilinmeyen bazı hastalıkları taşıyacakları konusunda çok endişeliyiz'' dedi. 
     Bu evcil hayvanları atmak isteyen sahiplerinin de, bakanlıkla temas kurmaları istendi. 
     





</TEXT>
</DOC>
