<DOC>
<DOCNO> 141436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yasam/yas02a.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SIKI DOSTLAR 
</HEADLINE>
<TEXT>

Beşiktaş ile Galatasaray’ın kalecileri Cordoba ile Mondragon, 17 yıllık dost. En büyük keyifleri de eşleriyle birlikte Boğaz’ın tadını çıkarmak 
     AYTEN GÖRGÜN ÖZEL 

     Rekabet sadece sahada 
     ŞAMPİYONLUĞU kovalayan Galatasaray ve Beşiktaş’ın kaleleri iki Kolombiyalıya emanet. Beşiktaş kalecisi Cordoba ile Galatasaray’ın file bekçisi Mondragon, sahadaki rekabetin aksine, dışarıda sıkı dost. İki kaleciyi Kolombiya Başkonsolosluğu "onur plaketi"yle ödüllendirdi. Davete Cordoba, eşi Monica ile Mondragon da eşi Adriana’yla geldi. İki kalecinin eşleri de iyi anlaşıyor. 
     
     Jimnastik yapıyorlar 
     PARTİ boyunca şaraplarını yan yana yudumlayan Monica ve Adriana, özellikle Boğaz’a hayran olduklarını söyledi. Tatiana 13 ve Vanessa 8 adında iki kızı olan Monica, "Zamanın çoğu çocuklarla geçiyor. Boş zamanımda jimnastik yapıyorum" diyor. Adriana ise "Çocuğumuz yok ama onlara bedel iki köpeğimiz var. Kalan zamanda jimnastik yapıyorum" diye konuştu. 
     



 YAŞAM 




















</TEXT>
</DOC>
