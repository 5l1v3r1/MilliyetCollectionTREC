<DOC>
<DOCNO> 135861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/siyaset/siy09.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair, Gül’e üsleri sordu 
</HEADLINE>
<TEXT>

Başbakan Abdullah Gül’le telefonla görüşen İngiltere Başbakanı Tony Blair, Türkiye’deki üslerden yararlanabilmek için nabız yokladı 
     ELÇİN ERGÜN Ankara 

     TBMM’den üs ve limanların modernizasyonuna ilişkin tezkerenin çıkmasının ardından İngiltere Başbakanı Tony Blair, Türkiye’deki üslerden yararlanabilmek için Ankara’nın nabzını yokladı. Başbakan Abdulah Gül ise TBMM’den çıkan tezkerenin asker bulundurmayla ilgili olmadığını, barış sürecinin h l devam ettiğini hatırlattı. 
     Blair, hafta başından bu yana yoğun diplomasi trafiği yaşayan Gül ile geçtiğimiz perşembe günü görüşmek istediğini Ankara’ya iletti. TBMM’de tezkereye ilişkin oturuma katılan Gül, Blair’den ikinci bir talebin gelmesi üzerine dün telefonla görüştü. Blair’in görüşmede Türkiye’deki üslerden ABD’nin yanı sıra İngiltere’nin de yararlanması konusunu gündeme getirdiği öne sürüldü. 
     
     Tezkereyi açıkladı 
     Gül de Blair’in bu önerisine perşembe günü TBMM’den çıkan kararın asker konuşlandırma veya geçişine yönelik izin olmadığı yanıtını verdi. 
     



 SİYASET 














</TEXT>
</DOC>
