<DOC>
<DOCNO> 114533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/eko01.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya korkutuyor Türkiye iyi yolda... 
</HEADLINE>
<TEXT>

Brezilya’da iktidara gelmesi beklenen İşçi Partisi lideri Silva’nın danışmanı IMF’yle yeniden borç müzakeresi yapacaklarını söyledi. Bunun üzerine Brezilya tahvillerinin yükselişi durdu. Türkiye’nin döviz tahvilleri ise Hazine faizinin düşmesinin etkisiyle yükselişe geçti 
     EKONOMİ SERVİSİ 

     Brezilya’da pazar günü ikinci turu yapılacak devlet başkanlığı seçimlerinde iktidara gelmesi beklenen İşçi Partisi’nin, Uluslararası Para Fonu IMF ile borç ödemeleri yeniden müzakere edeceğini açıkladı. Kredi derecelendirme kuruluşu Fitch, Brezilya’nın kredi notunu B’ye indirdi. 
     Türkiye gibi seçim günleri yaşayan ve IMF ile istikrar programı uygulayan Brezilya’da İşçi Partisi’nin devlet başkanı adayı Luiz Inacio Lula da Silva’nın danışmanı Guido Mantega’nın, IMF’ye 2003’te ödenmesi gereken 6 milyar dolarlık borcun yeniden müzakere edilebileceğini açıklaması, uluslararası piyasalarda tedirginlik yarattı. 
     
     Türkiye yükseliyor 
     Brezilya tahvillerinde geçen hafta yüzde 10’a varan hızlı yükseliş de geri döndü. İngiliz finans çevreleri, "Brezilya’nın yükselişi durdu" açıklamasını yaptı. Aynı anda Türk tahvilleri yabancı işlemcilerin lira bazlı k ğıtlara talepteki toparlanmayı izlemeleri nedeniyle değer kazandı. Finans çevreleri, "Hazine’nin önceki günkü ihalesinde üç aylık TL cinsi bonoların önceki ihaleye göre yüzde 4 düşerek yüzde 55.5 faizle satılmasının ardından Türkiye’nin döviz tahvillerinin fiyatları da yükseldi" yorumunu yaptı. 
     İşlemciler ABD ile Irak arasında sonunda bir savaşa çıkabileceğinden endişe ediyorlar ancak bu gerçekleştiği takdirde neden olacağı hasarları telafi etmek için Türkiye’ye daha fazla para akacağını da tahmin ediyorlar. 
     
308 gün vadeli bono İhale tarihi 22 Ekim 2002 İtfa tarihi 27 Ağustos 2003 Teklif tutarı 3.9 katrilyon lira Net satış 2.4 katrilyon lira Bileşik faiz Yüzde 63.9      
     
Değişken kupon faizli tahvil İhale tarihi 22 Ekim 2002 İtfa tarihi 11 Ağustos 2004 Teklif tutarı 644.1 trilyon lira Net satış 518 trilyon lira Bileşik faiz Yüzde 75.58      
     
Hazine 3 katrilyon borçlandı      Hazine, bugün yapacağı 6.5 katrilyon liralık rekor iç borç geri ödemesinin finansmanı için düzenlediği iki ihalede kamuya yapılan satışlarla birlikte toplam 3.5 katrilyon borçlandı. 
     Yapılan iki ihalede en yüksek teklif 3 katrilyon 986.2 trilyon lira ile 308 gün vadeli bonoya geldi. Hazine, ihaleye gelen teklifin yüzde 49’nu karşıladı. İhalede yıllık basit faiz yüzde 61.34, yıllık bileşik faiz ise yüzde 63.9 oldu. İhalenin itfa tarihi 27 Ağustos 2003. 
     Üç ayda bir faiz ödemeli iki yıl vadeli tahvil ihalesine ise 644.1 trilyon lirayla sınırlı bir talep geldi. Hazine tahvil ihalesinde 480.6 trilyon liralık nominal satış yaptı. Satış 107 bin 823 liralık fiyattan gerçekleştirildiği için net borçlanma 518.2 trilyon lira oldu. İhalede ilk üç aylık dönem faizi yüzde 14.95 olarak gerçekleşti. Faizin yıllık basiti yüzde 59.79, yıllık bileşiği ise yüzde 74.58 olarak hesaplandı. 
     Tahvilin itfası 11 Ağustos 2004 tarihinde gerçekleştirilecek. 
     
     Piyasada yabancı endişesi 
     Dün yapılan ihalelere gelen talebin büyük bankalardan kaynaklandığını belirten bankacılar, geçen hafta bono piyasasında aktif olan yabancı alımlarının bu ihalelerde gözlenmediğini kaydetti. Bankacılar, yabancıların hiçbir ülkede seçim tarihlerinden önce ellerinde pozisyon tutmadıklarını belirterek piyasada yabancıların heran satışa geçebileceği endişesinin oluştuğunu bildirdi. 
     



 EKONOMİ 



















</TEXT>
</DOC>
