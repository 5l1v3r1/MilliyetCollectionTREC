<DOC>
<DOCNO> 137233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/spor/ymese.html </URL>
<DATE> 2003/02/17/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Tadı kaçırdı 
</HEADLINE>
<TEXT>

     
     Neyse, Tatlı’yı kendi haline bırakıp, maça dönmek de yarar var. Ofansif ağırlıklı bir taktikle sahaya çıkan Beşiktaş, başlama düdüğüyle birlikte rakip kaleye yüklendi. Kartal’ı dörtlü savunmayla durdurmayı hedefleyen konuk takım, İlhan ve Ahmet Dursun’un golleriyle adeta şoke oldu. Ahmet Dursun ve İlhan Mansız, Kartal’ın vazgeçilmez forveti olduklarını dün bir kez daha kanıtladılar. Ancak İlhan Mansız’ın Prag öncesinde prova düşüncesiyle ikinci yarıya çıkamaması Kartal’ın "dengesini" bozdu, hem de Beşiktaş’ı kalan ikinci 45 dakikada "sıkıntıya" soktu. Kartal’ın ofansif gücünü kaybetmesi konuk takımın ekmeğine yağ sürdü. 68.dakikada Selçuk’la bir gol bulan İstanbulspor, savunma güvenliğini tamamen bıraktı, Kartal’ın kalesine yüklendi. Sergen’in kırmızı kart görmesiyle, uzatmalar dahil son yedi dakikayı on kişiyle geçen Kartal, farkı unuttu, maçı zor kurtardı. Başka bir deyişle Kartal, çarşıya pirince giderken, az kalsın evdeki bulgurdan oluyordu 
     Beşiktaş’ta aksayan futbolcuların sayısal fazlalığı dünkü sıkıntılı skorda başka bir faktör olarak önümüze çıktı. Özellikle sağ kanatta Maldaraşanu’nun yetersiz kalışı, bu kanatın verimini bir hayli düşürdü. Futbolunu her zaman zevkle izlediğimiz İbrahim’in vasat futbolu farkı getirmeyen başka bir etkendi. Orta alanda hem oyun kuruculuk görevini mükemmel yapan ve ofansa destek veren Pancu’nun oyundan alınışı, Kartal’ın gücünü düşüren başka bir unsurdu. 
     



 SPOR 
































</TEXT>
</DOC>
