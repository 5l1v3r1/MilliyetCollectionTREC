<DOC>
<DOCNO> 130406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur18.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazası... Diyarbakır'daki 15 ceset DNA ile belirlenecek 
</HEADLINE>
<TEXT>

     Diyarbakır'daki uçak kazasında yandıkları için tanınmaz hale gelen ve Diyarbakır Devlet Hastanesi Morgu'nda tutulan 15 cesedin kimliklerinin belirlenemediği, sonuçlara ancak DNA testinden sonra ulaşılabileceği bildirildi. 
     Diyarbakır Cumhuriyet Savcısı Mustafa Çelen, yaptığı açıklamada, cesetlerin tanınamayacak durumda olduğunu, DNA sonuçlarının 1 haftaya kadar ellerinde olacağını belirterek, şöyle dedi 
     ''Kazada hayatını kaybeden 15 kişinin cesetleri tanınmayacak durumda. Bugün Finlandiya Konsolosluğu'ndan gelen bir heyet de kaza sırasında uçakta bulunan Finlandiyalı'nın cesedini belirleyemedi. DNA sonuçlarının gelmesiyle tüm kimliklerin ortaya çıkacağını sanıyoruz.'' Bu arada, vatandaşları Jouni Kulmala'nın cesedini tespit etmek için gelen Finlandiyalı heyet de tespit yapamadan Devlet Hastanesi Morgu'ndan ayrıldı. 
     





</TEXT>
</DOC>
