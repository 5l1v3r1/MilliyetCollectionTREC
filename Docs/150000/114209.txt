<DOC>
<DOCNO> 114209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun23.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Katoliklerin başkenti Roma'da eşcinsel evliliği 
</HEADLINE>
<TEXT>

     İtalya'da yaşayan biri Fransa vatandaşı eşçinsel çift, bu ülkede eşcinsel evliliği geçersiz olduğu için çareyi Roma'daki Fransa Konsolosluğu'nda evlenmekte buldu. 
     Alessio De Giorgi 33 ve Christian Paniucci 37 adlı eşcinseller, Fransa'da 1999 yılında kabul edilen bir yasa çerçevesinde, Katolik dünyasının başkenti sayılan Roma'da evliliklerini ilan etti. 
     Fransa Konsolosluğu'nda, basının yoğun ilgi gösterdiği "evlilik" töreninde, eşçinsel çiftin şahitliğini Solun Demokratları partisi milletvekilleri Franco Grillini ve Gianni Vattimo yaptı. 
     İmza töreninden sonra yüzük takan eşçinsel çifti, ilk olarak aileleri ve yakınları kutladı. 
     Konsolosluk binasından çıktıktan sonra at arabasına binen De Giorgi ve Paniucci, Roma Belediye Başkanı Walter Veltroni'nin onurlarına verdiği kokteyle gitti. 10 yıllık beraberlikleri bulunduğunu söyleyen çift, Roma'da Fransız Konsolosluğu'nda evlenerek İtalyan parlamentosu ve Katolik Kilise'ne mesaj gönderdiklerini belirtti. 
     Pisa kentinde yaşayacaklarını ve yeni aldıkları bir eve taşınacaklarını ifade eden iki eşcinsel, balayı için de Sidney'e gideceklerini açıkladı. 
     Eşcinsel çiftin evlilik törenine moda, sanat, sinema ve politika dünyasından önemli isimler davet edildi. 
     Fransa'daki yasa, eşcinseller dahil beraber yaşayanların, çeşitli konularda evli olan çiftlerle aynı haklara sahip olmalarını öngörüyor. 
     





</TEXT>
</DOC>
