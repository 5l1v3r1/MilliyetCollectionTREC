<DOC>
<DOCNO> 145822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/ekonomi/eko01.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Para kaybettiniz ama orta vadede kazanacaksınız 
</HEADLINE>
<TEXT>

Türkiye’nin topraklarını ABD askerine açmamakla para kaybettiğini’ belirten ABD Savunma Bakan Yardımcısı Wolfowitz, Ancak orta vadeli kazançlar olacak’ dedi 
     YASEMİN ÇONGAR Washington 

     ABD Savunma Bakan Yardımcısı Paul Wolfowitz, Türkiye’nin topraklarını Amerikan askerlerine açmamasını "kendileri için büyük hata" diye nitelendirdi ve "Çok yanlış davrandılar. Topraklarını açsalardı, ciddi bir iktisadi destek paketiyle avantaj sağlayacaklardı" dedi. Ancak Wolfowitz, Türkiye’nin hava sahasını "karşılığında para istemeden" ABD’ye açmasının da önemli olduğunu söyledi. ABD Temsilciler Meclisi Tahsisler Komitesi Savunma Alt Komitesi’nde, Bush yönetiminin "savaş bütçesi" konusundaki sorularını yanıtlayan Wolfowitz, bu bütçede Türkiye için öngörülen 8.5 milyar dolarlık krediyi de savunmak durumunda kaldı. 
     Türkiye’nin topraklarını Amerikan askerlerine açmamasını eleştiren Wolfowitz, şunları söyledi 
     "Buna karşın, hava sahasını açmakla, yine de çok önemli katkıda bulundular. Türkiye, Irak’a komşu olan tek NATO ülkesi. Ve hava sahasından Tomahawklar atılan, B - 2’ler uçan tek NATO ülkesi. Hava sahalarını bize hiç koşulsuz açtılar. Açtıkları zaman, Bunun fiyatı da şudur’ demediler." 
     
     Irak avantajlı pazar olacak’ 
     Wolfowitz, savaşın Türkiye ekonomisini çok olumsuz etkileyeceğini, turizminin şimdiden kayıplar verdiğini belirterek, şöyle devam etti 
     "Sonuçta tekrar söylüyorum, Türkiye büyük hata yaptı. Ancak bu sözlerimi dinleyen Türk dostlarımız varsa şunu da bilsinler ki, İngiltere ve diğer müttefiklerimizle birlikte giriştiğimiz bu çabanın sonucu, orta ve uzun vadede Türkiye ve Türk ekonomisi için çok iyi olacak." 
     ABD Savunma Bakan Yardımcısı, yaptırımların kalkması ile normal ticari hayata dönecek olan Irak’ın, Türkiye için çok avantajlı bir pazar oluşturacağını belirtti., 
     
Erdoğan Tezkere defteri kapandı      ABDULLAH KARAKUŞ Ankara 

     Başbakan Tayyip Erdoğan, önceki akşam AKP MYK üyeleriyle gelişmeleri değerlendirirken, ABD askerinin Türkiye’de konuşlanması için baskı yapıldığını savunarak "Biz bu oyuna gelmeyeceğiz. Yeni bir tezkere gündemimizde yok. Biz bu defteri kapattık. Artık ekonominin düzeltilmesi için elimizden geleni yapacağız" dedi. Erdoğan, 8.5 milyar dolarlık ABD kredisiyle ilgili olarak da şunları söyledi "Psikolojik olarak iyi oldu. Bu parayla IMF görüşmelerini rahat atlatabiliriz. Ancak bizim için önemli olan kendi kaynaklarımızla ekonomiyi düzeltmek. Orman arazilerinin satışından 25 milyar dolar bekliyoruz." 
     


SİYASET 






















</TEXT>
</DOC>
