<DOC>
<DOCNO> 128581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo15.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"En başarılı teknik direktör kim " anketi... 
</HEADLINE>
<TEXT>

     Birinci Süper Futbol Ligi'nin ilk bölümünü yenilgisiz lider olarak tamamlayan Beşiktaş'ın teknik direktörü Mircea Lucescu, ilk dönemin en başarılı teknik direktörü olarak gösteriliyor. ''www.sporunsesi.com'' adresli internet sitesinin düzenlediği ve halen sürmekte olan ankete katılan 4 bin 976 kişiden bin 358'i Mircea Lucescu'ya oy vererek, Rumen teknik adamı ilk bölümün en başarılı teknik adamı olarak birinci sıraya çıkardı. 
     Ankette Mircea Lucescu, yüzde 27 oy toplayarak birinciliğini sürdürürken, ilk yarının en golcü takımlarından Gençlerbirliği'nin teknik direktörü Ersun Yanal da bin 171 yüzde 24 oy alarak, ilk bölümünün ikinci başarılı teknik adamı olarak gösterildi. 
     
     RIZA ÇALIMBAY 3. SIRADA 
     UEFA Kupası'na tarihinde ilk kez katılan Denizlispor'u 4. tura kadar çıkarma başarısı gösteren Teknik Direktör Rıza Çalımbay ise ankete katılanlar tarafından 3. başarılı çalıştırıcı olarak değerlendirildi. 
     Rıza Çalımbay, katılımcılardan 892 oy yüzde 18 alarak ankette 3. sırada yer aldı. 
     Bu arada, ilk yarıda zaman zaman sorunlar yaşayan, ancak Beşiktaş'ın ardından ligin ilk bölümünü 2. sırada tamamlama başarısı gösteren Galatasaray'ın teknik direktörü Fatih Terim, aldığı 770 oyla yüzde 15 4. sırada, Trabzonspor'un çalıştırıcısı Samet Aybaba da 711 oy yüzde 14 ile 5. sırada bulunuyor. 
     
     WERNER LORANT SON SIRADA YER ALDI 
     Ankette, Fenerbahçe'nin eski teknik direktörü Werner Lorant, sadece 74 oy alarak başarısız teknik adamlar arasında gösterildi. 
     Fenerbahçe'nin Diyarbakırspor ile yaptığı maç sonrası görevine son verilen Lorant, ankette sadece 74 oyla yüzde 1 sıralamada en son sırada yer alıyor. 
     





</TEXT>
</DOC>
