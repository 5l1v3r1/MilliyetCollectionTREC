<DOC>
<DOCNO> 135150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/siy05.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Arınç bize hakaret etti 
</HEADLINE>
<TEXT>

8. Ceza Dairesi üyeleri, Erdoğan kararını "Siyasi davaya hukuki kılıf uyduruldu" şeklinde yorumlayan TBMM Başkanı Bülent Arınç’a tepki gösterdiler 
     GÖKÇER TAHİNCİOĞLU Ankara 

     Yargıtay 8. Ceza Dairesi üyeleri, AKP lideri Recep Tayyip Erdoğan’ın milletvekili olamayacağına ilişkin verdikleri kararı "Siyasi davaya hukuki kılıf uyduruldu" diye eleştiren TBMM Başkanı Bülent Arınç hakkında tazminat davası açtı. 
     Bu dava nedeniyle h kimleri "menfaat sağlamakla" suçlayan Arınç’ın avukatı Mustafa Everdi hakkında da suç duyurusunda bulunan 8. Daire üyeleri, Adalet Bakanlığı soruşturmaya izin vermeyince Danıştay’a başvurdu. 
     TCK’nın 312. maddesinden sabıkası bulunan Erdoğan, 8. Daire’nin adli sicil kaydının silinemeyeceğine karar vermesi nedeniyle seçimde aday olamadı. 
     Arınç, bir gazeteye yaptığı açıklamada, Daire’nin kararını "Siyasi davaya hukuki kılıf uyduruldu" diye eleştirdi. Bunun üzerine 8. Daire üyesi beş h kim, Arınç hakkında 4’er milyar liralık tazminat davası açtı. H kimler dava dilekçesinde Arınç’ın açıklamasını kastederek, "Kılıf sözcüğü yolsuz bir işe bulunan sudan gerekçe’ anlamına gelir ve hakaret anlamı taşır" dedi. 
     
     Avukat için suç duyurusu 
     Everdi ise cevap dilekçesinde "Üyelerin, eleştirilere karşı tazminat davası açması, kendi irade ve kararlarından menfaat sağlamaya yönelik, h kimlik mesleği ile bağdaşmayan bir taleptir" iddiasında bulundu. 
     H kimler bunun üzerine Everdi hakkında da suç duyurusunda bulundu. Avukatlık Kanunu uyarınca Adalet Bakanlığı’ndan soruşturma izni isteyen Ankara Başsavcılığı, bakanlıktan olumsuz yanıt aldı. Üyeler, ret kararının iptali için Danıştay’a başvurdu. Danıştay iptal kararı verirse, Everdi hakkında soruşturma açılacak. 
     
AKP Yönetimi Adayımız Erdoğan      ABDULLAH KARAKUŞ Ankara 

     AKP Merkez Yönetim Kurulu MYK , yenilenecek Siirt seçimlerinde Genel Başkan Recep Tayyip Erdoğan’ın milletvekili adayı olarak gösterilmesi kararı aldı. Erdoğan da dün kabul ettiği Siirt heyetine aday olacağı mesajını verdi. Yüksek Seçim Kurulu’nun YSK Siirt birinci sıradan istifa eden Mervan Gül’ün yerine yeni bir aday bildirilmesine yönelik yazısını ele alan MYK, Gül’ün yerine YSK’ya yarın Erdoğan’ın isminin bildirilmesine karar verdi. 
     Erdoğan da dün TBMM’de Siirt’ten gelen bir grup oda başkanını kabul etti. Oda başkanlarının "Siirt halkı sizi bekliyor" demesi üzerine Erdoğan, "Hayırlısı olsun. Yarın açıklanacak" dedi. 
     Heyet adına yapılan açıklamada ise "Erdoğan’ın Siirt’ten aday olacağını açıklaması, hemşerilerimiz nezdinde beklenen bir karar olarak algılanmış ve yiğit düştüğü yerden kalkar’ sözünü Siirt gündemine oturtmuştur. Biz Erdoğan’ın yanında yer alacağız ve demokrasi alanında Siirtliler olarak bir ilke imza atacağız" denildi. 
     
     



 SİYASET 


















</TEXT>
</DOC>
