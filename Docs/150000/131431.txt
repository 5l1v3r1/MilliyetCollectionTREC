<DOC>
<DOCNO> 131431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sondun07.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüks transatlantiğinde hamam böceği krizi... 
</HEADLINE>
<TEXT>

     Dünyanın en lüks yolcu gemilerinden Queen Elizabeth-2 transatlantiğinde Amerikan sağlık makamlarınca yapılan araştırmada, çok sayıda hamamböceğine rastlandı. 
     Miami'de bulunan gemide rutin incelemeler yapan sağlık yetkilileri, hamamböcekleriyle larvalarının yanı sıra mutfaklarda ve yemekle ilgili bölümlerde sağlık kurallarına aykırı çok sayıda malzemeye rastlandığını açıkladı. 
     Hamamböceklerinin ''İngiltere Prensesi'' adlı mutfakta ve malzeme dolaplarında görüldüğü, buz yapımında kullanılan cihazlarla bulaşık makinelerinde artıklara rastlandığı belirtildi. 
     Tereyağı, et, sebze gibi yiyeceklerin bir kısmının sağlıksız ortamlarda muhafaza edildiğini tespit eden denetçiler, çatal-kaşık takımlarının bakımında temizlik kurallarına yeterince uyulmadığını belirlediler. 
     1500 yolcu kapasiteli Queen Elizabeth-2 transatlantiği, 34 yıl önce hizmete girmişti. 
     





</TEXT>
</DOC>
