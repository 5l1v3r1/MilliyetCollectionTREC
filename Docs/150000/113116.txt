<DOC>
<DOCNO> 113116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur03.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen kafa karıştırdı Türkiye soru işareti 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, Türkiye'nin AB'ye katılım sürecini "soru işareti" olarak nitelendirdi. 
     Belçika'nın "Le Soir" gazetesine demeç veren Verheugen, AB'nin 10 adayı tam üye olarak bünyesine almasından sonra sıranın kimlere geleceğinin sorulması üzerine şu yanıtı verdi 
     "Bulgaristan ve Romanya belki 2007'de... Sonra, sadece soru işaretleri var. Türkiye Balkanlar Daha sonra, genişleme bir süre duracak. O zaman Rusya, Kafkaslar, Kuzey Afrika soruları gündeme gelecek. Ben, genişlemeden sorumlu komiser olarak hayal gücümün sınırlarına ulaştığımı düşünüyorum." AB üyelerinin sayısının tek genişleme hareketiyle 25'e çıkarılmasının büyük etkilerinden söz edilmesi üzerine Verheugen, "Katılacak 10 ülkenin toplam nüfusu 75 milyon. Eğer Romanya, Bulgaristan ve Türkiye de katılıma davet edilselerdi, büyük etkilerden söz edilebilirdi" dedi. 
     Verheugen, genişlemenin bir kabusa dönüşmesi olasılığının düşük olduğunu da savunarak "Ancak, siyasi, mali ve ekonomik riskler var. Bu riskler, genişleme gerçekleşmezse daha da büyük olur" diye konuştu. 
     





</TEXT>
</DOC>
