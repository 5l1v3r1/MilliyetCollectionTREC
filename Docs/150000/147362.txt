<DOC>
<DOCNO> 147362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/ekonomi/eko01.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kış ve savaş enflasyonu 
</HEADLINE>
<TEXT>

Tüketici fiyatlarında yüzde 3.1, toptan eşyada yüzde 3.2 olan mart enflasyonu, tarım, döviz kuru ve petrol fiyatlarındaki artışla beklentilerin üzerinde gerçekleşti 
     EKONOMİ SERVİSİ 

     Devlet İstatistik Enstitüsü DİE , mart ayında, bir önceki aya göre toptan eşya fiyatlarının TEFE yüzde 3.2, tüketici fiyatlarının TÜFE yüzde 3.1 arttığını açıkladı. Beklentilerin üzerinde gerçekleşen bu oranlar, tarım ve gıda fiyatlarındaki mevsimsel yükselişin yanı sıra savaş ortamında petrol ve döviz kurunun yükselişe geçmesinden kaynaklandı. 
     Üç aylık enflasyon TEFE’de yüzde 12.4, TÜFE’de yüzde 8.2 oldu. Mart ayı itibariyle yıllık enflasyon ise TEFE’de yüzde 35.2, TÜFE’de yüzde 29.4. Mart ayı itibarıyla 12 aylık ortalamalara göre yıllık enflasyon da TEFE’de yüzde 39.4, TÜFE’de yüzde 35.5 olarak hesaplandı. Çekirdek enflasyon olarak adlandırılan özel sektör imalat sanayinde fiyat artışı ise yüzde 1.6 düzeyinde gerçekleşti. 
     TÜFE’deki yüzde 3.1’lik artışın 2,1’i gıda, içki, tütün, 0,4’ü konut, 0.1’i ev eşyası, 0.1’i sağlık, 0.2’si ulaştırma, 0.1’i lokanta, pastane ve otel grubundan, 0.1’i de çeşitli mal ve hizmetler grubundan kaynaklandı. 
     
     Petrol yüzde 10 pahalandı 
     Martta tüketici fiyatlarındaki en yüksek artış yüzde 3.9 ile Güneydoğu’da gerçekleşti. Ürün bazında ise en fazla fiyat artışı yüzde 43.9 ile karnıbaharda yaşandı. 
     Karnıbaharı yüzde 26.1 ile ıspanak, yüzde 15.5 ile belediye otobüs ücreti izledi. TEFE’de de bir önceki aya göre en fazla fiyat artışı yüzde 97.4 ile patlıcan, yüzde 37.6 ile sivri biberde görüldü. Ham petrolün fiyatında ise yüzde 10.4 artış yaşandı. 
     
     Giyim ucuzladı 
     Mart ayında en fazla fiyat düşüşü yüzde 5.6 ile mantoda görülürken, fiyatı gerileyen diğer ürünler de şöyle 
     Kazak erkek yüzde 4.5, bot kadın yüzde 3.6, palto yüzde 3.3, gömlek erkek yüzde 2.6, pantolon erkek yüzde 2.2, ceket erkek yüzde 2. 
     
Özel sektör zamları önde      Mart ayındaki yüzde 3.2’lik toptan eşya fiyatlarındaki artışın 0.4’ü devlet sektöründen, 2.8’i de özel sektördeki fiyat artışlarından kaynaklandı. Sektörler itibariyle de yüzde 3.2’lik artışın 1.8’i tarım, avcılık, ormancılık ve balıkçılık sektöründen, 0.1’i madencilik ve taşocakcılığı sektöründen, 1.3’ü de imalat sanayi sektöründen kaynaklandı. 
     
Enflasyonda geçmiş değil, beklenti önemli      IMF uzmanlarına göre Türkiye’de geleceğe dönük enflasyon beklentisi, geçmişe endeksli enflasyondan daha önemli. IMF Araştırma Bölümü’nden Oya Celasun, R. Gaston Gelos ve Alessandro Prati tarafından hazırlanan, Türkiye’de enflasyonun düşürülmesi süreci çalışır mı ’ isimli raporda, yüksek enflasyon düşürülürken, ekonomik erozyondan sakınmanın, en önemli sorunlardan biri olduğu belirtildi. Çalışmada, kurumların ileriye bakmaları, sıkı mali politikaların kredibilitesi olması halinde, gerçek ve beklenen enflasyonun hızla yeni rejime uyacağı ve maliyetin düşük olacağı ifade edildi. Sürekli yüksek düzeyde olmasına karşın enflasyonun hiç bir zaman patlamadığı Türkiye’yi ideal bir araştırma alanı olarak gören uzmanlar kredibilitesi olan bütçe bütünlüğünün, enflasyonun indirilmesinde anahtar rol oynama olasılığı bulunduğu belirtildi. 
     


SİYASET 





















</TEXT>
</DOC>
