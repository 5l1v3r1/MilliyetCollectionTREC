<DOC>
<DOCNO> 109575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/dunya/dun01.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tapınakta katliam 
</HEADLINE>
<TEXT>

Hindistan’ın Gucarat eyaletinde bir Hindu tapınağını basan iki İslamcı terörist, dokuzu çocuk 31 kişiyi katledip 70’ini de yaraladıktan sonra ölü ele geçirildi 
     DIŞ HABERLER SERVİSİ 

     Hindistan’ın batısındaki Gucarat eyaletinin başkenti Gandinagar’da bir Hindu tapınağını basan silahlı 2 kişi rastgele ateş açıp el bombası atarak aralarında 9 çocuk ve kadınların da bulunduğu 28 kişiyi öldürdü. 
     70 kişinin yaralandığı olayda, 2 saldırgan "Siyah Kedi" olarak bilinen seçkin Hint komandolarının düzenlediği operasyonda ölü ele geçirildi. Askerlerle saldırganlar arasında 14 saat süren çatışmada, bir komando ve 2 polis de öldü. Saldırıyı daha önce adı duyulmamış İslamcı Tehrik - i - Kasas İntikam Hareketi Örgütü’nün üstlendiği bildirildi. Güvenlik yetkilileri, öldürülen 2 saldırganın üzerinde, saldırıyı bu örgütün üstlendiğine dair Urdu dilinde yazılmış iki mektup bulunduğunu belirttiler. 
     Hindu ve Müslüman nüfusun çok olduğu Gucarat ve diğer eyaletlerde güvenlik önlemleri artırılırken, bölgeye 3 bin kişilik takviye birlikleri gönderildi. 
     Yeni bir Hindu - Müslüman çatışmasının patlak vermesinden korkulurken yetkililer, halka sük net çağrısı yaptılar. Gucarat’ta bu yıl başında çıkan dini çatışmalarda yüzlerce kişi ölmüştü. 
     



 DÜNYA 












</TEXT>
</DOC>
