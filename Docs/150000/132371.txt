<DOC>
<DOCNO> 132371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun06.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da trafik kazası 20 ölü, 20 yaralı... 
</HEADLINE>
<TEXT>

     Mısır'ın doğusunda bir yolcu otobüsünün devrilmesi sonucu 20 kişinin öldüğü, 20 kişinin yaralandığı bildirildi. 
     Polis yetkilileri, Şarmeşşeyh kentindeki Sinai adlı dinlence yerinden Taba kentinde bulunan Kızıldeniz adlı dinlence yerine yolcu taşıyan otobüsün, aşırı hız nedeniyle şoförün kontrolü kaybetmesi sonucu devrildiğini belirttiler. 
     Otobüste 45 Mısırlı yolcu bulunduğunu kaydeden polis yetkilileri, yaralıların çevredeki hastanelere kaldırıldığını ifade ettiler. 
     Polis yetkilileri, yeterli trafik kontrolü olmaması ve yolların bakımsızlığı nedeniyle sık sık trafik kazalarının meydana geldiği Mısır'da, bu kazalarda her yıl ortalama 6 bin kişinin yaşamını yitirdiğine dikkati çekiyorlar. 
     





</TEXT>
</DOC>
