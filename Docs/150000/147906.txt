<DOC>
<DOCNO> 147906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/soneko05.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta üç ayrı ihale düzenleyecek... 
</HEADLINE>
<TEXT>

     Hazine, bu hafta 126 gün vadeli bono, 182 gün vadeli iskontolu bono ile 385 gün vadeli iskontolu tahvil olmak üzere, 3 ayrı ihale düzenleyecek. 
     Hazine Müsteşarlığı'ndan yapılan açıklamaya göre, yarın düzenlenecek 126 gün vadeli hazine bonosunun valör tarihi 9 Nisan 2003 Çarşamba, itfa tarihi de 13 Ağustos 2003 olarak belirlendi. 
     Söz konusu ihale TRB130803T12 tanımlı senedin yeniden ihracı olacak. 
     
     SALI GÜNÜ İKİ İHALE BİRDEN 
     Hazine, 8 Nisan 2003 Salı günü ise iki ihale birden düzenleyecek. 
     Valör tarihleri 9 Nisan 2003 Çarşamba olan ihalelerden 182 gün vadeli Türk Lirası cinsinden iskontolu hazine bonosunun itfa tarihi 8 Ekim 2003 olarak belirlenirken, bu ihale TRB081003T15 tanımlı senedin yeniden ihracı olacak. 
     Aynı gün yapılacak diğer ihalede ihraç edilecek olan 385 gün vadeli Türk Lirası cinsinden iskontolu devlet tahvili ihalesinde ise itfa tarihi 28 Nisan 2004 olarak belirlendi. 
     Hazine, Piyasa Yapıcılığı Sistemi çerçevesinde söz konusu ihaleler için değişim işlemine konu geri alınacak devlet iç borçlanma senetlerine DİBS ilişkin fiyat listesini de açıkladı. 
     
     SON İHALELERDE DURUM 
     Öte yandan Hazine Müsteşarlığı'nın en son 18 Mart 2003'de yaptığı iki ihaleden biri olan 147 gün vadeli iskontolu bono ihalesinde bileşik faiz yüzde 55.47, diğeri olan 350 gün vadeli ihalede de yüzde 59.95 olmuştu. 
     İhalelerde nominal satış tutarı 147 gün vadelide 975.1 trilyon liralı 350 gün vadeli iskontolu bonoda ise 4 katrilyon 96.4 trilyon lira düzeyinde gerçekleşmişti. 
     





</TEXT>
</DOC>
