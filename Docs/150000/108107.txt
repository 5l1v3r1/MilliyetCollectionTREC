<DOC>
<DOCNO> 108107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sonspo05.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor Toto'nun yeni oyunu ''Gol 7'' sporseverlerle buluştu... 
</HEADLINE>
<TEXT>

     Spor Toto'nun yeni oyunu ''Gol 7'' sporseverlerle buluştu. 
     Spor Toto Teşkilat Müdürlüğü'nden yapılan yazılı açıklamada, mevcut on-line sisteminde 15 Eylül'den itibaren oynatılmaya başlayan ''Gol 7'' oyununun, toto kuponunda yer alan 17 maç arasından yapılacak kura çekimi sonunda belirlenecek 7 karşılaşmada her 2 takımın da gol toplamının tahmin edilmesi oyunu olduğu belirtildi. 
     Açıklamada, değerlendirmeye alınacak 7 maçın, maç sonuçları belli olduktan sonra her hafta pazar günleri teşkilat binasında yapılacak kura çekilişiyle belirleneceğini, çekişin ise TV'den canlı olarak yayınlanacağına yer verildi. 
     İştirakçilerin, büyük ikramiyeyi kazanmak için 7 karşılaşmanın ayrı ayrı gol toplamını kuponlarında doğru tahmin etmeleri gerekirken, 6, 5, 4 ve 3 maçın gol toplamlarını tutturanlar da ikramiye almaya hak kazanacak. 
     İlk hafta büyük ikramiyesi 1 trilyon lira olan ''Gol 7'' oyununun kolon ücreti ise 200 bin lira olarak belirlendi. 
     





</TEXT>
</DOC>
