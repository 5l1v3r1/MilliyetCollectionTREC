<DOC>
<DOCNO> 130389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur01.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, iran'da... 
</HEADLINE>
<TEXT>

     Başbakan Abdullah Gül, Irak sorununun barışçı yollardan çözümü amacıyla başlattığı ve 5 ülkeyi kapsayan gezisinin son durağı olan İran'a geldi. 
     Başbakan Gül'ü İran'a getiren özel ATA uçağı, yerel saatle 11.00'de Mehrabad Havaalanı'na indi. 
     Gül'ü burada İran Yol ve Ulaştırma Bakanı Ahmed Hürrem ve Dışişleri Kıdemli Bakan Yardımcısı Muhsin Eminzade karşıladı. 
     Karşılamada Türkiye'nin Tahran Büyükelçisi Selahattin Alpar da hazır bulundu. 
     Mehrabad Havaalanı'ndan Sadabad Konukevi'ne geçen Başbakan Gül'ü, burada Cumhurbaşkanı Birinci Yardımcısı Muhammed Rıza Arif resmi törenle karşıladı. Tören sırasında iki ülkenin milli marşları çalındı. 
     Başbakan Gül ve Cumhurbaşkanı Birinci Yardımcısı Arif iki ülke heyetleri arasındaki görüşmelere başkanlık edecekler. 
     





</TEXT>
</DOC>
