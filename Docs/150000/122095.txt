<DOC>
<DOCNO> 122095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/yilmaz.html </URL>
<DATE> 2002/12/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TOBB, TÜSİAD ve AKP 
</HEADLINE>
<TEXT>

     Türkiye Odalar ve Borsalar Birliği’nin Brüksel’de gerçekleştirdiği Türkiye Platformu’nun son durağı Brüksel’di. 
     Marmara Araştırmalar Vakfı Başkanı Akkan Suver hareketliydi Belçika Dışişleri Bakanı’nı özel olarak ziyaret etti. Suver’deki hareketlilik devam edecek, Dokuzuncu Cumhurbaşkanı Süleyman Demirel ile Balkan Ülkeleri Cumhurbaşkanları’ toplatısına katılıp, AB lobisi yapacaklar. Demirel de turlara bir yerinden eklemlenmiş olacak. 
     Müstakil Sanayiciler ve İşadamları Derneği Başkanı Ali Bayramoğlu’na TÜSİAD gibi sizin de yabancı sermayeden üyeniz var mı’ sorusunu sormak aklıma geldi, "Yok ama bizim üyelerimize katkı sağlayacağını düşündüğümüz bir müracat olursa değerlendiririz" dedi. Aklıma HSBC geldi, Müracat etse alır mısınız’ dedim, "Çok büyük, biz ona ne vereceğiz" yanıtını verdi. Haklı ya, faiz verecek değiller... 
     
     Kuzu kuzu kabul edecekler’ 
     Bayramoğlu’nu bulmuşken, hükümete önerdikleri iç borçların para basılarak ödenmesi fikrinin kabul görmediğini hatırlattım, "Kuzu kuzu kabul edecekler" yorumun yaptı. "Kuzu, kuzu..." Anlamadım. 
     Türkiye İhracatçılar Meclisi Başkanı Oğuz Satıcı ekibin en moralli üyelerindendi, AKP lideri Erdoğan ile 9 AB ülkesi gezmiş, bol bol olumlu hava tenefffüs etmiş gözüküyordu. Gözlerim büyük patronları aradı, yoktular. TÜSİAD adına Yönetim Kurulu Üyesi Oktay Varlıer katılmıştı ama Brüksel Temsilcisi Bağadır Kaleağası yoktu. 
     
     AKP’ye yüzde 78 
     Dönüşte TOBB Başkanı Rifat Hisarcıklıoğlu ile sohbet etme fırsatı buldum. Önce O sordu "AKP’yi nasıl buluyorsun " Sivil toplumla birlikte hareket edeceklerini açıklamışlardı ama sizinle görüş alışverişinde bulunmadan acil olarak eylemlerini açıkladılar’ dedim. Hisarcıklıoğlu gözleri ile yorumumu onayladı ve ekledi "Uzmanlarımız planı değerlendiriyor. Biz de İzleme Komitesi kurduk, uygumaları değerlendireceğiz." 
     Benden bir yorum daha "Kıbrıs, Başbakanlık, Anayasa ve ekonomik paket ile ile ilgili farklı değerlendirmeler yapıyorlar çok hazırlı değiller galiba..." 
     Hisarcıklıoğlu tam tersini söylüyor "Hazırlıkları oldukça kapsamlı. Teknik kadro iyi hazırlanmış. AKP’nin kamu reformu paketini üniversiteden hocalara incelettik, yüzde 78 puan verildi. CHP’nin aynı raporuna ise yüzde 44 başarı puanı verildi." CHP’nin bu kadar düşük başarı puanı almasını anlamak Hisarcıklıoğlu için de şaşırtıcı olmuş ki, parti yöneticeleri ile görüşmüş, aldığı yanıt "Bizde Kemal Derviş var, O ne yapacağını biliyor, onun için detaylandırmadık..." 
     
     AB’de ilanlı hafta 
     TÜSİAD ile geçtiğimiz günlerde Kopenhag’a gitmiş ve AB ülkelerinde dağıtılmak üzere hazırladıkları kitapcıkları görmüştüm. 1 milyon dolarlık tanıtım kampanyası önümüzdeki hafta sonunda AB’nin başkentlerinde duvarlara taşınacak. TÜSİAD’ın önderliğinde başlanılan bu çalışmaya TOBB ve Türkiye Seyahat Acentaları Birliği de TÜRSAB katılıyor. Yabancı Sermaye Derneği ayrıca Avrupa’nın yüksek tirajlı gazetelerinde ilanlar verecek. TÜRSAB Başkanı Başaran Ulusoy, hazırlıklı gelmişti İnanç Turizmi etkinliklerin çok şık bir kitap haline getirmiş, dağıttı. TÜRSAB’ın kitapla mesajı açık Türkiye dinler mozaiği... 
     
     TÜSİAD’da seçimli kurul 
     İki arada bir derede kulisler de yaptık. TÜSİAD ocak ayında genel kurula gidiyor, başkanını ve yönetim kurulunu yenileyecek. 12 Aralık’ta Kopenhag yerine, Yüksek İstişare Konseyi toplantısı için Ankara’da olacak olan TÜSİAD, ilk değişim sinyallerini belki de burada verecek. 
     Demokrasi evet ama derneklerin demokratikliği tartışılmayacak mı Tartışılacak. TÜSİAD üyesi ve CHP milletvekili adayı Tuğrul Erkin ilk sesli düyünenlerden. TÜSİAD yönetiminin adeti, seçim döneminde tek liste hazırlanır ve üyelere gönderilir. Yani seçileceklerin isimleri bildirilir. Önerisi olan bu mektuba ilave edebilir ama bu teklif genel kurula getirilmez. Erkin diyor ki "Genel Kurul’da bir üye kalkıp adaylığını açıklarsa, düzen değişir." Göreceğiz... 
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
