<DOC>
<DOCNO> 138578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur02.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikte TRT payı düşürüldü... 
</HEADLINE>
<TEXT>

     Bakanlar Kurulu, elektrik enerjisi gayri safi satış hasılatı üzerinden Türkiye Radyo Televizyon Kurumu'na TRT ayrılan yüzde 3.5 tutarındaki payı, yüzde 2'ye indirdi. 
     Bakanlar Kurulu'nun konuya ilişkin kararı, Resmi Gazete'nin bugünkü sayısında yayımlanarak, yürürlüğe girdi. 
     TRT'ye ayrılan payın yeniden belirlenmesine ilişkin Karar'ın yürürlüğe konulması, 4628 saylılı Elektrik Piyasası Kanunu'nun geçici 3'ncü maddesi ile 3093 sayılı Türkiye Radyo-Televizyon Gelirleri 
     Kanunu'nun 4'ncü maddesine göre, Bakanlar Kurulu'nca 22 Ocak 2003 tarihinde kararlaştırıldı. 
     Kararnamenin ekli kararında da elektrik üretimi, dağıtımı ve ticaretini yapmayı yetkili kılınan kurum, kuruluş ve işletmeler tarafından nihai tüketiciye satılan enerjiden elde edilen gayri safi satış hasılatı üzerinden TRT'ye intikal ettirilen yüzde 3.5 oranı tutarındaki payın, yüzde 2 olarak belirlendiği kaydedildi. 
     





</TEXT>
</DOC>
