<DOC>
<DOCNO> 101980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/spo03.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKAN Terim’den döndü 
</HEADLINE>
<TEXT>

Yıldız golcünün, yeniden Galatasaray’a transfer olması için kurmaylarına önce "Tamam" diyen ünlü hocanın, daha sonra kararını değiştirdiği bildirildi 
     HALİL ÖZER 

     Özel toplantı 
     HAKAN Şükür’ün, yeniden Galatasaray’a gelişinin Teknik Direktör Fatih Terim’den döndüğü ortaya çıktı. Sarı - Kırmızılı ekibin teknik adamlarının, santrfor arayışları sırasında Hakan Şükür için aralarında özel bir toplantı yaptıkları öğrenildi. Fatih Terim’in, oldukça uzun ve geç saatlere kadar süren zirve sırasında bir ara yıldız oyuncunun transferine onay verdiği, ancak birdenbire fikir değiştirerek kararından vazgeçtiği bildirildi. 
     
     Polemik korkusu 
     TERİM’İN son anda karar değiştirmesinin ardında, Hakan Şükür hakkında Dünya Kupası sırasında yaratılan polemiklerin yattığı ifade edildi. Terim’in, bu polemiklerin Galatasaray’a da yansımasından çekindiği, bu yüzden Hakan’ın yuvaya dönüşüne vize vermediği ileri sürüldü. Başkan Özhan Canaydın, daha önce Fatih Terim ile yaptığı görüşmede, yıldız golcünün transferinin kendileri açısından sakıncası olmadığını bildirmiş, kapıyı açık bırakmıştı. 
     
     Yine para sorunu 
     HAKAN Şükür’ün, Galatasaray’a dönememesinin faktörleri arasında özellikle para konusundaki tavrının yer aldığı belirtildi. Milli golcünün, Cim - Bom’a gelmek için eskisi gibi davrandığı ve alacağı para miktarı ile ödeme planlarının hemen belirlenmesini istediği öğrenildi. Eski bir Sarı - Kırmızılı yönetici "Hakan inadını bırakıp, Terim’e gitse, Ben buraya para için gelmeyeceğim. Sadece futbol oynamak istiyorum’ dese bu iş bitecek" ifadesini kullandı. 
     
DJALMINHA gündemde ama DEPORTIVO öfkeli      MEHMET ÇİFTÇİ 

     GALATASARAY, Deportivolu Djalminha için yeniden temasları başlatırken, İspanyol kulübü sert bir açıklama yaptı. Deportivo Başkan Yardımcısı Eduardo Lopez, "Bundan sonra aracılar kanalıyla görüşme yapmayacağız. Galatasaray’ın daha önce Djalminha, Makaay, Pandiani ve Abreu’yu transfer etme girişimleri olmuştu. Hepsi başarısız oldu. Galatasaray futbolcu almak istiyorsa, direkt bizimle temasa geçsin. Çünkü işin ciddiyeti kayboluyor" dedi. 
     DJALMİNHA ise Sarı - Kırmızılı forma giymeye h l sıcak baktığını söyledi. Brezilyalı oyuncu, iki ay önceki girişimin neden sonuçsuz kaldığını anlayamadığını belirtti, "İstiyorlarsa, hazırım" dedi. Bu arada Galatasaray’ın çok sayıda Deportivolu oyuncuyla ilgilenmesi üzerine futbolcuların idman sahasında yabancı birini gördükleri zaman, "öBakın, yine Galatasaray’dan biri bizi almaya geliyor" diye espri yaptıkları da bildirildi. 
     
Hakan Ünsal ısrarı      GALATASARAY, eski futbolcusunu takıma yeniden kazandırmak için ısrarını sürdürüyor. Blackburn Rovers’tan bonserviste indirim isteyen Sarı-Kırmızılılar "Ret" yanıtını aldılar. İngilizler’ın, Hakan Ünsal’ı geri vermek istemediği, ancak Galatasaray’ın bu transfer konusundaki temaslarını kesmediği bildirildi. Bu arada dün futbolcuların şampiyonluk primleri dağıtıldı. 
     



 SPOR 




























</TEXT>
</DOC>
