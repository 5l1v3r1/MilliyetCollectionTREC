<DOC>
<DOCNO> 143969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko55.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ve Babacan Brüksel'e gitti 
</HEADLINE>
<TEXT>

     Devlet Bakanı Ali Babacan, dün ve önceki gün yaptığı açıklamalarla piyasayı yanıttığı şeklindeki yorumlara açıklık getirerek, ''Hangi gün ne açıkladıysak o andaki gerçekleri yansıttı'' dedi. 
     Dışişleri Bakanı ve Başbakan Yardımcısı Abdullah Gül ile birlikte AB zirvesine katılmak üzere Brüksel'e giden Babacan, Esenboğa Hava Limanı'nda basın mensuplarına son günlerdeki gelişmeler hakkında açıklamalarda bulundu. 
     ABD'nin Irak operasyonu konusundaki gelişmelerin hergün her saat farklı bir şekil aldığını hatırltan Bakan Babacan, konuşmasına şöyle devam etti 
     ''Biliyorsunuz ABD'nin Irak operasyonu konusundaki gelişmeler özellikle savaşın yaklaştığı dönemde son derece dinamik bir sürece girmişti. Özellikle son 48 saat, son 24 saat içerisinde çok sık görüşmeler oldu. Ve her an gerçeklerin değiştiği bir dönemdi bu... Önemli olan burada şu, hangi gün ne açıkladıysak o andaki gerçekleri yansıttı. Bunun da daha farklı olduğunu düşünmek zaten yersiz.'' Bu çok önemli ve hassas dönemde bütün gelişmeleri çok yakından takip ettiklerini, pisaları çok yakından takip ettiklerini anlatan Babacan, ''Zaten gerekli tedbirler gerekli zamanlarda alınıyor. Daha sonra daha farklı tedbirler de olabilir. Bu tedbirlerin hepsi piyasa kuralları çerçevesinde olacaktır'' diye konuştu. 
     Ekonomi yönetiminin tüm birimlerinin Hazine'nin, Merkez Bankası'nın, üst kurulların hepsinin güzel bir uyum içerisinde çalışmakta olduğunu ifade eden Babacan, karşılarına çıkacak tüm senaryolarla ilgili çalışmaları da haftalar önceden yaptıklarını söyledi. 
     Bakan Babacan, senaryolarla ilgili önlemlerin de zamanı geldikçe alındığını ve alınmaya devam edeceğini vurguladı. 
     ''Somutlaşan bazı tedbirler olacak mı '' şeklindeki soruya Babacan, ''Zamanı geldikçe açıklanacak'' yanıtını verdi. 
     Babacan, ''Yurtdışında çalışan vatandaşlardan kaynak yaratmak gibi bir proje var mı '' şeklindeki başka bir soruya karşılık da, ''Çok proje var bunların kimisi çok kısa vadeli. Belki de haftalarla ifade edilecek vadeler söz konusu. Kimisi daha uzun vadede... Bunların hepsi zamanı geldikçe açıklanacak'' dedi. 
     ''Tezkere geçti, ABD Hazine Bakanlığı yetkilileri ile herhangi bir görüşmeniz oldu mu '' şeklindeki soruya ''Herşey zamanı gelince açıklanacak'' yanıtını verdi. 
     





</TEXT>
</DOC>
