<DOC>
<DOCNO> 124036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sontur27.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında silahlar konuştu, 1 kişi öldü, 2 çocuk yaralı 
</HEADLINE>
<TEXT>

     Hatay'ın İskenderun İlçesi'nde, iki grup arasındaki karşılıklı tüfeklerin ateş edildiği olayda 1 kişi öldü, sokakta oynayan 2 çocuk yaralandı. 
     Emniyet Müdürlüğü yetkililerinden alınan bilgiye göre, Buluttepe Mahallesi'nde meydana gelen olayda, Bekir Y. 28 , motosikletinin çalınmasından sorumlu tuttuğu Mehmet Y. 32 ile tartıştı. Yakınlarının araya girmesiyle ayrılan Bekir Y. ve Mehmet Y, daha sonra evlerinden getirdikleri av tüfekleriyle birbirlerine ateş etmeye başladılar. Göğsünden vurularak ağır yaralanan Burhan Çelik 20 , kaldırıldığı Devlet Hastanesi'nde müdahaleye rağmen kurtarılamadı. 
     Bu arada, olay yeri yakınında sokakta oynayan Mazlum Benek 8 ve Barış Seven 7 de yaralandılar. Yaralılar, ilk müdahalenin ardından Adana'daki hastanelere sevk edildiler. 
     Olaya karışan Mehmet Y, Bekir Y, Süleyman G, Cafer Y, İssam Ç. ve Eşref T.'nin 27 av tüfekleriyle yakalandıkları, Erdoğan K. ile Levent Y.'nin yakalanmasına çalışıldığı, soruşturmanın sürdürüldüğü bildirildi. 
     





</TEXT>
</DOC>
