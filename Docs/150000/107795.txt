<DOC>
<DOCNO> 107795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/guncel/gun02.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova’nın Sesi onlar 
</HEADLINE>
<TEXT>

Memleketleri Malatya, Diyarbakır ve Tarsus’a veda edip Rusya’da yeni bir hayat kuran üç Türk genç, Moskova’nın Sesi radyosunda spikerlik yapıyor 
     CENK BAŞLAMIŞ Moskova 

     Hayat mücadelesi, üç Türk genci, yakın bir geçmişe kadar komünizm propagandasıyla özdeşleşen Moskova’nın Sesi Radyosu’nun Türkçe servisinde buluşturdu. Diyarbakırlı Serhat Samancı, Malatyalı Cenk Karaaslan ve Tarsuslu Selçuk Atilla, Moskova’daki radyoda spikerlik yapıyor, ancak asıl meslekleri çok farklı. 1992’de Moskova’ya gelen Samancı, Moskova Devlet Üniversitesi’nde tıp öğrenimi görmüş. 
     
     MAAŞI 130 MİLYON TL 
     Şu anda hem üniversitenin pediatri anabilim dalında görevli, hem de Moskova’daki bir Türk kliniğinde çalışıyor. Çocuk doktoru olan Samancı, hastaneden çıkınca radyoya gidip 1.5 saat spikerlik yapıyor. Önce Türk arkadaşlarının kendisine, "Acaba bu da mı eski komünist " gözüyle baktığını gülerek anlatan Samancı, "Ayda 2500 ruble 130 milyon lira maaş alıyorum. Zaten bu işi para için değil, sevdiğim için yapıyorum" diyor. Malatyalı olan Karaaslan da, 5 yıldır geçimini Moskova’da sağlıyor. Son olarak İstanbul’daki bir nalburiyede çalışan Karaaslan, Moskova’daki ünlü Arbat Sokağı’nda Bosfor adında bir lokantası bulunan amcasının oğlunun çağrısı üzerine Rusya’ya gelmiş. Lokantanın müdürlüğünü yapan Karaaslan Rus, Türk ve yabancı turistlerin uğrak yeri olan lokantada yemek kokularıyla dolu geçen saatlerin ardından, bambaşka bir dünyaya, spikerliğe adım atıyor. 
     Malatyalı Cenk Karaaslan, "Burada hem güncel haberleri öğreniyoruz, hem de bir anlamda deşarj oluyoruz" diyor. Üçüncü Türk, Tarsuslu Selçuk Atilla da Serhat Samancı gibi doktor... 
     



 GÜNCEL 




















</TEXT>
</DOC>
