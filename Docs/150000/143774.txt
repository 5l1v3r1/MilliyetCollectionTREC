<DOC>
<DOCNO> 143774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/siyaset/siy14.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri AB’yi dinliyor 
</HEADLINE>
<TEXT>

     GÜVEN ÖZALP Brüksel 

     Avrupa Birliği AB dinleme skandalıyla çalkalanıyor. Birliğin en önemli kararlarının alındığı, lider ve bakan düzeyindeki tüm toplantıların yapıldığı AB Konseyi binasında bazı üye ülkelere ait telefon hatlarının dinlendiğinin ortaya çıkması AB’yi karıştırdı. 
     Yıllık olağan hat güvenlik kontrollerini gerçekleştiren yetkililer, 6 üye ülke temsilcilerinin kullandığı telefon hatlarının yanı sıra toplantı salonlarının da dinlendiğini tespit etti. 
     
     Gizli tutuldu 
     AB Konsey binasında yapılan inceleme sonucunda Fransa, Almanya, İngiltere, İtalya, İspanya ve Avusturya’ya ait hat ve odaların son derece gelişmiş teknolojiye dayandırılan bir sistemle dinlendiği belirlendi. Olayın şubat ayı sonunda ortaya çıkarıldığı, ancak şu ana kadar gizli tutulduğunu açıklayan yetkililer, soruşturmanın sürdüğünü belirtti. Dinleme sistemlerinin kimin tarafından ve ne amaçla yerleştirildiğine ilişkin somut bilgi bulunmadığı kaydedildi. 
     Tele kulak skandalının bugün aynı binada düzenlenecek olan liderler zirvesinin öncesinde ortaya çıkması dikkat çekti. 
     



 SİYASET 















</TEXT>
</DOC>
