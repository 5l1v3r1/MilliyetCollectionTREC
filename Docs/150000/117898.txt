<DOC>
<DOCNO> 117898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/magazin/amag.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkancıların gazabına uğradım ’ 
</HEADLINE>
<TEXT>

Hazırkart reklamından sonra Tarkan hayranlarının ahını aldığını söyleyen Özgür Kız’, Sezen Aksu gibi olmak istiyor 
     İLKNUR GÜLMEZ 

     Sonradan Tarkan’ın da dahil olduğu Hazır Kart reklamındaki Özgür Kız’ tiplemesiyle yıldızı parlayan ve ardından "Nil’in Dünyası" adlı albümüyle müzik piyasasına "Merhaba" diyen Nil Karaibrahimgil’in hedefi büyük. İbrahimgil, "Geleceğe yatırım yapıyorum. Sezen Aksu olmak istiyorum. Bugüne kadar Sezen’le büyüdüysem, şimdiki çocuklar da benimle büyüsün istiyorum" dedi. Özgür Kız’ Milliyet’in sorularını yanıtladı... 
     
Albümü yaparken hiç ticari kaygınız oldu mu 
     Şarkılarımda selülit kremlerinden, uzaylılardan, kek yapmaktan, Madonna olmaktan bahsediyorum. Bunları yapıp çok satsın diye beklemem saçma olur. Bu, Beni herkes sevsin, ne olur sevsin’ diye zıplamak gibi bir şey. Özellikle genç kızlar ve çocuklar tarafından seviliyorum. Ben Sezen Aksu olmak istiyorum. Çocukluğumdan bugüne Sezen Aksu nasıl benim hayatımdaysa ben de onların hayatında olmak istiyorum. 
     
Şöhret olduktan sonra hayatınız değişti mi 
     Gittiğim yerler, giyimim aynı. Koruma ordusuyla gezmiyorum. Şöhret bende alerji yaratmadı. 
     
Tarkan’la reklamda oynamak nasıl bir duygu 
     Birçok kızın gazabına uğradım. Çok ah aldım. 
     
Reklamdaki gibi, birine ilgi duyarken karşınıza bir başkası çıkınca eskisini bırakıp yenisine yönelir misiniz 
     Bilmiyorum ama bu karşıma kimin çıkacağına da bağlı. Karşıma biri çıkar ve duygularım başka yöne kayabilir. Bu çok doğal. Hayatta her şey olabilir. 



 MAGAZİN 












</TEXT>
</DOC>
