<DOC>
<DOCNO> 123669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/spor/spo03.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İTTİFAK HORTLADI’ 
</HEADLINE>
<TEXT>

Galatasaray yönetimi, hakemler üzerinde büyük bir baskı kurulduğunu ileri sürdü. Ali Dürüst "Sesimizi yükselteceğiz", Burak Elmas "Haklarımızı gasp ediyorlar" dedi 
     HALİL ÖZER 

     Yaylım ateş 
     SARI - Kırmızılı yöneticiler, Beşiktaş maçında verilmediğini iddia ettikleri penaltının ardından, yaylım ateşe başladılar. II. Başkan Ali Dürüst, "Kutsal ittifak hortladı" diye başladığı sözlerini şöyle sürdürdü "Spor kamuoyu Galatasaray’ın başarısını istemiyor. Bu yüzden hakemler üzerinde büyük bir baskı var. Bu durumda da, bizim yapacak fazla bir şeyimiz yok. Ama meşru zeminlerde sesimizi yükselteceğiz. Teknik adamlar ve futbolcular nasıl tenkit ediliyorsa, formsuz hakemler de tenkit edilecektir". 
     
     "İsyan ediyoruz" 
     BEŞİKTAŞ’I tebrik ettiğini belirten Ali Dürüst, yaşananlara isyan ettiklerini söyledi. II. Başkan, "Zago neler yapıyor, Disiplin Kurulu’nun sesi çıkmıyor. Felipe, televizyon görüntüsüyle kırmızı kart gördü, haftalarca oynamadı. Artık başarısızlığımız reyting buluyor. Çünkü zaferlerimiz rutin hale geldi. Bu yüzden şampiyon olmamızı istemiyorlar. Ayrıca bu maça dikkat etmek lazım. Hiçbir olay çıkmadı. Beşiktaş rahat rahat rahat ısındı, korner attı. Bir de Fenerbahçe maçını getirin aklınıza" diye konuştu. 
     
     "Hazmedemiyoruz" 
     FUTBOL Şubesi Sorumlusu Burak Elmas ise "Haklarımızın gasp edilmesini hazmedemiyoruz" ifadesini kullandı. Elmas şöyle devam etti "Bu maç, hakemlerle ilgili olayların son halkasıdır. Sahamızda yapılan basit anonslar, diğer maçlarda rakiplerimize yaptırılmayan anonslar, kartlar, televizyondan verilen cezalar, hep bir oyunun parçası. Şimdiye kadar kurumlar zarar görmesin diye nazik davrandık. Ama bu tavrımız, zararımıza olacaksa ve haklarımız gasp edilecekse, değiştirmemiz çok kolay olur." 
     
Florya’da ağır hasar      ERHAN TELLİ 

     CİM - Bom’da sakatlıkları süren Ayhan, Batista ve Almaguer’e derbi maçı sonrası Arif ve Ergün de eklendi. Arif sağ ayağına aldığı darbeler nedeniyle ağrıları bulunduğu, Ergün’ün arka adelesinde gerilme tesbit edildiği bildirildi. Bu iki oyuncunun Gaziantep deplasmanına yetiştirilmesine çalışıldığı açıklandı. Hasan Şaş’ın çekilen MR’ı ise temiz çıktı. 
     SARI - Kırmızılı takım, Gaziantepspor maçının hazırlıklarına ara vermeden başladı. Sabah yapılan antrenmana sakat olan Christian dışında, Rumen yıldız Popescu’da dahil olmak üzere tüm oyuncular katıldı. Batista takımdan ayrı olarak çalışırken, derbide 90 dakika oynayan futbolcular çalışmayı yarıda bıraktı. Yoğun yağış nedeniyle antrenman kısa tutuldu. 
     
TERİM Hayat sürüyor      ÖNCE Fenerbahçe, ardından da Beşiktaş karşısında alınan başarısız sonuçlar, Teknik Direktör Fatih Terim’in ümidini kırmadı. Siyah - Beyazlılar karşısında sezonun en iyi futbolunu oynadıklarını belirten ve futbol mentalitelerinde bir değişiklik olmadığını vurgulayan Terim, "Kaybedersek hücum ederek kaybederiz. Kazanırsak sistemimizle kazanırız. Ben olduğum sürece risk olacaktır" diye konuştu. 
     TERİM, şu an eskisi gibi pres yapacak gücün takımda mevcut olmadığına da dikkat çekti. Güçlerini ekonomik kullandıklarını ifade eden Sarı - Kırmızılı takımın çalıştırıcısı, "Hangi sistemi oynarsanız oynayın, bazı prensipleri - savaşmak, bire bir mücadele, 90 dakika oyunda olmak - sahaya yansıtamazsanız, hiçbir sistem sizi kurtaramaz. Eksiklerimizin farkındayız ve devre arası gereken önlemleri alacağız" dedi. 
     FATİH hoca, taraftarına da umut aşıladı. "Bugün Türkiye’de ve Avrupa’da başı dik olması gereken taraftarlardan birisi Galatasaray taraftarıdır" diyen Terim şöyle konuştu "Galatasaray birkaç maçta kendisini çok kötü yerlerde hissetme durumunu aşmıştır. Tabii ki üzülmemek mümkün değildir. Bu insani bir davranıştır. Ancak Galatasaray, bunlardan çok daha kötü günleri de geride bırakmıştır. Hayat devam ediyor." 
     
Disipline verildi      BEŞİKTAŞ maçı sonrası hakem Kuddusi Müftüoğlu’nun yanına giderek, "Artık akşam Erman hocan seni kutlar" ifadelerini kullanan Galatasaray Teknik Direktörü Fatih Terim rapor edildi. Müftüoğlu’nun kendisine "laf attığını" raporuna yazdığı Terim, hukuk kurulunda yapılacak inceleme sonrası Disiplin kuruluna sevk edilecek ve talimatın 44. maddesine göre 3 aya kadar hak mahrumiyeti cezası gelecek. 
     



 SPOR 


























</TEXT>
</DOC>
