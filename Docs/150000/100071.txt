<DOC>
<DOCNO> 100071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/uras.html </URL>
<DATE> 2002/08/05/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
GÜNSİAD’cılar ABD Büyükelçisi’nden NSB’ istedi 
</HEADLINE>
<TEXT>

     ABD’nin Irak’a askeri müdahalesi konusunun gündemin birinci sırasına oturduğu geçen çarşamba günü Güneydoğu Anadolu’daki işadamlarımızın olayları nasıl değerlendirdiklerini öğrenmek istedim. Kimi aradı isem, "ABD Büyükelçisi ve İsrail Büyükelçisi ile görüşmek için" Ankara’ya gitmişti. Bayağı meraklandım. "Eyvah... Güneydoğu Anadolu’daki işadamlarımız Irak harbinin bölgeyi fena etkileyeceğini anlatmak için Ankara’ya koştu herhalde... İyi de... Çat kapı ABD Büyükelçisi’ni acep nasıl görecekler ABD Büyükelçisi’ni ziyaretlerini anladım da... İsrail Büyükelçisi ile işleri ne ki " 
     Ertesi günü Milliyet Ekonomi’de Nedim Şener’in yazısından öğrendim ki, Bedrettin Karaboğa başkanlığındaki Güneydoğu Sanayici ve İşadamları Derneği GÜNSİAD üyelerinden oluşan heyet ABD Büyükelçisi Pearson’a "Irak operasyonunun bölgeyi ekonomik olarak çökerteceğini" de anlatmış ama, ziyaretin ana konusu, "Nitelikli Sanayi Bölgeleri" NSB imiş. 
     
Ekonomi için önemli      Adıyaman, Şanlıurfa, Siirt, Mardin, Diyarbakır, Batman ve Şırnak’taki SİAD’ların tepe kuruluşu olan GÜNSİAD heyeti ABD Büyükelçisi Pearson’dan 3 istekte bulunmuş 1 ABD yönetimi, Türkiye’de NSB Nitelikli Sanayi Bölgesi kurulması ile ilgili mevzuat düzenlemesini daha fazla geciktirmesin. 2 NSB kapsamına konfeksiyon ve deri sanayii de alınsın. 3 NSB, Güneydoğu Anadolu ekonomisi için çok önemli. Mardin, Şanlıurfa veya Diyarbakır öncelikli bölge olarak seçilsin. 
     Nitelikli Sanayi Bölgesi NSB , "ABD yönetiminin" özel imkanlar tanıdığı üretim alanlarına verilen bir isim. NSB olarak tanımlanan bölgede üretilen mallar ABD’ye gümrüksüz ve de kota sınırlaması olmadan giriyor. 
     NSB, İsrail’in çevresindeki ülkeler için geliştirilmiş bir sistem. İsrail, ABD ile Serbest Ticaret Anlaşması olan ayrıcalıklı bir ülke. 1996 yılında ABD - İsrail Serbest Ticaret Bölge Uygulaması Kanunu’nda bir değişiklik yapıldı. ABD Başkanı’na İsrail ve komşu ülkelerde oluşturulacak NSB’de üretilecek ürünlerin ABD’ye gümrük ve kota sınırı olmadan serbestçe ithaline izin verme yetkisi tanındı. Daha sonra yapılan bir başka düzenleme ile NSB’nin İsrail ve komşuları sınırlarında olması mecburiyeti kaldırıldı. 
     Sanayi bölgelerini NSB olarak tanımlama yetkisi İsrail ve Ürdün hükümetlerine verildi. Bu doğrultuda Ürdün’de 5, İsrail - Ürdün sınırında bir NSB kuruldu. 
     NSB, genel tanımıyla bir "Serbest Bölge". Yatırımcılar bu bölge sınırı içinde istedikleri kadar tesis kurup, üretim yapma hakkına sahip. Ancak İsrail - Ürdün NSB’lerinde üretilen bir ürünün ABD’ye gümrüksüz ve kotadan muaf olarak ihracı için, ürünün "gerçek değerinin" katma değerinin en az yüzde 35’inin o bölge sınırları içinde üretilmiş olması zorunludur. Kalan bölüm için de belli şartlar var. Örneğin toplam katma değerin oluşumunda İsrail’in yüzde 8 pay sahibi olması aranıyor. ABD kaynaklı girdilerin kullanımı için de değişik formüler konulmuş. 
     Türkiye’de de İsrail - Ürdün NSB’leri kapsamında bir NSB kurulması için çalışmalar başlatıldı. Bu amaçla hazırlanan bir tasarı ABD Senatosu’na sunuldu. 
     Ancak bu tasarıda NSB’de "tekstil, konfeksiyon ve deri" ürünlerine yer verilmedi. Ağırlıklı olarak "High - Tech" İleri teknolojiye dayalı ürünleri içeren bir NSB oluşturulması öngörüldü. 
     Halbuki Türk üreticisi için tekstil, konfeksiyon ve deri ürünleri çok önemli. ABD pazarına bizim gümrüksüz ve kota dışı sokabileceğimiz ürünlerin ağırlığını bu tür sanayi ürünleri oluşturuyor. 
     
İki ülkenin de yararına      Bizim sanayicilerimiz, NSB’lerde, yüzde 5 ile yüzde 10 arasında ABD menşeli ürün kullanımı mecburiyeti konulacağını tekstil ve deri sektörünün kullandığı boya ve kimyasalların büyük ölçüde ABD menşeli olduğunu tekstil, konfeksiyon ve deri ürünlerinin NSB kapsamına alınmasının bu nedenle iki ülkenin de yararına olacağını belirtiyor. 
     Bu tartışmalarda gündeme gelmeyen veya gelemeyen bir konu, Türkiye’deki NSB’lerin, İsrail için geliştirilmiş olan NSB modeli ile bağlantılı olarak kurulması halinde, katma değerin oluşumunda İsrail’in de yüzde 8 oranında pay sahibi olmasının aranıp aranmayacağı. İşte bütün bunlar içindir ki sanayicilerimiz ABD ve İsrail büyükelçileri ile "içli - dışlı" olmuş durumda. 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
