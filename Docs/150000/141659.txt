<DOC>
<DOCNO> 141659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sonspo08.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 0-Gençlerbirliği 1 maç bitti 
</HEADLINE>
<TEXT>

p    Stat 19 Mayıs . 
     Hakemler Mutlu Çelik x, Adil Sinem xx, Gürkan Gerime xx . 
     Ankaragücü Zafer xx, Hakan Kutlu xx, Gökmen xx, Burak xx, Carabas x, Yılmaz x, Simao xx, Ümit Ozan x, Adem x Dk. 39 Mehmet Türkmehmet , Augustine xx, Hüseyin x . 
     Gençlerbirliği Gökhan xx, Ömer xx, Ümit xx, El Saka x, Okan xx, M'Bayo x, Serkan xxx, Ahmet Hassan x, Filip xx, Youla xx, Veysel xx . 
     Birinci Süper Futbol Ligi'ndeki başkent derbisinde Gençlerbirliği, Ankaragücü'nü 1-0 yenerek, ilk yarıdaki yenilginin rövanşını aldı. Karşılaşmaya her iki takım da tempolu başlarken, rakip yarı alanda etkili olan ve pozisyonlara giren taraf Gençlerbirliği oldu. Ankaragücü ceza alanında peşpeşe fırsatlar yakalayan kırmızı-siyahlılar Veysel ile golü de buldu. 
     İlk yarıda rakibinin baskılı oyunu karşısında bir türlü etkili olamayan Ankaragücü, rakibi 31. dakikada sahada 9 kişi kalmasına karşın devrenin sonuna dek dağınık futbolunu sürdürdü ve beraberliği yakalayamadı. 
     4. dakikada Youla'nın Ankaragücü ceza alanının sağ tarafından orta şut karışımı vuruşunda, Ahmet Hassan kale alanında uygun pozisyonda topu auta gönderdi. 
     12. dakikada sol taraftan Ahmet Hassan'ın Ankaragücü kale alanına gönderdiği topa önce Youla dokundu. Kaleci Zafer'den dönen meşin yuvarlağı Veysel filelere gönderdi 1-0. 
     16. dakikada sol taraftan Yılmaz'ın kullandığı köşe atışında, topla buluşan Augustine'in şutunda, top Gençlerbirliği savunmasından döndü. 
     30. dakikada hakem Mutlu Çelik'in kendisine gösterdiği sarı karta itirazını sürdüren ve elindeki topu fırlatan El Saka, ikinci sarı karttan kırmızı kartla oyun dışı kaldı. 
     31. dakikada ise hakeme itirazlarını sürdüren Ahmet Hassan yine ikinci sarı karttan kırmızı kartla oyundan atılınca Gençlerbirliği sahada 9 kişi kaldı. 
     44. dakikada ceza alanında topla buluşan Augustine'in sert şutunda, kaleci Gökhan topu yatarak önledi. 
     Karşılaşmanın ilk yarısı Gençlerbirliği'nin 1-0 üstünlüğüyle sona erdi. 
     
     İKİNCİ YARI 

     Karşılaşmanın ikinci yarısında, ilk yarıdaki tutuk oyununu sürdüren ve rakip yarı alanda bir türlü organize olamayan Ankaragücü, Gençlerbirliği karşısında aradığı golü bulamadı. 
     9 kişiyle maçın ikinci yarısında da özellikle savunmada çok etkili oynayan Gençlerbirliği ise hızlı hücumlarla bulduğu pozisyonlarda etkili olamadı. 
     Ankaragücü, ikinci yarıya Burak'ın yerine Faruk'u x oyuna alarak başladı. 
     49. dakikada Ankaragücü'nden Ümit Ozan sarı kart gördü. 
     50. dakikada 2. sarı kartını gören Ankaragücü'nden Yılmaz, kırmızı kartla oyun dışında kaldı. 
     57. dakikada ceza alanına topla giren Hüseyin'in pozisyonunu Ümit bozdu. Seken top, ceza alanında uygun pozisyonda olan Augustine'in önünde kaldı. Bu futbolcunun kaleciyle karşı karşıya kaldığı anda yakın mesafeden sert vuruşunda, top üstten auta gitti. 
     64. dakikada Gençlerbirliği'nden Serkan sarı kart gördü. 
     70. dakikada Ankaragücü'nden Mehmet Türkmehmet'e sarı kart gösterildi. 
     Aynı dakika içinde Gençlerbirliği, M'Bayo'nun yerine Mustafa'yı x , Ankaragücü ise Carabas'ın yerine Rogerio'yu x oyuna aldı. 
     77. dakikada Gençlerbirliği bu kez Okan'ın yerine Murat x oyuna dahil oldu. 
     Gençlerbirliği'nden 80. dakikada Filip, 88. dakikada da kaleci Gökhan sarı kart gördü. 
     90. dakikada Gençlerbirliği'nde Youla'nın yerine Nihat oyuna alındı. 
     Uzatma dakikalarında yarı alanından kaptığı topla Ankaragücü ceza alanına dek giren Ümit, kaleye vurmak yerine sağ taraftan gelen Hacı Murat'a pas vermeyi tercih etti. Hızlı giden topa Murat'ın vuruşunda, top yandan auta çıktı. 
     Karşılaşma, Gençlerbirliği'nin 1-0 galibiyetiyle sona erdi. 
     





</TEXT>
</DOC>
