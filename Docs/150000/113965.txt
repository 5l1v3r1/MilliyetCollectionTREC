<DOC>
<DOCNO> 113965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/ekonomi/eko03.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek seçeneğimiz IMF programını reddetmek 
</HEADLINE>
<TEXT>

SP Genel Başkan Yardımcısı Kurtulmuş IMF bir kenara bırakılıp, atılım planı uygulanmalı 
     EVRİM ERGİN 

     Saadet Partisi SP İstanbul İl Başkanı ve Genel Başkan Yardımcısı İstanbul ikinci bölge birinci sıra adayı Numan Kurtulmuş, "Türkiye’nin IMF programını reddetmek dışında bir seçeneği kalmamıştır" dedi. 
     Programın siyasal sonuçlar da doğuracağını, belirten Kurtulmuş, "IMF ile de müzakere yapacak aslında pek bir şey kalmadı. IMF’yi bir kenara bırakarak Acil Onarım ve Atılım’ planını hayata geçirmeliyiz" dedi. 
     
     Faiz dışı fazla yalanı’ 
     Faiz dışı fazla kavramının yıllardan bu yana siyasetçiler tarafından durumumuz iyidir’ yalanının kılıfı olduğunu savunan Kurtulmuş, 1998 yılında Asya’da çok daha derin bir krizin yaşandığına dikkat çekerek, "IMF’ci ekonomistler bu kriz atlatılamaz’ diyordu. Ancak Malezya kriz anında bile IMF ile ilişkilerini atarak sorunlarını daha çabuk çözdü. Güney Kore de IMF programı üzerinde revizyonlar yaptı" diye konuştu. 
     Acil Onarım Programı çerçevesinde 60 - 100 milyar dolarlık bir kaynağın yaratılabileceğini dile getiren Kurtulmuş, IMF’nin Türkiye’ye geçtiğimiz 18 ayda verdiği 30 milyar dolar kredinin de siyasi rüşvet olduğunu ileri sürdü. 
     Kurtulmuş, "Türkiye bu parayı hak etemek için hiçbirşey yapmadı. Bu parayı Irak’a yapılacak bir müdahalede sesimizi çıkarmamamız için verdiler ve bu bir siyasi rüşvetti" diye konuştu. 
     



 EKONOMİ 


















</TEXT>
</DOC>
