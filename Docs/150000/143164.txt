<DOC>
<DOCNO> 143164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun26.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyollardaki park yerleri cinsel ilişki için kullanılıyor 
</HEADLINE>
<TEXT>

     Almanya'da, ülke çapındaki otoyolların park yerlerinin cinsel ilişki için buluşma yerleri olarak kullanıldığı bildirildi. 
     İnternet sayfalarında, ''Sex-Treffpunkte'' Seks buluşma yerleri adlı listelerde, ücretsiz olarak seks yapmak isteyen erkek ve kadınların hangi otoparklarda buluşabilecekleri hakkında bilgi veriliyor. 
     Bu tür bir ilişkiye girmek isteyen erkek ve kadınlardan, otomobillerinin antenlerine kırmızı bir bez takmaları, arka camlarının önüne bir seks dergisi koymaları ve lambalarıyla 3 kez sinyal vermeleri isteniyor. 
     Düsseldorf Emniyet Müdürlüğü'nde görevli Gunter Herring, tecavüz ya da taciz olayları olmadığı için, şu ana kadar bu konuda bir şey yapamadıklarını söyledi. 
     Karlsruhe kenti yakınlarındaki bir otoyolun park yerinde, seks yapan çiftlerin yakınlardaki evlerin bahçelerine gitmelerini önlemek amacıyla, park yerinin çitlerle sınırlandırıldığı bildirildi. 
     





</TEXT>
</DOC>
