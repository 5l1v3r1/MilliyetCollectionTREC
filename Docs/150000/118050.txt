<DOC>
<DOCNO> 118050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/siyaset/siy08.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Meclis’te zırhını kaldırırız... 
</HEADLINE>
<TEXT>

     ABDULLAH KARAKUŞ Ankara 

     AKP, Siirt’ten bağımsız milletvekili seçilen Fadıl Akgündüz’ün dokunulmazlığını kaldırmayı planlıyor. AKP Adıyaman Milletvekili seçilen ve MKYK üyesi olan Dengir Mir Mehmet Fırat, Akgündüz’ün dokunulmazlığını kaldıracaklarını söyledi. 
     Fırat, AKP’nin milletvekillerinde bu yönde bir eğilim olduğunu belirterek, "Akgündüz’ün dosyası Meclis’e geldiği gün dokunulmazlığı kaldırılır. Kaçak durumda olan bir insanın bu dokunulmazlık zırhını kullanmaması lazım. Partimiz sadece kürsü dokunulmazlığının kalmasından yanadır" dedi. 
     Ankara Milletvekili seçilen İsmail Alptekin de AKP’nin bütün yolsuzluklarla mücadele edeceğini vurgulayarak, "Yargılanması gerekiyorsa yargılanır. Meclis o an doğru kararı verecektir. Kimse merak etmesin" diye konuştu. İstanbul’dan milletvekili seçilen Hayati Yazıcı da Akgündüz’ün dosyasını Meclis’e gelmesinin ardından inceleyeceğini kaydererek, "Somut delillere bakarım. Ona göre de karar veririm" şeklinde konuştu. 
     



 SİYASET 















</TEXT>
</DOC>
