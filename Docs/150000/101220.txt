<DOC>
<DOCNO> 101220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gun03.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlarda yakalanan kaçak akaryakıt 1.5 milyon litreyi buldu 
</HEADLINE>
<TEXT>
Habur devede kulak’ kaldı 
Boğazlarda ele geçirilen akaryakıt miktarı Habur Kapısı’nda yakalananın kaçak yakıtın yedide bir oldu 
     BARKIN ŞIK Ankara 

     Yurda kaçak yollardan sokulmaya çalışılan akaryakıtın 7’de 1’i boğazlarda yakalandı. Yılbaşından bu yana Habur Sınır Kapısı’ndan yurda giriş yapmaya çalışan yüzlerce araçta 10.5 milyon litre, boğazlarda yapılan 7 operasyonda ise piyasa değeri 1.5 trilyon lira olan 1.5 milyon litre motorin ele geçirildi. 
     
     Toplanmak zorunda kaldılar 
     Boğazlardaki kaçakçılığının artması üzerine geçen haziranda Gümrük Müsteşarlığı, Emniyet Genel Müdürlüğü, Jandarma Genel Komutanlığı ve Sahil Güvenlik Komutanlığı yetkilileri biraraya geldi. Operasyonlarda eşgüdümün sağlanmasının ardından 800 bin litre kaçak motorini yurda sokmaya çalışan Mar Transpetrol firmasına ait "Melike İnce" isimli akaryakıt antreposu yakalandı. Yurda, Boğazlar ve Habur dışından sokulmaya çalışılırken yakalanan akaryakıt ise 154 bin litre düzeyinde kaldı. 
     
     Ton başına 500 dolar kar 
     Uluslararası piyasadan 200 dolara alınan ve iç piyasaya 700 dolara pazarlandığı belirtilen motorinden, kaçakçıların, ton başına 500 dolar kar ettiği bildirildi. Genelkurmay Başkanlığı’nca geçen şubatta ilgili birimlere gönderilen bir raporda, Habur’dan motorin ve ham petrol taşımacılığının önlenmesi istendi. 
     



 GÜNCEL 

























</TEXT>
</DOC>
