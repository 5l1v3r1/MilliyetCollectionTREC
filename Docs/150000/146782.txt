<DOC>
<DOCNO> 146782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/soneko03.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş, döviz yatırımcısını sevindirdi 
</HEADLINE>
<TEXT>

     Irak savaşının başladığı mart ayında, en yüksek getiriyi döviz yatırımcısı elde etti. Martta, dolar ve sterlinde yüzde 7, Euro'da yüzde 8.1, yende yüzde 6.2 oranında getiri oluştu. Borsa yatırımcısı ise yüzde 18.1'lik kayba uğradı. 
     Türkiye'nin Irak savaşından doğacak kayıplarının telafisi amacıyla ABD'den somut bir destek sağlayamadığı mart ayında, piyasalarda yaşanan tedirginliğe bağlı olarak döviz kurları hızla yükseldi. Sözkonusu ay dolar ve İngiliz Sterlini'ne yatırım yapanlar yüzde 7, Euro'ya yatırım yapanlar yüzde 8.1, Japon Yeni'ne yatırım yapanlar yüzde 6.2 oranında getiri elde etti. 
     İlk üç ay itibariyle Euro'da yüzde 7.6, dolarda yüzde 3.7, sterlinde yüzde 1.6, yende yüzde 3.6 oranında getiri 
     oluştu. Son bir yıllık dönemde ise Euro yüzde 58.6, dolar yüzde 27.1, sterlin yüzde 40.7, yen yüzde 41.9 oranında kazanç sağladı. 
     
     BORSA YATIRIMCISI KAYBA UĞRADI 
     Mart ayında, Borsa yatırımcısı ise kayba uğradı. 
     Sözkonusu ay Borsa'ya yatırım yapanlar yüzde 18.1 oranında zararla karşılaştı. İlk üç ay itibariyle Borsa yatırımcısının zararı yüzde 8.6, son bir yıllık zararı ise yüzde 18.9 olarak gerçekleşti. 
     
     TL MEVDUATLAR 
     Mevduata yatırım yapanlar mart ayında getiri sağladı. 
     Sözkonusu ay, bir ve üç ay vadeli Türk Lirası tasarruf mevduatı hesaplarında net yüzde 3.2, altı ay vadelide yüzde 3.5, bir yıl vadelide yüzde 3.8 faiz getirisi oluştu. 
     Yılın başında açılan bir ay vadeli TL mevduatının üç aylık getirisi yüzde 9.3 oldu. Ocak-mart döneminde, üç ay vadeli hesaplar yüzde 9.5, altı ay vadeliler yüzde 10.4, bir yıl vadeliler yüzde 11.3'lük getiri sağladı. 
     Sürekli bir ay vadeyle çevrilen TL mevduatlarının son bir yıldaki bileşik getirisi yüzde 49.1, üç ay vadelininki yüzde 48.8, altı ay vadelininki yüzde .1 oldu. 2002 yılının mart ayında açılan bir yıl vadeli mevduatta, vade sonunda yüzde 54.5'lik kazanç oluştu. 
     
     DOLAR MEVDUATI 
     Dolar mevduatına yatırım yapanlar ise kurlardaki hızlı artışın etkisiyle daha fazla getiri sağladı. Mart ayında, bir ay vadeli dolar hesaplarının getirisi yüzde 7.2, üç, altı ve bir yıl vadelilerin getirisi yüzde 7.3 oldu. 
     Ocak-mart döneminde, bir ay vadeli dolar hesapları yüzde 4.3, üç ve altı ay vadeli hesaplar yüzde 4.5, bir yıl vadeli hesaplar yüzde 4.7 oranında kazanç sağladı. 
     Son bir yıl itibariyle ise bir ay vadeli dolar hesabında yüzde 30.4, üç ay vadelilerde yüzde 31, altı ay vadelilerde yüzde 31.7, bir yıl vadelilerde yüzde 32.3'lük getiri oluştu. 
     
     KAMU KAĞITLARI 
     İMKB devlet iç borçlanma senetleri performans endeksine göre, mart ayında bir ve üç ay vadeli kamu kağıtları yüzde 2.1, altı ay vadeliler yüzde 2.5 kazandırdı. Ocak-mart 
     döneminde bir ay vadeli DİBS'in getirisi yüzde 5.7, üç ay vadelilerin getirisi yüzde 6.9, altı ay vadeli kağıtların getirisi de yüzde 9.5 oldu. Son bir yılda üç ay vadeli kamu kağıtlarında yüzde 37.3, altı ay vadelilerde yüzde 49.4'lük getiri oluştu. Mart ayında altın yatırımcısı ise yalnızca yüzde 0.4 oranında getiri elde etti. Altın yatırımcısının üç aylık getirisi yüzde 1.9, son bir yıllık getirisi yüzde 41.9 oldu. 
     





</TEXT>
</DOC>
