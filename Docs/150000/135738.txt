<DOC>
<DOCNO> 135738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo02.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Derbiye Fenerbahçe taraftarları alınmayacak... 
</HEADLINE>
<TEXT>

     Türkiye Basketbol Ligi'nde ezeli rakipler Galatasaray ile Fenerbahçe'nin 9 Şubat Pazar günü Ahmet Cömert Spor Salonu'nda yapacağı derbi maça, sarı-lacivertli taraftarların alınmayacağı duyuruldu. 
     Galatasaray Kulübü'nün resmi internet sitesinde yapılan açıklamada, 3 büyük kulüp yöneticilerinin sezon başındaki centilmenlik anlaşmaları gereğince derbi maça deplasman takımı Fenerbahçe'nin seyircilerinin alınmayacağı kaydedildi. 
     Saat 16.15'de başlayacak maç için hazırlıklarını sürdüren Galatasaray'da, taraftarların derbi maç biletlerine büyük talep gösterdiği bildirildi. 
     Sarı-kırmızılı kulübün basketbol şubesinden yapılan açıklamada, ''En büyük temennimiz bu maçın bir şölen havası içinde geçmesi, karşı takımın aleyhinde tezahürat yapılmaması, sahaya yabancı madde atılmaması, küfürsüz centilmence ve Galatasaray seyircisine yakışır şekilde olaysız geçmesidir'' denildi. 

     
</TEXT>
</DOC>
