<DOC>
<DOCNO> 118804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/kohen.html </URL>
<DATE> 2002/11/14/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bu fırsat kaçmamalı 
</HEADLINE>
<TEXT>

     BM Genel Sekreteri Kofi Annan’ın Kıbrıs planı, gerek içeriği, gerekse zamanlaması bakımından, geriye dönüşü olanaksız kılan yepyeni bir süreç başlatıyor. 
     Bu plan, tarafların uzlaşabileceği bir ortak zemin sunuyor ve ilk kez ciddi biçimde çözüm yolunu açıyor. 
     Kuşkusuz iki tarafın da bu kapsamlı metinde kendi pozisyonlarına ve çıkarlarına uygun görmediği, ancak oturup pazarlık edebilecekleri hususlar vardır. 
     Önemli olan bu planın, yıllardan beri süregelen ve büyük sıkıntılara neden olan Kıbrıs sorununun çözümü için, "gerçek" - veya "son" - bir fırsat olarak kabul edilmesidir. Diğer bir deyişle artık Rauf Denktaş ile Glafkos Klerides ve aynı şekilde Ankara ile Atina "tamam, çözüm saati geldi" diyebilmeli ve gene yıllardan beri çeşitli aralıklarla sürdürdükleri müzakerelerini, Annan planının çerçevesi içinde, noktalamalıdır... 
     
     ŞİMDİ neredeyse yarım yüzyıldır bu işin içinde bulunan iki lidere tarihi bir görev düşüyor. 
     Allah kendilerine daha uzun ömür versin, ama Klerides 82, Denktaş da 78 yaşında. İkisi de kalp hastası. Siyasi kariyerlerini bir çözüm başarısı ile tamamlamak ellerinde... 
     Şu anda tarihi uzlaşma için bir fırsat çıkmış durumda. Doğru, bu bazı fedak rlıklar gerektiriyor. Ama bugün bu fedak rlıklar veya " al - ver" esprisi ile verilecek karşılıklı ödünler ne kadar "acıtır" görünse de, yarının kuşakları için de o kadar "rahatlatıcı" bir nitelik taşıyor. Bunun için de vizyon, cesaret ve liderlik gerek. Yakın tarihte dünyada bunun örneklerini verenler oldu. Şimdi Denktaş ve Klerides’ten de bu yeteneklerini göstermeleri beklenir... 
     
     YUKARIDA belirttiğimiz gibi tarafların Annan planına karşı çıkması olasılığı çok zayıf. Çünkü 1 Planın ortaya koyduğu esasları topluca reddetmek taraflardan hiçbirinin çıkarına değil. Planın içeriği iki tarafın da şimdiye kadar savunduğu görüşlerin önemli bir kısmını kapsıyor... 2 Planın reddi, tarafların büyük dış politika hedeflerinin altüst olmasına yol açacak. Bu bağlamda AB üyeliği ile ilgili takvimin başlıca etken olduğu da bir gerçek. 
     Öyle anlaşılıyor ki, Kıbrıs Rum yönetimi, AB üyeliğini garantilemek için, şimdiye kadar karşı çıktığı parametreleri özellikle Türk tarafının ısrarla savunduğu egemenlik, eşitlik, ortaklık gibi esasları hazmetmeye razı. Bu nedenle Kopenhag zirvesi öncesi Klerides yönetiminin bu planı reddetmesi elbet düşünülemez. 
     
     BU plan Türk tarafının yönetim statüsü ile ilgili isteklerini geniş ölçüde karşılıyor. Ama özellikle toprak ve göç konusunda Denktaş’ın ciddi kaygıları ve rezervleri var. Elbet 28 yıldır harek ttan bu yana oluşan avantajlı durumun değişmesine razı olmak, sıkıntılı bir iş. Bu sıkıntıların müzakerelerle asgariye indirilmesine çalışmalı. Ancak bugün gözlerin önünde büyük görünen fedak rlıkların, daha uzun vadeli kazanımlar çerçevesinde değerlendirilmesi gerekir. 
     Konuyu bir de tersinden ele almakta yarar var Bu plana karşı çıkmanın, uluslararası platformda KKTC’nin ve Türkiye’nin çıkarlarına ve hedeflerine vereceği büyük zararları düşünmeli. Denilebilir ki KKTC ve de Türkiye, AB’siz, BM’siz veya dış desteksiz de yaşayabilir. Elbette öyledir. Ama önemli olan daha iyi yerlere ulaşmak değil midir 
     
     







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
