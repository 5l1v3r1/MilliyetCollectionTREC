<DOC>
<DOCNO> 127657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur30.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlışlıkla tahliye edilen iki tutuklu yakalandı... 
</HEADLINE>
<TEXT>

     Denizli'de gasp ve hırsızlık suçlarından tutuklu bulunan iki sanığın, hırsızlıktan tutuksuz yargılanmak üzere tahliye edildikleri, bir hafta sonra Ağır Ceza Mahkemesi'ndeki gasp davasında ortaya çıktı. 
     Alınan bilgiye göre, gasp ve hırsızlık suçlarından 19 Kasım'da yakalanan Aziz Olgun ve Mehmet Pancar, 21 Aralık'taki ilk duruşmaları için adliyeye getirildi. Hırsızlık suçundan dava açılan iki sanık hakkında mahkeme tutuksuz yargılama kararı verdi. Bunun üzerine Olgun ve Pancar cezaevinden tahliye edildi. 
     Olgun ve Pancar, Denizli 1. Ağır Ceza Mahkemesi'nce 27 Aralık'ta gasp suçunun davası için mahkemeye davet edilince tahliye yanlışlığı ortaya çıktı. Polis Aziz Olgun'u Pelitlibağ Mahallesi semt pazarında alışveriş yaparken yakaladı. Olgun'un ifadesi doğrultusunda Mehmet Pancar da kısa sürede yakalanarak gözaltına alındı. 
     Sanıkların tahliyesine dosyadaki eksik evrakın neden olduğu iddia edilirken, Denizli Cumhuriyet Başsavcılığı'nın talimatıyla soruşturma başlatıldı. Bu çerçevede 10 Nisan Polis Karakolu'nda görevli ismi açıklanmayan iki polis hakkında da soruşturma açıldı. 
     





</TEXT>
</DOC>
