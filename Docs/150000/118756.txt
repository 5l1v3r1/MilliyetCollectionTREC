<DOC>
<DOCNO> 118756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/siyaset/asiy.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi’den AB için destek 
</HEADLINE>
<TEXT>

İtalya Başbakanı Berlusconi, Tayyip Erdoğan’a moral verdi "Türkiye’nin Kopenhag’da hayal kırıklığına uğramaması için elimden geleni yapacağım. Avrupa’da avukatınız olurum" 
     ABDULLAH KARAKUŞ , UTKU ÇAKIRÖZER Roma 

     AKP Genel Başkanı Recep Tayyip Erdoğan, AB lobisi için çıktığı Avrupa turunun ilk durağı olan İtalya’da destek buldu. "Şu anda Avrupa’daki en iyi dostunuzun evindesiniz. AB’deki başbakan dostlarımı arayacağım ve avukatlığınızı yapacağım" diyen Başbakan Silvio Berlusconi, milletvekili seçilemeyen Erdoğan’ı, "Sol partiler ve aynı eğilimdeki yargıçlardan ben neler çektim bir bilseniz" diyerek teselli etmeye çalıştı. 
     Erdoğan, Roma’daki ilk temasını Berlusconi ile gerçekleştirdi. Berlusconi, Erdoğan’a şu sözlerle destek verdi 
     
     SİZİN İÇİN NE YAPABİLİRİM ’ 
     "AB’nin genişleme süreci din eksenli olmamalıdır. Sizin için ne yapabilirim, söyleyin. Hangi temaslarda bulunacaksınız Ben hemen o gideceğiniz başbakanları arayıp size destek vermelerini isteyeceğim. Türkiye’nin Kopenhag’da hayal kırıklığına uğramaması için elimden geleni yapacağım." 
     Erdoğan da bu sözler üzerine 18 - 30 Kasım arasında ziyaret edeceği ve aralarında Tony Blair, Gerhard Schröder ve Jacques Chirac’ın bulunduğu Avrupalı liderlerin isimlerini ve görüşme tarihlerini Berlusconi’ye verdi. 
     
     İLK OYLAR ÖZGÜRLÜĞE’ 
     Erdoğan, AB yolunda reform adımları atmaya hazır olduklarını belirterek, Berlusconi’den Türkiye’nin başka neler yapması gerektiğini sordu. Berlusconi de "Meclis’te yapacağınız ilk oylamanın özgürlükler üzerine olmasını istiyoruz" dedi. 
     
     BETERİNİ YAŞADIM’ 
     Erdoğan’ın milletvekili ve başbakan olamamasına da değinen Berlusconi, "Sizin yaşadığınız sıkıntıların benzerlerini, beterini biz de yaşadık. Sol partiler ve aynı eğilimdeki yargıçlardan altı yıl boyunca ben neler çektim bir bilseniz" dedi. 
     
     İSLAM VE DEMOKRASİ’ 
     Erdoğan, İslam ve demokrasi ile ilgili şu çıkışı yaptı "Nüfusunun çoğunluğu Müslüman olan Türkiye’nin, bu süreçteki başarısı diğer Müslüman halklara örnek teşkil edecek, İslam ve demokrasinin beraber yaşayabileceği, saydam ve dünyaya uyumlu bir yönetimle ispat edilecek." 
     İsrail ile ilişkilerin sürdürüleceğini de belirten Erdoğan, terör örgütü Hamas konusunda da, "Terörün dini, ırkı olmaz. Terör nerden, hangi ırktan olursa olsun lanetlenmelidir" şeklinde konuştu. 
     
Berlusconi’ye reform sözü      Görüşmelerinden sonra basın toplantısı düzenleyen Erdoğan, AB hedefinin Türkiye’nin cumhuriyetten sonra en önemli modernizasyon hamlesi olduğunu belirtti. Erdoğan, Berlusconi’ye verdiği dokuz maddelik reform paktini de açıkladı. Erdoğan’ın sıraladığı maddeler şunlar 

</TEXT>
</DOC>
