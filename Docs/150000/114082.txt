<DOC>
<DOCNO> 114082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sontur02.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP adayı ''Erdoğan, koordinatör bakan olacak'' 
</HEADLINE>
<TEXT>

     AKP Yozgat Milletvekili ve 2'inci sıra milletvekili adayı İlyas Arslan, iktidar olmaları halinde, Genel Başkan Tayyip Erdoğan'ın, kuracakları hükümette koordinatör bakan olarak yer alacağını ileri sürdü. 
     Yozgat'ta yerel yayın yapan RTV-66 Televizyonunda Politika Kazanı isimli programa katılan İlyas Arslan, 3 Kasım'da iktidara gelmeleri halinde bakanlık sayısını 25'e indirip, milletvekili dokunulmazlığını da kaldıracaklarını söyledi. Arslan, programda şöyle konuştu 
     ''3 Kasımdan sonra toplanacak olan Meclisin ilk oturumunda, siyasi partiler yasasında değişikliğe giderek, Genel Başkanımız Tayyip Erdoğan'ın koordinatör bakan olarak dışarıdan kabineye girmesini sağlayacağız. Anayasayı değiştirecek yeterli sayının bulunması durumunda ise tüm engeller ortadan kaldırılacak. Bunların hiç birisini yapamasak bile Erdoğan'ın önündeki engel, Ocak 2003 tarihinden itibaren zaten kalkıyor.'' 

     
</TEXT>
</DOC>
