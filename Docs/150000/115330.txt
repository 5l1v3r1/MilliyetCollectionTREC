<DOC>
<DOCNO> 115330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur36.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen, polis memuru kayınbiraderini öldürdü... 
</HEADLINE>
<TEXT>

     Antalya'nın Finike İlçesi'ne bağlı Hasyurt Beldesi'nde bir ilköğretim okulu öğretmeni, kayınbiraderi olan polis memurunu tabancayla öldürdü. 
     Alınan bilgiye göre, Antalya Emniyet Müdürlüğü Mali Şube Müdürlüğü'nde görevli polis memuru Cuma Dağlı 39 , hafta sonu tatili dolayısıyla, Hasyurt Beldesi'ndeki eniştesi Erdoğdu Yılmaz'ın 37 yanına gitti. 
     Hasyurt Merkez İlköğretim Okulu'nda sınıf öğretmenliği yapan Erdoğdu Yılmaz ile Cuma Dağlı, bugün alacak meselesi yüzünden tartışmaya başladılar. Öğretmen Erdoğdu Yılmaz, tartışmanın büyümesi üzerine kayınbiraderi Cuma Dağlı'yı, tabancayla 15 el ateş ederek öldürdü. 
     Erdoğdu Yılmaz, olaydan sonra motosikletle kaçtı. Olayla ilgili olarak jandarma soruşturma başlattı. 
     





</TEXT>
</DOC>
