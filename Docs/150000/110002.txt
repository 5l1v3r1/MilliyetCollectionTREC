<DOC>
<DOCNO> 110002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/siyaset/siy05.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Ekim’ sendromu 
</HEADLINE>
<TEXT>

TBMM, şimdiden açılacağı 1 Ekim’in heyecanını yaşıyor. İzgi, oturumu yönetecek divana YTP’li almadı 
     SALİHA ÇOLAK, GÜNSELİ ÖNAL Ankara 

     TBMM’nin 1 Ekim’de yapılacak olağan açılış toplantısını yönetecek kadro, "seçim yanlıları" arasından seçildi. Küskünlerle birlikte hareket eden YTP’nin isteğine rağmen oylamaları sayacak divan k tipleri AKP ve DSP’den belirlendi. 
     TBMM Genel Kurul toplantısında İzgi, küskünlerin Meclis’i açık tutma girişimleriyle yaşanacak olası kavgaların töreni gölgelememesi amacıyla, "Yarın toplanmak üzere" diyerek toplantıyı kapatmaya çalışacak. Ertesi gün Meclis Genel Kurulu yeniden toplanacak. MHP, DSP ve AKP, Meclis’in tatile girmesi önerisini getirecek. Buna karşı çıkacak küskünler, Meclis’i açık tutmaya çalışacak. Toplam 176 milletvekili bulunan YTP, ANAP ve SP, bu oylamada sayıları 50’yi bulan MHP’li ve DYP’li küskünlerden destek geleceği ümidinde. 2 Ekim günü, Meclis kapansa bile küskünler grubunca yeniden olağanüstü toplantı istenecek. Bu arada YTP’li k tip üye Cahit Savaş Yazıcı, oturumu yönetecek Başkanlık Divanı’nda görev almak istediğini bildirdi ancak İzgi, seçimin iptalini istemeyen DSP ve AKP’den üye aldı. Eğer Meclis tatile girmezse, küskünlerin seçimin iptaline ilişkin önergesi Anayasa Komisyonu’na gelecek. Küskünler 25 üyeli Anayasa Komisyonu’nu toplantıya çağırmak için gereken 9 üyeyi bulmayı deneyecek. 
     
     TBMM’de kim, ne istiyor 
     Seçim karşıtı cephe 
     YTP 59, ANAP 71, SP 46, ÖDP 3, Toplam 179 
     Seçim isteyenler 
     DSP 58, AKP 59, MHP 125, BBP 4, Toplam 246 
     Destek beklenen fireler 
     MHP 50, DYP 20, Bağımsızlar 21, Toplam 91 
     Küskünlerin toplam sayısı firelerle birlikte 270 
     Karşı cephenin oyu 176 
     



 SİYASET 

















</TEXT>
</DOC>
