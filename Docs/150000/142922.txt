<DOC>
<DOCNO> 142922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/guncel/gun21.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tebligatı almadım’ newline artık mazeret değil 
</HEADLINE>
<TEXT>

     Tebligat almamak için adres değiştirmek yeterli olmayacak. Kişinin eski konutunun kapısına asılacak olan tebligat alınmış kabul edilecek. 
     Yargının işleyişini hızlandırmak amacıyla Tebligat Kanunu’nda değişiklik öngören yasa tasarısı, TBMM Adalet Komisyonu’nda değiştirilerek kabul edildi. Yargıtay Cumhuriyet Başsavcılığı’nca düzenlenen tebliğnamelerin ilgili dairelerce yapılması benimsendi. 
     Tasarıya göre aynı konutta oturan aile fertlerine de tebligat yapılabilecek. Adresini değiştirip yenisini bildirmeyen kişilerin eski konutunun kapısına evrakın asıldığı tarih, tebliğin yapıldığı tarih olarak kabul edilecek. Bundan sonra eski adrese çıkarılan tebliğler, muhataba yapılmış sayılacak. 
     



 GÜNCEL 















</TEXT>
</DOC>
