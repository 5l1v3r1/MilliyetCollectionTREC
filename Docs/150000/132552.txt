<DOC>
<DOCNO> 132552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/aspo.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’ın anlaştığı 
</HEADLINE>
<TEXT>
XAVIER’İN SIRRI 
Liverpool’dan bir yıllığına kiralanan Portekizli oyuncunun, 1999’da ve üç ay önce, henüz tam teşhisi konulamayan bir hastalık nedeniyle yatağa düştüğü ileri sürüldü 
     MURAT AĞCA 

     Liverpool bedelsiz kiraladı 
     GALATASARAY’IN Liverpool’dan yıl sonuna kadar bedelsiz kiraladığı Abel Xavier’in geçmişte yaşadığı ilginç olaylar, akılları karıştırdı. Portekizli milli futbolcunun 1999’da Everton’da, birkaç ay önce de Liverpool’da yakalandığı "gizemli" hastalıklar ve Liverpool Teknik Direktörü Houllier’in son ana kadar satılmasındaki ısrarı akıllara soru işaretleri getirdi. Kariyerinin sonuna gelen 30 yaşındaki Xavier’in ise "vole vurmak" niyetinde olduğu iddia edildi. 
     
     Farklı iddialar 
     EVERTON’DA dizinden geçirdiği ciddi sakatlık ve yakalandığı enfeksiyon nedeniyle zor günler geçiren Xavier, geçen yıl sonunda yine hastalandı. Halsizlik ve ateş şikayetleri sonrası sağlık kontrolüne alınan Portekizli oyuncuya ne olduğu bir türlü belirlenemedi. Üç ay süreyle takımdan ayrı kalan Xavier’in, bu dönemde Portekiz’deki kız arkadaşıyla görüşmek istemesi nedeniyle de idarecilerle ters düştüğü, Houllier ile kavga ettiği de öne sürüldü. 
     
     Babel de yakalandı 
     MOZAMBİK asıllı defans oyuncusunun, Noel tatilinde de Portekiz’de sağlık kontrolleri yaptırdığı ve doktorların "Gullian Barre" adlı felce yol açan bir sinir sistemi hastalığından şüphelendiği öğrenildi. Yine Liverpool’da forma giyen Alman Babel de aynı hastalığa yakalanmış ve bir yıl süreyle forma giyememişti. Bu sezon hastalığı nedeniyle üç ay kadroya giremeyen Xavier’in Galatasaray’dan 1 milyon dolar alacağı öğrenildi. 
     
Buz Adam      SARI sakalı ve değişik saç stiliyle ilgi çeken Xavier, İngiltere’nin en çirkin on birine seçildi. 30’luk Xavier, bir asır boyunca Everton’dan Liverpool’a transfer olan üçüncü futbolcu. Taraftarların "Buz adam" Iceman dediği Xavier, Euro 2000’de yarı finaldeki Fransa maçında ceza sahasında topu elle keserek Portekiz’i yakmıştı. Bu maçta hakemi tartaklayan Portekizli, UEFA’dan altı ay ceza almıştı. 
     
Gullian Barre Sendromu nedir      BİR viral enfeksiyonun takibinde, omurilikte ortaya çıkan sinir sistemi hastalığı olan Gullian Barre, kısmı veya geçici felçe neden olabiliyor. Sinir köklerinde meydana gelen ödem, işlev kusurlarını meydana getiriyor. Bir anlamda "sinir nezlesi" olarak tanımlanan hastalık, çabuk ilerleyip daha sonra durabiliyor. Halsizlik ve güç kaybıyla ortaya çıkan hastalık tekrarlayarak kronik hale de gelebiliyor. Gullian Barre’nin özgün bir tedavisi ise yok. 
     



 SPOR 



























</TEXT>
</DOC>
