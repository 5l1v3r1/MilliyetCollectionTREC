<DOC>
<DOCNO> 131178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/cemal.html </URL>
<DATE> 2003/01/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ahbap çavuş ilişkisi 
</HEADLINE>
<TEXT>

     Başbakan Yardımcısı Şener bir gün sonra da kendi kardeşini, özelleştirme programında yer alan ve yüzde 46 hissesine Özelleştirme İdaresi’nin sahip olduğu Ereğli Demir Çelik Fabrikaları AŞ’nin, yani kısa adıyla Erdemir’in Yönetim Kurulu Başkan Yardımcılığı’na getirdi. 
     İyi yapmadı. 
     Başbakan Yardımcısı Şener’in kardeşi Abdullah Şener iyi bir yönetici olabilir. Ama kamu yönetimi, toplum duyarlığı, partizanlık devlette ahbap çavuş ilişkileri gibi pencerelerden bakıldığında ister istemez soru işaretleri yaratan bir tasarruf... 
     Başbakan Yardımcısı Şener dünkü basın toplantısında bu atamayı savunurken, kardeşinin sıkı bir müfettiş olduğunu belirtti. 
     Olabilir. 
     Ama istense, herhalde daha birçok sıkı müfettiş’ bulunurdu, devlet hizmetinde olan. 
     Şener açıklamasında, kardeşinin genel kurul tarafından seçildiğini de belirtti. 
     Evet, görünüşte öyle. 
     Ama bu genel kurul, Özelleştirme İdaresi’ne ait bu İdare de Başbakan Yardımcısı Şener’e bağlı. Yani, içinde kardeşinin de bulunduğu listenin son şekli kendi onayından geçmiş durumda... 
     Bir ayrıntının mı üstünde duruyorum Hayır, öyle olduğunu sanmıyorum. Yeni hükümetin duyarlık göstermesi gereken bir konu. 
     "Birader Erdemir’de" başlıkları, gereken duyarlığın gösterilmediğine işaret ediyor. 
     
     Devlet Bakanı Kürşad Tüzmen’den geçen salı günkü yazımla ilgili olarak aldığım açıklama aşağıda yer alıyor. 
     "Sayın Cemal, 
     Milliyet gazetesinde yayınlanan Bağdat’ta rezalet, II. Libya vakası gibi yazılara 13 Ocak’ta yaptığım yazılı ve sözlü açıklamaların size ulaşamadığını 14 Ocak tarihli Bir işgüzar Kürşad Tüzmen’ başlıklı yazınızdan üzülerek öğrenmiş bulunuyorum. 
     Sayın Cemal siz orada yoktunuz. Keşke olsaydınız. Yanlış yönlendirme yapmaya çalışanların açtığı tahribatın büyüklüğünü yazınızı okuyunca daha iyi anladım. 
     Bugüne kadar yapmış olduğum bütün görevlerde Türk ulusuna, Türk devletine karşı en ufak bir küçültücü, alçaltıcı bir davranışta bulunulmamıştır. 
     Beni tanıyanlar hangi ortamda olursa olsun buna izin vermeyeceğimi bilirler. Yazılanlar tamamiyle gerçek dışıdır. Tam tersine devletimize övgü yapılmıştır. 
     Gezi, ticari ve siyasi olarak tam zamanında çok önemli ve yararlı olmuştur. 
     İşadamları boşlukta kalan değil, Birleşmiş Milletler petrol karşılığı gıda programları çerçevesinde yapılan ihalelerden 695 milyon euroluk ihale almışlardır. 
     Siyasi açıdan ise çok önemli bir mesaj alışverişi sağlanmıştır. Şu anda açıklayabileceklerim bunlardır. Zamanla yaptıklarımızın ne olduğu daha iyi anlaşılacaktır. 
     Not 
     Beni tanıyanlar, İşgüzar Gereği yokken daha çok kendini göstermek için işe karışan’ tanımlamasının bana hiç uymadığını bilirler. Ziyaretim Türkiye Cumhuriyeti Devleti’nin bilgisi ve izni dahilinde yapılmıştır. Bir bilgi eksikliğini daha gidereyim. Adım "D" ile yazılıyor." 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
