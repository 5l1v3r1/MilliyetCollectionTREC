<DOC>
<DOCNO> 115694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/guncel/gun01.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu masraflar tedavi için mi, tatil için mi 
</HEADLINE>
<TEXT>

Kamuda bazı ayrıcalıklı kişiler, Türkiye’de tedavi edilebilen hemoroid ve uyku apnesi gibi sağlık sorunları için bile yurtdışına gidiyor. Masrafları devlet ödüyor 
     AYŞEGÜL AYDOĞAN İstanbul 

     Devlet olanaklarıyla yılda yüzlerce hasta yurtdışında tedavi ettiriliyor. Ancak bu imk ndan yararlananların bir kısmının tedavisi, Türkiye’de de yapılabiliyor. Sıklıkla kanser, organ ve kemik iliği nakli gibi nedenlerle gönderilenlerin yanı sıra hemoroid, uyku apnesi, retina yırtılması ve ağrı tedavisi gibi hastalıklar da mevcut. Uzmanlar ise, bu gibi hastalıkların tedavisi için yurtdışına gitmenin son derece gereksiz olduğunu söylüyor. 
     
     BAKAN DA KABUL ETTİ 
     Maliye Bakanı Sümer Oral, bir soru önergesine verdiği yanıtta, "Ülkemizde genelde tedavisi yapılamayan hastalık bulunmamakla beraber, yeni tedavi yaklaşımları nedeniyle bazı hastalar yurtdışına gönderilmektedir" diyerek, Türkiye’de tedavisi olmayan hastalık bulunmadığını kabul etti. 
     Yurtdışında tedavi olabilmek için tek şart bir kamu görevlisi ya da yakını olup Türkiye’de tedavisi mümkün değildir’ raporunu bir kamu hastanesinden alabilmek ve bunu Yurtdışı Sağlık Kurulu’na onaylatabilmek. 
     
     DOKTORLAR İKİNCİ SIRADA 
     1997-2002’de tedavi giderleri devlet tarafından karşılanmak üzere yurtdışına gönderilen kamu personelinin sayısı 471’i buldu. Bunların arasında doktorların çokluğu da dikkat çekti. Raporları onaylayan Ankara Numune Hastanesi’nin Başhekimi Doç. Dr. Mahmut Koç ise, doktor çokluğunu "Belki çalıştıkları kurumdan raporu daha kolay alıyorlar" diye yorumladı. 5 aydır başhekimlik yapan Koç, "Bizim dönemimizde gereksiz yere yurtdışına giden olmadı. Adı geçen hastalıkların bazılarının Türkiye’de de tedavisi yapılıyor ama çok özel teşhisler de yazılıyor. Yurtdışına göndermekten başka yapılacak bir şey kalmıyor" dedi. 
     
     FİYATLAR İKİ KAT FAZLA 
     İşte söz konusu vakalardan bazıları ve maliyetleri 

</TEXT>
</DOC>
