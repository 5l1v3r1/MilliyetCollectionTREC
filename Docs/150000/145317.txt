<DOC>
<DOCNO> 145317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sonspo05.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Knicks, Toronto'yu devirdi... Toplu sonuçlar... 
</HEADLINE>
<TEXT>

     ABD Profesyonel Basketbol Ligi NBA'de New York Knicks, Toronto Raptors'ı 100-90, Memphis Grizzlies, Orlando Magic'i 110-104 yendi. 
     Doğu Konferansı'ndaki maçta Atlantik Grubu altıncısı Knicks, Merkez Grubu yedincisi Raptors ile New York'ta karşı karşıya geldi. 
     Play-off turuna kalma şansı az da olsa süren Knicks, 3. çeyrekte yakaladığı 8-0'lık seriyle oyunun kontrolünü ele alırken, son çeyrekte skorda 16 sayılık fark yakaladı. Takımda Kurt Thomas 23, Allan Houston 20, 8-0'lık seriye attığı 3'lükle katkı sağlayan Howard Eisley ile Latrell Sprewell 13'er sayı attı. Thomas, ayrıca 10 ribaund aldı. 
     Son 10 maçında 9. yenilgisine uğrayan Raptors'da Antonio Davis 23 sayı, 12 ribaund, 2. yarıda yalnızca 5 sayı üretebilen Vince Carter 21 sayı kaydetti. 
     Batı Konferansı Ortabatı Grubu altıncısı Memphis Grizzlies, Atlantik Grubu dördüncüsü Orlando Magic'e deplasmanda 110-104 üstünlük sağladı. 
     Orlando'da Magic karşısında ilk kez galip gelme başarısını gösteren Grizzlies'de İspanyol oyuncu Pau Gasol 26 ile sayı liderliğini elde ederken, Jason Williams 17 sayı, 15 asist, Lorenzen Wright 17 sayı, 10 ribaund gerçekleştirdi. 
     Son 5 maçta Grizzlies karşısında ilk yenilgisine uğrayan Magic'de Tracy McGrady rakip potaya 34 sayı bırakırken, Gordan Giricek ve Pat Garrity skora 19 sayı ekledi. 
     Sonuçlar şöyle 
     

Orlando Magic-Memphis Grizzlies 104-110 New York Knicks-Toronto Raptors 100-90 Denver Nuggets-Dallas Mavericks 96-108 Utah Jazz-Boston Celtics 96-91 Phoenix Suns-Seattle Supersonics 73-82 Los Angeles Clippers- Houston Rockets 90-108      




</TEXT>
</DOC>
