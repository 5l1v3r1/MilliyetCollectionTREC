<DOC>
<DOCNO> 110875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/guncel/gunz1.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Tokat’ta suikast silahı operasyonu 
     MEHMET SÖZKESEN Tokat DHA 

     Tokat Zile’de jandarma tarafından yapılan operasyonda suikast silahı olarak bilinen bir kalem tabancayla bir MP 40 otomatik tabanca ve biri ruhsatlı olmak üzere toplam 11 tabancayla çok sayıda mermi ele geçirildi. Jandarma timleri, bir ihbar üzerine gerçekleştirdiği operasyonda, Samsun Emniyet Müdürlüğü Terörle Mücadele Şubesi’nde görevli polis memuru Taner Onar’la birlikte arkadaşı Selahattin Güral’ı gözaltına aldı. Zanlıların otomobilinde yapılan aramada, silahların yanı sıra beş tane de sahte plaka bulundu. 
     
     Jandarma çirkin teklife kanmadı 
     DİNÇER ŞEREF İstanbul 

     Büyükçekmece’de geçtiğimiz günlerde Jandarma karakol komutanını ziyaret eden bir kişi, kendini işadamı olarak tanıttı. Sohbeti ilerlettikten sonra yurda kaçak mazot getireceklerini, devriye çıkartmazsa 2 milyar lira vereceğini ima etti. Teklifi kabul etmiş görünen komutan, durumu amirlerine aktardı. Ardından da operasyon başladı. Bir gemiden aldıkları 30 ton kaçak mazotu Güzelce Yat Limanı’na getiren Yücel Karakaya, Kemal Yalçın, Hüseyin Yalçın, Tamer Güller, Ulaş Sarıkaya ve Hasan Demirbaş suçüstü yakalandı. Olayda kullanılan balıkçı teknesi ile iki tankere el konuldu. 
     
     Gözünüzün nurunu koruyun 
     Dünyada her yıl 40 milyonu aşkın insan, sonradan olma önlenebilir körlükle karşı karşıya kalıyor. Bu konuda 10 yıl süren altyapı çalışmasının ardından 1984’te hizmete giren Göz Nurunu Koruma Vakfı Başkanı Yıldırım Nuri Giray, Türkiye’de de ekonomik sıkıntılar ve sosyal güvenceleri bulunmayan çok sayıda insanın kör olma tehlikesiye karşı karşıya olduğunu bildirdi. Bu tehlikenin ortadan kalkması için, "İnsanların bilinçlendirilmesi", "erken teşhis" ve "doğru ve etkin tedavi" gerektiğini kaydeden Giray, vakfın bu üç işlevi gezici ekiplerle yaptığı taramalarla yerine getirmeye çalıştığını ifade etti. 
     
     3 aylık emekli maaşını kaptırdı 
     İSMAİL POLAT İstanbul 

     Emekli Sandığı’ndan emekli Halil Bozkurt 70 , dün eşi Arife Bozkurt 65 ile Ziraat Bankası Fıstıkağacı Şubesi’nden üç aylık maaşı olan 932 milyon lirayı çekti. Bozkurt çifti, kendisinin de para çektiğini söyleyerek yanlarına yaklaşan 20 yaşlarındaki bir kişiyle Kuruçeşme Parkı’na kadar geldi. Parkta otururken Bozkurt’tan gazete k ğıdına saracağını söyleyerek parayı alan kimliği belirsiz kişi, daha sonra içi boş gazete k ğıdını Bozkurt’a vererek kaçtı. Gazeteyi açıp içinde hiçbir şey bulamayınca şok olan Bozkurt, soluğu karakolda aldı. 
     
     
     

     
     



 GÜNCEL 

























</TEXT>
</DOC>
