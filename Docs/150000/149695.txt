<DOC>
<DOCNO> 149695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun10.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde sosyal destek kalbi koruyor... 
</HEADLINE>
<TEXT>

     Stresli işlerde çalışan insanların iş yerinde aldıkları sosyal desteğin, yüksek tansiyonu düşürerek kalbi koruyabildiği saptandı. 
     ABD'nin New York kentinde trafiği idare eden polisler üzerinde yapılan araştırmada, birlikte çalıştıkları arkadaşları ve üstleri tarafından destek ve ilgi gören polislerde yüksek tansiyonun düşebildiği ve sosyal desteğin bu görevi yapanlarda kalbi koruyabildiği belirlendi. 
     New York Jamica Üniversitesi uzmanlarından Dr. Elizabeth Brondolo, iş stresinin iş yerindeki sosyal destekle azaltılabildiğini, stresli işlerdeki idarecilerin bu durumu göz önünde tutmaları gerektiğini vurguladı. 
     Dr. Brondolo, stresli işlerde çalışanların sosyal ilgi karşısında, iş saatleri içinde rahatlayarak tansiyonlarının düştüğünü belirtti. 
     Aile çevresindeki sosyal desteğinse stresli işlerde çalışan insanların günlük yaşamlarındaki rahatlığı sağladığı ifade ediliyor. 
     Araştırmayla ilgili rapor, Psychosomatic Medicine adlı dergide yer aldı. 
     





</TEXT>
</DOC>
