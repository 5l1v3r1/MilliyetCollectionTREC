<DOC>
<DOCNO> 103505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/yas04.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere kutlaması faciaya döndü 
</HEADLINE>
<TEXT>

Antalya’da arkadaşlarıyla tezkeresini kutlayan Levent Teker, Çok içtik’ sözüne sinirlenip ayaklanınca, 40 metreden kayalara düştü... 
     ALİ KÖSE Antalya DHA 

     Sinir ve alkol, asker dönüşünü kutlayan bir delikanlının canını aldı. 
     Antalya’da Levent Teker 23 , askerden dönüşünü kutlamak için arkadaşları Özlem Ur ve Mehmet Akbulut ile falezlere gitti. Yanlarına içmek için bira da alan üçlü, önceki akşam başladıkları kutlamalarını dün sabaha karşıya kadar sürdürdüler. Fakat bu kutlama, biraların bitmesiyle faciaya dönüştü. Teker arkadaşlarından gidip bira almalarını istedi. Ancak Ur ve Akbulut’un Çok içtik bırakalım’ sözleri üzerine Teker fena halde sinirlendi. Bira getirmezseniz intihar ederim’ diye tehditler savurmaya başlayan Teker, iki arkadaşı tarafından zorlukla sakinleştirildi. 
     
Sabah bulunabildi      Sakinleşmesine rağmen ayağa kalkmak isteyen delikanlı, bir anda dengesini kaybederek yaklaşık 40 metre yükseklikteki falezlerden aşağı uçtu. 
     İki arkadaşının gözü önünde uçurumun karanlığında kaybolan Teker’in cesedi, olay yerine gelen polis ve itfayenin gece boyunca sürdürdüğü çalışmalarda bulunamadı. Sabah tekrar başlatılan arama çalışması sonucu Deniz Polisi’nin de yardımıyla kayalıklara sıkışmış şekilde bulunan Teker’in cesedi, otopsi için Antalya Devlet Hastanesi’ne kaldırıldı. 
     Polis, Teker’in arkadaşları Özlem Ur ve Mahmut Akbulut’un da ifadelerine başvurdu. 
     



 YAŞAM 



















</TEXT>
</DOC>
