<DOC>
<DOCNO> 131728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/ekonomi/eko07.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni doğalgaz alım anlaşması yok’ 
</HEADLINE>
<TEXT>

Enerji Bakanı Güler, Fiyat indirimi için anlaşma iptali düşünmüyoruz. Karşılıklı jestler bekliyoruz. Ayrıca yeni doğalgaz anlaşması yapmayacağız’ dedi 
     ANKARA Milliyet 

     Elektrik fiyatlarının düşürülmesi çalışmaların devam ettiğini belirten Enerji Bakanı Hilmi Güler, "İndirim oranı ne kadar olacak şimdilik belli değil. Farklı bir çalışma yapıyoruz. " dedi. Güler, yeni doğalgaz alım anlaşması yapılmayacağını da söyledi. 
     Fiyatlar için şirketlerle görüşmelerin devam ettiğini belirten Güler, "Sözleşme iptalini düşünmüyoruz. Karşılıklı jestlerin yapılacağını düşünüyorum. Rusya’dan alınan doğalgaz için yapılan görüşmeler de olumlu geçiyor. BOTAŞ, ithalatı ulusal tüketimin yüzde 20’sine düşünceye kadar yeni doğalgaz alım sözleşmesi yapmayacak" diye konuştu. 
     Petrol - Doğalgaz Sorunları ve Çözüm Yolları" adlı panele katılan Güler, enerji konusunda dışa bağımlılığın askeri bir tabirle tehdit unsuru’ olduğunu söyledi. Güler, şöyle konuştu 
     
     Balans ayarı yapacağız’ 
     "Bizim yerli kaynaklarla enerji balansını oluşturmamız lazım. Doğalgazda bu kadar dışa bağımlılık, yumurtaları bir sepete koymak gibi oluyor. Bakü - Tiflis - Ceyhan petrol boru hattına Kazakistan’ın Aktau bölgesini de ekledik. Peşinden de Şahdeniz doğalgaz projesiyle Türkiye’nin enerji köprüsü olması yönünde önemli adımlar attık. Ayrıca Türkiye’de petrol aramalarına hız vereceğiz" dedi. 
     
     
     



 EKONOMİ 

















</TEXT>
</DOC>
