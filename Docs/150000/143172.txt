<DOC>
<DOCNO> 143172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun34.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere kabinesi olağanüstü toplandı... 
</HEADLINE>
<TEXT>

     İngiltere Başbakanı Tony Blair, kabinesini Birleşmiş Milletler'den gelen son haberlerin de ışığında olağanüstü topladı. 
     Toplantıda, İngiliz kabinesinin, BM'de gelinen nokta ve yarın Avam Kamarası'nda yapılması beklenen oylama öncesinde son kararını alması bekleniyor. 
     Toplantının ardından yerel saatle 19.00'da Dışişleri Bakanı Jack Straw tarafından yapılması beklenen basın toplantısında da İngiltere'nin son tavrının netleşeceği öne sürülüyor. 
     Öte yandan BM Güvenlik Konseyi'nin ikinci bir karar almamasına rağmen İngiltere'nin savaşa katılması halinde istifa edeceğini açıklayan kabine üyesi, Avam Kamarası Başkanı ve eski Dışişleri Bakanı Robin Cook, kabine toplantısının başında toplantıyı terk etti. 
     Cook'un ilerleyen saatlerde yazılı açıklama yaparak istifasını açıklayacağı öne sürülüyor. 
     





</TEXT>
</DOC>
