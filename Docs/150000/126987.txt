<DOC>
<DOCNO> 126987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun08.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz liberal lider "Delil olmadan savaşa sürükleniyoruz" 
</HEADLINE>
<TEXT>

     İngiltere'de Liberal Demokrat Parti lideri Charles Kennedy, ''ülkenin bir savaşın içine sürüklendiğini, üstelik elde bu savaşı haklı gösterecek bir delilin de bulunmadığını'' belirtti. 
     The Times gazetesine yazdığı makalede Kennedy, ''Irak'ın elinde kitle imha silahları bulunduğuna dair sağlam deliller olmadan savaşa girmenin, terörizmi de artıracağı'' uyarısında bulundu. 
     ''Delil olmadan savaşa girilmesi halinde, uluslararası toplumun desteğinin yitirileceğini, yalnızlaşma riskinin ortaya çıkacağını'' kaydeden Kennedy, ''bu durumda Arap dünyasının desteğinin alınamayacağının açık olduğu ve İslami terörde artışın kaçınılmaz olacağı'' görüşünü savundu. 
     ''Savaşın sonuçlarının hem bölge için hem de dünya için önceden hesaplanamayacak kadar öldürücü olabileceğini'' belirten Kennedy, ''dünya ekonomisinin de savaşla birlikte büyük darbe alacağını'' kaydetti. Kennedy ayrıca, Irak'taki BM silah denetçilerine tüm ülkelerin istihbarat birimlerinin bilgi vermesi gerektiğini belirtti. 
     





</TEXT>
</DOC>
