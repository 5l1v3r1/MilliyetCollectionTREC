<DOC>
<DOCNO> 117040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko02.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’dan Avrupa’ya AKP İslamcı değil 
</HEADLINE>
<TEXT>

AB ülkelerinde AKP ile ilgili sorularla karşılaştıklarını belirten TÜSİAD Başkanı Özilhan, "Muhafazak r demokrat ve laik bir parti olduğunu anlatıyoruz" dedi 
     EKONOMİ SERVİSİ 

     Seçim sonucunun sürpriz olmadığını belirten Türk Sanayicileri ve İşadamları Derneği TÜSİAD Başkanı Tuncay Özilhan, "Perşembenin gelişi, çarşambadan belliydi" dedi. AKP’yi başarısından dolayı kutladıklarını bildiren Özilhan, "Bu seçimin tek galibi vardır o da Adalet ve Kalkınma Partisi’dir AKP " diye konuştu. 
     Özilhan, CNN Türk’e yaptığı açıklamada, yeni hükümetin ivedilikle yurtdışı piyasalarda kendini kabul ettirmesi ve güven vermesi gerektiğini vurguladı. Türkiye’nin Avrupa Birliği AB ile ilişkilerde zaman açısından sıkışmış durumda olduğunu ifade eden Özilhan, şunları söyledi 
     
     Avrupa’da kendini anlatmalı’ 
     "Aralık ayının 12’sine kadar ağustosta çıkarılan yasalardaki uygulamalarda önemli adım atılmasında fayda görüyoruz. AKP’nin ileri gelenlerinin Avrupa’da, Brüksel’de, AB ülkelerinin merkezlerinde de kendilerini daha iyi anlatmaları gerekir." TÜSİAD’ın iki aydır AB ülkelerinde çeşitli ziyaretlerde bulunduğunu hatırlatan Özilhan "Durmadan karşılaştığımız soru AKP’nin nasıl bir parti olduğu, İslam’la ilgili düşünceleri. Biz laik bir parti olduğunu, Türkiye’nin laiklik çerçevesine sıkı sıkı sarıldığını anlatıyoruz. AKP’nin diğer Avrupa’lı ülkelerde olduğu gibi muhafazak r demokrat bir parti olduğunu belirtiyoruz" dedi. 
     
     Muhalefet denetimi önemli’ 
     Yeni hükümetin önünde iki ana konu bulunduğunu kaydeden Özilhan, şöyle konuştu "Bir tanesi ekonomik program, bir tanesi AB. Tabii yönetim ilkeleriyle ilgili, Cumhuriyet’imizin temel ilkeleri ve yönetim kuralları titizlikle gözetilmeli. Muhalefet denetimi ve kamuoyu tepkileri demokrasinin sağlıklı işlemesinin vazgeçilmez şartı." 
     Seçmen kitlesinin yüzde 40’ının parlamentoda temsil edilmediğine dikkat çeken Özilhan, yeni hükümetin en önemli adımının Seçim ve Siyasi Partiler Yasası’nın değiştirilmesi olduğuna inandığını kaydetti. 
     
     Koalisyon, programın meyvelerini alamadan sandıkta cezalandırıldı 
     Güçlü ekonomiye geçiş programı, makro ekonomik istikrarın güçlendirilmesi amacıyla IMF ile yapılan programa sıkı sıkıya bu hükümetin yapışması gerekir’ diyen Özilhan, şöyle devam etti "Bundan evvelki hükümet çok önemli yapısal reformlar geçirdi ve bunların meyvalarını alamadan da sandık onları cezalandırdı. Şimdi bundan AK Parti faydalanacak ama daha tamamlanması gereken reformlar var. Ayrıca bunların uygulamaya geçirilmesi var ve dolayısıyla da bununla da ilgili yeni hükümetin önemli adımlar atması gerekir diyorum. Bu ekonomik reformlar da hem siyasi hem de ekonomik istikrarın pekiştirilmesine katkıda bulunacak. " 
     
Berlusconi’ye de AKP’yi anlatacaklar      EYLEM TÜRK 

     Avrupa Birliği AB için destek arayışlarını sürdüren TÜSİAD, yarın görüşeceği İtalya Başbakanı Silvio Berlusconi’ye seçimlerden tek başına iktidar olarak çıkan AKP’yi anlatacak. 
     Tuncay Özilhan başkanlığındaki TÜSİAD heyeti, Roma’da Başbakanlık Sarayı’nda görüşeceği Berlusconi’ye, "AKP’nin kendini İslamcı değil, muhafazak r demokrat bir parti olarak tanımladığı" mesajını vererek, AKP’nin AB taraftarı söylemlerini hatırlatacak. TÜSİAD Berlusconi’ye AKP iktidarının ekonomik istikrar, gelir dağılımı, AB konularında atacağı adımlarını destekleyeceklerini, yanlış bir adım atmaları halinde sivil toplum örgütü olarak uyarıda bulunacaklarını söyleyecek. TÜSİAD, Berlusconi’den ayrıca Türkiye’nin AB ile müzakere sürecinin başlatılması için destek isterken, Türkiye’nin AB’ye girme konusundaki istek ve kararlılığını anlatacak. İtalya’nın önde gelen şirket temsilcileri de Başbakanlarına, Türkiye’nin 
     AB’ye tam üyeliğinin ekonomik yararlarını vurgulayacak. 
     



 EKONOMİ 



















</TEXT>
</DOC>
