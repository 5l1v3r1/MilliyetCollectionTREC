<DOC>
<DOCNO> 126429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur13.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlıkta iki kademeli "Irak Zirvesi"... 
</HEADLINE>
<TEXT>

     Başbakanlık, akşam saatlerinde Irak'a yönelik ABD müdahalesinde Türkiye'den beklentiler ve operasyonun olası sonuçlarının değerlendirilmesi amacıyla hareketli saatler geçirecek. 
     Başbakanlık'ta Başbakan Abdullah Gül Genelkurmay Başkanı Orgeneral Hilmi Özkök, Dışişleri Bakanı Yaşar Yakış, Dışişleri Müsteşarı Uğur Ziyal, MİT Müsteşarı Şenkal Atasagun ve ilgili diğer bürokratların katılımıyla toplanacak olan Irak zirvesi, ilk teknik değerlendirmenin ardından genişleyerek devam edecek. Zirvenin ikinci bölümüne Başbakan Yardımcıları Abdüllatif Şener, Mehmet Ali Şahin ve Ertuğrul Yalçınbayır ile Devlet Bakanları Ali Babacan ve Beşir Atalay, İçişleri Bakanı Abdülkadir Aksu ve Milli Savunma Bakanı Vecdi Gönül de katılacak. Zirvenin ikinci bölümünde ağırlıklı olarak Irak'a yönelik operasyonun ekonomik etkilerinin değerlendirileceği belirtildi. 
     





</TEXT>
</DOC>
