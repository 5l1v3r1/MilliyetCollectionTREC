<DOC>
<DOCNO> 146751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun29.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Iraklı esirler Guantanamo'ya gönderilmeyecek" 
</HEADLINE>
<TEXT>

     ABD, Irak'ta askerlerinin elinde esir olan kişileri Küba'daki Guantanamo üssüne göndermeyi düşünmediğini bildirdi. 
     Pentagon'dan yapılan açıklamada, ''Bu savaşta koalisyon güçlerinin eline geçen esirlerin akıbetinin ne olacağını söylemek için henüz çok erken. Ancak bu kişileri Guantanamo'ya göndermeye niyetli değiliz'' denildi. 
     Açıklamada, üniformalı Iraklı askerler ve milis güçlerine bağlı Iraklılardan oluşan esirlerin cephe gerisine gönderildiği ve burada ''sınıflandırılacakları'', savaş suçu işlediklerinin saptanması durumunda Irak dışına gönderilebilecekleri kaydedildi. 
     Washington Post gazetesinin haberinde, Amerikan ordusunun, Irak'ta milis kuvvetlerine bağlı oldukları gerekçesiyle yakaladığı sivillerin bir kısmını Küba'daki Guantanamo üssüne göndereceği öne sürülmüştü. 
     





</TEXT>
</DOC>
