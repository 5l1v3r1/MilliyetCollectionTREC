<DOC>
<DOCNO> 146561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/soneko03.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank için teklif veren olmadı... 
</HEADLINE>
<TEXT>

     Tasarruf Mevduatı Sigorta Fonu TMSF , Pamukbank hisselerinin satışına ilişkin son teklif verme tarihi olan 28 Mart itibariyle, Banka nezdinde inceleme yapan yatırımcılardan herhangi bir teklifin alınmadığını bildirdi. 
     TMSF'ndan yapılan açıklamada, hisselerinin tamamı Fon'a ait olan Pamukbank hisselerinin satışa sunulduğu hatırlatıldı. 
     Açıklamada, Bankaların Kuruluş ve Faaliyetleri Hakkında Yönetmelik hükümleri kapsamında sunulan bilgi ve belgeleri yeterli bulunan Oyakbank, T. Dış Ticaret Bankası, T. İş Bankası ve Societe Generale Group'un başvuruları kabul edilerek, anılan kurumların Pamukbank'ta inceleme yapmalarına izin verildiği bildirildi. 
     Pamukbank ile ilgilenen yeni yatırımcıların, 10 Mart 2003 tarihine kadar Bankacılık Düzenleme ve Denetleme Kurumu'na başvurabilme imkanı getirildiği belirtilen açıklamada, şöyle denildi 
     ''Konuya ilişkin olarak, tarafımızca verilen süre içerisinde Kurumumuza yeni bir başvuru yapılmamış, ilgilenen yatırımcılardan Societe Generale Group satış sürecinden çekilmiş, Pamukbank hisselerinin satışına ilişkin son teklif verme süresi olan 28 Mart 2003 tarihi itibariyle de Banka nezdinde inceleme yapan diğer yatırımcılardan herhangi bir teklif alınmamıştır.'' 
     





</TEXT>
</DOC>
