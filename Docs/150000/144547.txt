<DOC>
<DOCNO> 144547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun70.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te 90 bin kişi savaşı protesto etti 
</HEADLINE>
<TEXT>

     Fransa'da 70'e yakın dernek, sendika ve siyasi partinin girişimiyle bugün düzenlenen savaş karşıtı gösteriye, 90 bin kişinin katıldığı bildirildi. 
     Polis, protestocuların sayısının 90 bin civarında olduğunu tahmin ederken, gösteriyi düzenleyenler, 120-130 bin kişinin katıldığını savundu. 
     Öğle saatlerinde Republique Meydanı'nda başlayan gösteri, akşam saatlerinde Nation Meydanı'nda olaysız sona erdi. 
     İrlanda'da da savaşı protesto için binlerce kişinin katıldığı gösteriler düzenledi. 
     Başkent Dublin'de, polise göre 5 bin, düzenleyicilerine göre yaklaşık 10 bin kişinin katıldığı gösteride, hükümetin, ülkenin batısındaki Shannon Havaalanı'nı Irak'a giden Amerikan güçlerinin kullanımına açılması kararı protesto edildi. 
     İrlanda'nın Cork, Waterford, Limerick ve Sligo kentlerinde de daha küçük çaplı gösteriler düzenlendiği bildirildi. 
     Kuzey İrlanda'da Belfast kentinde de Irak savaşını protesto için 4 bin kişi toplandı. 
     





</TEXT>
</DOC>
