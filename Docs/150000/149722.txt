<DOC>
<DOCNO> 149722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun37.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Merkez Komutanlığı "Tikrit'te Başkanlık Sarayı'nı ele geçirdik" 
</HEADLINE>
<TEXT>

     Amerikan Merkez Komutanlığı, Irak'taki petrol bölgelerinin ABD ve müttefiklerinin kontrolü altında olduğunu bildirdi. 
     Katar'daki Amerikan Merkez Komutanlığı'nda gazetecilere açıklama yapan Tuğgeneral Vincent Brooks, Irak'taki ittifak güçlerinin güney Irak'ta halen 1000 kadar petrol kuyusunun güvenliğini sağladığını, kuzeydeki kuyulardansa sadece birinin yandığını söyledi. 
     Brooks, Saddam Hüseyin'in doğum yeri Tikrit'e giren Amerikan askerlerininse bu sabah şehir merkezinde başkanlık sarayını ele geçirdiğini ifade etti. 
     Dünyada ham petrol rezervleri açısından ikinci büyük ülke olan Irak'ın petrol kuyuları ve petrol boru hatlarının Körfez Savaşı'ndan sonra uygulanan ambargo nedeniyle zarar gördüğü bildiriliyor. 
     BM'nin son yıllarda petrol karşılığı gıda anlaşmalarını kabul etmesiyle birlikte Irak'ın gelirlerinin yüzde 95'ini petrolden elde ettiği paralar oluşturmaya başlamıştı. 
     





</TEXT>
</DOC>
