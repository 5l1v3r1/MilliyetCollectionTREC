<DOC>
<DOCNO> 111456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sondun05.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD seri cinayetler nedeniyle alarmda 
</HEADLINE>
<TEXT>

     ABD'nin Virginia eyaletinde bir kadına yapılan silahlı saldırının, Washington'daki seri cinayetlerle bağlantısı olduğu açıklandı. 
     Yetkililer, önceki gün Fredericksburg'da 43 yaşında bir kadını yaralayan kurşunun, Washington ve Maryland'de işlenen seri cinayetlere kurban giden 6 kişiden 4'ünü öldürmek için kullanılanlarla aynı olduğunu bildirdiler. 
     Sırtından yaralanan kadının durumunun iyi olduğu belirtildi. 
     Montgomery polis şefi Charles Moose, 100 polisle 50 federal görevlinin saldırıları araştırdığını ve katili aradığını belirterek, ''Bu durum, öncelikli öneme sahip. İnsanlar endişeli. Henüz kimseyi tutuklamadık. Her ipucunu değerlendiriyoruz'' dedi. 
     Moose, cinayetleri, keskin bir nişancının yanı sıra iki ya da daha fazla kişinin işlemiş olabileceği ihtimali üzerinde durulduğunu da söyledi. 
     Bu arada, cinayetlerden 4'ünün aynı silahla işlendiği kesinleşti. 
     ABD'de, Washington'ın sakin bir banliyösüyle Maryland sınırında geçen Perşembe gecesi birer kurşunla 2'si kadın 6 kişi öldürülmüştü. 
     





</TEXT>
</DOC>
