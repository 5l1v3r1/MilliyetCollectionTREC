<DOC>
<DOCNO> 142682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/soneko21.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
STSO Başkanı, Vergi Barışı Kanunu'ndan yararlanılmasını istedi 
</HEADLINE>
<TEXT>

     Sivas Ticaret ve Sanayi Odası STSO Başkanı Osman Yıldırım, ''Vergi Barışı Kanunu''ndan yararlanılmasını istedi. 
     STSO tarafından, vergi barışı, çekle ödemelerin düzenlenmesi ve çek hamillerinin korunması hakkında üyeleri bilgilendirmek amacıyla düzenlenen toplantıda konuşan Yıldırım, ''Genellikle affın her türlüsüne karşıyım. Ancak ekonomik krizden sonra vergi mükelleflerinin sıkıntı içinde olduğunu biliyoruz. 'Vergi Barışı' adı altında yürürlüğe giren bu kanundan yararlanılmasını ve bunun son olmasını istiyorum'' dedi. 
     Osman Yıldırım, ''Vergide adaletli olunmasını, sürekli verenden değil, yaygınlaştırılıp herkesten alınmasını istiyoruz. Türkiye artık yeniden yapılanmak zorunda'' diye konuştu. 
     





</TEXT>
</DOC>
