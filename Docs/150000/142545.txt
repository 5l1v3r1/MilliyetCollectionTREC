<DOC>
<DOCNO> 142545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur30.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
''Evde gecelikle dolaşıp beni tahrik etti'' 
</HEADLINE>
<TEXT>

     Samsun'da gece geç vakitlerde maket bıçağı ile komşusunu tehdit ederek ilişkiye girmek istediği öne sürülen 47 yaşındaki Muharrem Şahin, tutuklu yargılandığı davada evde gecelikle dolaşan 30 yaşındaki Y.G.'nin kendisini tahrik ettiğini söyledi. Şahin, Camdan bakınca onu gecelikle dolaşırken gördüm. Bir süre seyrettim. Beni farketmesine rağmen perdeleri kapamayınca camı kırarak evine girdim'' iddiasında bulundu. 
     Kadıköy Mahallesi'nde bir ay önce meydana gelen olayda, eşinden ayrılan 4 çocuk babası Muharrem Şahin, tek başına yaşayan bekar komşusu Y.G.'ye tecavüz etmek istediği iddiasıyla Samsun 2'inci Ağır Ceza Mahkemesi'nde ilk kez yargı önüne çıktı. Şahin savunmasında, gece geç saatte evinde içki içerken komşusu Y.'yi gecelikle evinin içerisinde dolaşırken gördüğünü belirterek, şöyle dedi 
     Perdeleri açık olduğu için kendisini rahatlıkla görüyordum. Uzun süre onu seyrettim. Beni farketmesine rağmen kendisine çekidüzen vermedi. Kısacık geceliği ile dolaşarak beni tahrik ediyordu. Dayanamadım ve camını kırarak içeri girdim. Bağırmaması için ağzını kapatarak ilişkiye girmek istediğimi söyledim. Kabul etmedi. Konuştuk ve kendisinden özür dileyerek evden ayrıldım. Beni tahrik ettiği için suçun büyüğü kendisindedir.'' Gece geç saatlerde evinde saldırıya uğrayan Y.G. ise, sanığın kendisini maket bıçağıyla tehdit ederek ilişkiye zorladığını anlattı. Y.G., Camın kırılmasına uyanınca, lambayı yakarak yatak odasından salona çıktım. Bu adamla karşılaştım. Elinde maket bıçağı vardı. Üzerime saldırdı. 1 eliyle ağzımı kapatırken, diğer eliyle geceliğimi çıkarmaya çalışıyordu. Yaklaşık 20 dakika boğuştuk. Sonra ben bağırınca bıçağı boğazıma dayayarak, Birine söylersen beni eve senin aldığını söylerim. Seni de öldürürüm'' diyerek evden çıktı. Kendisinden şikayetçiyim' dedi. Mahkeme heyeti, eksik evrakların tamamlanması için duruşmayı ileri tarihe erteledi. 
     





</TEXT>
</DOC>
