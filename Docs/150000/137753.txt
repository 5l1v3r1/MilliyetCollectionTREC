<DOC>
<DOCNO> 137753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sonspo11.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da, Elazığspor maçı hazırlıkları... 
</HEADLINE>
<TEXT>

     Gaziantepspor, hafta sonunda sahasında yapacağı Elazığspor maçının hazırlıklarını sürdürüyor. 
     Kulüp profesyonel futbol şubesi sorumlusu Asım Atmaz, haftayı Fenerbahçe yenilgisiyle kapatmanın üzüntüsünü yaşadıkları, bu nedenle Elazığspor maçını mutlaka kazanmak istediklerini söyledi. 
     Takımın genel durumunun iyi olduğunu, Elazığspor maçından galibiyetle ayrılacaklarına inandığını kaydeden Atmaz, ''Çok çekişmeli bir sezon yaşıyoruz. 3 puanlı sistem gözönüne alındığında, alt ve üst sıralarda yer alan takımlar arasında büyük fark yok. 2 maçı üstüste kaybeden takım, kötü rüyalar görebilir. Üst sıralardan kopmamak için maç kaybetmemeliyiz'' diye konuştu. 
     Ellerinde genç ama deneyimli bir kadro bulunduğunu ve takım içinde uyumun sağlandığını ifade eden Atmaz, şöyle konuştu 
     ''Bundan sonraki haftalarda kıran kırana bir mücadele yaşanacak. Tüm takımlar ikinci yarıya girerken kadro takviyesi yaptı. UEFA Kupası hedefimizi kaybetmemek için kazanmamız gerekiyor. 
     Elazığspor, ligin güçlü ve iyi ekiplerinden. Olumsuz hava koşullarına rağmen teknik kadromuz ve futbolcularımız vargüçleriyle çalışıyorlar. Elazığspor maçını mutlaka kazanacağımıza inanıyorum.'' 
     





</TEXT>
</DOC>
