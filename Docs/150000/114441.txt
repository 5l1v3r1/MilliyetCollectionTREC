<DOC>
<DOCNO> 114441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/soneko12.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 139 puan arttı... 
</HEADLINE>
<TEXT>

     İMKB Ulusal-100 Endeksi önceki kapanışa göre 138.65 puan artışla, 1. seansı 10,136.14 puandan tamamladı. 
     Endeks, seans kapanışı itibariyle 14 Ağustos günü ikinci seans sonunda gerçekleşen 10,038.47 puanlık kapanışın ardından, bugünkü ilk seans sonuna kadar yaklaşık 9 hafta boyunca 10,000 puanın altında seyretmiş oldu. 
     Hisse senetleri, ilk seansta ortalama yüzde 1.39 oranında değer kazandı. 
     1. seansa 14.37 puan artışla 10,011.86 puandan başlayan endeks, seansın ilk yarısını da 142.11 puan artışla 10,139.60 puandan geçti. Endeks, seans içinde en düşük 9,938.60, en yüksek de 10,181.19 puanı gördü. 
     Kapanışta mali endeks 211.47 puanlık artışla 12,225.45 puana, sanayi endeksi 102.55 puanlık artışla 9,645.68 puana ve hizmetler endeksi de 80.07 puanlık artışla 7,218.76 puana yükseldi. 
     Böylece mali grup hisseler önceki kapanışa göre ortalama yüzde 1.76, sanayi grubu hisseler yüzde 1.07 ve hizmet grubuna bağlı hisseler de yüzde 1.12 oranında değer kazandı. 
     1. seansta işlem gören toplam 282 hisse senedinden 180'i değer kazandı. 30 hisse senedi değer yitirirken, 72 hissenin fiyatında ise bir değişiklik olmadı. 
     Seansta, 291 trilyon 116 milyar 358 milyon liralık işlem hacmi oluştu. 
     1. seansta İş Bankası C , Yapı Kredi Bankası, Petrol Ofisi, Sabancı Holding ve Garanti Bankası, en yoğun işlem gören hisseler oldular. 
     Borsa uzmanları, 1. Seansta alıcılı seyir izleyen endeksin 10,200 puan seviyelerine çıkarak 10,000-10,200 aralığında dengelendiğini vurgularken, 10,200 seviyesinde satışlarla karşılaşan endeksin 10,000-10,100 aralığında yatay seyir izlediğini kaydettiler. 
     Uzmanlar, endeksin olumlu ihale beklentileriyle 10,150 direncinin üzerini denediğini ifade ederek, gelen kar satışları ile 10,000 puana kadar gevşeyen endeksin bu seviyelerde durduğunu, ihalenin beklendiği gibi olumlu sonuçlanması, piyasaya para girişi olması ve işlem hacminin desteklemesi durumunda endeksin 10,150 direncini aşıp 10,300 seviyesine kadar hareket edebileceğini savundular. 
     





</TEXT>
</DOC>
