<DOC>
<DOCNO> 119676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yasam/yas05.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dandy Walker’a karşı savaş açtı 
</HEADLINE>
<TEXT>

Doktor Yılmaz, Hipokrat yemini etmişti. Oğlu Dandy Walker’ hastası doğunca, bu kez de bu illetle savaşmaya’ yemin etti 
     SEMRA KARDEŞOĞLU İstanbul 

     Bugüne kadar binlerce hastaya yardım eli uzatan Cerrahpaşa Tıp mezunu doktor Ali Murat Yılmaz ve hemşire eşi Nezin’in kaderi, doğan ilk bebekleriyle değişti. Yıllarca hastalarına şifa olan Yılmaz çifti, 25 binde bir rastlanan Dandy Walker’ sendromuyla doğan oğulları Ömer’le başka bir mücadeleye girişti. Ömer’in durumu anne karnında fark edilse de, Yılmazlar altı aylık gebeliği sonlandırmak yerine, bebeklerinin doğması gerektiğine karar verdiler. 
     
     Doğum 20 saat sürdü 
     Ömer bebek, 20 saat süren çok zorlu doğumu sırasında zaten sorunlu olan kafatasında bir çatlak oluşmasına rağmen yaşadı. Bebeğin Dandy Walker’ ile ilgili ikinci talihsizliği de, shunt’ denilen tedavi yönteminde gecikilmesi oldu. Beyinde su toplanması ve kafatası büyümesine yol açan hastalığa karşı kullanılan shunt’ aleti, Ömer’e doğumdan 1.5 yıl sonra takıldı. Operasyona karar veren doktor, aletin başta takılmış olması durumunda, Ömer in daha iyi olabileceğini söyledi. Ama bugün 7 yaşındaki Ömer bebek, bu gecikmenin bedelini konuşamayarak, görmeyerek ve yürüyemeyerek ödüyor. 
     
     Aileler ona koşuyor 
     Ve oğlunun ödediği bu bedeli başka bebekler ödemesin diye, Gaziosmanpaşa Belde Tıp Merkezi Başhekimi Dr. Murat Yılmaz, yedi yıldır Dandy Walker’ hastalığıyla mücadele ediyor. Yılmaz’ın kurduğu Türkçe site www.angelfire.com dandy walker dandy.html , bu hastalıkla savaşan ailelerin en önemli başvuru kaynağı. Sitede hastalıkla ilgili pek çok bilginin yanında, ailelerin haberleşip bilgi paylaşabileceği bir forum bölümü de var. Dr. Yılmaz, ulaşan ailelere de her konuda destek veriyor. Kısacası sadece Ömer’e değil, tüm Dandy Walker’ kurbanı tüm çocuklara babalık’ ediyor... 
     
Dandy Walker Sendromu nedir      Omurilik sıvısının dolaştığı boşluklardan birinin doğuştan anormal genişlemesi, vermis’ bölümü yokluğu veya gelişiminin geri kalması ve bu anormallikler sonucunda kafatasının arka boşluğunda bir kist oluşması ile tanımlanıyor. Kafaiçi basıncın artıp kafatasının genişlemesi eşlik edebiliyor. Hastalığın çoğunlukla erken çocukluk döneminde başlayan başlıca belirtileri, nöro - motor ve zek gelişiminin geri kalması ve baş çevresinde büyüme olarak gösteriliyor. Yürüme, konuşma, görme sorunu yaşatabilen hastalığın ispatlanmış bir nedeni bilinmiyor. 
     



 YAŞAM 






















</TEXT>
</DOC>
