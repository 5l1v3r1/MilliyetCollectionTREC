<DOC>
<DOCNO> 130690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas04.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk edebiyatında erotizm gayet iyi’ 
</HEADLINE>
<TEXT>

Orhan Pamuk, Zülfü Livaneli ve Ahmet Altan’ın kitaplarını kendi diline çeviren Koreli Türkolog Nan A Lee, şimdi de Türk edebiyatında erotizm’ konusunu masaya yatırdı 
     ELİF KORAP İstanbul 

     Nan A Lee, 36 yaşında Koreli bir Türkolog... Genç araştırmacı, Türk edebiyatında erotizm konusunu inceleyip bu konuda araştırma yapıyor. Şimdiye dek Ahmet Altan, Orhan Pamuk ve Zülfü Livaneli’nin kitaplarını Korece’ye çeviren genç kadın, kendini gönüllü edebiyat elçisi’ olarak tanımlıyor. Nan A Lee, Türk edebiyatında erotizm konusundaki araştırmaları hakkında sorularımızı yanıtladı. 
     
Neden Türk edebiyatında erotizm’le ilgili araştırma yapıyorsunuz 
     Son yıllarda edebiyatta erotizm, sadece Türkiye’de değil, her ülkede birçok yazar tarafından işlenen önemli bir konu. Kore’de de 1990’lı yıllardan itibaren genç yazarlar başta olmak üzere, cinselliğe duyulan ilgi, edebi eserlere yoğun olarak yansıtıldı. Tehlikeli Masallar’ romanını Korece’ye çevirdim ve büyük ilgi gördü. Türkiye gibi bir İslam ülkesinde cinselliği başarıyla ele alan bir romana ilgisiz kalınamazdı. Türk edebiyatında erotizmle ilgilenmem, Ahmet Altan’ın sözü geçen eserini çevirmemle birlikte başladı. Üniversitedeki derslerimde de, Türk edebiyatını kaynak olarak kullanıyorum. 
     
     Önemli olan boyutu’ 
Türk edebiyatı ve sinemasında erotizm ne oranda görülüyor 
     Dünya standartlarında, geri kaldığını söylemek zor. Ancak mühim olan erotizmin ne kadar ve hangi açıklıkta işlendiği değil, hangi sanatsal boyutta olduğu. 
     
Türkiye’de pornografik edebiyata ilgi duyacak bir okur kitlesinin varlığından söz edebilir miyiz 
     Bence sadece Türkiye’de değil, tüm toplumlarda böyle bir kitle var. Fransız yazar Georges Bataille’nin L’EROTISME adlı eserinde, bunun temel bir güdü olduğu yazılır. 
     
Başka hangi yazarları çevireceksiniz 
     Yakında Orhan Pamuk’un Benim Adım Kırmızı’ ve Hakan Şenocak’ın öyküsü de çıkacak. Bir de Yaşar Kemal’i araştırmak üzere Kore Bilim Akademisi’nden maddi destekli iki senelik yeni bir proje aldım. 
     



 YAŞAM 






















</TEXT>
</DOC>
