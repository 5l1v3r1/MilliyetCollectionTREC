<DOC>
<DOCNO> 104613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun35.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum - Yunan işbirliği anlaşmaları 
</HEADLINE>
<TEXT>

     Yunanistan ile Kıbrıs Rum kesimi arasında, iki ülke işbirliğinin geliştirilmesini öngören üç anlaşma imzalandı. 
     Yunanistan Kalkınma Bakanı Akis Çohaçopulos ile Rum Ticaret, Sanayi ve Turizm Bakanı Nikos Rolandis, sanayi, enerji ve yüksek teknoloji alanlarındaki anlaşmalarla Rum Turizm Örgütü KOT ve Yunanistan Turizm Örgütü EOT arasında işbirliği memorandumuna imza attılar. 
     Rolandis, imzalanan anlaşmaları, ''tarihi ve Yunanistan ile Rum kesimi arasındaki ikili ilişkileri daha ileriye götürmek için yeni bir başlangıç'' olarak değerlendirdi. 
     Çohaçopulos da, konuşmasında Rum kesiminin AB'ye girme perspektifi ile açılan yeni sayfada, Yunanistan ve Rum kesiminin kararlılığına işaret etti. 
     Öte yandan, Rum Meclisi Savunma Komitesi, Yunanistan Milli Savunma Bakanlığı'nı yürüttüğü dönemde, Ortak Savunma Doktrini'nin desteklenmesine katkıda bulunması nedeniyle Çohaçopulos'a ödül verdi. 
     Çohaçopulos, ödülü kabul ederken yaptığı konuşmada, Yunanistan ve Rum kesiminin ortak güvenliğini oluşturan konuları hayata geçirebilmek için çalıştıklarını belirtti ve bunun, ''ulusal stratejinin ana hedefi'' olduğunu söyledi. 
     Çohaçopulos, iki ülkenin, yeni Avrupa çevresindeki işbirliğinin daha ileri götürülmesi için geniş olanaklar bulunduğunu sözlerine ekledi. 
     





</TEXT>
</DOC>
