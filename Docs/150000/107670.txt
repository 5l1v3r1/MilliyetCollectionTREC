<DOC>
<DOCNO> 107670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/siyaset/siy05.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, az daha aday olamıyordu 
</HEADLINE>
<TEXT>

     ANKARA Milliyet 

     Kemal Derviş’in unutkanlığı eşinin oy kullanmasını engellediği gibi az kalsın kendi adaylığını da engelliyordu. 
     ABD’den taşınırken bazı evrak ve belgeleri "nereye koyduğunu" bir türlü bulamayan Derviş, Yüksek Seçim Kurulu’na YSK adaylık başvurusu yaparken belgelerin arasına diplomasını koyamadı. Bunun üzerine YSK, Derviş’e en azından bir ilkokul diploması gerektiğini, aksi halde aday olamayacağını bildirdi. 
     Dervişler, evde bulamadıkları diplomayı bu kez daha önce Türkiye’de çeşitli işlemler yaptıkları kurumlarda aramaya başladı. Derviş çiftinin yaptığı araştırmalar sonunda, Boğaziçi Üniversitesi’ne verdikleri bir doktora çalışmasına ilişkin belgeler içinde bir diploma bulundu. Bu diploma YSK’ye verilerek Derviş’in adaylığı son anda kurtarıldı. 
     



 SİYASET 



















</TEXT>
</DOC>
