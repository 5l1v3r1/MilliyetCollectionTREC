<DOC>
<DOCNO> 101988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/spo20.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Süreyya hasta      TÜRK atletizmine damga vuran Süreyya Ayhan, hafta sonu İsviçre’nin başkenti Zürih’teki Golden League yarışına katılamayacak. Münih’te şeref turu ve doping kontrol sırasını beklerken soğuk algınlığına yakalanan Ayhan, yoğun iğne tedavisine rağmen kendisini toparlayamadı. Ayhan, 20 - 21 Eylül’de İspanya’daki Dünya Kupası’nda Avrupa Karması’nda boy gösterecek. 
     
Amatör kaldık      GSGM Araştırma ve Planlama Koordinasyon APK Daire Başkanlığı verileri, 70 milyonluk Türkiye’nin acı bir gerçeğini ortaya çıkardı. 2001 itibariyle federasyonlarda kayıtlı 303 bin 655 amatör lisanslı sporcu bulunuyor. Bunların 232 bin 196’sını erkek, 71 bin 459’unu bayanlar oluşturuyor. Kulüp sayısı 4 bin 172, antrenör sayısı da 19 bin 815 olarak bildirildi. 
     
Bayanlar galip      BAYAN Voleybol Milli Takımımız, Uluslararası Varna Turnuvası’ndaki ikinci maçında, ev sahibi Bulgaristan’ı 3-2 yendi. Karşılaşmanın setleri 21 - 25, 28 - 26, 26 - 24, 21 - 25 ve 15-9 sona erdi. 
     
Lawal, Elazığ’da      ELAZIĞSPOR, Gençlerbirliği’nden Muhammed Lawal’ı bir yıllığına kiraladı. Nijeryalı oyuncu takımla idmana başlarken, Galatasaraylı Ufuk da denemeye alındı. Öte yandan kulübe gelir getirmek amacıyla Elazığspor Akaryakıt İstasyonu ve Tesisleri yapılması kararı alındı. 
     
Mutlu yolculuk      PARİS Saint Germain’den transfer teklifi alan İzmirspor’un başarılı orta saha oyuncusu Mutlu Kızıltan, dün Fransa’ya uçtu. PSG’de 15 gün süreyle antrenmanlara çıkıp, bir dizi testten geçecek olan 21 yaşındaki genç yıldız, "PSG’de kalıcı olmak için elimden geleni yapacağım" dedi. 
     
Körfez sıkıntılı      LİGE sorunlu başlayan Kocaelispor’da, bel fıtığı teşhisi konulan Lazarov ile ağrıları devam eden Altan’ın durumu Beşiktaş maçı öncesi teknik heyeti zor durumda bıraktı. Orhan Ak’ın da en az 1.5 ay forma giyemeyeceği bildirildi. Teknik Direktör Hikmet Karaman, "Yine de İstanbul’dan puan çıkaracağız" dedi. 
     
Şampiyonlar Ligi 3.Eleme Turu 1. maçları Partizan - Bayern Münih 0-3 Shakhtar Donetsk - Brugge 1-1 Levski Sofya - Dinamo Kiev 0-1 Zeljeznicar - Newcastle United 0-1 Milan - Liberec 1-0 Graz - Lokomotiv Moskova 0-2 Celtic - Basel 3-1 Rosenborg - Bronby 1-0 Zalaegerszeg - M. United 1-0      



 SPOR 




























</TEXT>
</DOC>
