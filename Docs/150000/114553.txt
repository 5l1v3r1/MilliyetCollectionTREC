<DOC>
<DOCNO> 114553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun08.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta protokol geçerli olur mu 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     ANAP milletvekili adayı ve eski Yargıtay Başkanı Sami Selçuk, Ankara’dan Antalya’ya uçmak için gittiği Esenboğa Atatürk Havalimanı’nda "koltuk" sorunu yaşadı. VIP’te ekonomik sınıf biletinin "upgrade" edilerek yükseltilerek "business"a çevirilmesini isteyen Selçuk, yetkililerden olumsuz yanıt aldı. Bu uygulamadan eski ve yeni milletvekilleri eski ve yeni Anasaya Mahkemesi, Genelkurmay başkanları yararlanabiliyordu. Uçakta protokol uygulaması olur mu 
     
     Yekta Güngör Özden Eski Anayasa Mahkemesi Bşk. 
     Sami Selçuk koltuk için itiraz etmekte haklı 
     Anayasa Mahkemesi Başkanlığım döneminde bile önde oturmayı seven bir insan değildim. Onlar beni gelip öne oturtmaya çalışırlardı. Ben vatandaşlarımın arasında olmayı yeğlerim. Ama bu konuda kendisini tanımakla beraber tutmadığım Sami Selçuk’a hak veriyorum. Milletvekili emeklileri önde oturtuluyor. Anayasa Mahkemesi 03 numaralı arabada oturan bir adam. Yargıtay Başkanı 44, 47 numarada oturan bir adam. Onlar oturtulmuyor. Adam vekildir ya da değildir. Onları oturtmak gerekiyorsa, eski Anayasa, Yargıtay, Danıştay ve Sayıştay başkanları da oturtulmalı. Ben her zaman eşitlikten yanayım. Ben bundan yararlanmadım ve yararlanmayı düşünmedim. Ama Selçuk’un itirazı bugünkü genel uygulama karşısında yerindedir. 
     
     Hikmet Çetin Eski TBMM Başkanı 
     Geçerli olan sistemden Selçuk da yararlanmalı 
     Eski Meclis Başkanı olarak, ben de biletin sınıfının yükseltilmesinden yararlanıyorum. Eski milletvekillerinin de aralarında bulunduğu birçok kişi bu sistemden yararlanıyorsa bence eski Yargıtay Başkanı da bu durumdan yararlanmalı. Protokol oluşabilir, kuralı var mı bilemem. Başbakan binince protokol olmuyor mu Devletin bir protokol listesi var. Ama ben kişi olarak her türlü ayrımcılığa karşıyım. 
     
     Faik Akın THY Halkla İlişkiler Başkanı 
     Yargıtay eski başkanı THY’nin listesinde yok 
     Sami bey, Ankara’dan Antalya’ya gitmek üzere VIP’e gelmiş. VİP içinde kontuara gelince biletinin ekonomik olduğunu ve upgrade biletin sınıfını yükseltmek olmak istediğini söylemiş. THY’nin de kimlerin upgrade olacağı yönünde listesi var. Orada Eski Yargıtay Başkanı yok. Bizim arkadaşlar da merkeze sormaları gerektiğini söylemişler. Sami bey de "Eğer usule uygun değilse, merkeze Yargıtay eski başkanlarının da olması gerektiğini söyleyin. Listenizde varsam önde uçmak isterim. Eğer yoksam beni uçağın arkasına oturtun" demiş. Bizim arkadaşlar da ikinci isteğini yerine getiriyorlar. Bir protokol sıralaması da yok. Yer müsait ise upgrade sistemi var. Ancak bu sistem eski Yargıtay başkanları için geçerli değil. 
     
     Yıldırım Aktuna eski bakan 
     Oraya oturacağım diye ısrar edilmesi yanlış 
     Birinci sıralara hep bakanlar ve milletvekilleri otururlar. Yer verilirse otururlar, yer vermezlerse oturmazlar. Eski milletvekilleri ve yeni milletvekilleri için bir upgrade uygulaması var. Ekonomik bilet alıyorsunuz ve upgrade yapıp business’e çeviriyorlar. Business’ta da birçok yer var. Bize hangi yeri verirlerse oraya oturuyoruz. Protokol sadece upgrade yapılması. Ben uçağa girdikten sonra "Oraya oturacağım, buraya oturacağım" demeye kimsenin hakkı yok. 
     



 GÜNCEL 
























</TEXT>
</DOC>
