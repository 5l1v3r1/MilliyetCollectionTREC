<DOC>
<DOCNO> 131944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/yazar/altan.html </URL>
<DATE> 2003/01/20/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bitmeyen düşler 
</HEADLINE>
<TEXT>

     Diyorum ki, marka yatırdığım yirmi yedi milyonla Tuzla’nın oralarda bir evlek bir arsa alsam... 
     Diyorum ki, çocuğun okul taksitleri biraz daha ucuzlasa... 
     Diyorum ki, bizim öğretmen aylıkları biraz daha yükselse... 
     
     Diyorum ki, buğdaya verdikleri taban fiyatını biraz daha artırsalar... 
     Diyorum ki, başta ekmek olmak üzere unlu maddeler biraz daha aza satılsa... 
     Diyorum ki, kiraya verilen evler, ev değerinin yüzde yirmisini getirse... 
     Diyorum ki, ev kiraları yetmiş bini geçmese... 
     Diyorum ki, karaciğerimde görülen gölge inşallah tümör değildir. 
     Diyorum ki, bizim sekiz çocuğun hepsi de yabancı bir dil öğrense... 
     Diyorum ki, bir üniversite doçenti hiç değilse bir taksi şoförü kadar kazanmalı... 
     Diyorum ki, taksilerin kasko sigortasını devlet yüklense. 
     
     Diyorum ki, hastanelerde hiç kimse bekletilmese... 
     Diyorum ki, doktorlara ek bir ödenek verilse... 
     Diyorum ki, Emlak Vergisi tümden kaldırılsa... 
     Diyorum ki, özel bahçelerin bakımıyla da belediye ilgilense... 
     Diyorum ki, bir Japon firmasıyla ortaklık kurabilsek... 
     Diyorum ki, şark hizmetine iki kat prim ödense... 
     Diyorum ki, bizim oğlana zengince bir kız bulsak... 
     Diyorum ki, bizim kıza zengince bir damat bulsak... 
     
     Diyorum ki, devlet elektrikle, akaryakıtı bedava verse... 
     Diyorum ki, yeni yapılan çevre yollarından birinin girişinde bir benzin istasyonu kursam... 
     Diyorum ki, dışarıya satılamayan tütünü devlet alsa... 
     Diyorum ki, satılmayan kitaplarla yazıları da devlet alsa... 
     Diyorum ki, yüzme bilmeyenlere yüzmeyi devlet öğretmeli... 
     Diyorum ki, eti pahalı satan kasapları devlet idam etmeli... 
     Diyorum ki, emeklilik yaşı kırka insin... 
     Diyorum ki, Haliç’in çevresi yeniden parsellenip satışa çıksın... 
     Diyorum ki, emekli generalleri Afrika’daki ordulara kiralayalım. 
     Diyorum ki, turizmden sağlanan gelirler kocası kaçmış kadınlara verilsin... 
     Diyorum ki, Milli Piyango’da büyük ikramiye her bilet alana çıksın. 
     Diyorum ki, her doğan bebeğe bir milyarlık bir yardım verilsin. 
     Diyorum ki, bakkallar her ay veresiyelerin yarısını sıfıra indirsin. 
     
     Diyorum ki, uçaklarda on yıllık memurlara yarım tarife uygulansın. 
     Diyorum ki, arabası olmayan vatandaşlar lokantalarda bedava yemek yesin... 
     Diyorum ki, dışarıda yaşamak isteyen her Türk’ün bir aylık harcamasını devlet karşılasın... 
     Diyorum ki, belediyelere aktarılan iki trilyon, eski gümrükçüler arasında paylaşılsın... 
     Diyorum ki, evinde Atatürk resmi olan, dilediği bankadan dilediği kadar kredi alabilsin... 
     Diyorum ki, devlet korunmasız sevişmeyi yasaklasın. 
     Diyorum ki, devlet herkesin her gün hamama gitmesini zorunlu kılsın... 
     Diyorum ki, devlet üniversiteye giden genç kızları bekaret denetiminden geçirsin... 
     Diyorum ki, üniversitelere devlet hiç karışmasın. 
     
     Diyorum ki, Japon elmasının reçelini Japonlara, frenk elmasının reçelini Frenklere satalım. 
     Diyorum ki, başbakanlar haftada bir değişsin. 
     Diyorum ki, ülkeyi ben yöneteyim kimse işime karışmasın. 
     Diyorum ki, şöyle sırtüstü yatıp, altınlarla oynayayım. 
     Diyorum ki, kahvehanelerden haraç almak serbest olsun. 
     Diyorum ki, ben daha rahat olacaksam, başkalarının durumu beter olsun... 
     Diyorum ki, bizim zavallı halk hiçbir şeyden anlamıyor. 
     Diyorum ki, belli olmaz, belki de bir şeyler anlıyordur. 
     
     Not 14 yıl önce yazılmış bir yazı... "Hürriyetöten... 
     
     







Öğretmenim Mori...’ 


Bitmeyen düşler 


Annan belgesi Türkiye’yi sıfırla çarpıyor 


Ankara, ABD’ye havet’ derken... 


Karen Fogg’dan şüphelenseydiniz... 


Diplomasi 


Çiçeklerle başa çıkamaz kimi kadınlar 


Dünyada Amerikan tehdidine tepki var 


Kira geliri olan bu ay beyanname ve vergi verecek 


</TEXT>
</DOC>
