<DOC>
<DOCNO> 144314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sonspo22.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da, Galatasaray maçı hazırlıkları... 
</HEADLINE>
<TEXT>

     Elazığspor, hafta sonunda yapacağı Galatasaray maçının hazırlıklarını sürdürüyor. 
     Kulüp basın sözcüsü Faruk Çikoğlu, Galatasaray maçının seyircisiz oynanmasının, kendileri için deplasman niteliği taşımadığını belirterek, takımın yarın akşam yapacağı ter antrenmanın ardından kampa gireceğini söyledi. 
     Çikoğlu, Galatasaray maçına günde çift antrenman yaparak hazırlandıklarını belirterek, şöyle konuştu 
     ''Galatasaray maçının seyircisiz olması bizim için deplasman niteliği taşımıyor. Gaziantepspor maçından aldığımız ağır yenilgiyi, Galatasaray maçından alacağımız puanlarla unutturmayı düşünüyoruz. Takımda Erhan Namlı sarı kart cezalısı olduğu için Galatarasay maçında oynayamayacak. Bunun dışında sakat ve cezalı oyuncumuz yok. Gaziantepspor maçını unuttuk ve futbolcularımız Galatasaray maçına konsantre olmuş durumda. Tek isteğimiz Galatarasay maçından puan ya da puanlar almak.'' Çikoğlu, Galatasaray maçı sonrasında yönetim kurulu üyeleriyle bir toplantı yapacaklarını ve Gaziantepspor maçı yenilgisiyle ilgili kararlar alacaklarını ifade ederek, takımın bu yıl ligde kalması için elinden geleni yapacağını sözlerine ekledi. 
     





</TEXT>
</DOC>
