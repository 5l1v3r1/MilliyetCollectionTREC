<DOC>
<DOCNO> 110445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/dunya/adun.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Major’ı kolayca baştan çıkardım 
</HEADLINE>
<TEXT>

İngiltere’nin eski Başbakanı Major, Edwina Curie’yle ilişkisi için hayatımda en çok utandığım olay’ derken, Curie Benimleyken öyle görünmüyordu’ diye cevap verdi 
     DIŞ HABERLER SERVİSİ 

     İngiltere eski başbakanı John Major’un, Muhafazakar Partili eski Sağlık Bakanı Edwina Currie ile yaşadığı yasak aşkın, Currie’nin kaleminden İngiliz basınında tefrika edilmesi ülkeyi karıştırdı. Muhafazakar Partili eski başbakanın "gizli ilişkisi", İşçi Partisi’nin karşısında son yıllarda güç kaybeden partisini de zor durumda bıraktı. Yasak ilişkinin cumartesi günü İngiliz basınıda yer almasının ardından bir açıklama yapan eski Başbakan Major birlikteliği "Hayatımda en çok utandığım olaydı" diye tanımladı. Major’un eski metresi Currie ise yanıt vermekte gecikmedi ve "Benimle birlikteyken öyle gözükmüyordu" dedi. 
     Major’un "aşklarını" inkar etmeyerek zekice bir hareket yaptığını belirten Currie, 3 Ekim’de kitap olarak basılacak olan anılarında, Major’un kendisiyle olan ilişkisinin eski başbakanın ilk evlilik dışı ilişkisi olmadığını söylediğini de öne sürdü. 
     
     Pembe dizi gibi 
     "Utangaç bir insan" diye tanımladığı Major ile tanıştığı zaman onu baştan çıkarmanın kolay olacağını düşündüğünü söyleyen Currie, kendisini "Böye Currie, Major’u otobiyografisinde "B" diye tanımlıyor beğendirebilmek için tam yedi kilo verdiğini de yazdı. 
     Currie, Major’un eşi Norma ile birlikte paylaştığı evde geçirdiği anlarıysa şöyle anlattı Yanyana geldiğimizde çevredeki insanların bakışlarına aldırmadan elimi uzun bir süre tuttu. Bir süre sonra bana bir telefon geldiğini söylediler. Major, beni telefonu kullanmam için yatak odasına götürdü. Ben yatağa oturdum, o da aynanın karşısındaki pufa. Karısı mutfaktayken benim ne yapacağımı düşünüyordu ki... Bana o gece için "misafirperverlik" göstermeyi teklif etti. Ancak kabul etmedim..." 
     Currie bu anın, ilişkilerini sona erdirdikleri sırada 1988 yılının ekiminde yaşandığını söyledi. 
     Evening Standart gazetesi ise karısı Norma’nın Major’a "Ya bu ilişkiyi bitirirsin, ya da boşanırız" demesi üzerine Currie ile ilişkisine son verdiğini yazdı. 
     
Annesinin kızı Debbie      İngiltere’de aşk, ihanet, siyaset gibi unsurları içeren John Major - Edwina Currie arasındaki "yasak aşk" haberleri kamuoyunda bir sinema filmi tadı bırakıyor. Bu filmin yardımcı oyuncuları arasında, Major’un eşi Norma ve Currie’nin eşi Ray’in yanı sıra bir de "seks bombası" var. Edwina - Ray çiftininin şimdi 27 yaşında olan kızları Debbie de çıplak fotoğraflarıyla İngiliz basınında kendisine geniş yer bulmuştu. 
     
Major bana da asıldı’      1987 - 2001 yılları arasında Muhafazakar Parti’den milletvekilliği yapan Teresa Gorman, Major’un bir ara kendisini de baştan çıkarmaya çalıştığını açıkladı. Gorman, çay içme bahanesiyle konutuna davet edildiği Major’ın elini tutarak okşamaya başladığın,ı tam bu sırada karısı Norma içeri girince Major’ın da hemen konuyu değiştirdiğini söyledi. 
     
Thatcher’la yattı’ bahsi      John Major’un yasak aşkı bahis şirketlerine de ilham kaynağı oldu. İngiltere’nin önde gelen bahis şirketlerinden William Hill, Major’un Muhafazar Parti eski lideri ve İngiltere eski başbakanı Margaret Thatcher ile ilişki kurduğuna bahse girenlerin kazanması durumunda 1’e 50 ikramiye vereceğini duyurdu. 
     



 DÜNYA 













</TEXT>
</DOC>
