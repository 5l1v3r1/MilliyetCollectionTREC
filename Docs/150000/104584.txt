<DOC>
<DOCNO> 104584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun06.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya gençliğinin yüzde 14'ü sigara tiryakisi... 
</HEADLINE>
<TEXT>

     Dünya genelinde yaşları 13 ile 15 arasında değişen gençlerin yüzde 14'ünün sigara tiryakisi olduğu, bunların üçte ikisinin sigarayı bırakmak istediği belirlendi. 
     ABD'nin Hastalıkları Kontrol ve Önleme Merkezi ve Ulusal Kanser Enstitüsü ile Dünya Sağlık Örgütü ve Kanada Halk Sağlığı Vakfı'nın hazırladığı raporda, gençlerin bir kısmının sigaraya başlama yaşının 10 olduğu belirtildi. 
     43 ülkede yapılan araştırmadan, gelişmiş ülkelerde genç yaşta sigaraya başlama oranının daha yüksek olduğu ortaya çıktı. 
     Yapılan bir başka araştırmada da, pasif içiciliğin kalp rahatsızlıklarını yüzde 47 oranında artırdığı sonucu çıkarıldı. 
     Dünya Sağlık Örgütü, 2030 yılına kadar sigaraya bağlı hastalıklardan her yıl 10 milyon kişinin ölmesinin beklendiğini, bu ölümlerin yüzde 70'inin gelişmiş ülkelerde olacağını kaydediyor. 
     





</TEXT>
</DOC>
