<DOC>
<DOCNO> 133095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/ulagay.html </URL>
<DATE> 2003/01/25/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Krize mi gebeyiz 
</HEADLINE>
<TEXT>

IMF’den ayrılan eski başekonomist Mussa, Türkiye’yi kastederek, "Kamu borcu oranı yüzde 85 olan bir ülke, her an tehlikeli bir noktaya gelebilir" diyor 
     Davos’ta yaptığımız iş bölümünde ben dünyadaki gelişmeleri ve eğilimleri izleyerek buradan çıkarttığımız dersleri yakalamaya çalışıyorum. Bu nedenle de özellikle ekonomik sorunlar ve açmazlar bakımından Türkiye’ye benzerlik gösteren Latin Amerika ülkeleriyle ilgili tartışmaları izlemeye çalışıyorum. 
     
     LATİN AMERİKA ÇIKMAZI 
     IMF 1. Başkan Yardımcısı Anne Krueger’in katıldığı bir oturumda konuşan Peru Devlet Başkanı Alejandro Toledo’nun sözleri hiç de iç açıcı olmayan tabloyu gözler önüne serdi. Başkan Toledo, yanında oturan Krueger’in gözlerine bakarak son 25 yılda ABD’nin ve IMF’nin tavsiyeleri doğrultusunda gerçekleştirilen reformların umulan sonuçları vermediğini ve mutlaka yeni açılımlara gerek olduğunu söyledi. "Bugün Latin Amerika’da ekonomik büyüme durdu, işsizlik tırmanıyor Bana iş bul’ diye yalvaran insanların umutlarını yitirmeye başlaması tehlikeli bir sosyal gerilim yaratıyor" diyen Peru Devlet Başkanı, bu durumun demokrasiyi de zorladığını söyledi. Türkiye’ye de önerilen reçetenin özünü oluşturan "Washington konsensüsü"nün sorunlara çözüm getirmediği izlenimi yaygınlaşırken buna alternatif olarak bir farklı reçete de ortaya konabilmiş değil. Türkiye ve Breziya’daki yeni hükümetler de bu nedenle ciddi biçimde zorlanıyor. Sağlıklı büyümenin yolunu bulurken yoksullukla savaşı sürdürmek hiç de kolay olmayacak. Latin Amerika’yı yakından tanıyan Harvard Üniversitesi profesörlerinden Ricardo Hausmann’la Arjantin’in durumunu konuşurken o da bana "Yeni bir krizden kurtulmanız mümkün mü " diye sordu. Türkiye’nin borç dinamiği konusunda bir fikri olduğu için bu soruyu sormuştu. Ben de aynı soruyu IMF’den olaylı biçimde ayrılan eski başekonomist Michael Mussa’ya sordum. Mussa, kamu borcu GSMH oranının 85’leri bulduğu ve faizlerin yüksek seyrettiği bir ülkede her an tehlikeli bir noktaya gelinebileceğini söyledi. 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
