<DOC>
<DOCNO> 144071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/guncel/gun03.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak operasyonuna dünyadan tepki yağdı 
</HEADLINE>
<TEXT>

ABD’nin Irak’a düzenlediği operasyon için Rus lideri Putin, "Derhal durmalı" derken, Çin tepkisini "Uluslararası tepkiler gözardı edildi" sözleriyle gösterdi 
     DIŞ HABERLER SERVİSİ 

     RUSYA Siyasi hata 
     Rus lideri Vladimir Putin, ABD saldırısının "büyük bir siyasi hata" olduğunu bildirdi. 
     
     FRANSA Felaket olmasın 
     Cumhurbaşkanı Chirac, operasyonun "insani felakete yol açmadan" sona ermesini umduğunu belirtti. 
     
     ALMANYA Çok kötü 
     Dışişleri Bakanı Joschka Fischer, Irak’taki savaşın, tüm çözümlerin en kötüsü olduğunu söyledi. 
     
     ÇİN BM göz ardı edildi 
     Dışişleri Bakanlığı Sözcüsü Kong Quan, "Saldırı BM ana sözleşmesi ve uluslararası hukuk normlarının ihlali" dedi. 
     
     YUNANİSTAN Üzüldük 
     Dışişleri Bakanı Yorgo Papandreu, "Sorunu barışçı yollarla çözemememizden üzüntü duyuyoruz" dedi. 
     
     İSVİÇRE Sahasını kapattı 
     İsviçre, savaş boyunca ABD uçaklarının hava sahasını kullanmasını yasakladı. 
     
     BELÇİKA Amaç barış 
     Başbakan Guy Verhofstadt, saldırıyı, "uluslararası hukuk düzeninden ayrılmak" olarak nitelendirdi. 
     
     İSVEÇ Hukukun ihlali 
     Başbakan Goeran Persson, bu operasyonun "uluslararası hukukun ihlali" olduğunu söyledi. 
     
     PAKİSTAN Çok üzücü 
     Enformasyon Bakanı Şeyh Raşid, "Önlenememiş olması çok üzücü" dedi. 
     
     İRAN Saldırı yasadışı 
     Dışişleri Bakanı Harrazi , Saldırının yasadışı olduğunu söyledi. 
     
DESTEK VERENLER      İTALYA Kısa sürsün 
     Washington’a güçlü destek veren İtalya Başbakanı Silvio Berlusconi, savaşın kısa sürede bitmesini temenni ettiğini söyledi. 
     
     HOLLANDA Kaçınılmazdı 
     Hükümet, savaşı kaçınılmaz bulduğunu ve ABD’ye siyasi desteğini sürdürdüğünü açıklarken, "gangster" Saddam’ın devre dışı bırakılması istendi. 
     
     AVUSTRALYA Birlikteyiz 
     Avustralya’da Başbakan John Howard, Avustralya özel birliklerinin ABD’yle birlikte görev yapmaya başladığını söyledi. 
     
     JAPONYA Anlıyoruz 
     Başbakan Junichiro Koizumi, "ABD’yi destekliyoruz" dedi. 
     
     G. KORE Destekliyoruz 
     Devlet Başkanı Roh Moo - Hyun, ABD’yi desteklediklerini bildirdi. 
     
     GÜRCİSTAN Hazırız 
     Cumhurbaşkanı Eduard Şevardnadze, "ABD’ye her türlü yardımı sağlamaya hazırız" dedi. 
     



 GÜNCEL 

































</TEXT>
</DOC>
