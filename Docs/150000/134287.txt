<DOC>
<DOCNO> 134287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/soneko11.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya... Faiz dışı bütçe fazlası hedefi aştı... 
</HEADLINE>
<TEXT>

     Brezilya 2002'de, faiz dışı bütçe fazlası hedefini aştı. 
     Brezilya Merkez Bankası'nın açıklamasına göre, 2002 yılı için gayrisafi yurtiçi hasılanın GSYİH yüzde 3.88'i kadar faiz dışı bütçe fazlası öngörülmüşken, yüzde 4.06'lık fazla sağlandı. Söz konusu oran tutar olarak 52.4 milyar reale yaklaşak 14.6 milyar dolar karşılık geliyor. 
     Buna göre, bu alanda 1994 yılından beriki en iyi performans geçen yıl kaydedildi. 
     IMF, Brezilya'ya geçen Eylül ayındaki 30 milyar dolarlık kredi anlaşmasında 2002 yılı için yüzde 3.88, 2003 yılı için de yüzde 3.75'lik faiz dışı fazla şartı koymuştu. 
     Hükümetin, dış borç yükünü istikrara kavuşturmak için faiz dışı bütçe fazlası hedefini gelecek hafta yüzde 4'ün üzerine çıkarması bekleniyor. 
     Bu arada Brezilya realinin istikrara kavuşmasıyla, net konsolide kamu kesimi borçlarının GSYİH'ya oranı Ekim ayında yüzde 58.4, Kasım'da yüzde 56.4 iken, Aralık'ta yüzde 55.9'a indi. 
     Devlet başkanlığı seçimlerinden önce, Brezilya reali yüzde 35 değer kaybetmişti. 
     





</TEXT>
</DOC>
