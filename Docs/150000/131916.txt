<DOC>
<DOCNO> 131916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/spor/aspo.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN GİBİ DÖNDÜ 
</HEADLINE>
<TEXT>

İki gün önce Anlaşmadık’ diyerek ülkesine giden Revivo, İstanbul’a 40 yıllık Cim - Bomlu gibi geldi. İsrailli futbolcu beklenen imzayı dün atıp Galatasaraylı oldu 
     ERHAN TELLİ 

     10 numara onun 
     GALATASARAY’DA günlerdir tartışılan Revivo transferi dün son buldu. İki gün önce İsrail’e giderken resmi sözleşmeyi imzalamadığını iddia eden Revivo, dün ülkesinden döndü ve soluğu hastanede aldı. Sağlık kontrollerinden geçen tecrübeli futbolcu daha sonra Florya’ya geçip, yaklaşık 80 kişilik medya ordusu karşısında imza attı. Felipe’nin giydiği 10 numara Revivo’ya verildi. 
     
     Çok mutluyum’ 
     BİRÇOK Avrupa kulübünden teklif aldığını açıklayan Revivo, "Galatasaray’ın da istemesi, beni bu tarafa doğru çekti. Ne mutlu bana ki, burada kalıp, böyle büyük bir kulübe geldim. Bugünden itibaren, arkadaşlarımla birlikte, Galatasaray için herşeyi yapacağım" dedi. Asbaşkan Ali Dürüst ise hedeflerinin Şampiyonlar Ligi şampiyonluğu olduğunu açıkladı. 
     
Suat da tamam      TRANSFERDE dün hareketli bir gün geçiren Galatasaray ikinci imzayı da PSV Eindhoven’dan transfer ettiği gurbetçi Suat Usta’ya attırdı. Ümit Milli Takım’da da forma giyen genç futbolcu, 3.5 yıllık anlaşma yaptı. Suat, "Hedefim uzun yıllar Milli Takım ve Galatasaray’ın formasını giymek" diye konuştu. 
     



 SPOR 

























</TEXT>
</DOC>
