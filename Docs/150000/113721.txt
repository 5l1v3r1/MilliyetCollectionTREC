<DOC>
<DOCNO> 113721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sonspo18.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Beşiktaş maçı hazırlıklarını tamamladı... 
</HEADLINE>
<TEXT>

     Beşiktaş ile yapacağı zorlu karşılaşmanın hazırlıklarını tamamlayan Denizlispor, güçlü rakibini puansız göndermek istiyor. 
     Kulüp başkanı Mustafa Baysal, UEFA Kupası'nda mücadele eden 2 takımın mücadelesinin ''çok çetin ve zevkli'' geçeceğini belirtirken, ''Tüm hazırlıklarımızı tamamladık. Artık maç saatini bekliyoruz'' dedi. 
     Baysal, şunları söyledi 
     ''Beşiktaş, gücünü ispatlamış bir takımımız. Ama zaman zaman onların da bozuk olduğu günler olabiliyor. Umuyoruz ki pazar günü de böyle bir güne denk gelirler. Her iki ekip de UEFA Kupası'nda tur atlamış ekip ve kaliteleri de yüksek. İzleyenler bu nedenle şanslıdır. Çünkü UEFA Kupası'nda boy gösteren iki takımın mücadelesi, nefes kesecek. Biz bu kez Beşiktaş'ı elimizden kaçırmayıp, puansız göndermek istiyoruz. Tabii ki öncelikle centimenliği esas alıyoruz.'' Son çalışmasını bugün yaptıktan sonra Pamukkale'de kampa alınan yeşil-siyahlı ekipte, kırmızı kart cezalısı Ali Tandoğan'ın dışında eksik bulunmazken, Beşiktaş'ın da yarın Denizli'ye gelerek Pamukkale'de maç saatini bekleyeceği belirtildi. 
     





</TEXT>
</DOC>
