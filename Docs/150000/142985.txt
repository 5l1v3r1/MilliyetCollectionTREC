<DOC>
<DOCNO> 142985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sondun06.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere... Prens Charles her geçen kamuoyu desteğini kaybediyor 
</HEADLINE>
<TEXT>

     İngiltere'de yapılan bir kamuoyu yoklaması, Veliaht Prens Charles'ın annesinden sonra tahta geçmesini isteyenlerin oranının önemli ölçüde gerilediğini gösterdi. 
     Sunday Mirror gazetesi tarafından YouGov şirketine yaptırılan anketin sonuçlarına göre, Prenses Diana'nın uşağı Paul Burrell'in iddialarının ardından yaptığı çarpıcı açıklamalar ve benzeri bazı skandallar Charles'ın kamuoyu desteğini yitirmesinde etkili oldu. 
     Geçen yıl yapılan anketlerde halkın yüzde 58'i tarafından tahta çıkması istenen Prens'in, kendisini yıpratan skandalların ardından sadece yüzde 42'lik bir destekle yetinmek durumunda kaldığını belirten Sunday Mirror, Prens William'ın babaannesi Kraliçe II. Elizabeth'in yerine tahta çıkmasını isteyenlerin oranının geçen yıl yüzde 20 iken şimdi yüzde 32 olduğunu yazdı. 
     Halkın yüzde 21'inin artık monarşiye son verilmesini ve görevin seçilmiş bir cumhurbaşkanına devredilmesini desteklediğini belirten gazete, buna karşılık halkın yüzde 30'una yakınının monarşinin devam etmesinden yana olduğunu belirtti. 
     Gazete, Prens Charles'ın iyi bir kral olacağına inananların oranının geçen yıldan bu yana yüzde 60'tan yüzde 39'a düştüğünü kaydetti. 
     





</TEXT>
</DOC>
