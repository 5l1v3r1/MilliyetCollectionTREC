<DOC>
<DOCNO> 145147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/magazin/amag.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Chicago, 35 yıllık geleneği bozdu 
</HEADLINE>
<TEXT>

1968 den bu yana büyük ödülü ilk kez bir müzikal aldı 75. Akademi Ödülleri’ni Chicago’ ile Piyanist’ paylaştı... New York Çeteleri’ ise hezimete uğradı 
     ALİN TAŞÇIYAN 

     Kazananlardan çok kaybedenlerin konuşulacağı, savaş karşıtı protestolara sahne olan bir Oscar süreci geride kaldı. 13 dalda aday gösterilip rekoru egale eden "Chicago", En İyi Film’ dahil 6 ödül kazandı. Karnı burnunda Catherine Zeta-Jones da hamile kalmadan hemen önce çekimlerini tamamladığı "Chicago"daki üstün performansıyla Yardımcı Kadın Oyuncu’ dalında Oscar’ı bebeğinden önce kucakladı. 
     Miramax’ın iddialı yapımı 10 dalda aday "New York Çeteleri" ve usta yönetmeni Martin Scorsese, tam bir promosyon kampanyası savaşı halinde geçen Oscar yarışından eli boş döndü. 
     
     En genç Oscarlı 
     Asıl kazançlı çıkan ise kuşkusuz Polonyalı usta Roman Polanski oldu. 1978 yılında 13 yaşındaki bir kıza tecavüz ettiği için hüküm giyen, hapse girmemek için ABD’den kaçan Polanski’ye Hollywood nezdindeki sinemasal itibarı iade edildi. 
     Nazi işgali sırasında Polonya’da yaşanan Yahudi soykırımında ünlü piyanist Wladyslaw Szpilman’ın mucizevi biçimde hayatta kalmasını anlatan senaryosu En İyi Uyarlama Senaryo’ ödülünü aldı. Szpilman’ı canlandıran Adrien Brody de 29 yaşında aldığı ödülle birlikte en genç yaşta Oscar kazanan aktör’ unvanını elde etti. Brody’nin heykelciği elinden aldığı Halle Berry’yi dudaklarından uzun uzun öpüşü ise gecenin en hoş sahnesi olarak belleklerde yer etti. 
     Virginia Woolf’u canlandırdığı -9 dalda aday- "Saatler" ile filmin de tek ödülü olan En İyi Kadın Oyuncu’ Oscar’ını kazanan Nicole Kidman, sahnede gözyaşlarına boğuldu. 
     Törenin bir sürprizi de ABD’deki bireysel silahlanma ve şiddet ile devletin kitle imha silahları üretip dünyanın jandarmalığına soyunması arasında paralellik kuran "Benim Cici Silahım"ın En İyi Belgesel’ seçilebilmesiydi. Yönetmeni Michael Moore’un ödül alırken doğrudan Bush’a çatması da unutulmaz bir sahne yarattı. 
     
     Alkış ve yuhalama... 
     Moore, savaş karşıtı fikirlerini açıkladıkları için törene davet edilmeyen sinemacılar ile kapının önünde biriken eylemcileri şu sözleriyle destekledi "Bizi kurmaca nedenlerle savaşa gönderen bir adamın bulunduğu zamanlarda yaşıyoruz. İster bürokrasi kurmacası olsun ister turuncu alarm kurmacası, biz bu savaşa karşıyız Bay Bush. Ayıp size Bay Bush " Moore’un sözlerinin devamı ise salondan yükselen tezahürat ve yuhalamalar yüzünden duyulamadı. 
     
İşte Oscar’ı kucaklayanlar      En İyi Film "Chicago" Rob Marshall 
     En İyi Yönetmen Roman Polanski "Piyanist" 
     En İyi Erkek Oyuncu Adrien Brody "Piyanist" 
     En İyi Kadın Oyuncu Nicole Kidman "Saatler" 
     En İyi Yardımcı Erkek Oyuncu Chris Cooper "Tersyüz" 
     En İyi Yardımcı Kadın Oyuncu Catherine Zeta-Jones "Chicago" 
     En İyi Görüntü Yönetmeni Conrad L. Hall "Azap Yolu" 
     En İyi Sanat Yönetmeni John Myhre, Gordon Sim "Chicago" 
     En İyi Kurgu Martin Walsh Chicago 
     En İyi Özgün Senaryo "Konuş Onunla" Pedro Almodovar 
     En İyi Uyarlama Senaryo Ronald Harwood "Piyanist" 
     En İyi Müzik Elliot Goldenthal Frida 
     En İyi Film Şarkısı "Lose Yourself" Eminem, Bass, Jeff, Luis Resto 8 Mil 
     En İyi Kostüm Colleen Atwood "Chicago" 
     En İyi Makyaj Beatrice De Alba, John E. Jackson "Frida" 
     En İyi Canlandırma Film "Spirited Away" Hayao Miyazaki 
     En İyi Yabancı Film "Afrika’da Bir Yerde" Caroline Link, Almanya 
     En İyi Belgesel Film "Benim Cici Silahım" Michael Moore 
     En İyi Kısa Film "Der Er En Yngid Mand" Martin Strange-Hansen, Mie Andreasen 
     En İyi Belgesel Kısa Film "İkiz Kuleler" Bill Guttentag, Robert David Port 
     En İyi Animasyon Kısa Film "The Chubbchubbs" Eric Armstrong 
     En İyi Görsel Efekt Jim Rygiel, Joe Letteri, Randall William Cook, Alex Funke Yüzüklerin Efendisi İki Kule 
     En İyi Ses Efekti Ethan Van der Ryn, Mike Hopkins "Yüzüklerin Efendisi İki Kule" 
     En İyi Ses David Lee, Michael Minkler, Dominic Tavella "Chicago 
     


MAGAZİN 













</TEXT>
</DOC>
