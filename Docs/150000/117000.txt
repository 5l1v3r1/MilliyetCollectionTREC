<DOC>
<DOCNO> 117000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur12.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti MYK toplanıyor... 
</HEADLINE>
<TEXT>

     AK Parti Merkez Yönetim Kurulu MYK , bugün akşam saatlerinde toplan AK Parti Genel Sekreteri Ertuğrul Yalçınbayır, parti yöneticilerinin öğleden sonra genel merkeze geleceğini belirterek, akşam saatlerinde MYK'nın toplanabileceğini söyledi. Yalçınbayır, toplantıda seçim sonuçlarına bağlı olarak gelişmelerin değerlendirileceğini ve bundan sonra izlenecek yolun belirleneceğini bildirdi. 
     Kurucular Kurulu'nun hemen toplanmasının güç olduğuna işaret eden Yalçınbayır, ''Yeni seçilen millettekileri de Kurucular Kurulu üyeliğine dahil olacak. Ama bunun için öncelikle milletvekili mazbatalarını almaları gerekiyor'' dedi. 
     Sabaha karşı Genel Merkez'den ayrılan AK Parti Genel Başkanı Recep Tayyip Erdoğan'ın evinde dinlendiği belirtildi. Ankara dışında olan parti yöneticilerinin ise öğleden sonra dönmesi bekleniyor. 
     Seçim sonuçlarının açıklanmasının ardından dün gece büyük bir kalabalıkla sevinç gösterilerinin yaşandığı parti genel merkezi ise güne sakin başladı. 
     





</TEXT>
</DOC>
