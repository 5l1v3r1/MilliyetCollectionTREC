<DOC>
<DOCNO> 100475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yazar/bila.html </URL>
<DATE> 2002/08/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Derviş’e bağlı 
</HEADLINE>
<TEXT>

     Devlet Bakanı Kemal Derviş, hükümette kalacak mı, kalmayacak mı DSP Grup Başkanvekili Emrehan Halıcı’nın, Ecevit adına "istifaya davet" anlamına gelecek sözlerinden sonra Derviş, hükümette kalmaya devam edebilir mi CNN - Türk için Mehmet Ali Birand’la birlikte sorularımızı yanıtlayan Başbakan Bülent Ecevit’le yaptığımız sohbette, bu soruların yanıtını aradık. Başbakan Ecevit’in yaklaşımı şöyle özetlenebilir 
     - Sayın Derviş’in hükümette kalması kendi tavrına bağlı. Biz neden rahatsız olduğumuzu açıkça ortaya koyduk. Bir yandan Hazine’den sorumlu bakanlığı yürütmek, bir yandan DSP’yi bölen bir hareket ve partiyle birlikte çalışmak doğru değil. Buna örgütümüzden çok tepki geliyor. Sabırlarının sonuna gelmiş durumdalar. Bu nedenle eğer Sayın Derviş, bu faaliyetlerine son verirse, bu görüntüyü ortadan kaldırırsa, bizim kişiliğine, teknisyenliğine bir itirazımız yok. Ama aktif siyasetin içinde olacak ve bunu DSP’ye karşı hareketle birlikte yapacaksa o zaman kararını vermesi gerekir. 
     Ecevit ve DSP’yi rahatsız eden son gelişmelere iki örnek veriliyor. Derviş’in ABD dönüşü Ecevit ile görüştükten sonra Hüsamettin Özkan ile bir araya gelmesi ve Eskişehir’e yapacağı gezi öncesinde DSP’li belediye başkanı Yılmaz Büyükerşen’in aranarak davette bulunmasının istenmesi. Derviş’in bu girişimi DSP’li büyükşehir belediye başkanlarının da YTP’ye çekilmesi operasyonu olarak değerlendiriliyor. Büyükerşen’in Derviş cephesinden gelen bu daveti geri çevirmesi sonucu Eskişehir’de ev sahipliğini Odalar Birliği üstleniyor. Bu girişim Ecevit ve DSP nezdinde bardağı taşıran son damla oluyor. 
     Ecevit’in sözlerinden anlıyoruz ki Derviş, ekonomi ve Hazine işlerine döner ve özellikle de DSP’yi bölerek oluşturulan hareketin içinde, ortasında faaliyet göstermezse bakanlığını sürdürebilir. Eğer, aksine YTP içinde faaliyetlerini sürdürecekse o zaman da bakanlıktan istifa etmesi gerekir. 
     Ecevit’in mesajı gayet net... Peki Derviş cephesinde durum ne Yakınlarından gelen hava, Derviş’in, hükümette kalma eğilimi taşıdığı yolunda. Gündeminin ilk sırasına üretim, istihdam, ihracat gibi ekonomik konuları alacak ve rahatsızlık yaratan temaslarını askıya alacak. Derviş’in yakınlarından gelen mesaj böyle. Derviş, bu mesaj doğrultusunda tutum alırsa, hükümetteki görevini sürdürebilir. Ancak, tavrında bir değişiklik olmazsa, hükümetten ayrılması için baskılar artacaktır. 
     Ecevit, Hazine’den sorumlu bakan olarak Derviş’in, kapı kapı dolaşıp seçim kampanyası yapması ve bunu DSP aleyhine bir faaliyet olarak sürdürmesini içine sindiremediğini açık dille söyledi. Başbakan, Derviş’in tutumunu izleyecek. Tutum değişikliği görürse Derviş’le çalışacak, görmezse, istifa davetini yineleyecek. Karar Derviş’in... 
     
     







Derviş ne yapacak 


Türkiye kendini aşma yolunda... 


Uygarlık kriteri 


Ecevit Derviş’e bağlı 


K bus senaryosu, huzur senaryosu 


Azil olmaz 


Burada gözler tamamen kapalı 


Bu seçim eskilerin son seçimi olmalı 


Tokat, Zile, Erbaa, Niksar 


Derviş’siz olmaz 


Türkiye AB’siz de yolunu bulur 


Her şey Türkiye için’ 


Bekleyip görelim 


Bizim TIR’da Demirel’in adı hiç yok 


Camdan kaleler 


Merkez’in operasyonu faizi aşağı çekebilir 


Göç etmek istemiyoruz’ 


</TEXT>
</DOC>
