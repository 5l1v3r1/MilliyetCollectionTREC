<DOC>
<DOCNO> 111515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/ekonomi/eko02.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yapımı robotlar Sumo güreşi öğrendi 
</HEADLINE>
<TEXT>

Tamamı Türk gençleri tarafından geliştirilen robotlar, Türkiye’de ilk kez ODTÜ’de yapılacak olan yarışmada Japonlara özel Sumo güreşi yapacaklar 
     ŞÜKRÜ ANDAÇ 

     Orta Doğu Teknik Üniversitesi ODTÜ ve Türkiye Zeka Vakfı’nın ortaklaşa düzenleyeceği etkinlikle, dünyanın birçok ülkesinde yıllardır düzenlenen robot yarışmaları Türkiye’de de yapılıyor. 22 - 23 Ekim tarihlerinde ODTÜ’de gerçekleştirilecek yarışmalarda Sumo Robot Turnuvası’ adlı ilginç de bir kategori var. 
     Bu kategoride tamamı Türk gençleri tarafından tasarlanmış robotlar sumo güreşi yapacaklar. Sumo kategorisinde birbirleriyle mücadele edecek robotlar, "dohyo" Sumo robot yarışmalarının üzerinde yapıldığı ringe verilen isim adı verilen daire içerisinde mücadele ederek birbirilerini çizginin dışına çıkartıp diskalifiye etmeye çalışacak. 
     
     Parçalanmak yasak 
     Yarışmayı düzenleyen organizasyon yetkilileri, Sumo robot yarışmalarının özellikle Japonya ve Amerika’da ilgi gördüğünü ve Türkiye’de de ilgiyle karşılanmasını beklediklerini belirtiyor. 
     Yarışmaya katılan robotlar için yarışma komitesi tarafından belirlenen birçok önkoşul var. Yarışmanın başlangıcı ve kuralları şöyle. Mücadelenin hakem işaretinden sonra en fazla beş saniye içerisinde başlaması gerikiyor. Mücadeleye iki takım katılıyor ve her takımın bir robotu var. 
     Robotlar, 154 santimetre çapındaki bir alanda mücadele ediyor. Robotlar dışarıdan müdahale olmadan "dohyo" üzerinde mücadele ediyor ve kazananı müsabakanın hakemi belirliyor. Robotlar ayrıca mücadele başladığında parçalara ayrılmadan tek parça halinde mücadele etmek zorundalar. 
     
İnsansı robotlar      Robot yarışmalarında Sumocu robotların yanı sıra, sevimli ve akıllı robotlar, kurtarma robotları, endüstriyel robotlar ve insansı robotlar da var. 
     Robotları ve teknolojilerini toplum kesimlerine tanıtmak, Türkiye’de bu konuda geleceğe yönelik altyapı hazırlamak, robotların işlevleri ve kullanım alanlarını öğretmek ve üretim, yarışmanın ana amaçları arasında yer alıyor. 
     
Dövüşmek istemeyen eleniyor      Yarışacak olan robotlara birçok yasak getirilmiş durumda. Müsabakada, dohyoya zarar verecek ya da 
     rakibin elektronik devrelerini bozacak parçalar kullanmak yasak. Robotta sivri, toz ya da hava depolayıp rakibe atacak mekanizmalar, tutuşmaya sebep olacak parçalar da kullanılamıyor robot rakibe herhangi bir şey fırlatamıyor ve yapıştırıcı veya emme kuvvetiyle robotu ringe sabitleyen teçhizat kullanamıyor. Rakibi dohyo dışına atan robota puan veriliyor. Maçın toplam süresi üç dakika, uzatmalara da gidilebiliyor. Eğer bir robot müsabaka içerisinde 30 saniye hareket etmezse, dövüşmek istemediğine karar veriliyor ve yarışmayı karşı taraf kazanıyor. 
     
     



 EKONOMİ 















</TEXT>
</DOC>
