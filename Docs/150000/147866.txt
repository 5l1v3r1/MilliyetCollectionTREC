<DOC>
<DOCNO> 147866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yazar/uras.html </URL>
<DATE> 2003/04/06/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Hasan Cemal’den Kürtlerin hik yesi 
</HEADLINE>
<TEXT>

     Hasan Cemal, Kürtlerin hik yesini yazdı. Doğan Kitapçılık tarafından bastırılan 588 sayfalık kitapta Hasan Cemal, bir gazeteci olarak yıllar boyu Güneydoğu Anadolu, Kuzey Irak, Beyrut, Bekaa Vadisi ve Şam’daki gezi ve temaslarında gördüklerini, yaşadıklarını anlatıyor. 
     Hasan Cemal okuyucu için, konuyu ilgi çekici şekle getirmeyi başarmış. Akıcı anlatımıyla birbiri ardına sıraladığı gerçek olaylar, Kürt sorununu farklı boyutlarıyla bir bütün olarak ortaya koyuyor. 
     Hasan Cemal, şiddet ve terör yıllarının perde arkasını hik ye ederken, Abdullah Öcalan ile yaptığı konuşmaları, Türk ordusunun kumandanlarıyla yaptığı konuşmaları, terör bölgesinde çatışmaların içinde bulunanların anlattıklarını yazıyor. Daha sonra yurtdışında değişik ülkelerde ve şehirlerde Kürt sorunu ile ilgili olarak yapılan değerlemeleri ve gelişmeleri özetliyor. 
     PKK terörünün sona ermesi ile Kürt sorunu gündemden düşer gibi oldu. Ama, Irak savaşı nedeniyle Kürt konusu gene güncellik kazandı. Gerçekte Kürt sorunu devam ediyor ve bizler bu sorunla yaşamaya devam edeceğiz. Hasan Cemal kitabında, Amerikan Büyükelçisi Abromowitz’in Washington’da söylediklerini naklediyor. Abromowitz, Hasan Cemal’e diyor ki "PKK’yı askeri açıdan bitirebilirsiniz. Peki ya Kürt sorunu ne olacak " 
     Sadece Kürt sorununun ne olacağını düşünmek ve tartışmak için değil, aynı zamanda birlikte yaşadığımız Kürt asıllı Türkiye Cumhuriyeti vatandaşlarını daha iyi anlamak için Hasan Cemal’in "Kürtler" kitabını okuyunuz. 
     
Teşekkür Gece yarısı sağ elim kırıldı. Dostlarım beni Koç Amerikan Hastanesi Acil Servisi’ne götürdü. Gecenin geç saatinde Dr. Mahmut Berkman ve yardımcısı Dr. Okan Soyhan evlerinden gelerek kolumu alçıladı. Dr. Mahmut Berkman’ın devamlı ilgisi ile elim kalem tutar hale geldi. Daha sonra Dr. Ender Berker’in ve Fizyoterapist Şule Meral Eren’in yardımı ile elimi daha rahat kullanabilme imkanına kavuştum. Bu uzun dönemde Dr. Gürbüz Barlas ilgisini eksik etmedi. Hediye Ünlü ve Erol İşler günlük yazılarımın aksamamasına yardımcı oldu. Hepsine teşekkürlerimi sunuyorum. 
     
     







</TEXT>
</DOC>
