<DOC>
<DOCNO> 135598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/agun.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak tezkeresi AKP’yi çatlattı 
</HEADLINE>
<TEXT>

Irak operasyonu kapsamında "ABD’ye üs ve limanlarda tamirat izni veren" ilk tezkere, yapılan gizli oturumda 308 oyla kabul edildi. 362 vekili olan AKP, tezkerede 44 fire verdi 
     ANKARA Milliyet 

     Hükümetin, Irak’a savaş öncesi üs ve limanların modernizasyonu için TBMM’den yetki almak amacıyla gönderdiği tezkere, AKP’lilerin talebiyle "Türkiye’ye kapatılan" tarihi oturumda kabul edildi. TBMM’deki oturum öncesi genel merkezde Başbakan Abdullah Gül ve Genel Başkan Recep Tayyip Erdoğan’la bir araya gelen AKP’lilerin çoğu da, savaşa karşı olduklarını vurguladı. 
     Partideki manzara TBMM’ye de yansıyınca, AKP oylamada "en az" 44 fire verdi. Gizli oturum nedeniyle, açık yapılmasına rağmen görüşmeye katılan 510 milletvekilinin "kişisel tercihinin" bilinmediği oylama sonucu, hükümet tezkeresine 308 kabul, 193 ret ve dokuz çekimser oy çıktı. 
     
     İKNA TOPLANTISI 
     Gül, 3.5 saat süren partideki toplantıda, "Savaş olmayabilir, zaman kazanmaya çalışıyoruz. Savaş çıkarsa dönüşü olmayan yola girebiliriz" dedi. Erdoğan da, ABD’ye kimsenin kafa tutamadığını belirterek, "Bek ra karı boşamak kolay. Aklınızı başınıza alın. CHP’lilerin oyununa gelmeyin. İran’a, Libya’ya, Sudan’a bakın. Petrolleri var, ABD’ye kafa tuttular, ne oldu Bazı ülke ve çevreler Türkiye’den İslam leminin lideri’ olarak söz ediyor. Kendimizi kandırmayalım" sözleriyle destek istedi. Ancak söz alan 43 AKP’liden 36’sı, "Türkiye’ye zarar getirir" diyerek savaşa karşı çıktı. 
     TBMM’deki görüşmeler 10 dakika gecikmeyle başlarken, tezkerenin okunması sırasında da Gül salonda bulunmadı. "Tezkere kabul edilirse istifa ederim" diyen, ancak vazgeçen AKP’li Göksal Küçükali, "Bu savaş kararı değil. Savaş kararı alınırsa istifa ederim" dedi. 
     
     CHP’DEN PROTESTO 
     28 AKP’linin önerisiyle oturumun kapalı yapılmasına tepki gösteren CHP’liler, sıra kapaklarına vurarak kararı protesto etti. Arınç’ın, milletvekilleri dışındakilerin salondan çıkmasını istemesi üzerine CHP’liler, "Hele savaşa girelim, çocuklarımız ölsün, siz görürsünüz" diye bağırdı. Arınç da CHP’lilere, "İçtüzüğe bağlıyım. Yoksa gönlümden geçenler çok farklı değil" diyerek destek verdi. Arınç, CHP Genel Sekreteri Önder Sav’ın "Önergeyi imzalayan AKP’lilerin isimlerinin açıklanması" istemini dikkate almadı ve kapalı oturuma geçildi. 
     Hükümet tezkeresinin kabulüyle, ABD’ye, "üs ve limanlarda inşaat yapması ve bu işlemler için Türkiye’de personel bulundurması için" Başbakanlığa "üç ay süreyle" yetki verildi. Bu arada Beyaz Saray Sözcüsü Ari Fleischer, ABD Başkanı Bush’un, TBMM’nin, Türkiye’deki askeri üslerin hazırlanmasına onay vermesini memnuniyetle karşıladığını bildirdi. 
     
Konuşulanlar devlet sırrıdır      Meclis içtüzüğünün 70. maddesine göre, TBMM Genel Kurulu, Başbakan veya bir bakanın veya bir parti grubunun ya da 20 vekilin istemi üzerine kapalı oturum yapabiliyor. Kapalı oturumda sadece, kendileri de milletvekili olan k tip üyeler görev yapıyor ve Genel Kurul tutanaklarını tutuyor. Kapalı oturum hakkında, içeride bulunanlar hiçbir açıklama yapamıyor. Konuşulanlar "devlet sırrı" olarak saklanıyor. 71. maddeye göre de, kapalı oturum tutanaklarının özeti çıkarılıyor. Arşivlenen bu tutanaklar en erken 10 yıl sonra yayımlanabiliyor. 
     
ABD personeli 3 ay Türkiye’de      ABD personelinin 3 ay Türkiye’de bulundu-rulması konusundaki yetkiyi TBMM’den alan hükümet, keşif faaliyeti yürütülen üs ve limanlarda, uygun gördüklerine inşaat izni verecek. 3500 personel göndereceği belirtilen ABD, Diyarbakır, Batman, Muş, Mardin, Sabiha Gökçen, Çorlu, Gaziantep ve Afyon havaalanlarıyla Mersin, İskenderun ve Taşucu limanlarında keşif faaliyetlerinde bulundu. Ancak Ankara’nın, tesislerin tümünü ABD’ye tahsis etmeyeceği ve dolayısıyla gelecek personelin sayısının düşeceği belirtildi. 
     



 GÜNCEL 
























</TEXT>
</DOC>
