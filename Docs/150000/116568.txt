<DOC>
<DOCNO> 116568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/soneko13.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım 20 Aralık'ta faaliyete geçiyor 
</HEADLINE>
<TEXT>

     Rusya ve Türkiye arasında Karadeniz yatağından inşa edilen Mavi Akım doğalgaz boru hattının 20 Aralık'ta faaliyete geçeceği açıklandı. 
     İnşaatı gerçekleştiren Gazprom firmasının Yönetim Kurulu Başkan Yardımcısı Aleksandır Ananenkov, Mavi Akım'ın Rusya'daki kara kısmının 300 km.'lik bölümünün geçtiği, ülkenin güneyindeki Krasnodar bölgesi yetkilileri ile bugün, hattın faaliyete geçirilmesi ile ilgili çalışmaların ele alındığı bir toplantı yaptı. 
     İtar-Tass'ın haberine göre bu toplantıda konuşan Ananenkov, test çalışmalarının sürdüğü Mavi Akım'ın faaliyete geçeceği tarihin 20 Aralık olduğunu açıkladı. 
     Hattın Rusya'daki kara kısmında 56 km.'lik kısmının test amacıyla gaz ile doldurulduğu ve bir Hükümet komisyonunun, yapılan testin sonuçlarını gözlemlemekte olduğu kaydedildi. Hattın Rusya'daki kara kısmının diğer bölümlerinde de test çalışmalarının sürdüğü, bunlar arasında, dağlık araziden geçen 62,5 km.'lik kısmın da bulunduğu bildirildi. 
     





</TEXT>
</DOC>
