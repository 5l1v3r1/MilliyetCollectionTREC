<DOC>
<DOCNO> 141052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo28.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Malatyaspor iyi bir takım, iyi bir maç olacak... 
</HEADLINE>
<TEXT>

     Elazığspor Kulübü Basın Sözcüsü Faruk Çikoğlu, takımın tek hedefi 3 puan olduğunu belirterek, Malatyaspor'un iyi bir takım olduğunu ve iyi bir mücadele olacağına inandığını söyledi. 
     Faruk Çikoğlu, yaptığı açıklamada, takımın, Malatyaspor maçı hazırlıklarına pazartesi günü başladığını ve kaleci Kingston ile Bülent'in sakatlığının sürdüğünü ifade ederek, Malatyaspor maçının zorlu ve çekişmeli bir müsabaka olacağını bildirdi. 
     Çikoğlu, Denizlizspor maçından alınan kötü sonucu unuttuklarını ve belirterek, Malatyaspor maçına konsantre olduklarını kaydetti. 
     Çikoğlu, şöyle konuştu 
     ''Malatyaspor iyi bir takım ve iyi bir mücadele olacağına inanıyorum. Denizlispor maçında aldığımız kötü sonucu unuttuk ve Malatyaspor maçına konsantre olmuş durumdayız. Takımda kaleci Kingston ile Bülent'in sakatlıkları sürüyor. Bugün yapılan antrenmanda Bülent koşu yaparken, uzun zamandan bu yana takım ilk kez tam kadro olarak çalıştı. Bu karşılaşma için Malatyaspor yönetiminden istediğimiz 3 bin kişilik seyirci talebimiz karşılanmadı ve Malatyaspor Kulübü yönetimi bize bin kişilik yer verdi. Kulüp başkanımız Baki Aydın, bu sayıyı artırmak için çalışmalarını sürdürüyor. Malatyaspor maçında, iki takımın taraftarlarının kendilerine yakışır bir biçimde karşılaşmayı izleyeceğine inanıyorum.'' Çikoğlu, Türkiye Kupası karşılaşmasında Malatyaspor'un ligin güçlü takımlarından Galatasaray'ı elediği için yorgun olacağı savuna katılmadığını belirterek, maçın kazanan taraf olacaklarını savundu. 
     Çikoğlu, ''Bu karşılaşma futbol adına çok zevkli ve çekişmeli geçecek. Her iki takımın kadrolarında çok iyi futbolcular var. Elimizden gelen tüm gücü kullanarak Malatyaspor maçından 3 puan almayı hedefliyoruz'' dedi. 
     





</TEXT>
</DOC>
