<DOC>
<DOCNO> 111137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun14.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi Öcalan kararından memnun... 
</HEADLINE>
<TEXT>

     Abdullah Öcalan hakkındaki idam cezasının yaşam boyu hapise çevrilmesi, Avrupa Konseyi'nce çok olumlu karşılandı. Avrupa Konseyi Parlamenterler Asamblesi Başkanı Peter Schieder, "Kararın siyasi anlamı büyük" dedi. 
     Peter Schieder, Öcalan hakkındaki kararı çok olumlu karşıladıklarını belirterek "Bu, çok büyük bir siyasi anlamı olan hukuki bir karar. Bu, idam cezasını barış zamanında kaldıran ve Türk hukukunun bazı kilit unsurlarını Avrupa Konseyi'nin standartlarına uygun hale getiren yeni anayasal ve yasal değişikliklerinin mantıklı bir devamıdır" dedi. 
     Açıklamasında Avrupa Konseyi'nde idam cezasını resmen kaldırmayan bir tek Ermenistan ve Rusya'nın kaldığına dikkat çeken Schieder, bu iki ülkenin parlamentorlarının yakında idam cezalasını kaldıracağı beklentisini dile getirdi. 
     ABD DE KALDIRMALI Bu arada, açıklamada Parlamenterler Asamblesi'nin Avrupa Konseyi insan hakları standartlarının, özellikle idam cezasını uygulamayı sürdüren ABD ve Japonya gibi gözlemci ülkelere de geçerli olması gerektiğine inandığı belirtilildi. Asamble'nin geçen yılın Haziran ayında bu iki ülkeye idam cezası konusunda bir "moratoriyum"u ilan edilmemesi ve idamı bekleyen suçluların tutulduğu koşullarının iyileştirmemesi halinde gözlemci statülerinin sorgulanacağı uyarısında bulunduğu anımsatılan açıklamada Asamble'nin 2003 yılının başlarında bu konuda bir görüşme yapmasının öngörüldüğüne dikkat çekildi. 
     





</TEXT>
</DOC>
