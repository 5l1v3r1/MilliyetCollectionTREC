<DOC>
<DOCNO> 143992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo23.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, Ankara'ya umutlu gitti... 
</HEADLINE>
<TEXT>

     Ligde 22 Mart Cumartesi günü yapacağı Ankaragücü maçı hazırlıklarını tamamlayan Samsunspor, karayoluyla Ankara'ya hareket etti. 
     Hafta başından bu yana Nuri Asan Tesisleri'nde gerçekleştirdiği çalışmalalarla bu maça hazırlanan Karadeniz ekibinde, sakatlıkları süren Ercan, Souza ve Oktay ile cezalı Jovanovski kafileye dahil edilmedi. 
     Haraket öncesi açıklamada bulunan teknik direktör Sakıp Özberk, galibiyete ihtiyaçları olduğunu belirterek, şunları kaydetti 
     ''İkinci yarıda iyi bir çıkış yakaladık ama son 2 haftada bu başarımızı devam ettiremedik. Puan cetvelindeki kritik noktadan kurtulmak için Ankaragücü maçından puanla ayrılmamız lazım. Bu maç o nedenle bizim için çok önemli. Umarım Ankaragücü maçından 3 puanla ayrılırız. Gerekli hazırlıklarımızı yaptık. İyi hazırlandık ve kazanacağımıza da inanıyorum.'' Özberk, yarın Ankara'da yapacakları hafif çalışmanın ardından maç saatini bekleyeceklerini söyledi. 
     





</TEXT>
</DOC>
