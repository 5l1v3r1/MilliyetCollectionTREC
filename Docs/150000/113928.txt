<DOC>
<DOCNO> 113928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur09.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Evler cephanelik gibi 
</HEADLINE>
<TEXT>

     Yargıtay Ceza Daireleri, yemek çatalından nakış makasına kadar birçok aleti etkili eylem suçlarında kullanılan silahlar arasında saydı. 
     Bireysel silanmayı azaltmak amacıyla kurulan Umut Vakfı, etkili eylem suçlarında Yargıtay ceza dairelerine göre silahtan sayılan aletlerin listesini çıkardı. Buna göre, Yargıtay, evlerde ve işyerlerinde sıklıkla kullanılan 64 aletin cinayet olaylarında "silah" yerine geçtiğini bildirdi. 
     Yargıtay, her evde bulunan yemek çatalı, ekmek bıçağı, bıçak, tırnak çakısı, tüp anahtarı, makas, nakış makası, ustura, demir süpürge sapı, soba demiri ve satırı cinayet olaylarında "silah" yerine kullanılan aletler arasında saydı. 
     
     SİLAH YERİNE, "LEVYE, BALYOZ, KERPETEN..." 
     Yargıtay, işçilerin sıklıkla kullandığı şu aletleri de "silah" olarak sıraladı 
     "Ateş küreği, demir dirhem, muşta, kama, demir dirgen, çekiç, ateş küreği, ingiliz anahtarı, levye, balyoz, demir zincir, pense, demir kiloluk, demir mala, delici baston, işlenmiş demir boru, girebi, demir manevela, demir kerpeten, bel küreği, bijon anahtarı, boğma zinciri, çivili sopa, iki ağızlı yıldız anahtarı, kunduracı bıçağı, demir yaba, demir fıskiye kavalı, demir bükme anahtarı, testere, demir maşa." 
     
     KEZZAP DA CİNAYET ALETİ 
     Yargıtay'ın saydığı aletler arasında ayrıca tarım alanında kullanılan malzemeler de yoğunlukla yer aldı. Bunlar, "tırpan, demir kürek, kazma, hızar bıçkısı, çapa, balta, keser, orak, demir çapa, bel küreği, bağ makası, masat, at nalı, bıçkı, masat, koyun kırpma makası" olarak sayıldı. 
     Listede, kezzab da yer alırken, klasik silahlar arasında sadece havalı tüfek yer aldı. Kırık şişe, kırık cam ve çelik cop da cinayet aletleri arasında sayılıyor. 
     





</TEXT>
</DOC>
