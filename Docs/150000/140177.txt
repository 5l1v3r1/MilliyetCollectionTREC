<DOC>
<DOCNO> 140177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/ekonomi/eko01.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtınalar önemli değil yeter ki pusulanız olsun’ 
</HEADLINE>
<TEXT>

2003 yılı planlarını Irak’ta savaş çıkacağı ihtimaline göre yaptıklarını belirten Oyak Genel Müdür Yardımcısı Caner Öner, savaş çıkmazsa daha iyi hedeflere ulaşacaklarını söyledi 
     Kadife Şahin 
Finans Sohbetleri 

     Şu an Türkiye’de herkeste Irak’ta ne olacağı tedirginliğinin yaşandığını belirten Oyak Genel Müdür Yardımcısı ve Oyakbank Yönetim Kurulu Başkanı Caner Öner, 2003 yılına Irak’ta savaş çıkacak olasılığı ile girdiklerini söyledi. Grubun bütün hedeflerini bu olasılığa göre belirlediğini bildiren Öner, "Şu anda fırtınalı bir denizdeyiz. Ne olacağı belli değil. Yarın öbür gün savaş ihtimali var. Böyle bir ortamda muhakkak bir takım düzenler değişecek. Bu değişen düzenler içinde Türkiye de yer almak zorunda. Grup başkanımız Coşkun Ulusoy hep Fırtınalı denizdeniz. Fırtına önemli değil yeter ki elimizde bir pusula olsun’ der. Dolayısıyla bizim pusulamız da Irak’a bağlı" dedi. 
     Oyak Grubu’nun 2003 yılı için belirlediği iyimser ve kötümser senaryoları hakkında bilgi veren Öner, şöyle konuştu 
     "Biz 2003 yılına Irak’ta savaş çıkacak düşüncesi ile girdik. Hükümetin bu yıl için aldığı hedeflerde değişiklikler yaparak şirketlerimize hedefler verdik. Eğer bu olasılık gerçekleşirse kendimizi bu yıla hazırlamış olacağız. Şayet daha iyisi gerçekleşirse hedeflerimizin en iyisini gerçekleştirmiş olacağız. Daha kötüsü olmaz diye de ümit etmemiz lazım. Daha kötüsüne karşı ne yapabiliriz Biz her zaman şirketlerimizdeki verimliliği artırmaya dönük tasarruf tedbirlerini elden bırakmadığımız için bu tedbirlerimizi de almış durumdayız. Arkadaşlarımız bu konuda hazır ve tecrübeliler." 
     Oyak Grubu’nun 2002 yılında üyelerine enflasyonun üzerinde bir nema sağladığını bildiren Öner, 500 trilyon lira civarında k r elde edeceklerini tahmin ettiğini söyledi. 
     
     Fırsatları değerlendiririz’ 
     Oyak Grubu’nun telekom, enerji ve konut sektörleri ile ilgilendiğini bildiren Öner, özelleştirme konusunda ise şunları söyledi 
     "Bizim girmeyi düşündüğümüz sektörler daha çok bu alanlarda nelerin olabileceğine bağlı. Örneğin telekom. Telekomda ne zaman, ne tür özelleştirmeye gidileceği henüz kesin olmadığı için birşey demek çok zor. Telekom dışında konut ve enerji sektörü ile ilgileniyoruz. Bu alanlarda önümüze fırsatlar çıktığında değerlendirip kararlarımızı vereceğiz. Şu an özelleştirme kapsamında olan bizim de faaliyet gösterdiğimiz sektörlerde olan kuruluşlar ile ilgileniyoruz. Çimento, k ğıt gibi." 
     
Sivil - asker karmaşası bitti’      Özel yasa ile kurulan bir emeklilik fonu olan Oyak’ın sivil mi askeri kuruluş mu olduğu konusundaki sorununun artık yaşanmadığını belirten Öner, "Gün geçtikçe galiba bu karmaşa ortadan kalkıyor" dedi. Bunun için özel bir çaba içinde olmadıklarını belirten Öner, şöyle konuştu 
     "Artık kimse bizi askeri kuruluşlarla karıştırmıyor. Bunu önlemek için de özel bir çabamız yok. Basınla yaptığımız toplantılarda bunu mümkün olduğu kadar dile getirmeye çalıştık. Önceleri böyle bir sorun olduğunu görüyorduk. Belirgin bir sorundu. Ama bugün artık böyle bir sorun yok. Kendimizi anlatabildik." 
     
Reel sektör de değişmeli’      Ağır bir kriz döneminden geçen Türkiye ekonomisinde reel sektörün başarısının bankacılığın iyileştirilmesine bağlanması düşüncesine katılmadığını belirten Öner, reel sektörün de yapması gereken çok şey olduğunu söyledi. 
     "Neden herşeyi bankalardan bekliyorlar ki " diyen Öner, "Banka finansman yaratmak için yardımcı olabilir ama onların da kendi içinde yapması gereken şeyler var. Reel sektörün başarısı tamamen bankacılık sektörün bağlı değil. Daha verimli çalışmak, daha kaliteli ürün ve hizmet sunmak için yapmaları gereken şeyler var" şeklinde konuştu. 
     
Oyakbank ilk beş içinde yer alacak      Oyak Grubu’nun finans sektöründeki büyümesini 2003 yılında da devam ettireceğini bildiren Öner, bu yılın Oyakbank için atılım yılı olacağını söyledi. 
     Hedeflerinin bankanın ilk beş büyük banka içinde anılması olduğunu kaydeden Öner, "İlk beşte olmak derken bunu aktif büyüklüğümüz ile değil, isim olarak ilk beş içinde anılalım istiyoruz. Şube sayımızın fazla olmasını istiyoruz. Aktif büyüklüğümüz ile ilk beş içinde olmamız zaman isteyen birşey ancak adımızla ilk beşin içinde olmayı hedefliyoruz. Zaten şu anda da ilk 10’un içindeyiz" dedi. 
     Oyakbank’ın bu yıl agresif olacağını belirten Öner, bankanın bireysel ve kurumsal müşteri sayısını hızla büyüteceğini söyledi. Kurdukları bireysel emeklilik şirketi ile sivillere de hizmet vereceklerini belirten Öner, bu alandaki tecrübelerini kullanacaklarını söyledi. 
     
Pamukbank’la ilgileniyoruz’      Daha önce Tasarruf Mevduatı Sigorta Fonu’ndan Sümerbank çatısı altında toplanan altı bankayı satın aldıklarını belirten Öner, Pamukbank’ın satışıyla da ilgilendiklerini söyledi. 
     Pamukbank ile başından beri ilgilenen dört grup olduğuna dikkat çeken Öner, "Biz de bu dört gruptan biriyiz. Eğer yeni ilgilenen olmazsa bize verilen takvim göre mart sonuna kadar teklif vermek gerekiyor. Şu ana kadar yeni ilgilenen çıkmadığı için teklif verme süresi açısından bize bildirilen yeni bir gelişme yok" dedi. 
     Ekonomik konjonktüre göre gelişmeler olabileceğine dikkat çeken Öner, "Oyun bitene kadar ilgimiz sürecek" dedi. 
     



 EKONOMİ 














</TEXT>
</DOC>
