<DOC>
<DOCNO> 114973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/siyaset/siy08.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Kadehleri hep karıştırırım 
</HEADLINE>
<TEXT>

Macar Cumhurbaşkanı’nın eşiyle yaşadığı kadeh karışıklığına açıklık getiren Ecevit, "Su, şarap kadehleri hep başkadır, hangisini alacağımı şaşırdım" dedi 
     ANKARA Milliyet 

     Başbakan Bülent Ecevit, Macaristan Cumhurbaşkanı onuruna verilen yemekte yaşanan kadeh karışıklığına açıklık getirdi. Ziyafet sofralarındaki kadehleri hep karıştırdığını söyleyen Ecevit, "Su, şarap kadehleri hep başka başkadır. Aklımda da bir şeyler varsa iyice karıştırırım. O sırada da hangisini alacağımı şaşırdım" dedi. 
     Ecevit, Habertürk’ten Taki Doğan’ın sorularını yanıtladı. Köşk’teki kadeh karışıklığını anlatmasının ardından Doğan’ın, "Ben otomobilimi, cep telefonumu kaybediyorum" demesi üzerine Ecevit de, "Allahtan ben otomobil kaybetmedim" karşılığını verdi. 
     
     AKP somut değil 
     Ecevit, AKP’yle ilgili bir soruya ise şu yanıtı verdi "Büyük iddialarla ortaya çıkan AKP’nin kamuoyuna, iktidara geldiği takdirde neler getireceğini somut olarak açıklaması gerekir. Bir şey söylememeleri kuşku uyandırıyor. Partinin başbakan adayı da h l belli değil." Ecevit, 250 il vaadinde bulunan GP Genel Başkanı Cem Uzan’la, her mahalleye bir trilyoner vaat eden DYP Genel Başkanı Tansu Çiller’in de halkı küçümsediğini öne sürdü. 
     



 SİYASET 


















</TEXT>
</DOC>
