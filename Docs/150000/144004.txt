<DOC>
<DOCNO> 144004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo35.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Başiktaş 1 - Lazio 2 
</HEADLINE>
<TEXT>

     Beşiktaş, UEFA Kupası çeyrek final rövanş maçında, İtalya'nın SS Lazio takımı önünde 2-1 yenildi. 
     
     İlk yarı 

     Turu geçmek için iki farklı galibiyete ihtiyacı olan Beşiktaş, ilk dakikalardan itibaren rakip kaleye yüklendi. Ancak bu yüklenme sırasında savunmasında büyük boşluklar bırakan siyah-beyazlılar, ilk 9 dakika içinde kalelerinde gördükleri 2 gole engel olamadı. Uzun süre yediği gollerin şokunu atlatamayan Beşiktaş, daha sonra yeniden rakip kalede baskı kurdu, ancak özellikle İlhan ile yakaladığı gol fırsatlarını değerlendiremedi. 
     Lazio ise maça kontrollü başladı. Savunma güvenliğini ön planda tutan İtalyan ekibi, özellikle Claudio Lopez ile geliştirdiği ani ataklarla Beşiktaş kalesinde tehlikeler yarattı. 5. dakikada Fiore, 9. dakikada da Castroman ile art arda 2 gol bulan konuk ekip, kontrollü oyununu kalan dakikalarda da sürdürdü. Savunmasında Beşiktaş'a gol şansı tanımayan SS Lazio, zaman zaman geliştirdiği kontrataklarda da rakip kalede tehlikeler yarattı. 
     1. dakikada Pancu'nun sol çaprazdan şutunda, top kaleci Peruzzi'de kaldı. 
     5. dakikada ani gelişen Lazio atağında, kendi sahasından topu alan Claudio Lopez, bomboş Beşiktaş yarı alanını geçip ceza alanına girdikten sonra meşin yuvarlağı müsait durumdaki Fiore'nin önüne bıraktı. Bu oyuncu da topu boş kaleye gönderdi 1-0 
     8. dakikada savunmadan seken topla ceza yayı önünde buluşan Tayfur'un bekletmeden yaptığı vuruşta, kaleci Peruzzi son anda uzanarak meşin yuvarlağı kornere çeldi. 
     9. dakikada Mihajloviç'in sağ kanattan kullandığı serbest atışta, Beşiktaş savunması durunca aradan sıyrılan Castroman, kafayla topu filelerle buluşturarak, farkı ikiye çıkardı 2-0 
     12. dakikada Claudio Lopez, Ronaldo'dan kaptığı topu sağ kanatta boş durumdaki Fiore'nin önüne bıraktı. Bu futbolcunun müsait durumda şutunda, meşin yuvarlak kaleci Cordoba'dan döndü. 
     17. dakikada kaleci Peruzzi'nin uzun degajında, savunmanın arkasında topla buluşan Claudio Lopez'in kaleciyle karşı karşıya kaldığı pozisyondaki şutunda, meşin yuvarlak yandan auta gitti. 
     19. dakikada Ahmet Dursun'un pasında topla ceza alanı içinde buluşan Pancu, iki futbolcuyu ekarte ettikten sonra yerden plase bir vuruş yaptı. Kaleci Peruzzi'yi geçen topu Couto gol çizgisi üzerinden çıkardı. 
     27. dakikada İbrahim'in sol taraftan ortasında, İlhan'ın ceza alanı içinde yaptığı kafa vuruşunda top yandan auta gitti. 
     29. dakikada İbrahim'in yerden pasında, ceza alanı sol çaprazında topu kontrol eden Ahmet Dursun'un dönerek vuruşunda, meşin yuvarlak auta çıktı. 
     30. dakikada Favalli'nin ortasında, ceza alanı sağ çaprazında İbrahim'den seken topla buluşan Castroman, öne çıkan kaleci Cordoba'nın üzerinden topu aşırdı. Ancak Ronaldo altıpasta topu uzaklaştırarak tehlikeyi önledi. 
     32. dakikada İlhan'ın ceza alanı dışından sert şutunda, top Couto'nun kafasından döndü. Topu iyi takip eden İlhan'ın ceza alanı içinden ikinci vuruşunda, top üstten auta çıktı. 
     33. dakikada Mihajloviç'in ceza alanı içinde ayağından kaçırdığı topu kapan İlhan, müsait durumda sert vurdu. Kaleci Peruzzi son anda topa dokunarak kornere çeldi. 
     40. dakikada Stankoviç'in sağdan kullandığı köşe atışında, Castroman vurdu, top kaleci Cordoba'da kaldı. 
     Kalan sürede sonuç değişmedi ve SS Lazio ilk yarıyı 2-0 önde tamamladı. 
     
     İkinci yarı 

     56. dakikada Kaan Dobra'nın ceza alanı dışından şutunda, Pancu altıpasta topu kontrol edemeyince, savunma araya girerek tehlikeyi uzaklaştırdı. 
     60. dakikada Lazio'da Cesar'ın yerine Simeone xx , 62. dakikada da Beşiktaş'ta Ahmet Dursun'un yerine Nouma xx oyuna girdi. 
     64. dakikada Kaan Dobra'nın sağ çaprazdan sert şutunda, top kaleci Peruzzi'de kaldı. 
     71. dakikada öne çıkan kaleci Cordoba'yı fark eden Simeone'nin orta sahadan yaptığı aşırtma vuruşta, top üst ağlarda kaldı. 
     75. dakikada Pancu'nun sağdan ortasında, İlhan'ın ceza alanı içinde yaptığı rövaşatada top üstten dışarı gitti. 
     76. dakikada Lazio'da Fiore yerini Chiesa'ya x bıraktı. 
     77. dakikada Cordoba'nın uzun pasında, ceza alanı sol çaprazında topla buluşan İlhan şutunu attı. Savunmaya çarpan top kornere çıktı. 
     82. dakikada ani gelişen Lazio atağında, Claudio Lopez'in pasında Chiesa'dan önce kaleci Cordoba meşin yuvarlağa sahip olarak büyük bir tehlikeyi önledi. 
     83. dakikada savunmadan atılan uzun topla sağ kanatta buluşan Sergen, altıpasa kadar indikten sonra meşin yuvarlağı kalecinin yanından filelere göndererek, farkı bire indirdi 2-1. 
     Aynı dakikada Lazio'da Mihajloviç'in yerine Negro oyuna girdi. 
     Beşiktaş'ın kalan süredeki çabaları gol getirmedive karşılaşmayı 2-1 kazanan Lazio yarı finale çıkan ekip oldu.Konuk takım İtalya'daki ilk maçta da siyah-beyazlıları 1-0 mağlup etmişti. 
     





</TEXT>
</DOC>
