<DOC>
<DOCNO> 147604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur27.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Bezmen cezaevinden çıkıyor... 
</HEADLINE>
<TEXT>

     Üsküdar 1. Ağır Ceza Mahkemesi'nde yargılandığı 2 ayrı davada da tahliye olan Halil Bezmen hakkında, başka tutuklama kararı kalmadı. 
     Bezmen, Üsküdar 1. Ağır Ceza Mahkemesi'nde görülen ''tarihi eser kaçakçılığı'' ve ''gümrük beyannamesinde yanıltıcı belge düzenlemek'' davalarının duruşmalarına katıldı. 
     Art arda yapılan her iki duruşmada da mahkeme heyeti, delillerin toplanmış ve savunmasını yapmış olmasını göz önüne alarak Bezmen'in tahliyesini kararlaştırdı. 
     Avukatları, bu kararların ardından Bezmen hakkında başka tutuklama kararı kalmadığını ve Kartal Özel Tip Cezaevi'nden bugün çıkacağını bildirdiler. 
     





</TEXT>
</DOC>
