<DOC>
<DOCNO> 144577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo08.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Gaziantepspor maçına hazır... 
</HEADLINE>
<TEXT>

     Yenilgisiz lig lideri Beşiktaş, Gaziantepspor ile yarın deplasmanda yapacağı Birinci Süper Futbol Ligimaçının hazırlıklarını tamamladı. 
     Siyah-beyazlıların, teknik direktör Mircea Lucescu yönetiminde, BJK Nevzat Demir Tesisleri'nde basına kapalı olarak gerçekleştirdikleri idmanda, taktik ağırlıklı bir çalışma yaptıkları öğrenildi. 
     Siyah-beyazlıların, yarın saat 16.30'da Gaziantep Kamil Ocak Stadı'nda başlayacak ve hakem M.Selçuk Dereli'nin yöneteceği karşılaşmaya, şu muhtemel 11 ile çıkması bekleniyor 
     Cordoba, Ali Eren, Ronaldo, Zago, Kaan Dobra, Tayfur, Pancu, YasinSülün Ahmet Yıldırım , İbrahim, Ahmet Dursun ve İlhan. 
     Bu arada siyah-beyazlılarda, sakatlığı nedeniyle uzun süredir takımdan ayrı kalan Tümer Metin'in Gaziantep'e götürüleceği bildirildi. 
     Beşiktaş'ta, sarı kart cezalısı olan Tolga'nın yanısıra, sakatlıkları bulunan Niyazi, Bayram ve Maldarasanu ile Ali Cansun, Zafer, Evren ve Yasin Yıldız, Gaziantep'e götürülmeyecek. 
     Siyah-beyazlılar, Gaziantepspor maçı için bu akşam Gaziantep'e gidecek. 
     Öte yandan Tayfur, İbrahim, Ahmet Yıldırım ve Nouma, yarınki maç öncesi sarı kart cezası sınırında bulunuyor. 
     





</TEXT>
</DOC>
