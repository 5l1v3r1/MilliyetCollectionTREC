<DOC>
<DOCNO> 113778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko07.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasada para var kafamız rahat 
</HEADLINE>
<TEXT>

     MUSTAFA BAĞDİKEN İzmit DHA 

     Devlet Bakanı Masum Türker, Irak’ta olası savaş hali için borç para bulamayacağımızı düşünürek Hazine’nin kasasında yeterli oranda döviz bulundurulduğunu söyledi. 
     Avrupa Birliği - Türkiye İş Geliştirme Merkezleri Projesi kapsamında İzmit’te oluşturulan merkezin açılışında konuşan Türker, "Olası savaş söylentileri çıktığından beri borç para bulamayacağımızı ve ekonomiyi çeviremeyeceğimizi düşünerek kasamızda yeterli parayı hazır tutuyoruz. Hazine’nin de Merkez Bankası’nın da kafası rahat’’ dedi. 
     
     Faiz yüzde 50 olmalı 
     Bu para sayesinde faizlerin düşmeye başladığını da belirten Türker, Türkiye’de faizin yüzde 70 civarında olduğunu hatırlatarak, "Türkiye’de enflasyon şu anda yüzde 35 civarında olduğu için faizlerin yüzde 50 - 52 oranında olması gerekir. Bu bile yüksek" diyerek hızla daha aşağılara düşmesi gerektiğini söyledi. 
     



 EKONOMİ 






















</TEXT>
</DOC>
