<DOC>
<DOCNO> 126764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun21.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da otoyolları buz tuttu... 
</HEADLINE>
<TEXT>

     Avusturya'da batı ve güney otoyollarında buz nedeniyle meydana gelen trafik kazalarında iki kişi öldü, onlarca kişi ise yaralandı. 
     Hafta sonunda başlayan yoğun kar yağışının ardından ısının sıfırın altına düşmesiyle otoyolların buz tuttuğunu belirten yetkililer, batı ve güney otoyollarında aşırı sürat ve hatalı sollama yapan sürücülerin birçok kazaya neden olduklarını bildirdiler. 
     Avusturya Otomobil Kurumu ÖAMTC , batı ve güney otoyollarının trafik kazalarından sonra kısmen trafiğe kapatıldığını bildirirken, otomobil sürücülerine, ''zorunlu olmadıkça trafiğe çıkmamaları'' uyarısında bulundu. 
     Başkent Viyana'da da aşırı buzlanmanın kazalara neden olması üzerine, eyalet hükümetinin uyguladığı ''yolların tuzlanması yasağının'' geçici olarak kaldırıldığı açıklandı. 
     Meteroloji yetkilileri, hafta sonundan beri Avusturya'yı etkisi altına alan soğuk hava dalgasının bir süre daha devam edeceği tahmininde bulundu. 
     Bu arada, Tirol bölgesindeki kayak merkezlerinde de çığ tehlikesi nedeniyle bazı kayak pistlerinin kapatıldığı haber verildi. 
     





</TEXT>
</DOC>
