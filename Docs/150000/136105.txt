<DOC>
<DOCNO> 136105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sontur18.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı adaylarının çoğu Mina'da çadırsız kaldı... 
</HEADLINE>
<TEXT>

     Hac görevini yerine getirmek üzere Türkiye Seyahat Acentaları Birliği TÜRSAB aracılığıyla kutsal topraklara gelen 45 bin kişiden sadece 5 binine Mina'da çadır verildi. 
     TÜRSAB yetkilisi Mustafa Canerli, yaptığı açıklamada, TÜRSAB aracılığıyla giden hacı adaylarına her yıl 45 bin kişilik çadır verildiğini belirterek, şunları söyledi 
     ''Bu yıl sadece 5 bin kişilik çadır verildi. Daha önce Suudi Arabistan'a girmeden Türk hacı adaylarına verilecek çadırların paraları ödenmişti. Ancak, 45 bin yerine 5 bin kişiye çadır verildi. Suudi yetkilileri, bu duruma gerekçe olarak da unuttuklarını söylediler. Görüşmeler sürüyor. Konuyu Dışişleri Bakanlığımıza bildirdik.'' Bu arada, Diyanet İşleri Başkanlığı organizasyonuyla kutsal topraklara gelen hacı adayının Mina'daki konaklamasında herhangi sorun yaşanmadığı belirtildi. 
     





</TEXT>
</DOC>
