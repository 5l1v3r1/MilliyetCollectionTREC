<DOC>
<DOCNO> 100072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/yilmaz.html </URL>
<DATE> 2002/08/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Burada herkes adeta Derviş’ 
</HEADLINE>
<TEXT>

Samsunlu seçimi konuşuyor, tartışıyor ama oyunun adresi çok net değil. Burada her seçmen bir Derviş olmuş, oy verecek geniş bir cephe arıyor 
     Sanki Türkiye topluca bir sinemaya gitmiş, aynı filmi izlemiş gibi... Filmden çıkarılan yorumlar birbirini besliyor kahramanların ciğeri biliniyor, kül yutmuyor, katili de filmin başında sezmiş. Milliyet TIR’ını ziyaret eden okurların kimi işsiz, kimi öğrenci, kimi öğretmen, kimi mühendis, kimi bankacı, kimi Almancı. Pazar gününü geçirmek için yola çıkanların katılımıyla açık hava paneli düzenliyor gibiyiz... 
     
     Koalisyon tükenmiş 
     Buranın Samsun olmasının ne önemi var bilemiyorum, halkın söyleminde öylesine bir ortaklık oluşmuş ki, siyaset yelpazesindeki parçalanmışlık tavanda izlenimi veriyor. 1 Ağustos’tan beri yolda olan Milliyet TIR’ından gelen yazılarda vurgulanan, "Koalisyon partilerinin şansı yok" yorumu burada da karşımıza çıkıyor. AKP ve siyasetin yeniden dizaynı üzerinde yoğunlaşıyor görüşler. Yenilenenler, yeni diye ortaya çıkanlar tartışılıyor. 
     
     Güven şart 
     Liseyi iki yıl önce birtirmiş türbanlı bir tezgahtar kızla görüşüyorum. AKP Genel Başkanı Tayyip Erdoğan’ı över zannediyorum, tam tersi çıkıyor "Değiştim diyor, bugün söyledikleri dün yaptıklarını tutmuyor. Ben güven veren birini arıyorum" diyor. "Evlenmek istiyor musun " diye soruyorum, "Meslek sahibi olmadan, sosyal faaliyetlerimi tamamlamadan evlenmem. Evlenirsem hayatım biter" diyor. 
     
     Almancı’ umutsuz 
     Almanya’da 30 yıldır işçi olarak çalışan baba iki kızı, gelini ve eşiyle konuğumuz oluyor. 3 haftalık tatillerinin bir haftasını Side’de geçirmişler, iki haftayı da memleketlerine ayırmışlar, girmişler kol kola şehrin sokaklarında Pazar gezintisi yapıyorlar. Almanya’da işçi ailesinin Hamburg’da hukuk eğitimi almak için çalışan kızı, Türkiye’nin AB’ye tam üye ülke olamayacağını düşünüyor. Nedenini, "Çok farklıyız, almazlar" diye açıklıyor anne, baba, gelin de aynı görüşte. 
     Balkonlardaki çiçekler, yollardaki manolya ağaçları, palmiyeler modern bir kent duygusu veriyor insana. 
     
     Manolya ve idam 
     Tabloyu yakından görebilmek için geçen dönem seçim sonuçlarına bakıyorum 10 milletvekilinin 3’ü DSP’den, 2’si MHP’den, 2’si FP’den, 1’i MHP’den, 1’i ANAP’tan Meclis’e girmiş. Bugün ise görüştüğümüz okuyuculara bakarsak seçmen ikiye ayrılmış gibi sosyal - liberal kanat ve AKP... MHP ve DSP’ye Samsun’da "Apo bileti" kesilmiş gözüküyor. "3 şehidim yatıyor orada" diyor baba ve Öcalan’ın idamını istiyor. Beri taraftan bir başka baba "Erikli köyündenim, 533 polis şehidimiz yatıyor" diyerek tepkisini gösteriyor. Diğer yandan bir başka okuyucu "Apo asılsaydı, daha fazla kan dökülseydi" diyecek oluyor, etraf susturuyor "Bırak adamın 3 şehidi var..." 
     
     Gülen’ kavgası 
     İçlerinden denizci bir genç Fetullah Gülen’i övmeye başlıyor, yanı başımda ODTÜ üçüncü sınıf öğrencisi atılıyor "Ben onun okullarından mezunum, bana zorla namaz kıldırdılar." 
     Bu itiraf hoşuna gitmiyor, kimilerinin... "Sen yolsuzlukları, yanlışları anlatsana... Ne diye namaz kıldırdılar diye şikayet ediyorsun" sözleri karşıyor orta yere. Bastırıyorlar "Fethullah Gülen"in para kaynaklarını biliyor musun" diye... Kimse nutuk peşinde değil, benim anladığım o ki, halk kendi kendine hesap sormaya başlamış bile. 
     
     İki önemli söz 
     Dağılırken iki önemli söz çıkıyor ağızlardan. "Siyasetçi kurtarıcı olamaz, halk kendini kurtaracak. Siyasetten geçinmemeyi öğrenecek, üretecek..." 
     "Kimse tarafsız değil, sandık günü kime oy atacağını herkes biliyor. Burada tabanı genişletmeye çalışıyoruz o kadar..." Partilerden önce halk tabanda birleşmeye gidiyor. Seçim günü Samsun sürpriz yapmayacak gibi duruyor. 
     AB’ye gelince.... O ne ki İnanmıyorlar, bilmiyorlar ama bekliyorlar Avrupalı olmak için ne yapacaklar Lokantalarda verilen bahşiş parasına emeği sömürmeye devam edecekler mi 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
