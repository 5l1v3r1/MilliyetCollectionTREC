<DOC>
<DOCNO> 124096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yasam/yas01.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Yeniçeriler savaş karşıtı 
</HEADLINE>
<TEXT>

Arşo Kasparyan, üç yıllık çalışmasının ürünleriyle açtığı sergide savaş karşıtı mesajlar veriyor 
     ELİF KORAP İstanbul 

     Ressam ve heykeltıraş Arşo Kasparyan’ın Yeniçerileri konu aldığı "38. Orta Yeniçeri" başlıklı heykel ve desen sergisi, AKM Sergi Salonu’nda açıldı. 27 Aralık’a kadar devam edecek sergide Kasparyan’ın üç yıllık Yeniçeri incelemesinin ürünleri yer alıyor. 
     "Aslında sanat tarihçisiyim" diyen Kasparyan, çalışmasını "Günümüzde h l savaşlar devam ediyor. Osmanlı döneminin savaşçıları olan Yeniçeriler’i modernize ederek yorumladım. Savaşçılar, değişseler de tarihin her döneminde karşımıza çıkıyorlar" sözleriyle anlatıyor. 
     24 heykel ve 27 desenden oluşan sergide yer alan eserler, uzun bir tarihi incelemenin, arşiv taramasının sonucunda üretildiğinden tarihi olayları ve o dönemin durumlarını gerçekçi biçimde yansıtıyor. 
     
     Savaşa hayır 
     Ord. Prof. Dr. Süheyl Ünver atölyesinde minyatür ve tezhip eğitimi de alan sanatçı, Yeniçeri sergisiyle ilgili şunları söylüyor 
     "Betimlemek istediğim olay, o heybetli duruşlarının içinde Yeniçerilerin yaşayan gizli, naif kişilikleridir. Bunlar, asırlar boyu insanları titreten, efendileri tarafından programlanmış Yeniçeri robotları. Bugün bile varlığını sürdüren bu beyinlerin yarattığı olayların sonuçlarını, yani bitmeyen savaşları tarihe gönderme yaparak eleştirmek istedim." 
     



 YAŞAM 


















</TEXT>
</DOC>
