<DOC>
<DOCNO> 119828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sontur34.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanlığı için seçim başladı... 
</HEADLINE>
<TEXT>

     TBMM Başkanlığı seçimi için ilk tur oylama başladı. 
     TBMM Genel Kurulu'nda, yemin töreninde mazeretleri nedeniyle andiçemeyen milletvekillerinin yemin etmeleri ve başkanlık sunuşlarının ardından, TBMM Başkanı seçimine geçildi. 
     Geçici Başkan Şükrü Elekdağ, gizli oyla gerçekleştirilecek seçimin ilk iki turunda dörtte üç çoğunluk olan 367 oyun aranacağını, bu turlarda sonuç alınamazsa üçüncü turda salt çoğunluğun oyunu, dördüncü turda da en çok oyu alan adayın Meclis Başkanı seçileceğini belirtti. 
     AK Parti Manisa Milletvekili Bülent Arınç ile CHP Ankara Milletvekili Önder Sav'ın aday olduğu seçimler için oy verme işlemi başlamadan önce sayım için tasnif heyeti oluşturuldu. Kura ile belirlenen tasnif heyeti, Ak Parti'li Mahmut Kaplan Şanlıurfa , Recep Özel Isparta , Halide İncekara İstanbul ile CHP'li Mehmet Sevigen İstanbul ve Şanlıurfa Bağımsız Milletvekili Sebahattin Cevheri'den oluştu. 
     Gizli oylamanın elektronik sistemle yapılabilmesine olanak tanınması amacıyla başlatılan çalışmalar tamamlanamadığı için oylama, milletvekillerinin kabinlerde tercihlerini belirledikten sonra Başkanlık Divanı önündeki kupalara oylarını atmaları suretiyle gerçekleştirildi. 
     





</TEXT>
</DOC>
