<DOC>
<DOCNO> 139578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/magazin/mag01.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenay Akay kaç numara 
</HEADLINE>
<TEXT>

Menajeri Şenay Akay’ı Podyumun 1 numarası’ ilan etti ama, o hariç kimse aynı fikirde değil... 
     YAŞAR ÇAKMAK 

     Menajeri Özgür Aras’ın Şenay Akay’ı mankenler arasında 1 numara’ ilan etmesi podyum ve moda dünyasını karıştırdı. 
     Bir defile sonrası menajer Özgür Aras’ın, "Podyum dünyasında Şenay fırtınası esiyor. Şenay zirveye adını yazdırdı. O podyumun 1 numarası" demesi üzerine, "Şenay Akay’ın kaç numara olduğu’ tartışması başladı. Biz de, Türkiye podyumlarının belli başlı isimlerine bu konudaki fikirlerini sorduk. Akay’ın podyumun 1 numarası olmadığını söyleyen manken ve modacıların görüşleri şöyle 
     Tuğba Özay "Kendisini bir numara görmesi çok komik. Buna modacılar ve halk karar verir. Çok iş yapması, 1 numara olduğu anlamına gelmez. Bana da çok teklif geliyor, işe yetişmem için uçak bile tutuluyor." 
     Asuman Krause "Bu da nereden çıktı Buna menajerler mi karar veriyor İyi bir manken ama bu 1 numara olduğu anlamına gelmez. Podyumda 1 numara çok." 
     Ayşe Hatun Önal "Bu bir insanın kendisine olan güvenidir. Bu yüzden kendisini 1 numara yapmıştır. O zaman herkes kendine göre bir numara." 
     Yeşim Çetin "Duyunca çok güldüm. Herhalde evde kendine aynaya bakıp Ben bir numarayım’ dedi. Gündeme gelmek için çok çaba gösteren bir arkadaş." 
     Ebru Destan "Bence şampiyon belli, Güzide Duran yurtdışına açıldı, Avrupa’da dergilere kapak oldu. Şenay’ın kendisinin 1 numara ilan etmesi çok komik." 
     Esra Eron "Kendisi veya menajeri onu 1 numara ilan etmiş olabilir ama yanılıyor. Tecrübeli bir manken ama unutmasın ondan da tecrübeliler var." 
     Dilek Hanif "Kendini 1 numara ilan etmesi çok yanlış. Çağla Şıkel iyi bir manken ama o bile 1 numara değil. 
     Cengiz Abazoğlu "Şenay, vazgeçilmez mankenlerimden biri ama 1 numara değil." 
     Arzu Kaprol "Türkiye’de 1 numara diyeceğim manken yok." 
     



 MAGAZİN 











</TEXT>
</DOC>
