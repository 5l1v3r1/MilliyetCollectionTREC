<DOC>
<DOCNO> 133262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun17.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BM silah denetçilerinin çalışmaları sürüyor 
</HEADLINE>
<TEXT>

     BM silah denetçileri, Güvenlik Konseyi'ne rapor sunulmasının arifesinde, Irak'ta çeşitli tesisleri denetlediler. 
     Iraklı yetkililerin verdiği bilgiye göre, BM Silah Denetim Komisyonu UNMOVIC ve Uluslararası Atom Enerjisi Kurumu IAEA ekipleri, ülkenin orta kesimleriyle güneyindeki tesisleri gezdiler. 
     Bir UNMOVIC füze uzmanları ekibi, Bağdat yakınlarındaki İbn el Haitham araştırma kurumuna giderken, diğer bir ekip devletin mühimmat firması Hattin şirketini gezdi. 
     Kimya uzmanlarından oluşan bir grup, Bağdat'ın doğusundaki El Basil şirketinde, bir biyoloji ekibi de başkentteki hayvan hastalıkları kontrol merkezinde inceleme yaptı. 
     Bir IAEA ekibi ise şarbon ve ricin üretildiği sanılan araştırma laboratuvarı Salmak Pak'a girdi. Ekiplerden biri Musul Üniversitesi'ne giderken, bir diğeri Askeri Sanayileşme Komisyonu'a bağlı Um El Marek'i ziyaret etti. 
     BM silah uzmanları Irak'ta yaptıkları 60 günlük incelemenin sonuçları yarın bir rapor halinde BM'ye sunacaklar. 
     





</TEXT>
</DOC>
