<DOC>
<DOCNO> 113051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yazar/guclu.html </URL>
<DATE> 2002/10/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye, AB konusunda neden sınıfta kaldı 
</HEADLINE>
<TEXT>

     Önceki gün parayı bastıranın nasıl özel üniversitelere girdiğini yazmıştım. Sadece Türkiye’den değil, dünyanın dört bir yanından mesajlar geldi. Ortak görüş şöyle 
     Paranın gücü elbette önemli ama hiç olmazsa eğitim alanında bu kadar belirleyici olmamalı. Yüksek puanlı öğrenciler açıkta kalırken, düşük puanlı öğrenciler tıptan, mühendisliğe, hukuktan uluslararası ilişkilere kadar en iyi bölümlere bu kadar kolay girmemeli. Engellemek madem ki mümkün değil o halde mezuniyet sonrası mesleği icra edeceklerden yeterlilik sınavı istenmesi gerekir. 
     Evet görüşler böyle. Ama bu kimin umurunda 
     Vakıf üniversitelerinin yöneticileri, bizi eleştiriyorsunuz. Haklısınız ama bir de devlet üniversitelerine bakın. Onlar içinde bizden de vahim durumda olanlar var. Asıl onları görün diyorlar. Onlar da haklı. Alın birini vurun diğerlerine. Her iki tarafın da çok iyileri olduğu gibi çok vasatları da var... 
     Bu arada Fransa’dan da ilginç bir mektup var. Birlikte okuyalım 
     Bugünkü yazınızı okuyunca çok şaşırdım. Eğitim bu hale gelmemeliydi. 
     Ben, İTÜ Elektrik Mühendisliği 1983 mezunuyum. 1978 girişliyim. Tekirdağ Öğretmen Lisesi’ni bitirdim ve hiç dershaneye gitmeden lisede aldığım öğretim, kendi çabalarım ve azmim ile istediğim mühendislik fakültesine girdim. 
     O zamanlar eğitim çok ciddi idi. Anladığım kadar şimdi parayı bastıran diplomayı da alacak. Sonrası yani bu diplomalı zengin ama başarısız kişilere iş verme durumu nasıl olacak 
     Ben evlenip eşimin doktora yaptığı Paris’in 120 km. kuzeyindeki ROUEN iline FRANSA 1983 Ağustos’unda geldim. Şimdi Fransa Eğitim Bakanlığı’nın kadrolu öğretmeniyim 1991’den beri . Yüksek tekniker yetiştiren bir okulda bilgisayar ve elektronik öğretmenliği yapıyorum. Eşim ise üniversitede profesör. Büyük kızımız 18 yaşında Haziran 2001’de lise bitirme sınavlarını fen bölümünden başarı ile verip liseyi bitirdi. 
     Burada üniversite giriş sınavı yok. Fen bölümü mezunu isteyen her öğrenci tıp fakültesine yazılabiliyor. Kızım Özlem de tıp istedi ve yazıldı. Burada tıp 1’den 2’ye geçmek çok zor. ROUEN Üniversitesi Tıp Fakültesi’nin 2’nci sınıfında 128 öğrencilik kadro var. Yazılan öğrenci sayısı ne olursa olsun sadece 128 öğrenci alınıyor. 
     2001 - 2002 öğretim yılında kızımla birlikte 763 öğrenci daha tıp 1’e yazılmıştı. Torpil yok. Para yok. Sadece çalışma ile bu 128 arasına giriliyor. Kızımız da bu başarıyı elde etti ve 764 kişi arasından 37’ncilikle 2’nci sınıfa geçti. 3 Eylül’de 2’nci sınıfa başladı. Tıp 2’ye geçen öğrenciler, yıla hemşire stajı ile başladılar. Benim kızıma kurada yoğun bakım servisi çıktı. Bir ay, tecrübeli bir hemşirenin yanında staj yaptı. Şimdi fakültedeki dersleri başladı. Aşırı yoğun bir çalışma sayesinde kızım ve diğerleri doktor olacaklar. Yoksa parası var veya anne ve babası doktor olduğu için değil. 
     Mühendis olmak için de isteyen öğrenciler iki yıllık fen - matematik bölümlerine yazılıyorlar. İki yıl boyunca aldıkları eğitimden sonra ulusal mühendislik sınavlarına giriyorlar. Aldıkları puana ve okulların puanlarına göre kayıt yaptırıyorlar. Kazanamayanlara fen fakültelerinin ikinci sınıfına girme imk nı veriliyor. Tabii ortalamayı tutturma şartı ile şart 20 üzerinden en az 10 almak . 
     Tıp fakültesi birinci sınıfına bir öğrencinin yalnız iki kere yazılma şansı var. Kazanamayanlar eğer ortalamayı tutturmuşlar ise genellikle fen fakültesi biyoloji bölümüne gidiyorlar. Geçen yıl tıbba 128’incilikle girenin not ortalaması 14.07 20 idi. 
     İkinci kızımız ise bu sene ortaokul bitirme sınavlarına girecek. 
     Türkiye’nin AB’ye alınacak ülkeler listesine girememesi Fransız yayın organlarında "Türkiye sınıfta kaldı" şeklinde yorumlandı. Eğitim sistemi, keyfi kurallara bağlı olan Türkiye’ye böyle bakmaları normal değil mi 
     Saygılarımla. Çağlayan Nehir Özkul 
     
     







Emre Kongar ve metot 


Bali’de patlama 


ABD’yi beklerken... 


Faizleri düşürmek bir nolu dertse... 


Askerin şarkısı 


Washington Post "AKP darbe nedeni" Kenan Evren "Değil" 


Türkiye, AB konusunda neden sınıfta kaldı 


Kuzey Irak uyarısı 


Kuzey Irak’a müdahale 


Okyanusu yutabilir misiniz 


ABD can’ biz mal’ derdindeyiz 


Erdoğan İstanbul’u böyle yönetti 


</TEXT>
</DOC>
