<DOC>
<DOCNO> 114929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur25.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den Romano Prodi'ye tepki Türkiye'ye saygıları olsun 
</HEADLINE>
<TEXT>

     Devlet Bakanı ve Başbakan Yardımcısı Devlet Bahçeli, Avrupa Birliği AB Komisyonu Başkanı Romano Prodi'nin ''Türkiye'ye tarih verilmesini önermeyi düşünmüyoruz'' şeklindeki açıklamalarına sert tepki göstererek, ''Bu kadar çifte standartlı davranmasın. Türkiye'ye de biraz saygıları olsun'' dedi. 
     Devlet Bahçeli, 18. İSEDAK toplantısının öğleden sonraki Bakanlar oturumuna girerken gazetecilerin konuya ilişkin sorularını yanıtladı. 
     Bahçeli, ''Prodi'nin açıklamasına ne diyorsunuz '' sorusu üzerine, AB ülkeleri devlet ve hükümet başkanlarının 2 günlük zirvesinin bugün Brüksel'de başlayacağına işaret ederek, ''Bu özel bir zirveydi. Bundan evvel böyle bir açıklama yapılmasını doğru bulmadım, aralık ayına kadar sabretmeleri lazım'' dedi. 
     Devlet Bahçeli, bir gazetecinin, ''Prodi, 'takvim beklenmesin' diyor'' demesi üzerine de, ''Bu kadar çifte standartlı davranmasın yani. Türkiye'ye de biraz saygıları olsun'' diye tepkide bulundu. 
     İSEDAK Bakanlar Oturumu, daha sonra Bahçeli'nin başkanlığında basına kapalı olarak toplandı. 
     





</TEXT>
</DOC>
