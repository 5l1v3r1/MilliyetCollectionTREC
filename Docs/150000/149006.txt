<DOC>
<DOCNO> 149006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/spo03.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜRPRİZ İSİM YÜZEN 
</HEADLINE>
<TEXT>

Burak Elmas’ın şok istifasının ardından Özhan Canaydın’ın kafasındaki planlar ortaya çıkmaya başladı. Futbol Şubesi’nin başına Orhan Yüzen’in getirileceği belirtildi 
     CÜNEYT KARAKAYA 

     Revizyon yapılacak 
     GALATASARAY Yönetimi’ne bomba gibi düşen Burak Elmas’ın istifasının ardından Başkan Özhan Canaydın’ın kafasındaki planlar ortaya çıkmaya başladı. Futbol Şubesi’nde önümüzdeki sezon revizyona gideceğini açıklayan Başkan Canaydın’ın bu göreve Ali Sami Yen Stadı’ndan Sorumlu yönetici Orhan Yüzen’i getirmeyi düşündüğü ifade edildi. Sürpriz isim Yüzen’in Futbol Şubesi’ndeki görevinin bugünden farklı olacağı belirtildi. 
     
     Köprü olacak 
     BAŞKAN Özhan Canaydın’ın Yüzen’i başarılı çalışmalarının yanısıra Teknik Direktör Fatih Terim ile iyi bir diyaloğa sahip olması nedeniyle tercih ettiği öğrenildi. Orhan Yüzen’in Fatih Terim’le kolkola çalışıp yönetim ve futbol ekibi arasında köprü olacağı da dile getirildi. Bu arada Ali Dürüst ve Özer Saraçoğlu’nun sezon sonuna kadar futbolla ilgilenmeye devam edeceği bildirildi. 
     
Ergün yetişmediMilli maçta sağ dizinden sakatlanan yıldız oyuncu Altay karşısında da oynamıyor 
     ALTAY’I bugün evinde ağırlayacak olan Galatasaray’da Ergün sıkıntısı yaşanıyor. İngiltere milli maçında sağ diz iç yan bağlarında gerilme meydana gelen yıldız futbolcunun dün yapılan kontrollerinde forma giymesinin imkansız olduğu tespit edildi. Ergün, Diyarbakırspor maçında da takımdaki yerini alamamıştı. Ayak bileğinde ödem meydana gelen Berkant da kadroya alınmadı. Lukunku’nun durumu ise bugün belli olacak. 
     
     Şaka indirimi 
     DİYARBAKIR - Galatasaray maçında Murat Hacıoğlu’na tokat attığı için kırmızı kartla oyun dışında kalan Hasan Şaş, PFDK tarafından bir maçla cezalandırıldı. İki futbolcunun da "Şaka" açıklaması kararda önemli rol oynadı. Hasan bugünkü Altay maçında forma giyemeyecek. Aynı maçta hakeme "tükürdüğü" iddia edilen Galatasaray kaleci antrenörü Eser Özaltındere’ye ise 20 gün hak mahrumiyeti cezası geldi. 
     
Gövde gösterisi      Futbol Şubesi Sorumlusu Burak Elmas’ın istifasıyla sarsılan Galatasaray Yönetimi dün Özhan Canaydın başkanlığında olağanüstü toplandı, ardından yemekte biraraya geldi. Başkan Canaydın birlik, beraberlik mesajları verirken "İstifa edecek olan varsa hemen etsin. Dimdik ayaktayız. Camiamız spekülatif haberlere kulağını tıkamıştır" dedi. Tüm yöneticiler başkana destek çıkarken, Canaydın’ın, "Ali Dürüst de burda. Onu da çekin" esprisi kahkalara neden oldu. Masada yüzü gülmeyen tek kişinin Ali Dürüst olduğu gözlenirken Özer Saraçoğlu da başkanın isteğiyle Antalya’dan apar topar İstanbul’a geldi ve yemeğe katıldı. 
     
Sorunum yok’Asbaşkan Ali Dürüst, istifa iddialarını yalanladı, "Gündemde kongre değil, şampiyonluk var" dedi 
     Saygı duymalıyız’ 
     GALATASARAY Asbaşkanı Ali Dürüst, Burak Elmas’ın istifa kararına herkesin saygı duyması gerektiğini dile getirdi. Dürüst, yönetimde kimseyle probleminin olmadığını açıklayıp, "Burak Elmas canla başla çalışmasına karşın güvensizlik nedeniyle istifasını başkana sundu. Başkan kabul etmedi. Ancak medya gelişmeyi öğrenince, Burak Elmas geri adım atamadı" diye konuştu. 
     
     Kongre ile geldik’ 
     BASININ yönetimde alınan kararları toplantı bitmeden alabildiğine de dikkat çeken Galatasaray Asbaşkanı, "Sıkıntı doğuran bir intiba varsa önemli olan başkanın yolunu açmaktır. Elmas da bunu yaptı" dedi. Dürüst şunları söyledi "Bizi kongre üyeleri seçti, başkan da görevlere dağıttı. Kimse problem yaşamıyor. Gündemimizde konrgre yok, şampiyonluk var." 
     
FIFA’dan kötü haber      FIFA’DAKİ Felipe davasının ilk aşaması Galatasaray’ın aleyhine sonuçlandı. Ön kurulun yaptığı toplantıda Galatasaray’ın 3.5 milyon dolarlık bonservis bedelinin geri verilmesi istemi reddedildi. Kurul, Flemengo’da forma giyen Brezilyalı futbolcunun bedelsiz olarak serbest bırakılmasını istedi. Sarı - Kırmızılı yöneticiler bu kararın geçerli olmadığını ve kesin kararın FIFA Tahkim Kurulu’nun yapacağı toplantıdan sonra belli olacağını söyledi. 
     
Hakaret etmem’      BAŞKAN Özhan Canaydın, istifa olayına açıklık getirdi. Canaydın, "İstifa kararını verdiği zaman, mayıs sonuna kadar beklemesini söyledim. Tamam’ dedi. Aynı gün gazetelerde haber çıkınca, müşkül durumda kaldı ve geri dönemedi. İcraatları eleştiririm, kişilere hakaret etmem, azarlamam. Yönetim kurulu 10 asil 5 de yedek üyeden oluşur. Bunun gerekçesi ölüm ve istifadır" dedi. 
     


SPOR 


























</TEXT>
</DOC>
