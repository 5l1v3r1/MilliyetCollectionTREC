<DOC>
<DOCNO> 140107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/soneko15.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de tır kuyruğu 
</HEADLINE>
<TEXT>

     Kapıkule Sınır Kapısı'nda ihracatın artmasına paralel olarak, 13 kilometrelik TIR konvoyu oluştu. 
     Hava koşullarının düzelmesiyle birlikte ihracat amacıyla çıkış yapan TIR araçlarında yoğunluk yaşanmaya başlandı. TIR'ların oluşturduğu kuyruğu ''sevindirici gelişme'' olarak değerlendiren yetkililer, şunları kaydettiler 
     ''TIR yoğunluğunu yaratan birinci faktör ihracatta yaşanan artış ve hareketliliktir. Şu an 13 kilometre civarında kuyruk var. Geçtiğimiz haftalarda olumsuz hava şartları da TIR araçlarının çıkışlarını engellediği için bir kısmı da şimdi yurtdışına çıkış yapıyor. Öğle saatlerinden bu yana gerek Bulgaristan tarafındaki yetkililer, gerekse Türk tarafındakiler ellerinden geldiği kadar özveri göstererek, kuyruğu eritmeye çalıyorlar. Son 3 haftadır TIR araçlarının oluşturduğu bir yoğunluk yaşanmazken, bugünden itibaren artış görüyoruz.'' Sabah saatlerine kadar tüm araçların işlemlerinin tamamlanacağını ve geçişlerinin sağlanacağını anlatan yetkililer, Kapıkule Sınır Kapısı'ndan son 24 saatte 585 TIR'ın geçiş yaptığını dile getirdiler. 
     





</TEXT>
</DOC>
