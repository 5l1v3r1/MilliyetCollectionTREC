<DOC>
<DOCNO> 115326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur32.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın meselesinden çıkan kavga, kanlı bitti... 
</HEADLINE>
<TEXT>

     Eskişehir'de bir sabıkalı, ''kadın meselesinden'' tartıştığı arkadaşını bıçakla öldürüp kaçtı. 
     Alınan bilgiye göre Ramazan Zımba, Çamlıca Mahallesi Pazar Sokak'taki evine gelen Ahmet Kılıç 47 ve Cengiz Karaüç ile ''kadın meselesinden'' tartışmaya başladı. Ramazan Zımba, tartışmanın kavgaya dönüşmesi üzerine Ahmet Kılıç'ı bıçakla ağır yaralayarak, 26 EF 009 plakalı otomobille kaçtı. 
     Ağır yaralanan Ahmet Kılıç olay yerinde hayatını kaybederken, Cengiz Karaüç, ifadesine başvurulmak gözaltına alındı. 
     Cengiz Karaüç'ün, emniyetteki ifadesinde, eski sabıkalı Ramazan Zımba'nın, kavgaya neden olan 25-30 yaşlarındaki kadınla birlikte kaçtığını söylediği belirtildi. 
     Kentin giriş ve çıkışlarında kontrol noktaları oluşturan emniyet güçleri, Ramazan Zımba'nın kullandığı otomobili, Arifiye Mahallesi'nde terk edilmiş olarak buldu. Ramazan Zımba'nın yakalanması için arama çalışmalarının sürdüğü bildirdi. 
     





</TEXT>
</DOC>
