<DOC>
<DOCNO> 120781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/soneko06.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşıt sayısı 7.5 milyona dayandı... 
</HEADLINE>
<TEXT>

     Türkiye'de bu yıl Eylül sonu itibariyle toplam motorlu kara taşıtı 7 milyon 426 bin 839 adete ulaşırken, bunun yüzde 61.6'sını, bir başka deyişle 4 milyon 575 bin 527'sini otomobiller oluşturuyor. 
     İstanbul, 1 milyon 221 bin 597 adet ile en fazla aracın bulunduğu il olurken, Ankara da yüzde 79.3 ile otomobil oranında ilk sırada yer alıyor. 
     Devlet İstatistik Enstitüsü'nün DİE Eylül ayı sonu itibariyle Motorlu Kara Taşıtları istatistiklerinden yapılan hesaplamaya göre, toplam taşıt sayısının yaklaşık yüzde 35'i İstanbul, Ankara ve İzmir'de bulunuyor. 
     Motorlu taşıt sayısı İstanbul'da 1 milyon 221 bin 597, Ankara'da 846 bin 180, İzmir'de ise 7 bin 351 olarak belirlendi. 
     Bu illeri 327 bin 266 adet araç ile Antalya, 293 bin 439 adet ile Bursa, 262 bin 887 adet ile Adana, 238 bin 141 ile de Konya izledi. 
     Söz konusu dönemde otomobil sayısı ise İstanbul'da 9 bin 8 adet, Ankara'da 671 bin 571 adet ve İzmir'de de 345 bin 461 adet oldu. 
     
     OTOMOBİL ORANINDA ANKARA LİDER 
     Bu arada, illerde bulunan otomobil sayısı, toplam araç sayısının yüzde 61.6'sını oluştururken, bu oran Ankara için yüzde 79.3 olarak gerçekleşti. 
     İstanbul'da bulunan otomobil sayısı, bu ilde bulunan toplam araç sayısının yüzde 78'i olurken, bu rakam İzmir'de yüzde 64.2, Bursa'da yüzde 62.7, Adana'da yüzde 55.4, Antalya'da yüzde 50.8 ve Konya'da da yüzde 50.2 olarak belirlendi. 
     Söz konusu dönemde İstanbul'daki toplam otomobil sayısı 9 bin 8 adet, Ankara'da 671 bin 571 adet, İzmir'de 345 bin 461 adet, Bursa'da 184 bin 105 adet, Antalya'da 166 bin 451 adet, Adana'da 145 bin 839 adet ve Konya'da 119 bin 698 adet olarak gerçekleşti. 
     
     TAŞIT FAKİRİ İLLER 
     Öte yandan en az kara taşıtı Hakkari, Tunceli ve Ardahan'da bulunuyor. 
     Eylül ayı sonu itibariyle Hakkari'de 2 bin 989 adet, Tunceli'de 2 bin 634 adet ve Ardahan'da ise 2 bin 740 adet taşıt kullanılıyor. 
     





</TEXT>
</DOC>
