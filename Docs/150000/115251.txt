<DOC>
<DOCNO> 115251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun19.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi dairesi ünlü tenisçi Boris Becker'in peşini bırakmıyor 
</HEADLINE>
<TEXT>

     Almanya'da Münih Vergi Dairesi, vergi kaçırdığı gerekçesiyle 2 yıl tecilli hapis cezasına çarptırılan ünlü tenisçi Boris Becker'in peşini bırakmıyor. 
     Focus dergisi, vergi dairesinin, Becker'den yaklaşık 3 milyon euro daha vergi ödemesini talep ettiğini yazdı. 
     Becker'in, 1985-1991 yılları arasında eski menajeri Yan Tiriac'a ait şirketlerle sahte sözleşmeler hazırlayarak haksız kazanç sağladığı öne sürülüyor. 
     Becker'in avukatlarının vergi dairesinin yeni talebine itiraz ettikleri belirtildi. 
     Öte yandan, Becker'in, T-Online şirketine karşı, görüntülerini izinsiz olarak reklamlarda kullandığı gerekçesiyle Münih Eyalet Mahkemesi'nde tazminat davası açtığı bildirildi. Becker'in, 5 milyon 800 bin euro tazminat talebinde bulunduğu kaydedildi. 
     Almanya'da vergi ödememek için oturma yerini Monako göstermesine rağmen, daha çok Münih'te ailesinin yanında yaşayan Becker, bu yolla vergi kaçırdığı gerekçesiyle 2 yıl tecilli hapis ve 500 bin euro para cezasına çarptırılmıştı. 
     





</TEXT>
</DOC>
