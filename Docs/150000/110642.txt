<DOC>
<DOCNO> 110642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/dunya/adun.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mikroplar Amerikalı 
</HEADLINE>
<TEXT>

Irak’ın biyolojik silahları ürettiği virüs ve bakterilerin 80’li yıllarda Amerika tarafından Bağdat’a verildiği ortaya çıktı 
     SEMA EMİROĞLU New York 

     Bush yönetiminin yok edilmesini istediği Irak’taki biyolojik silah programının, 20 yıl kadar önce tümüyle ABD’nin desteği sayesinde gerçekleştiği ortaya çıktı. 
     Merkezi Atlanta’da bulunan Hastalıkları Kontrol ve Önleme Merkezi CDC ile Amerikan Tipi Kültür Koleksiyonu adlı biyolojik numune şirketinin, şarbon, Nil virüsü ve gazlı kangren dahil biyolojik silah yapımında kullanılan tüm bakteri ve virüs çeşitlerini, 1980’lerde Irak’a gönderdiği belirlendi. 
     
     Irak’ın alışveriş listesi 
     ABD’nin, kitle imha silahlarına sahip olmakla suçladığı Irak’a karşı savaş hazırlığı yaptığı bir sırada inceleme altına alınan hükümet kayıtları, Irak’ın meşru tıbbi araştırmalar nedeniyle ABD’ye sipariş ettiği bakteri örneklerinin bu ülkeye gönderildiğini ortaya koyuyor. ABD’nin Irak’ı desteklediği İran - Irak savaşı yıllarında yapılan bu biyolojik malzeme transferinin o zaman için yasal olduğu ve Ticaret Bakanlığı’nın idaresindeki bir program tarafından onaylandığı da kaydedildi. Bu transferin ayrıntıları, 1994 yılında Senato Bankacılık Komitesi tarafından hazırlanan bir raporda yayımlandı. 
     Rapora eklenen transfer faturaları ise, "biyolojik silah programı için tam bir alışveriş listesi" olarak nitelendirildi. Merkezi Virginia’da bulunan Amerikan Tipi Kültür Koleksiyonu adlı numune şirketinin 1986’da Bağdat Üniversitesi’ne gönderdiği bakteriler, botulizm hastalığına yol açıp felç eden zehirli maddeyi üreten altı bakteri çeşidi ile üç şarbon çeşidi ve gazlı kangrene yol açan üç bakteri çeşidini içeriyor. Irak’ın daha sonra bu üç çeşit bakteriden silah ürettiğini BM’ye itiraf ettiği de belirtildi. 
     
     Bakteriler adrese teslim 
     Resmi kayıtlar ayrıca, CDC’nin de ülkenin kitle imha silahı programıyla ilgili dairelerine bakteri gönderdiğini ortaya koyuyor. Botulinum panzehiri imalinde kullanılan bakteri örneklerinin, 1986’da El Mutanna’daki kimyasal ve biyolojik silah tesisine doğrudan gönderildiği belirlendi. 
     
3 aylık savaşın faturası 272 milyar dolar olacak      ABD Senatosu, Başkan George W. Bush’a Irak’a olası saldırıyı başlatma yetkisi verilmesi konusunu bu hafta görüşmeye hazırlanırken, Kongre de harek tın maliyetini hesapladı. Kongre Bütçe Bürosu’nun hesaplarına göre 

</TEXT>
</DOC>
