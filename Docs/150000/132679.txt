<DOC>
<DOCNO> 132679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko42.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansta yükseldi... 
</HEADLINE>
<TEXT>

     İMKB Bileşik Endeksi, 2. seansta 2.15 puan artarak 10,881.88 puandan kapandı. 
     Hisse senetleri, ikinci seansta ortalama yüzde 2.38 oranında değer kazandı. 
     İlk seanstaki 84.04 puanlık artış dikkate alındığında, borsa endeksi günün tamamında 337.19 puan yükseldi. Hisse senetlerindeki günlük artış ise yüzde 3.20 oldu. 
     Borsa, 2.seansa alıcılı başladı ve yaşanan çıkışla 10,750 seviyesinde dengelendi. İstanbul'daki dışişleri bakanları toplantısı, Başbakan Abdullah Gül'ün TÜSİAD Genel Kurulu'ndaki konuşmasında verdiği olumlu mesajlar, faiz dışı fazla hedefinin aşılabileceği yönündeki yorumlar ve 2. uyum paketinin kabul edilmesi ile endeks 2. seansta artan hacimle 10,900 direncini test etti. 
     Endeks, seansa 10.78 puan artışla 10,639.51 puan seviyesinde başladı. Seansın ilk yarısı da 118.36 puan artışla 10,747.09 puandan geçildi. Seans içinde en düşük 10,597.59 puanı gören endeks, gelen son dakika alımlarıyla seans içindeki en yüksek değerinden kapandı. 
     Borsa uzmanları, yarın endeksin 10,800 seviyesinin üzerinde tutunması halinde, 11,000 ve 11,200 puanlardaki direnç seviyelerinin test edilebileceğini kaydediyorlar. 
     Kapanışta mali endeks 292.06 puan artışla 13,315.57 puana, sanayi endeksi 214.65 puan artışla 10,523.85 puana ve hizmetler endeksi 180.15 puan artışla 7,266.05 puana yükseldi. 
     Böylece, ilk seansa göre mali grup hisseler ortalama yüzde 2.24 oranında, sanayi grubu hisseler ortalama 2.08 ve hizmetler grubu hisseler de ortalama yüzde 2.54 oranında değer kazandılar. 
     2. seansta işlem gören toplam 293 hisse senedinden 158'i değer kazanırken, 51 hisse senedi değer yitirdi. 84 hissenin fiyatında ise değişiklik olmadı. 
     Seansta 249 trilyon 945 milyar 3 milyon liralık işlem hacmi kaydedildi. İki seanstaki işlem hacmi toplamı da 362 trilyon 805 milyar 756 milyon lira olarak belirlendi. 
     2. seansta, Garanti Bankası, Turkcell, İş Bankası C , Tüpraş ve Doğan Holding en yoğun işlem gören hisse senetleri olarak belirlendi. 
     





</TEXT>
</DOC>
