<DOC>
<DOCNO> 123120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yasam/yas07.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Görmeyen öğretmen isyan etti 
</HEADLINE>
<TEXT>

     NEŞET KARADAĞ Adana DHA 

     Adana Mehmet Kemal Tuncel Lisesi Tarih Öğretmeni görme engelli Ali Ercan, okul idarecileri tarafından okuldan atılmak istendiğini ileri sürdü. 
     Milli Eğitim Bakanlığı’nın Görme özürlüler normal okullarda öğretmenlik yapamaz’ yönetmenliğini mahkeme kararıyla ilk delen kişi olarak amalara öğretmenlik yolunu açan Ercan’ın başı, şu anda görev yaptığı okulun müdürü Mahmut Nevruz ve yardımcısı Hasan Yanarkaya ile derde girdi. 
     
     Yasak aşk mı 
     16 yıllık öğretmen Ercan, kendisini şizofreni hastası diye Milli Eğitim Müdürlüğü’ne şikayet eden Nevruz ve Yanarkaya’ya karşı 4 yıldır hukuk mücadelesi verdiğini belirtti. 
     İki idarecinin yasak aşk ilişkileri olduğunu iddia eden ve bu nedenle cephe aldıklarını söyleyen Ercan, kendisini soruşturan Milli Eğitim müfettişinin de hem veli hem de iki idarecinin 30 yıllık ardakadaşı olduğunu ileri sürdü. İki idareci ise Ercan’ın görme özrü nedeniyle yazılı sınavlarda görevini tam yapamadığını savunarak "Asılsız iddialarla moralimizi bozuyor. Ruh hastası, öğretmenlik yapamaz" iddiasında bulundu. 
     



 YAŞAM 





















</TEXT>
</DOC>
