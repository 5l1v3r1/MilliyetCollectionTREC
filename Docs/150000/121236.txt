<DOC>
<DOCNO> 121236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/guncel/gun12.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denkliği yok ama Meclis albümünde 
</HEADLINE>
<TEXT>

     SİBEL KAHRAMAN İstanbul 

     AKP Milletvekili Göksal Küçükali, Meclis albümünde eğitim durumunun karşısına "Newport Üniversitesi İşletme Bölümü" yazdırdı. Ancak yasalar karşısında bu geçersiz. Çünkü YÖK, Newport Üniversitesi’ni tanımıyor ve buradan alınan diplomaların denkliğini de kabul etmiyor. Buna rağmen Küçükali, Anayasa’ya göre kurulması mümkün olmayan bir üniversitenin resmen Meclis albümünde yer almasını sağladı. 
     
     GELENLERE SÖYLÜYORUZ’ 
     YÖK yetkilileri, "Prosedür gereği yükseköğretim kurumunun ya devlet tarafından kurulması ya da tamamiyle devlet üniversiteleri gibi YÖK’ün gözetim ve denetiminde vakıflar tarafından kurulması gerekiyor" dedi. ABD’deki Newport Üniversitesi’nin temsilciliği olarak kurulduklarını belirten eğitim kurumlarının sahibi Salih Baycan da "Gelenlere diplomanın Türkiye’de denkliğinin olmadığını söylüyoruz. Bilerek kayıt yaptırıyorlar" diye konuştu. 
     



 GÜNCEL 













</TEXT>
</DOC>
