<DOC>
<DOCNO> 124297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/guncel/gun05.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp trilyonda defter’ skandalı 
</HEADLINE>
<TEXT>

Erbakan’ın da aralarında yer aldığı 88 RP’li hakkındaki kayıp trilyon’ davasında bilirkişi, harcamayı yapanların yazıldığı kayıt defteri’ni bulamadı. "Defterin fotokopisi başka davada kullanıldı" diyen Maliye, buna karşı çıkıyor 
     GÖKÇER TAHİNCİOĞLU Ankara 

     Hazine’nin kapatılan Refah Partisi’ne RP yaptığı yardımları harcanmış gibi gösteren partililer hakkındaki alacak davasında bilirkişi, inanılmaz yöntemlerle Hazine’den para kaçırıldığını saptadı. Mahkemeye sunulan bilirkişi raporunda, harcamalardan kimlerin sorumlu olduğunu gösteren "kayıt defteri" bulunamadığı için, usulsüzlüklerin sorumlularının bulunamadığı kaydedildi. Maliye Bakanlığı ise buna, "Defterin fotokopisi daha önce Ankara 9. Ağır Ceza Mahkemesi’nde aralarında Necmettin Erbakan’ın da bulunduğu 69 RP’linin yargılanıp ceza aldığı davada kullanıldı. Defteri eski RP’liler saklıyor" diyerek karşı çıktı. 
     İŞTE BİLİRKİŞİ RAPORU 
     Hazine’ye iade edilmeyen paranın tahsili istemiyle, Necmettin Erbakan, Recai Kutan gibi isimlerin de aralarında bulunduğu 88 RP’li hakkındaki dava için hazırlanan bilirkişi raporunda şu ifadelere yer verildi 
     1996’da Genel Merkez olarak kullanılan binanın aylık 51 milyon 750 bin liralık kirası, her ay iki kez yatırılmış gibi gösterilmiş, böylece toplam 621 milyon lira kaçırılmıştır. Aynı yıl, bankadan çekilen 943 bin 390 dolar gizlenmiştir. 
     
     İSMİ VAR, ŞİRKET YOK 

</TEXT>
</DOC>
