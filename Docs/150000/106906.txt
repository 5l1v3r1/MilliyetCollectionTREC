<DOC>
<DOCNO> 106906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/spor/spo15.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Souness’tan milli övgü      GALATASARAY’IN eski teknik direktörlerinden Graeme Souness, Türk Milli Takımı’nın gününde olduğu maçlarda herkesi yenebilecek güçte olduğunu söyledi. İskoç teknik adam, "İngiltere’yi yenecek güçtesiniz. Ancak büyük organizasyonlarda bir kaç oyuncu ile başarı gelmez. En az 7 - 8 yıldız oyuncuya sahip olmalısınız. Türkiye böyle bir takım" diye konuştu. 
     
Komşu inançlı      2008 Avrupa Şampiyonası Finalleri’nin organizasyonu için yarış kızıştı. Aralık’ta verilecek karar öncesi ortak aday, komşumuz Yunanistan da UEFA’daki kulislerini sürdürüyor. Yunanistan Futbol Federasyonu Başkanı Vassilis Gagatsis, Türkiye’nin Dünya Üçüncüsü olmasının büyük bir avantaj olduğunu söyleyerek "Türkiye ve bizim, rakiplerimize nazaran büyük avantajlarımız var. Atina Olimpiyatları da bize büyük fayda sağlayacak. Türkiye ile birlikte elbirliği yapacağız" dedi. 
     
Çizgisiz pistte şampiyona yok      ATLETİZM Federasyonu, 14 - 15 Eylül tarihlerinde düzenlenecek Balkan Atletizm Şampiyonası organizasyonunu Edirne’den İstanbul’a aldı. Edirne’deki Şükrüpaşa Stadı’nda oluşturulan, olimpik ölçülerdeki ve uluslararası kalitedeki tartan pistin tamamlandığı, ancak çizgilerinin hazır olmadığı belirtildi. Yetkililer, çizgi işlemlerini tamamlayacak olan şirketi beklediklerini dile getirdiler. 
     
TSYD’den seminer      TÜRKİYE Spor Yazarları Derneği tarafından yarın Gaziantep’te, "Yerel Spor Yazarları Semineri" düzenlenecek. Seminerde, hakem hocası Mahmut Çetiner, TSYD Genel Başkanı Onur Belge, spor yazarları Gürcan Bilgiç ve Ercan Taner değişen oyun kuralları, FIFA talimatları ve spor gazeteciliği konularında bilgi verecekler. 
     



 SPOR 



























</TEXT>
</DOC>
