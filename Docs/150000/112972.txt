<DOC>
<DOCNO> 112972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/ekonomi/eko04.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi iadesi kalkmayacak 
</HEADLINE>
<TEXT>

     İSTANBUL Milliyet 

     Devlet Bakanı Masum Türker, işçi, memur ve emeklilere ödenen vergi iadelerine devam edileceğini söyledi. IMF ile atıl istahdamın azaltılmasına işçi çıkartmak yerine gönüllü emeklilik yoluyla devam edilmesi yönünde uzlaşma içinde olduklarını ifade eden Türker, "Ben sosyal açıdan zarar getiren bir Niyet Mektubu’nu imzalamam" diye konuştu. 
     "IMF ile yapılan görüşmelerde, çalışanın durumunu geriye götürecek düzenlemelere karşı olduğumu söyledim. Mutabık kaldık. Vergi iadesine devam edeceği Niyet Mektubu’nda da yer aldı" diyen Türker, daha sonra şunları söyledi 
     
     Detayları açıklarım’ 
     "Vergi iadesini kaldıran bir tebliğ veya yönetmelik yok. Bir açıklama yapılmış herkes öyle bilmiş. Bazı şeyler pazarlık edince oluyormuş. Bundan böyle programın sosyal ayağı hayata geçmiştir. Kamuda işçi çıkarmak yerine fazla istihdamın emeklilikle azaltılmasında da anlaştık." 
     Niyet Mektubu yazılırken lobilerin kamuoyunu etkilemeye çalıştığını söyleyen Türker, "Bu sefer her türlü tedbiri aldık. Spekülasyonlara neden olmamak için gerekirse, ben bazı detayları açıklarım" dedi. 
     
     Ekonomi hazır’ 
     Savaş isteyenlerin, Başbakan Bülent Ecevit’ten kurtulmak istediklerini söyleyen Türker, "Ecevitsiz yapıya kavuşursak, Türkiye’ye rahatlıkla savaşta yanımızda kullanabiliriz diye düşünüyorlar. Olası bir savaşa ekonomiyi hazırladığımızı sizlere bildirmek istiyorum. Her türlü esneklik programda var. Ciddi çalışmalar yapılıyor. Savaş olsun miğferimi, botumu, parkamı giyerim’ naraları atan liderler var" dedi. 
     Türker, dolar spekülasyonu yapacakların açıklanacağı yolundaki önceki açıklamasını da hatırlatarak, "Olsa açıklarım. Benim dönemimde dolarla oynayan olmadı" dedi. 
     



 EKONOMİ 

















</TEXT>
</DOC>
