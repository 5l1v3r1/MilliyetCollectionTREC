<DOC>
<DOCNO> 127332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur35.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Toplantısı sona erdi 
</HEADLINE>
<TEXT>

     Milli Güvenlik Kurulu MGK toplantısı sona erdi. Cumhurbaşkanı Ahmet Necdet Sezer'in başkanlığında Çankaya Köşkü'nde yapılan toplantı, 5.5 saat sürdü. 
     MGK toplantısında, ABD'nin Irak'a yönelik olası askeri harekatı konusunda, özellikle Türkiye'den beklentileri ve son gelişmelerin, Türkiye'nin uzun vadeli çıkarları çerçevesinde değerlendirildiği belirtilerek, sorunun BM kararları ve uluslararası hukukun meşruiyeti temelinde barışçıl yollarla çözümü için gerekli çabaların sürdürülmesinin öneminin vurgulandığı bildirildi. 
     MGK'nın bugün, Çankaya Köşkü'nde, Cumhurbaşkanı Ahmet Necdet Sezer'in başkanlığında yapılan toplantısından sonra bir bildiri yayınlandı. 
     MGK Genel Sekreterliği'nin konuya ilişkin bildirisi şöyle 
     ''ABD'nin Irak'a yönelik olası askeri harekatı konusunda, özellikle Türkiye'den beklentileri ve son gelişmeler, Türkiye'nin uzun vadeli çıkarları çerçevesinde değerlendirilmiş, sorunun BM kararları ve uluslararası hukukun meşruiyeti temelinde barışçıl yollarla çözümü için gerekli çabaların sürdürülmesinin önemi vurgulanmıştır. 
     Ayrıca, ülke genelindeki güvenlik ve asayiş durumu gözden geçirilmiş, bu kapsamda daha önce yürürlüğe konulan irtica ile mücadele stratejisinde yer alan tedbirler ve Doğu ve Güneydoğu Anadolu Eylem Planı'nın uygulama durumu hakkında kurula bilgi sunulmuştur.'' 
     





</TEXT>
</DOC>
