<DOC>
<DOCNO> 132901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko18.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amazon.com ikinci kez kar edebildi... 
</HEADLINE>
<TEXT>

     ABD merkezli, Internet üzerinden kitap, oyuncak, CD, giyim ve diğer ürünler satan Amazon.com şirketi, kuruluşundan bu yana ikinci kez kar edebildi. 
     Noel ve Yılbaşı alışverişleri, bedava posta, kargo hizmetheri ve yüksek oranlı indirimler sayesinde cirosunu geçen yılın son çeyreğinde artıran şirket, bu dönemde 2.7 milyon dolar net kar etti. Şirket, kuruluşundan bu yanaki ilk karını sağladığı 2001 yılının son çeyreğinde, 5.09 milyon dolar kar etmişti. 
     Amazon.com'un cirosu, söz konusu dönemde yüzde 28 artışla 1.43 milyar dolarla rekor kırdı. Şirketin azami 25 dolarlık siparişleri bedava postalama hizmeti ise bu yıl 100 milyon dolara malolacak, reklamlar için de 100 milyon dolar daha harcanacak, fakat cirolar daha da artacak. 
     Müşteri edinmek ve elde tutabilmek için çok harcama yapan Amazon.com'un, Kasım ayında açtığı giyim eşyaları bölümü iyi satış yaptı. Şirketin genel ciro hacmi 2002'de, önceki yıla göre yüzde 26 artışla 3.12 milyar dolardan 3.93 milyar dolara çıktı. Uzmanlara göre, şimdi sıra, ciro artışı ve karlılığı dengelemede. 
     Amazon.com'un uluslararası iş hacmi de 2001-2002 döneminde, yüzde 77 artışla 1.2 milyar dolara ulaşırken, Japonya'daki işleri karlılığa çok yaklaştı. Şirket 2003'de yeni bölümler açarak, cirosunu yüzde 15'den fazla artırıp, 115 milyon dolarlık tahmini kar hedefliyor. 
     Şirketin 2001 yılı genelinde 567.3 milyon dolar olan zararı ise 2002'de yüzde 74 azalışla 149.1 milyon dolara indirebildi. 
     





</TEXT>
</DOC>
