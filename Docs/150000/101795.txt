<DOC>
<DOCNO> 101795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yasam/yas02.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Troçkist bir alıcı aranıyor 
</HEADLINE>
<TEXT>

Ünlü Rus komünist Troçki’nin Büyükada’da kaldığı ev satılık. Ama bir şartla. Evin sahipleri, alıcıların Troçki’nin adını yaşatmasını istiyor 
     ÖNAY YILMAZ 

     BÜYÜKADA’DA, harabeye dönen, ünlü Rus siyasetçi Leon Troçki’nin kaldığı ev 2.5 milyon dolara yaklaşık 4 trilyon 125 milyar lira satışa çıkarıldı. Evi, arsasıyla birlikte satılığa çıkaran Hanifi ailesi, alacak kişilerden burada Troçki adını yaşatmalarını istiyor. Aile evin Kültür Bakanlığı tarafından satın alınıp Troçki Müzesi’ne dönüştürülmesinden yana. 
     KEMAL Derviş’in de gençliğinde kıyısından denize girdiği evin harabe görüntüsü, turistleri de üzüyor. Turistler, Troçki’nin sürgünde Belçika’da kaldığı evin devlet tarafından müze haline getirildiğini ve büyük ilgi gördüğünü söylüyor. Üç katlı evin bahçesiyle birlikte toplam kullanım alanı 3 bin 550 metrekare. Kıyıda Troçki’nin yaptırdığı doğal ıstakoz havuzu da h l duruyor. 
     
Manzara seyredip balık tutmuştu      Stalin’e ters düşen Troçki, önce Kazakistan, ardından İstanbul’a sürgüne gönderilmişti. Troçki, Büyükada’daki evde, 1932 - 33 yılları arasında, ikinci eşi Natalia, torunu Sieva ve koruma görevini de üstlenen üç erkek sekreteriyle birlikte yaşadı. Troçki’nin en büyük zevkleri, balkondan manzarayı seyretmek ve Haralambos isimli Rum balıkçıyla balığa çıkmaktı. 
     



 YAŞAM 


















</TEXT>
</DOC>
