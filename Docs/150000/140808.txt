<DOC>
<DOCNO> 140808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo02.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, deplasmanda İspanyol takımlarına zorlanıyor... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Avrupa Ligi'nde 2. turda E Grubu'nda yer alan ve bugün Unicaja Malaga takımıyla karşılaşacak Efes Pilsen, deplasmanda İspanyol takımlarına karşı zorlanıyor. 
     Lacivert-beyazlılar, İspanyol takımlarıyla deplasmanda 17 kez karşı karşıya gelirken, bu maçlarda 8 galibiyet ve 9 yenilgi aldı. 
     Avrupa kupalarında İspanyol takımlarıyla ilk deplasman maçını 1980-81 sezonunda Avrupa Kulüpler Kupası'nda FC Barcelona ile yapan Efes Pilsen, bu karşılaşmadan 104-66 yenik ayrılırken, son olarak bu sezon Avrupa Ligi'nde 1. turda yine Barcelona'ya 76-70 yenildi. 
     Lacivert-beyazlılar, İspanyol takımları karşısında son galibiyetini ise geçen sezon yine Avrupa Ligi'nde 2. turda Real Madrid'i 109-92 yenerek elde etti. 
     Efes Pilsen, bugünkü rakibi Unicaja Malaga ile deplasmanda 1 kez karşı karşıya gelirken, bu maçı da 67-66 kazanmıştı. 
     
     DEPLASMAN MAÇLARI 

     Efes Pilsen'in Avrupa kupalarında İspanyol takımlarıyla deplasmanda yaptığı maçlar şöyle 
Barcelona-Efes Pilsen............ 104 - 66 
Barcelona-Efes Pilsen............ 100 - 87 
Zaragosa-Efes Pilsen............. 63 - 65 
Juventut Badalona-Efes Pilsen.... 66 - 
Barcelona-Efes Pilsen............ 54 - 50 
Juventut Badalona-Efes Pilsen.... 70 - 84 
Barcelona-Efes Pilsen............ 61 - 
Festina Andorra-Efes Pilsen...... 63 - 72 
Caja San Fernando-Efes Pilsen.... 68 - 70 
Barcelona-Efes Pilsen............ 69 - 67 
Real Madrid-Efes Pilsen.......... 66 - 76 
TDK Manresa-Efes Pilsen.......... 66 - 67 
TAU Ceramica-Efes Pilsen......... 83 - 61 
Caja San Fernando-Efes Pilsen.... 62 - 43 
Unicaja Malaga-Efes Pilsen....... 66 - 67 
Real Madrid-Efes Pilsen.......... 92 - 109 
Barcelona-Efes Pilsen............ 76 - 70 

     
     GENELDE ÜSTÜN 

     Efes Pilsen, Avrupa kupalarında da İspanyol takımlarıyla 36 kez karşılaşırken, 21 galibiyet alarak bu ülke takımlarına üstünlük sağladı. 
     Lacivert-beyazlılar, İspanyol takımları karşısında da 15 yenilgi aldı. 
     
     AVRUPA KUPALARINDA 284. MAÇ 

     Efes Pilsen, bugün Unicaja Malaga ile yapacağı maçla Avrupa kupalarında 284. maçına çıkacak. 
     Lacivert-beyazlılar, Avrupa kupalarında bugüne dek 283 karşılaşma yaparken, 179 galibiyet, 104 yenilgi aldı. 
     Bu arada Oktay Mahmuti ile Avrupa'da 47 karşılaşma oynayan Efes Pilsen, bu maçlarda 29 galibiyet aldı ve 18 yenilgiye uğradı. 
     





</TEXT>
</DOC>
