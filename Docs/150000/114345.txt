<DOC>
<DOCNO> 114345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/siyaset/siy03.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksel artık DGM Savcısı değil 
</HEADLINE>
<TEXT>

Büyük soruşturmaların savcısı Yüksel, hakkındaki seks kasedinin doğru çıkması üzerine DGM’den Ankara Başsavcılığı’na atandı 
     GÖKÇER TAHİNCİOĞLU Ankara 

     Türkiye gündemine oturan çok sayıda davanın iddianamesinde imzası bulunan, halen AKP lideri Recep Tayyip Erdoğan ve Alman Vakıfları’yla ilgili soruşturmaları yürüten DGM Savcısı Nuh Mete Yüksel, H kimler ve Savcılar Yüksek Kurulu’nca DGM savcılığından alındı. "Kınama" ile cezalandırılan Yüksel’in görevden alınma nedeni, "h kimlik ve savcılık mesleğiyle bağdaşmayan hareketler" olarak açıklandı. HSYK’nin kararının Yüksel’in bir kadınla birlikteyken çekilen ve kendisinin montaj olduğunu iddia ettiği "seks kasedi"nin doğru olduğunun anlaşılmasıyla verildiği öğrenildi. 
     HSYK, Yüksel’in kendi isteğiyle görev yerinin değiştirilerek DGM Savcılığı’ndan, Ankara Cumhuriyet Başsavcılığı’na atandığını kaydederken Yüksel, görev yerinin değiştirilmesini kendisinin istemediğini söyledi. 
     
     Bilirkişi incelemesi 
     HSYK’nin, Yüksel’in bir kadınla cinsel ilişkiye girerken çekilen görüntülerden oluşan kasedin montaj olup olmadığını araştırdıktan ve bilirkişi "kaset montaj değil" görüşünü verdikten sonra söz konusu kararı aldığı öğrenildi. 
     Daha önce basına bilgi sızdırdığı gerekçesiyle "uyarı" cezası alan Yüksel’in, ikinci kez ceza aldığı için görev yerinin değiştirilmiş olabileceği belirtildi. 
     
     Vakıfta çıkmıştı 
     İddialara göre, olay kaset, İstanbul polisinin Gülseren Yaşer’in başkanı olduğu Çağdaş Eğitim Vakfı’nın Taksim Şubesi’ne yaptığı baskında ortaya çıktı. Kasetle ilgili spekülasyonlar sürerken, Yüksel yaptığı açıklamada, kendisine kargoyla gönderilen kasedin montaj olduğunu belirtmişti. 
     
Devleri soruşturdu      Bugüne dek Öcalan, FP’li Merve Kavakçı, Erbakan, Şevket Kazan gibi isimlerin adının geçtiği Milli Görüş, Hizbullah, Kasırga, Fethullah Gülen ve Nur Cemaati gibi dev soruşturmalara imza atan Yüksel, görevden alınana dek Nur Cemaati’nin örgütlenmesi, Erdoğan’ın yasadışı örgüt kurması ve Alman Vakıfları’nın yasadışı faaliyetleri konularında soruşturmalar yürütüyordu. 
     



 SİYASET 














</TEXT>
</DOC>
