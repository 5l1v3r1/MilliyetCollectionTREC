<DOC>
<DOCNO> 127352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/ekonomi/eko09.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar iyimser 
</HEADLINE>
<TEXT>

Yabancı yatırımcıların yüzde 90’ı savaş olsa bile ekonomik istikrarın daha iyi olacağına inanıyor 
     EKONOMİ SERVİSİ 

     Türkiye’deki yabancı yatırımcılar, Irak krizine rağmen, 2003’e iyimser bakıyor. Yabancı Sermaye Derneği’nin YASED 68 üyesi arasında yaptığı YASED Barometre Aralık Anketi’nin sonuçlarına göre, üyelerin yüzde 76’sı büyümenin hızlanacağına inanıyor. Enflasyon hızının düşeceği yönünde tahminde bulunanların oranı yüzde 53’e yükselirken, Yatırım ortamının iyiye gideceğini düşünenlerin oranı da eylül’de yüzde 31 iken, yüzde 74’e yükseldi. 
     YASED Başkanı Faruk Yöneyman anketin Irak’taki sıcak gelişmelerden önce yapıldığını belirterek "Bugün yapılsaydı da döviz kuru dışındaki tahminler değişmezdi. 2003 yılına bakış iyimser" dedi. 
     Faruk Yöneyman, önde gelen uluslararası kuruluşların başkan ve CEO’larının davet edildiği ancak iptal edilen Yatırımcı Konseyi Toplantısı’nın da, Haziran-Temmuz 2003’de Dünya Bankası işbirliğiyle yapılacağını açıkladı. Yöneyman, Yatırım Ortamını İyileştirme Koordinasyon Toplantısı ile Konferansı’nın da ocakta yapılacağını söyledi. 
     



 EKONOMİ 























</TEXT>
</DOC>
