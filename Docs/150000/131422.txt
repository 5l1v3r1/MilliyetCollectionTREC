<DOC>
<DOCNO> 131422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/temelkuran.html </URL>
<DATE> 2003/01/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Benim küçük peygamberim 
</HEADLINE>
<TEXT>

     Hep ihtiyar bir çocuktu benim kardeşim. Kola bardaklarını yan yana koyup, santim santim eşit kola doldurmaya çalıştığımız zamanlardan beri, biraz ihtiyardı. Çikolatayı kimin daha yavaş yiyeceğini hesaplarken bile hatta, biraz yaşlıydı. Uzun süre konuşmadı, konuşmayı uzun yıllar sevmedi. Sonra bir gün, durup dururken bir fıkra anlatarak başladı konuşmaya. şaşırmıştık, h l da şaşırırız O konuştuğunda. Ortaçağ resmindeki ışıktan bahsettiğinde, Quantum fiziği anlattığında veya Afrika filleriyle Asya filleri arasındaki anatomi farklarını saydığında, Avrupa siyasi tarihinin ayrıntılarından veya İtalyan mutfağının inceliklerinden söz ettiğinde ... Böyledir çünkü, ihtiyardır benim kardeşim. 
     Ve ben hayatımda bu kadar iyi bir insan görmedim. Niye bu kadar iyidir o, onu da hiç bilemedim. Bu kadar iyi olduğu için işte, O benim küçük peygamberim. 
     
     Önce benim kardeşimdi o, sonra büyüdü. Bir flamenkocu kadına şık olup İspanya’ya gitti. Küçükten beri filmler anlatırdı, avukat olmasına rağmen, bırakıp her şeyi, bir hayatta tam olması gerektiği gibi, çekti, film yapmaya Madrid’e gitti. Geberene kadar çalışıyor şimdi dönercilerde, garsonluk yaparken Foucault anlatıyor müşterilere, delirip Derrida’dan bile bahsediyor olabilir şimdi oradakilere. Sonra sabah kalkıp, sinema okuluna... Dönercide çalışanlar "Deli misin " sen diye soruyorlar ona, "Gidip Türkiye’de avukatlık yapıp keyfine baksana " 
     Benim kardeşimin bir derdi var oysa, dertlidir benim kardeşim. Diyecek şeyleri böğründe birikmiş kişilerdendir ve ben ne zaman ondan gerçekten bahsetsem dünyanın bütün denizleri gözüme üşüşür. Derken ilk kısa filmini yaptı "Anarşist Dilenci Deli İbrahim". Film bitti. "Yönetmen İnan Temelkuran" yazdı ekranda... Niye ağlayayım canım 
     Şimdi ilk kez Türkiye’de gösterilecek filmi "Besleyici Bir Aşkın Mikro Belgeseli". f İstanbul Film Festivali’nde, 20 ve 22 Ocak’ta saat 13.15’te. Filminin gösterildiği sırada o muhtemelen çalışıyor olacak Madrid’de, "Soğanlı mı, soğansız mı " diye soracak müşterilere. "Soğanlı mı, soğansız mı " 
     
     Kardeşim, benim küçük peygamberim. Hayata fit olmamış biri o. Bu hayatta bir kere şansını denemeye karar vermiş biri, bedelini çatır çatır ödeyen. Biraz ihtiyardır bu yüzden. Yaşamakla ilgili bizim gibi çoluk çocukların bilemeyeceği şeyleri bilir... İnsanlığın en can yakıcı hik yelerini anlatmak niyetindedir. Muhtemelen filminin gösterildiği günün gecesinde Madrid sokaklarında "Kalbim Ege’de kaldı" şarkısını yine bağıra bağıra söyleyecektir. Ben mi Niye ağlayayım canım Küçük peygamberimden ne zaman bahsetsem sadece gözüme dünyanın bütün denizleri üşüşür... 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
