<DOC>
<DOCNO> 136346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sontur16.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacda, kutan'ın otobüsü bozuldu, 7 saat yolda bekledi... 
</HEADLINE>
<TEXT>

     Hac farizasını yerine getirmek üzere Kral Faysal'ın davetlisi olarak kutsal topraklarda bulunan SP Genel Başkanı Recai Kutan ile yanındakiler, otobüs arızalanınca Müzdelife yolunda 7 saat beklemek zorunda kaldı. 
     Kutan'ın yanında bulunan SP Genel Başkan Yardımcısı Temel Karamollaoğlu, A.A muhabirinin sorularını yanıtlarken, Arafat dönüşünde, içinde bulundukları otobüsün Mina yakınında arızalandığını söyledi. Karamollaoğlu, şunları kaydetti 
     ''Müzdelife'deki vakfemizi gerçekleştirdikten sonra Mina'ya hareket ettik. Mina yakınında aracımız arıza yaptı. 7 saat beklemek zorunda kaldık. Daha sonra başka bir araç gönderildi ve onunla Mekke'ye hareket ettik.'' Bu arada, hacılar Arafat'ta vakfelerini tamamladıktan sonra önce Mina'ya, ardından da şeytan taşlamaya gittiler. 
     Binlerce hacı ile araçların yoğunluğu nedeniyle yollarda büyük izdiham yaşandı. Hasta ve engelli olan hacılar ise Diyanet İşleri'nce tahsis edilen araçlarla doğrudan Mekke'ye gönderildi. 
     





</TEXT>
</DOC>
