<DOC>
<DOCNO> 119650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy15.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’den Erdoğan için özgürlük’ savunması 
</HEADLINE>
<TEXT>

     GÖKÇER TAHİNCİOĞLU 

     Recep Tayyip Erdoğan’ın genel başkanlık yetkilerinin tedbiren önlenmesi konusundaki savunmasını Anayasa Mahkemesi’ne veren AKP, Yüksek Mahkeme’den özgürlükleri genişletici ve Türkiye’yi AB’ye yak-laştıracak karar vermesini istedi. 
     AKP’nin kapatılması istemiyle açılan dava kapsamındaki savunmasını sunan AKP, davaya dayanak olarak gösterilen Siyasi Partiler Yasası’nın "ihtar kararları-na uymayan parti hakkında kapatma davası açılır" şeklindeki 104. maddesinin parti kapatma nedenlerinden birisi olmaktan çıkartılması nedeniyle Anayasa’nın 69. maddesine aykırı olduğunu savundu ve iptalini istedi. AKP, Erdoğan’ın 312. maddeden işlediği suçun da ortadan kalktığını savundu. Tedbir isteminin reddedilmesi, Erdoğan’ın suçunun ortadan kalktığı yorumunun yapılması halinde Erdoğan, kararı göstererek memnu haklarının iadesini sağlayabilecek. 
     AKP’nin savunmasında, "Özgürlüklerinin genişletilmesi, günümüzde devlet politikası haline gelmiştir. Tüm kamu kuruluşları bu devlet politikasına paralel uygulamaları gerçekleştirmektedir. Anayasa Mahkemesi’nin de buna paralel karar vermemesi çelişkiyi ortaya çıkartır. Bu nedenle tedbir isteminin reddi’ yönündeki karar, kamu yararına olacaktır" ifadeleri kullanıldı. 
     



 SİYASET 




















</TEXT>
</DOC>
