<DOC>
<DOCNO> 148043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yazar/akyol.html </URL>
<DATE> 2003/04/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran ve Irak’ta Şiiler 
</HEADLINE>
<TEXT>

     Laik Batı’da Protestan ve Katolik geleneklerinin sosyal ve siyasi hayatı farklı etkilemesi, Katolikliğin Jakobenizmi, Protestanlığın Liberalizmi hazırlaması gibi, Doğu’da da dini geleneklerin çağımızdaki rolü çok önemli. 
     Bizde "din vicdan işidir" şeklindeki resmi dogma yüzünden, din sosyolojisi, psikolojisi, dini tarih gibi bilim dalları önemsenmemişti. 
     Yazımın başındaki sorulara hangi YÖK yayınında cevap bulabiliriz YÖK bu konudaki doçentlik tezinden dolayı sosyolog Bayan Alev Erkilet’i üniversiteden atmadı mı İranlı bilgin Moojan Moomen’in "The Shi’i Islam" adlı eserini ise Yale Üniversitesi yayımladı Bu muhteşem kitabı başka bir yazımda tanıtacağım. 
     
     İRAN Dışişleri Bakanı Harrazi’nin Türkiye’ye davet edilmesi ve onun da bunu memnunlukla kabul etmesi, komşu ülkelerin dayanışma ihtiyacını simgeleyen önemli bir göstergedir. 
     Evet Amerika stratejik ortağımızdır, AB’ye üye olmak istiyoruz... Fakat bu alanlarda etkili olmamız bile Türkiye’nin İran ve Ortadoğu ile, Avrasya ile olan ilişkilerinin güçlü olmasına bağlıdır 
     Savaştan önce Abdullah Gül Ortadoğu ülkelerine gitmiş, İstanbul’da bir zirve toplamıştı. Dün Harrazi’yle görüşen Gül haftaya Şam’a gidecek. İsrail, Alman ve Fransız Dışişleri Bakanları Türkiye’ye gelecek. Geçtiğimiz hafta Powell buradaydı... 
     Bu diplomatik trafik Türkiye’nin sahip olduğu "büyük jeopolitiğin" küçük bir fotoğrafıdır 
     İran, bütün halk devrimlerinin ilk safhasında görülen "devrim ihracı" dönemini geride bırakmıştır. Bugün Hatemi’nin liderliğinde reform sürecini yaşayan İran gittikçe itibarı artan bir ülkedir. Türk - İran dostluğu da gelişiyor, gelişmelidir. 
     Türkiye ABD ve AB ile olan ilişkilerini dengelemek için de komşularıyla, Kafkasya ve Avrasya ile daha sağlam bağlar kurmalıdır. 
     Amerika’nın Suriye ve İran’a yönelttiği tehditlere Türkiye karşı çıkmalıdır. 
     
     İLİŞKİLERİMİZİ geliştirmemiz gereken büyük coğrafyanın kültürlerini de tanımamız şarttır. Bugün Şiilik, çeşitli renkleriyle, Ortadoğu siyasetindeki en önemli soyo politik faktörlerden biri olduğu gibi, Caferi mezhebindeki vatandaşlarımızın da inancıdır. 
     Şiilik konusunda Türkçede en iyi bilimsel eser, 750 sayfalık "Milletlerarası Şiilik Sempozyumu" adlı yayındır. İlmi Neşriyat, Kamil Paşa Sok. 7 1, Fatih 34260, İstanbul 
     Sempozyuma Türkiye’den ve İran’dan bilim ve din adamları katılmıştır. Bunların tartıştığı konular iki farklı dini doktrinin ve iki farklı tarihi tecrübenin zenginliğinin fotoğrafıdır. 
     Sempozyumdan küçük bir not İranlı Şiiler için Humeyni’nin geliştirdiği "velayeti fakih" doktrini çok önemli olduğu halde, Iraklı Şiiler bu doktrini pek benimsemiyor. Sf. 397 
     
     







</TEXT>
</DOC>
