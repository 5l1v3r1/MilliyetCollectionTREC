<DOC>
<DOCNO> 129797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo01.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor İkinci yarıda daha başarılı olacağız... 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, ikinci yarıda daha başırılı olacaklarına inandığını söyledi. 
     Kamil Gereçci, yaptığı açıklamada, Gaziantepspor'un, sezonun ilk yarısını hiç kimsenin ummadığı bir biçimde üst sıralarda tamamladığını belirterek, ''Genç kadromuzla 13 hafta yenilmedik. Ancak her takımın çıkış ve iniş dönemleri olur. Sonuçta ilk yarıyı bitirdiğimiz nokta başarıdır'' dedi. 
     İkinci yarıya, yeni bir teknik sistemle hazırlandıklarını ifade eden Gereçci, ''Daha önce Sakıp Özberk ve Hüseyin Kalpar'ı başarılı teknik direktörler arasında Türk futboluna sunan Gaziantepspor, bu kez de Nurullah Sağlam'ın önünü açmıştır'' diye konuştu. 
     Nurullah Sağlam'ın teknik direktör, Milorad Mitroviç'in genel menajer olarak görev aldığını hatırlatan Gereçci, sistemin başarılı olacağına ve bundan da Gaziantepspor'un yanısıra, sistemi uygulayanların kazançlı çıkacağına dikkati çekti. 
     Gaziantep'te başlayan ikinci yarı hazırlıklarının, Antalya Belek kampıyla süreceğini ifade eden Gereçci, sakatların iyileşmesi ve kendilerini kanıtlamış yeni transferlerle ligde adeta fırtına gibi eseceklerini sözlerine ekledi. 
     





</TEXT>
</DOC>
