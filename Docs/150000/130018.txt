<DOC>
<DOCNO> 130018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko37.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC 'in, fiyat şokunu önlemede çıkarı olduğu iddia edildi... 
</HEADLINE>
<TEXT>

     ABD ve diğer Batılı ülkeler ile petrole bağımlı birçok ülkenin üretim artışı talep ettiği Petrol İhraç Eden Ülkeler Teşkilatı'nın OPEC fiyat şokunu önlemede çıkarı olduğu söyleniyor. 
     Konunun uzmanlarına göre, Arap ülkelerinin çoğunlukta olduğu OPEC'de Amerikan talepleri açıkça hoş karşılanmasa da, Suudi Arabistan başta olmak üzere, fiyatları dizginlemek, yumuşatmak açıkça OPEC'in çıkarına görünüyor. 
     ABD'de 11 Eylül'deki terörist saldırılar sonrasında Amerikan-Suudi Arabistan ilişkileri hala soğuksa da, iki ülkenin petrol sektöründeki karşılıklı çıkarları hala güçlü. 
     OPEC'de yedek, ek üretim kapasitesinde aslan payına sahip S.Arabistan Batılı ülkeler gibi fiyatları düşürmeden yana. Çünkü, 1970'ler ve 1990-91'deki Körfez Savaşı sonrasındaki ekonomik durgunluklar global talebi azaltınca, fiyatlar zaten düşmüştü. 
     OPEC daha 20-30 yıl yetecek petrol rezervleriyle, doğalgaz ve diğer akaryakıt kaynakları karşısında pazar payını korumayı da hedefliyor. 
     Geçen seferlerde petrol fiyatları çok yükseldiğinde bunun kendilerine zarar verdiğini unutmayan OPEC üyeleri, siyasi bakımdan ABD'nin her istediğini yapar görünmek istemeseler de, düşman da yaratmak istemiyor. 
     ABD yönetimi 2000 yılında OPEC ve Suudi Arabistan'a çok açıktan petrol artışı talebinde bulununca, Kartel içinde büyük gerginlik yarattı. İran OPEC'in kararlarına dış müdahaleyi protesto edip toplantıyı terk etmişti. 
     ABD'de George W. Bush'un devlet başkanlığına geçmesinden beri, Batılı yatırımcıların, OPEC dışındaki üreticilerden bilhassa Rusya, Orta Asya ve Afrika ülkelerinden üretimi artırmayı istemeleri teşvik ediliyor ve bu alana odaklanılıyor. 
     Suudi Arabistan OPEC'in günlük ham petrol üretiminin 2 milyon varil artırılmasını istiyor, 1.5 milyon varil artışta uzlaşma ve Irak ile savaş çıkarsa üretim artışı için kapının açık bırakılması bekleniyor. 
     





</TEXT>
</DOC>
