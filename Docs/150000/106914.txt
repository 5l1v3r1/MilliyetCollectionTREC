<DOC>
<DOCNO> 106914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yasam/yas05.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk engel’ tanımadı 
</HEADLINE>
<TEXT>

Hayata 1-0 yenik başlayanlardandı onlar... İki genç de spastikti... Hamiyet ile Özkan belki de zorluklara karşı koyma hırsıyla iyice sarıldılar aşklarına ve mutlu oldular 
     ÜMRAN AVCI İstanbul 

     Hamiyet ve Özkan... İkisi de spastik. Ancak kas sistemlerindeki bozukluk güzel kalplerinin aşkla atışına engel olamadı. 
     Hayatın talihsizliği, bugün 30’unda olan Özkan Karamahmutoğlu’nu daha doğarken yakaladı. Doğumda vakumla çekilirken beyninin sol tarafı ezilen Özkan, ilk ağlayışını kendisini bekleyen hayatı biliyormuşçasına yaptı. 
     Hamiyet ise 33 yaşında. Henüz 8 aylıkken yüksek ateşle gelen havale, felç geçirmesine neden oldu. Ayrı yıllarda yaşanan benzer talihsizlikler yıllar sonra iki genci Metin Sabancı Spastik Çocuk Merkezi’nde bir araya getirdi. 
     
     Hayata uzun atlama... 
     Hastalığı 40 günlükken fark edilen Özkan için doktorlar "Yürüyemez" dediyse de o yılmadı. Konuşma güçlüğü çeken Özkan, spastik çocuk merkezine rehabilitasyon için başladığında henüz 13 yaşındaydı. Spor ve atölye çalışmalarına katıldı. Çok çalıştı. Öyle ki seramik hamuruna şekil vermeyi başaran iradesi onu Özürlüler Dünya ve Olimpiyat Şampiyonası’na kadar götürdü. 1987 ve 1995’te 100 metre koşu ve durarak uzun atlamada iki altın madalya aldı. 
     
     Madalya yağmuru 
     Bugüne kadar katıldığı yarışmalarda, 30’u aşkın altın madalya sahibi oldu. Milli Piyango İdaresi 1995’te üzerinde Özkan’ın fotoğrafının yer aldığı piyango biletleri bastırdı. Spor sayesinde dünyanın dört bir yanını dolaşan Özkan şimdi yıllar önce tedavi için başladığı Metin Sabancı Spastik Çocuk Merkezi’nin bir personeli. Buranın temizlik işlerini yapan Özkan aylık 235 milyon lira para kazanıyor. 
     
     Sevginin peşinden koştu 
     Hamiyet ise yakın zamana kadar ailesine mahk mdu. 1999 Kocaeli depreminin ardından İzmit’i terk edip İstanbul’a geldi. Metin Sabancı Spastik Çocuk Merkezi’nde yatılı kalmaya başladı. Hamiyet için geldiği İstanbul, yalnızca yeni bir mek n değil, yeni bir hayat oldu. 
     İki genç birbirlerini daha ilk gördüklerinde sevdilerse de anlatamadılar. Öyle ki Hamiyet’in tedavi programı sona erince merkezden ayrılmak zorunda kaldı. Ancak Özkan sevgisinin peşini bırakmadı. Evlenme isteği, ailelere merkezin idarecilerine bildirildi. 
     
     Nik h Sabancı’dan 
     Tarihler 7 Ekim 2001’i gösterdiğinde Sakıp Sabancı’nın şahitliğinde gençler nik h masasına oturdu. Sabancı geline beşi bir yerde, damada da 500 milyon lira taktı. Genç çifti Hilton’da 3 gün ağırladı. 
     Hamiyet-Özkan Karamahmutoğlu çifti şimdi hayatlarının en güzel günlerini geçiriyor. 
     Yıllarca anne babasının ellerinden beslenen Hamiyet, ev kadını olarak sürdürdüğü bugününü "ikinci hayat" diye tanımlıyor. Bu mucizeyi yaşadığı sevgiye bağlayan Hamiyet evliliği için şunları söylüyor 
     "Bebekliğimi, çocukluğumu, gençliğimi yaşayamadım ama yaşadığım sevgiyle zafer benim oldu. Evliliğin ilk günlerinde hiçbir şey yapamıyordum. Şimdi hemen her işi kendim halledebiliyorum. Hatta eşime çay bile yapıp götürebiliyorum." 
     



 YAŞAM 























</TEXT>
</DOC>
