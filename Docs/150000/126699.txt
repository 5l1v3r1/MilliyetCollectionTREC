<DOC>
<DOCNO> 126699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/siy06.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller O’nu hasta etti 
</HEADLINE>
<TEXT>

Mesut Yılmaz’ın yaşamöyküsü yazıldı. Bayramda Çiller’i arayan Yılmaz, konuşma 45 dakika sürünce mide kanaması geçirmiş 
     SERHAT OĞUZ 

     Gazeteci yazar Faruk Bildirici, Mesut Yılmaz’ın yaşamöyküsünü anlattığı "Hanedan’ın Son Prensi" adlı kitabında, ANAYOL’un temelini dönemin Genelkurmay Başkanı Orgeneral İsmail Hakkı Karadayı’nın attığını öne sürüyor. 
     Yılmaz’ı, aldığı Alman ekolü kaynaklı eğitim ve Rize kökeni nedeniyle "Karadenizli Şansölye" olarak niteleyen Bildirici’nin kitabından ilgi çeken olaylardan bazıları şöyle 
     
     Karadayı ne dedi 
     ANAP ve RP’nin koalisyon kurmak üzere olmasından rahatsızlık duyan Genelkurmay Başkanı Org. İsmail Hakkı Karadayı, dönemin TBMM Başkanı Mustafa Kalemli’yle şu görüşmeyi yapar 
     "- Hayrola Paşam. 
     - Bu koalisyon kurulursa hepimizin üzüleceği olaylar olabilir. Bu koalisyonun kurulmaması lazım. Çok rica ediyorum. Meclis Başkanı olarak üzerinize düşeni yapın. 
     - Paşam üzerime düşeni yapacağım ama siz de üzerinize düşeni yapın. 
     GATA’dan ayrılıp evine döndü. Az sonra telefon çaldı. Arayan yine Karadayı’ydı. 
     - Üzerime düşeni bizzat yaptım. Bundan sonrası size kalıyor. 
     15- 20 dakika sonra Yılmaz aradı Kalemli’yi. Bu kadın seninle görüşmek istiyor’ dedi. Çaresiz kalan Kalemli Başbakanlık Konutu’na gitti... Birden parladı Çiller, Üzerime gelmeyin daha fazla. Zaten biraz önce Karadayı Paşa geldi, şimdi de siz geliyorsunuz." 
     
     Bayramı kutladı ama 
     "Yılmaz o akşam eşinin isteğini kırmadı, telefon etti. Bayramınızı şimdiden kutluyoruz’ diye girdi söze. Çiller ise bayram kutlaması yerine koalisyondaki gerginliği konuşmaya başladı. Yılmaz, bütün bunları döndükten sonra konuşuruz. Siz de eşiniz ve çocuklarınızla güzel bir tatil geçirin’ dedikçe, Çiller hiç aldırmadan devam ediyordu. Yılmaz’ın yüzü renkten renge giriyor, sinirlerine h kim olmaya çalışıyordu. 45 dakika kadar sürdü konuşma. Güçlükle kapattı telefonu... Az sonra midesinde bir sancı başladı. Mide kanaması teşhisi koyan doktor ilaç verdi." 
     



 SİYASET 















</TEXT>
</DOC>
