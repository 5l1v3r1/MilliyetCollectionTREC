<DOC>
<DOCNO> 147928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo12.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 3 - Göztepe 1 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor, Göztepe'yi 3-1 yendi. 
     İstanbulspor ile Göztepe, ilk yarıyı 1-1'lik eşitlikle kapadı. 
     8. dakikada Yordanov'un sağdan ortasında Bushaj, ceza alanında topa vurdu. Ancak yavaş giden meşin yuvarlak kaleci Bülent'de kaldı. 
     13. dakikada Yordanov'un ceza alanı dışından kullandığı serbest vuruşta top, az farkla direğin yanından auta gitti. 
     17. dakikada Bushaj, rakibinden kaptığı topla sağ kanattan ceza alanına yaklaştı. Bu futbolcunun pasıyla topla buluşan Cenk, kaleciyi çalımlamak isterken Bülent'in müdahalesiyle yerde kaldı. Hakem bu pozisyonda penaltı kararı verirken, Göztepeli futbolcular uzun süre itirazlarda bulundu. 19. dakikada atışı kullanan Cenk, topu filelere göndererek İstanbulspor'u 1-0 öne geçirdi. 
     22. dakikada Göztepe'de, Alp'in ceza alanı dışından kullandığı serbest vuruşta, top üstten az farkla auta gitti. 
     42. dakikada Cem'in ortasında ceza alanı içinde yükselen Deniz Uygar topa vuramazken, bir anda meşin yuvarlakla buluşan Zafer, yerden düzgün bir vuruşla fileleri havalandırdı ve takımına 1-1'lik eşitliği getirdi. 
     Kalan dakikalarda her iki takımın çabaları gol getirmedi ve ilk yarı 1-1'lik eşitlikle sona erdi. 
     Karşılaşmanın ikinci yarısına İstanbulspor, Cenk'in yerine Musa xxx , Göztepe ise Gökhan'ın yerine Koray'ı x oyuna alarak başladı. 
     53. dakikada Bushaj'ın pasıyla ceza alanına giren Mehmet'ten önce kaleci Bülent yatarak, tehlikeyi önledi. 
     55. dakikada Musa'nın sağdan ortasında Yordanov'un vuruşunu kaleci son anda kornere çeldi. 
     56. dakikada Saidou'nun sağdan ortaladığı topla altı pas içinde buluşan Deniz Uygar'ın kafa vuruşunda kaleci Bülent meşin yuvarlağı son anda çizgiden çevirmeyi başardı. 
     57. dakikada Göztepe'de Cem sarı kart gördü. 
     59. dakikada Göztepe'de Alp'in ceza sahası içinden vuruşunda top üstten auta çıktı. 
     60. dakikada Göztepe'de Alp'in yerine Göksel Yaman x oyuna dahil oldu. 
     66. dakikada Güven'in ara pasında topla buluşan Bushaj, sert bir vuruşla meşin yuvarlağı filelere göndererek, skoru 2-1 yaptı. 
     67. dakikada Göztepe'de Mehmet, ikinci sarı kartını görerek kırmızı kartla oyun dışında kaldı. 
     69. dakikada İstanbulspor'da Mehmet, sarı kart gördü. 
     71. dakikada İstanbulspor'da Yordanov yerini Niyazi'ye x , Göztepe'de ise Tayfun yerini Tunç'a x bıraktı. 84. dakikada da İstanbulspor'da Bushaj'ın yerine Zeki oyuna dahil oldu. 
     89. dakikada Musa'nın ortasında altı pas içinde Selçuk, boş pozisyonda topla buluştu. Bu oyuncunun vuruşunda meşin yuvarlak kaleciden döndü ve savunma tehlikeyi uzaklaştırdı. 
     90. dakikada Musa'nın sağdan ortasında Güven, ceza sahası içinde yakın mesafeden güzel bir kafa vuruşuyla topu filelere göndererek takımını 3-1 öne geçirdi ve maç da bu skorla sona erdi. 
     
     

     Stat Güngören Belediye. 
     Hakemler Cem Tosyalı x, Altan Erden xx, Özgür Çetiner xx. 
     İstanbulspor Zdravkov xx, Deniz Uygar xxx, Selçuk xx, Bekir xx, Mehmet x, Saidou xx, Yordanov xx, Güven xx, Petkov x, Bushaj xxx, Cenk xx. 
     Göztepe Bülent xx, Gökhan x, Şenol xx, Sinan x, Cem xx, Mkhalele xx, Tayfun xx, Cumhur xx, Mehmet x, Zafer xx, Alp xx. 
     Goller Dk. 19 Cenk penaltıdan , Dk. 42 Zafer. 
     Sarı Kartlar Dk. 18 Bülent, Dk. 20 Mehmet Göztepe , Dk. 22 Yordanov İstanbulspor 
     





</TEXT>
</DOC>
