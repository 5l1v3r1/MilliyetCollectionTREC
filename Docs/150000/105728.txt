<DOC>
<DOCNO> 105728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/soneko30.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'ın, 'e-Türkiye için e-Devlet Ödülleri'nde finale kalanlar 
</HEADLINE>
<TEXT>

     Türk Sanayicileri ve İşadamları Derneği TÜSİAD , ''e-Türkiye için e-Devlet Ödülleri''nde finale kalan projeleri açıkladı. 
     TÜSİAD Bilgi Toplumu ve Yeni Teknolojiler Komisyonu Başkanı Lütfi Yenel, düzenlediği basın toplantısında, TÜSİAD'ın Bilişim Zirvesi 02 çerçevesinde 6 Eylül'de vereceği ''e-Türkiye için e-Devlet Ödülleri''ni tanıttı ve finale kalan projeler hakkında bilgi verdi. 
     Yenel'in açıklamasına göre, ödüller bu yıl ilk kez Avrupa Komisyonu tarafından Kasım ayında açıklanacak olan ''Devlet'te yenilik için e-Avrupa Ödülleri'' ile paralel olarak verilecek. 
     Ödüle değer bulunan uygulamaların, yenilik içermesi ve kamuya sunulan hizmetlerde önemli gelişmeler göstermesi gerekiyor. Seçici kurul, uygulamaları yenilik, erişebilirlik, etkinlik, önem, aktarılabilirlik, içerik, işlevsellik gibi ölçütlere dayanarak değerlendirecek. 
     Ödül, bu yıl başvuru aranmaksızın ''Devletten bireye'' ve ''En iyi web sitesi'' kategorilerinde verilecek. 
     
     23 PROJE YARIŞACAK 

     ''Devletten bireye'' kategorisinde finale kalan kurum ve kuruluşlar şunlar 
-Çalışma ve Sosyal Güvenlik Bakanlığı Bağ-Kur Genel Müdürlüğü, www.bagkur.gov.tr 
-Emekli Sandığı Genel Müdürlüğü, www.emekli.gov.tr 
-Maliye Bakanlığı Gelirler Genel Müdürlüğü, www.gelirler.gov.tr 
-Çalışma ve Sosyal Güvenlik Bakanlığı Türkiye İş Kurumu, www.iskur.gov.tr 
-Köy Hizmetleri Genel Müdürlüğü, www.khgm.gov.tr 
-Kültür Bakanlığı, www.kultur.gov.tr 
-Maliye Bakanlığı Milli Emlak Genel Müdürlüğü, www.milliemlak.gov.tr 
-İçişleri Bakanlığı Nüfus ve Vatandaşlık İşleri Genel Müdürlüğü, www.nvi.gov.tr 
-Sosyal Sigortalar Kurumu, www.ssk.gov.tr 
''En iyi merkezi yönetim web sitesi'' kategorisinde finale kalan kurum ve kuruluşlar ile projeleri şöyle 
-Başbakanlık Avrupa Birliği Genel Sekreterliği, www.abgs.gov.tr 
-Doğal Afet Sigortaları Kurumu, www.dask.gov.tr 
-Kültür Bakanlığı, www.kultur.gov.tr 
-Milli Eğitim Bakanlığı, www.meb.gov.tr 
-Spor Toto Teşkilat Müdürlüğü, www.sportoto.gov.tr 
-Gençlik ve Spor Genel Müdürlüğü, www.sporum.gov.tr 
-Tarım İşletmeleri Genel Müdürlüğü, www.tigem.gov.tr 
-Türkiye Radyo Televizyon Kurumu, www.trt.net.tr 
-Turizm Bakanlığı, www.turizm.gov.tr 
''En iyi yerel yönetim web sitesi'' kategorisinde finale kalanlar da şunlar 
-Ankara Emniyet Müdürlüğü, www.ankaraemniyet.gov.tr 
-Bakırköy Belediyesi, www.bakırköy-bld.gov.tr 
-Eskişehir Büyükşehir Belediyesi, www.eskisehir-bld.gov.tr 
-İstanbul Emniyet Müdürlüğü, www.iem.gov.tr 
-İGDAŞ, www.igdas.com.tr 
     





</TEXT>
</DOC>
