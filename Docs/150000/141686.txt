<DOC>
<DOCNO> 141686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur24.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti oyların yüzde 84'ünü aldı... 
</HEADLINE>
<TEXT>

p    Siirt Pervari'ye bağlı Doğanköy'de 3 Kasım'da seçim kurulu oluşturulmadığı gerekçesiyle yenilenen seçimlerde zafer AKP'nin oldu. Oyların yüzde 84'ünü alan AKP üç milletvekilliğini de alırken, Genel Başkan Recep Tayyip Erdoğan TBMM'ye girdi. 
     Seçimin resmi olmayan sonuçlarına göre, Ak Parti Genel Başkanı Recep Tayyip Erdoğan, Öner Gülyeşil ve Öner Ergenç, Siirt milletvekili olarak parlamentoya girdiler. Böylelikle Ak Parti'nin TBMM'deki sandalye sayısı da 365'e yükseldi. 
     3 Kasım seçimlerinde ilde en fazla oy alan DEHAP'ın boykot çağrısı etkili olurken, belediye hoparlöründen seçmenlere "oy kullanın" anonsları yapıldı. Sadece dört partinin katıldığı seçimde katılım oranı da düşük oldu. 
     YSK kararıyla yenilenen ve siyasi yasağı kalkan Erdoğan'ın AKP'de ilk sıradan aday olduğu seçimlerde oy kullanma işlemi 06.00'da başladı. 3 Kasım'da yüzde 10'luk ülke barajını geçen AKP ve CHP'nin yanı sıra TKP ve İP de seçime girerken, ülke barajına takıldığı için milletvekili çıkaramayan DEHAP yenileme seçimini boykot etti. 119 bin 210 kayıtlı seçmenin 568 sandıkta oy kullandığı seçimleri katılımın az olması nedeniyle, İl Seçim Kurulu Başkanlığı, vatandaşlara belediye hoparlöründen sık sık oy kullanmaları yönünde anons yaptı. Anonslarda seçmen kartı bulunmayanların kimlik belgeleriyle sandık başına gitmesi istenirken, oy kullanmayanlar hakkında yasal işlem yapılacağı hatırlatıldı. 
     

Toplam Sandık 568 Toplam Seçmen 119198 Açılan Sandık 495 Kullanılan Oy 63172 Geçerli Oy 55919      

Parti Adı Oy Yüzde TKP 352 0.629 İP 413 0.739 CHP 7769 13.893 AK PARTİ 47385 84.739      
</TEXT>
</DOC>
