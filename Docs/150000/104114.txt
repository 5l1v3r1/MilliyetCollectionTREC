<DOC>
<DOCNO> 104114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/guncel/gun01.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖTEKİ BODRUM 
</HEADLINE>
<TEXT>

Serpil Uluocak. 35 yaşlarında hoş bir hanım. Şortlu ve kolsuz bluzlu... "Her gün beş vakit namaz kılarım. Kuran okurum. Orucumu tutarım" diyor. Oyu Cevabı "AKP’nin değil" 
     SİZE GELİYORUZ 

     GÜNERİ CIVAOĞLU 

     Milliyet TIR’ında akşamdan kalma Bodrum manzaralarıyla örtüşmeyen şeyler dinliyordum. 
     Serpil Uluocak. 35 yaşlarında hoş bir hanım. Şortlu ve kolsuz bluzlu... 
     "Her gün beş vakit namaz kılarım. Kuran okurum. Orucumu tutarım" diyor. 
     Oyu "AKP’nin değil" cevabını veriyor. 
     Soruyorum "Peki başınızın açık oluşu... Şortla gezmeniz, kolsuz bluzunuz... Bütün bunlar sizce son yılların söylemindeki İ s l a m ı y a ş a m a k kavramıyla örtüşüyor mu " 
     Cevabı, yeni nesillerin İslamda reform mesajını yansıtıyor "Allah ile arama kimseyi sokmam. İslamı bu çağın gerekleriyle hissediyorum. Hem de çok derinden hissediyorum. Bunun doğru olduğuna inanıyorum." 
     İşadamı Sabahattin Uluocak çocukları Arda ve Eren’in saçlarını okşarken eşini onaylıyor. 
     Fotoğraf çektirmek istiyorlar. "Şortla mı" diye uyarıyorum. "Sakınca yok. Çağdaş inançlılar da bilinmeli. Türkiye’de benim gibi çok kadın var" diyor. İnançlı çağdaş ailelere hangi parti yaklaşıyor 
     AKP’nin çengel attığı bilinsin. 
     
     Sarkaç hareketi 
     İşte örnek... Namık Şimşek. İzmir - Karşıyaka’da öğretmen. Klasik müzik dinlermiş. 300 plaklık koleksiyonu var. Dünya klasiklerini okumuş. Geçen seçimde DSP’ye oy vermiş. "Sol" aydın profili çiziyor. Ama... Bu kez oyu AKP’ye. 
     "Nereden - nereye... Sarkaç hareketi" diyorum. 
     İşte cevabı "Kemal Derviş IMF’den gelip solcuyum diyor. DİSK ile TÜSİAD’ı bir kaba koyuyor. Peki bu da sarkaç hareketi değil mi " 
     Onun şu söylemini de yansıtayım 
     "Asker arkamızda. AKP raydan çıkarsa güvenlik supapı var." Demokrasi adına üzücü ama AKP’ye yönelenlerin bir bölümünden bu güvenceyi dinledim. 
     
     Bodrum’da bıçak yarası 
     Bodrum’un asma yapraklarıyla gölgelenmiş güzelim çarşısında yürüyoruz. 
     Aniden bir çığlık... Önümüzden bir genç koşarak geçti. Eli ve kalçası kanlar içinde. Arkasından bir başka genç onu kovalıyor. Elinde ince uzun kanlı bir bıçak. En iğrenç küfürler ağız dolusu... 
     Çarşı esnafı ve turistler donakaldılar. 
     Ne yazık ki Bodrum, Marmaris ve tümüyle sahil yöreleri kapkaççıların, ipsiz sapsız takımının akınına uğramış. Her gece 30 - 40 ev soyuluyor. 
     Kapkaç olayları yoğun yaşanıyor. 
     Ve şimdi de tanık olduğumuz bıçaklama olayı. 
     Gördüklerimi CNN Türk’te anlattım. Ardından Muğla Valisi, Muğla Emniyet Müdürü ve Bodrum Kaymakamı duyarlılık gösterdiler. Her ikisini de yakalattılar. 
     Sorun sadece son afla serbest kalanlar değil. 
     Ekonomik çöküntü de, açlık, işsizlik, umutsuzluk, yalnızlık şiddete dönüşüyor. 
     Seçimlere doğru bu boşluğa AKP dalmakta. Yoksul kesimlere - Bodrum’da bile - AKP uzanıyor. 
     Erzak, çay ve altın gönderiyormuş. 
     Paket paket Türk kahvesi ile de "bir fincan kahvenin kırk yıl hatırı vardır" mesajı veriyormuş. 
     
     Nabız CHP 
     Halikarnas Balıkçısı ve Neyzen Teyfik’in, diğer Bodrum tutkunu aydınların beyin genleri, Bodrum’un siyaset eğilimini belirliyor. 
     Sol bakış ağır basıyor. Ortak söylem ise şöyle 
     "Kalbimiz İsmail Cem’de, aklımız CHP’de. Keşke Cem de bu hareketin içinde olsaydı." 
     Aldığım izlenim CHP burada birinci parti. 
     Esnaf ve turizm sektörü ağırlıklı demografik yapı nedeniyle bütün sahil yörelerinde olduğu gibi Bodrum’da da ikinci parti Anavatan... Üçüncü parti ise Bodrum kırsalındaki toprakları, bahçeleri nedeniyle tarım kesiminin partisi DYP... 
     
"CHP’ye oy borcum var"      Bodrum’da, geçen seçimde DSP’ye oy verip CHP’nin barajın altında kalmasına yol açtıkları için CHP’ye ve Baykal’a bir oy borcu olduğunu söyleyenler de var 
     OSMAN ULAGAY 

     Bodrum, mitolojideki güzel prenseslerden birinin adı olsaydı ve ben de onun nabzını tuttuğumu iddia etseydim, haklı bir sitemle bana dönüp, "Nabzımı nasıl ölçtün, daha elimi bile tutmadın ki" diyebilirdi. Bodrum’da da sınırlı sayıda insanla konuşarak "nabız tuttuk", onlardan edindiğim izlenimden yola çıkarak Bodrum’daki siyasi havayı yansıtmaya çalışacağım. 
     Benim edindiğim izlenime göre, son üç yerel seçimde ANAP’la nöbet değişimi yapan ve halen başkanlığı elinde bulunduran CHP, genel seçimde de birinci parti olma şansına sahip görünüyor Bodrum’da. Baykal’a dönük tepkinin izleri burada da belirgin ama CHP’nin Derviş’in katılımıyla yakaladığı yeni rüzg rın da etkisiyle öne çıkması olası. Geçen seçimde DSP’ye oy verip CHP’nin barajın altında kalmasına yol açtıkları için CHP’ye ve Baykal’a bir oy borcu olduğunu söyleyenler de var. Ancak özellikle sol kesimde kafası karışan ve kime oy vereceğini şaşıranlar da yok değil. 
     
     İsmail Cem’e yazık oldu 
     Bunlardan biri de TRT Genel Müdürlüğü döneminden beri İsmail Cem’i takdir eden ve geleneksel olarak CHP’ye oy vermiş olan, emekli öğretmen Tane Öztek. 
     Emekli maaşının yetersizliği nedeniyle Bodrum’da ek bir işte çalışmakta olan Tane Hanım, 1999 seçimlerinde CHP’nin barajın altında kalması tehlikesine karşı çevresini uyarmış ve CHP’ye oy vermelerini sağlamaya çalışmış. "Ancak bu kez durum farklı, bu kez de ben yaramazlık yapmayı düşünüyorum" diyor. Kemal Derviş’i "halkın özlediği bir tip" diye niteleyen Tane Hanım, aslında Derviş’in de katılımıyla kanatlanacağını umduğu YTP’ye oy verme eğilimindeymiş ama şimdi tereddüde düşmüş, durumunu anlatıp bize soruyor ne yapayım diye. Derviş’e çok beğendiği İsmail Cem’i yarı yolda bıraktığı için kırgın, Baykal’a hiç güvenmiyor, öte yandan oyunun boşa gitmesini de istemiyor. Derviş’in tercihini CHP’den yana kullanmasında "derin devlet"in ya da Amerika’nın etkili olabileceğini düşünüyor ve bu da onu YTP’ye doğru itiyor. Tane Hanım’ın ikilemi aslında Türkiye genelinde çağdaş bir solu, çağdaş bir demokrasiyi, yeni bir siyasi anlayışı özleyen oldukça geniş bir kesimin ikilemi galiba. 
     Bodrum’un yerlisi olduğunu söyleyen gazeteci Aydın Öncel, yılın birkaç ayını Bodrum’da geçirip Bodrum’un "Türkiye’nin çılgın eğlence yeri" olarak ünlenmesine yol açan kesime tepkili. Buna karşılık aslen Bodrumlu olmadıkları halde yaşamlarının bir noktasında Bodrum’da yaşamaya karar veren kesimin Bodrum’un yaşamını zenginleştirdiğini belirtiyor. Geleneksel olarak DP - AP çizgisinde oy veren Bodrum’da 42 yıl aradan sonra ilk kez 1989’da solun adayının burada efsane isim haline gelmiş olan rahmetli Emin Anter’in seçim kazanmasında da bu sonradan gelip Bodrumlu olan kesimin etkili olduğunu düşünüyor Öncel. 1999 seçiminde Muğla ilinde 1. parti olan DSP Öncel’in de aklını çelmiş, "Şimdi CHP’ye ve Baykal’a bir oy borcum var" diyor. 
     Öncel’in tahminine göre, Dervişli CHP’nin birinci parti olması güçlü bir olasılık şimdi, "Ancak ANAP’ın ve DYP’nin de burada oturmuş bir tabanı var, onları da unutmamak gerek" diye konuşuyor. Öncel’in özlemi, merkez solun çağdaş bir sosyal demokrat kimlikle bütünleşmesi, merkez sağın da gerçekten liberal ve demokrat bir söylemi benimseyerek bu bütünleşmeyi gerçekleştirmesi. Bu da Türkiye genelinde hayli yandaş bulacak bir özlem değil mi 
     
"Artık bizi yakışıklılar temsil etsin"      AHMET TULGAR 

     İlk yat limanında kahve fincanlarına yaslanmış, denize bakarak büyük kentleri, o kentlerdeki dertleri unutmak isteyen tatilciler görüyorlar hayalet gemiyi. Milliyet TIR’ı gündelik hayat kaçkınları için tatsız tuzsuz şeyler taşıyan bir hayalet gemi Uçan Hollandalı. Görmezden, inanmazdan geliyorlar geldiğimizi. Gelmiyorlar TIR’a. 
     Sonra Bodrum’un yerlileri görüyorlar gemiyi. Onlar için Milliyet TIR’ı nicedir merak ettikleri ama turistlerin gürültüsünden duyamadıkları haberleri getirip, nicedir duyurmaya çalıştıkları ama yine turistlerin gürültüsünde kaybolan seslerini götürecek olan bir yardım gemisi. Bir savaş makinesi. Beklediğimizden kalabalık geliyorlar TIR’a. 
     
     Televolelik sorunlar 
     Sonra sorunlar, sorunlar. Çevre, geçim ve gürültü sorunları, "televolelik sorunlar", artan fuhuş. Burnunu lokantanın camına dayamış bir çocuk gibi seyrettiğim bu tatil ütopyasında sorun anlatmak, sorun dinlemek bana müstehcen bir eylemmiş gibi geliyor. En hafifinden bir oyunbozanlık. 
     Onları "reel politik" sorularımla kirletmeye gelmişim gibi utanarak yanaşıyorum çay bahçesindeki bir gruba. 
     "Biz tatildeyiz, girmeyelim bu meselelere" diyor Ayten Yavuz. Bolu’dan kızı Ayşe ve kızının arkadaşları Sema ve Tuğçe ile inmiş Akdeniz’e eczacı Ayten Hanım. Önce Datça’da şair Can Yücel anısına yapılan Can Şenliği’ne katılmışlar. Ayten Hanım sıkı solcu. Onu provoke etmek kolay. Dökmeye başlıyor eteğindeki taşları. Derviş için değil, Derviş’e rağmen oyunu CHP’ye verecek. TİP’e oy verdiği bir sefer dışında hep aynı partiye oy vermiş. "Kızlar, siz de söylesenize fikrinizi" diyor. Önceki gün Uluslararası İlişkiler’i kazandığını öğrenen Ayşe gerçek bir sol iktidar istiyor. Datça’daki şenlikte cezaevinde yatmış eski tüfeklerle tanışmış. Tuğçe, Biyoloji’yi kazanmış. O da solcu. Almanya’da büyümüş esmer güzeli Sema hülyalı hülyalı bakıyor. Politikayı umursamıyormuş. 
     
     Belki yaramazlık yaparım 
     TIR’ın çevresindeki her iri yapılı adamı polis sanan, bir türlü konuya giremeyen Diyarbakırlı Gıyasettin Ş. inşaat işçisi. Birkaç gün önce bir İngiliz kızla deniz kıyısında sevişirken ülkücü olduğunu iddia ettiği birkaç gencin saldırısına uğramış. "Ben korkup kaçtım ama kız mücadele etti. O pasaportuna güveniyor. Ben polise gitsem beni buradan kovarlar" diye de ekliyor. Onun oyu HADEP’e. 
     Emekli öğretmen Tane Öztek "AKP burada da çok güçlendi, sol ittifak artık bir gereklilik oldu" diyor kitabi kitabi. O da Baykal’a rağmen CHP’ye oy verecek. "Belki de yaramazlık yapar, İsmail Cem’e oy veririm" diye ekliyor hınzırca. Gerekçesi "Artık bizi de yurtdışında yakışıklı bir politikacı temsil etsin." 
     "İlhan Mansız, Tarkan filan kesmiyor mu " diyorum. Gülüşüyoruz. 
     
Lütfen birleşsinler...’      Emekli bir öğretmen, "Dünyadaki en kötü olay kararsızlık" deyip ekliyor "Birleşsinler ve kararsızları yanlarına çeksinler," 
     BİLAL MEŞE 

     Milliyet TIR’ında ikinci durağımız Bodrum’a yelken açtık, üç saatimizi yine halka ayırdık, sorunları, siyaseti, ekonomiyi tartıştık, politikanın "nabzını" tuttuk, her kesimden görüşler aldık. Ortaya çıkan tablo, seçimlerin CHP - ANAP ve DYP arasında geçeceğine tanıklık ettik. AKP’nin adı yok, sadece bir tabelası var. Marmaris’te başlayan birleşin "çığlıkları" Bodrum’da sıcaklığını korudu. Ankara’da doğup büyüyen ve öğretmenlikten emekli olan 52 yaşındaki Tane Öztek, TIR’daki ilk konuklarımızdan birisiydi. 
     Aileden sıkı bir CHP’li Öztek Öğretmen... YTP lideri İsmail Cem’in TRT’de iken görevden alınmasına bayrak açanlardan, imza toplayanlardan. Cem’e toz kondurmuyor, CHP lideri Baykal’a kırgın ve kızgın. Baykal’ı kıskanç ve hasetlikle suçluyor Öztek Öğretmen "CHP’liyim, Derviş’e rağmen h l kararsızım. Derviş halkın özlediği bir tip. Ne var ki Deniz Baykal CHP için bir handikap. Çevresinde kendisinden başkasını istemiyor. Derviş CHP’ye bir sıcaklık getirdi. Derviş’in gönül birliği’ söylemi solda halk arasında müthiş destek gördü. Ortada bir oyun oynanıyor, İsmail Cem’in de bu oyunu bozması şart. Dünyanın en kötü olayı kararsızlıktır. Lüften birleşsinler, kararsızları yanlarına çeksinler." 
     Aydın Öncel 44 yaşında bizim meslekten. Öncel çağdaş ve de geleceği iyi gören bir meslektaşımız. Reklamcı, haftada iki gün yerel gazetede yorum yazıyor. Bodrum’un sadece eğlence merkezi olarak görülmesine de müthiş tepki koyuyor Öncel. 
     Öncel’in siyasi nabzı bizim araştırmalarımızla öpüşüyor, aynı paralelde. O da küskün CHP’lilerden... Geçen seçimlerde oy kullanmamış. Ancak bu seçimlerde kararlı... Halkın kızdığı Deniz Baykal’a "gönül borcu" olduğunu söylüyor. Öncel’e göre CHP - ANAP’ın bu yörede oturmuş bir altyapısı var. DYP’yi de buna ekliyor Öncel. Derviş’in gelişi CHP kanadında ve yandaşlarında müthiş bir umut yaratmış Bodrum’da. 
     
     "Ne goldü ama" 
     Siyaset, ekonominin yoğunluk kazandığı anlarda zaman zaman futbol ön plana çıktı. Ziyaretlerin bitimine doğru değerli meslektaşımız, ağabeyimiz koyu bir Galatasaraylı Güneri Cıvaoğlu’nun, "Arkadaşlar Arif’in attığı gol muhteşem" şeklindeki sözleri ziyaretçiler arasındaki Cim - Bomlular tarafından da destek gördü. 
     Gerçekten Arif’in attığı ilk gol jeneriklere uzun süre yansıyacaktır. Siyasi arenada asıl final maçını seçimlerde yaşayacağız. Bakalım bu mücadelede en güzel "gol" hangi partiden gelecek 
     



 GÜNCEL 











</TEXT>
</DOC>
