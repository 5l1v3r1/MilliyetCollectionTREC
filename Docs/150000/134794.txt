<DOC>
<DOCNO> 134794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/soneko19.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 29.80 puan artışla, 1. seansı 11,061.83 puandan tamamladı. 
     1. seansta hisse senetlerinin ortalama değer kazancı yüzde 0.27 olarak gerçekleşti. 
     Haftanın ilk seansına 6.86 puan kayıpla 11,025.17 puan seviyesinde başlayan endeks, seansın ilk yarısını 128.10 puanlık kayıpla 10,903.93 puandan geçti. 
     Yaklaşık 210 puanlık bir bantta dalgalanan endeks, BDDK'nın Çukurova Grubu anlaşmasına ilişkin açıklamalarının beklendiği seansta, özellikle banka hisselerindeki hareketle yükseldi. 
     Seans içinde en düşük 10,851.55 puanı gören endeks, ulaştığı en yüksek seviye olan 11,061.83 puandan kapandı. 
     Seans kapanışında mali endeks 82.30 puan artışla 13,394.10 puana yükselirken, sanayi endeksi 13.91 puan kayıpla 10,687.96 puana, hizmetler endeksi 5.74 puan kayıpla 7,251.46 puana geriledi. 
     Böylece, önceki kapanışa göre mali grup hisseler ortalama yüzde 0.60 değer kazanırken, sanayi grubu hisseler ortalama yüzde 0.13, hizmetler grubu hisseler ortalama yüzde 0.08 oranında değer yitirdi. 
     1. seansta işlem gören toplam 278 hisse senedinden 99'u değer kaybederken, 94 hisse senedi değer kazandı. 85 hissenin fiyatında ise değişiklik olmadı. 
     Seansta, 145 trilyon 769 milyar 60 milyon liralık işlem hacmi oluştu. 
     1. seansta, İş Bankası C , Garanti Bankası, Doğan Holding, Finansbank ve Tofaş en yoğun işlem gören hisseler oldu. 
     





</TEXT>
</DOC>
