<DOC>
<DOCNO> 117781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko07.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yüzde 10.8 arttı... 
</HEADLINE>
<TEXT>

     Sanayi üretimi bu yılın Eylül ayında, geçen yılın aynı ayına kayısla yüzde 10.8 oranında arttı. Üretim artışı 9 ayda ise yüzde 8.5 oldu. 
     Devlet İstatistik Enstitüsü'nden yapılan açıklamaya göre, söz konusu ayda sektörler bazında ise üretim, imalat sanayiinde yüzde 13.3, elektrik, gaz ve su sektöründe yüzde 2.4 oranında artarken, madencilik sektöründe yüzde 16.3 oranında azaldı. 
     Eylül ayında imalat sanayi içinde yer alan alt sektörlerde ise üretim, gıda sanayinde yüzde 10.7, tütün ürünleri imalatında yüzde 4.3, tekstil ürünleri imalatında yüzde 3.1, giyim eşyası imalatında yüzde 6.0, derinin işlenmesi, bavul, çanta vb üretiminde yüzde 33.2, ağaç ve mantar ürünleri imalatında mobilya hariç yüzde 29.3, kok kömürü, rafine edilmiş petrol üretiminde yüzde 22.8, kimyasal madde ürünleri imalatında yüzde 2.6 oranında arttı. 
     Diğer alt sektörlerde de üretim, plastik kauçuk ürünleri imalatında yüzde 21.9, metalik olmayan diğer mineral madde imalatında yüzde 20.1, ana metal sanayiinde yüzde 4.2, metal eşya sanayiinde, makine techizat hariç yüzde 18.3, makina ve techizat imalatında yüzde 31.5, radyo, TV haberleşme cihazları imalatında yüzde 49.6 taşıt araçları ve karoser imalatında yüzde 24.2 oranında yükseldi. 
     Üretim Eylül ayında, basım ve yayım imalatı yüzde 2.2, elektrikli makina cihaz imalatı yüzde 6.4, tıbbi hassas ve optik aletleri, saat imalatında ise yüzde 12.1 oranında geriledi 
     
     9 AYLIK DÖNEM 

     Sanayi üretimi bu yılın 9 ayında ise geçen yılın aynı dönemine göre yüzde 8.5 oranında arttı. 
     Bu yılın Ocak-Eylül döneminde üretimdeki artış, imalat sanayinde yüzde 9.9, elektrik, gaz ve su sektöründe yüzde 5.6 olurken, madencilik sektöründe üretim yüzde 10.2 oranında azaldı. 
     Dokuz ayda imalat sanayi içinde yer alan alt sektörlerde üretim, gıda sanayinde yüzde 2.8, büro, tekstil ürünleri imalatında yüzde 10, giyim eşyası imalatında yüzde 12.5, derinin işlenmesi bavul, çanta vb üretiminde yüzde 25.1, kok kömürü, rafine edilmiş petrol üretiminde yüzde 14.2, makine ve techizat imalatında yüzde 19.2, büro, muhasebe bilgi işlem makinası imalatında yüzde 51.2, radyo, TV haberleşme cihazları imalatında yüzde 46.6, tıbbi, hassas ve optik aletleri, saat imalatında yüzde 29.6, taşıt araçları ve karoseri imalatında yüzde 10.8 oranında arttı. 
     Aynı dönemde basım ve yayım imalatı yüzde 10.3, ana metal sanayi yüzde 1.6, elektrikli makina cihaz imalatı yüzde 1.4, diğer ulaşım araçları imalatı yüzde 42.1, mobilya imalatı ise yüzde 6.9 oranında geriledi. 
     





</TEXT>
</DOC>
