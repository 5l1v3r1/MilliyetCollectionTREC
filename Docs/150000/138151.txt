<DOC>
<DOCNO> 138151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yazar/sazak.html </URL>
<DATE> 2003/02/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Taşeronluk 
</HEADLINE>
<TEXT>

     The Washington Post, ABD Dışişleri Bakanı Colin Powell’ın Başbakan Gül ile yaptığı telefon görüşmesinde öngörülen 26 milyar dolarlık paketin üzerine çıkılmasının mümkün olmadığını bildirdiğini yazıyor. Amerikan TV kanalları ise Türkiye’ye daha fazla yardım yapılsın mı ’ diye anketler yepıyor. 
     Hükümetin, önce imza sonra tezkere’ diye formüle ettiği pazarlığın ekonomik boyutu dışarıdan bakıldığında ülke saygınlığı açısından giderek küçük düşürücü’ bir hal alıyor. Çok eleştirilen Körfez Savaşı’ndaki Özal’ın yardım değil, ticaret’ ilkesi bile daha saygın bir tutumdu. 
     Erdoğan - Gül yönetimi işi bal gibi dolar pazarlığı’na döktüler. 
     Bir ülke savaşa girmek istemiyorsa bunun gereğini yapar. Türkiye ise aylardır, ABD’nin Irak operasyonunun taşeronluğu’nu yapıyor. Her şey bitmiş. Gemiler, İskenderun limanına Kuzey Irak’ı işgal edecek Amerikan 4. Tümeni’ne ait zırhlı araçları indiriyor. Tayyip Erdoğan hala savaşın dışında kalacaklarını’ savunuyordu. 
     ABD’nin 48 saatlik süresi dolmak üzere. 
     Tezkere Meclis’e gönderilecek ve muhtemelen serbest bırakılan’ AKP grubunun oylarıyla kabul edilecek. AKP, aksi yönde karar çıkartmak istese TBMM toplantısını açık yapar. Belli ki, ilk tezkerede olduğu gibi parlamento halka kapanacak. 
     Başbakan Gül, açık diplomasi’ izlediklerini savunsa da ABD’ye verilen sözler gizleniyor. Örneğin Beyaz Saray’daki Bush - Erdoğan görüşmesinin tutanakları niye açıklanmıyor Tutanaklar Dışişleri’nde mi, partide mi 
     Ankara ve Washington’da AKP lideri Erdoğan’ın Zapsu ve Ömer Çelik’le birlikte ABD Savunma Bakan Yardımcısı Paul Wolfowitz’le yaptığı görüşmenin notları da açıklanabilir mi 
     Erdoğan’ın Yeni Şafak yazarlarıyla yaptığı 2 saatlik söyleşiden çıkan izlenimler ilginçti. Görüşmenin 45 dakikalık bölümü yazılmamak kaydıyla’ geçiyor. O konuşmaları dinledikten sonra AKP’ye yakın gazetenin kadrosunu tarifsiz bir keder alıyor ’ 
     73.5 milyar dolar iç ve dış borçla 2003’e giren Türkiye’nin ABD politikalarına boyun eğmekten’ başka seçeneği kalmadığı ifade ediliyor. Bir yanda komşu ve Müslüman Irak halkına yağacak bombalar. Öte yanda, 26 milyar dolarlık ABD tatlandırıcısı’. 
     Zaten askeri hazırlıklar da siyasetin önünde gidiyor. Uzayan müzakereler, 48 saate indirgenen pazarlıklar ABD’nin savaş planlarını değiştirmeye yetmiyor. 
     BM Güvenlik Konseyi’ni hiçe sayan ABD Irak’a yerleştikten sonra Türkiye’yle imzaladığı belge’ye mi uyacak 
     Savaşa beş kala bunları tartışmak yerine dolar pazarlığı’ yapılıyor. 
     Stratejik derinlik’ bunun neresinde 
     
     







En büyük devrim 


Tavlada düşeş kimin, gele kimin 


Turizmde durum 


Ankara Barzani’den rahatsız... 


Her şey hesap kitap meselesi 


5 kara soru 


Gül’den Bush’a şik yet mektubu... 


YÖK’te dağ fare doğurdu 1 


Verilen yardımın anlamı 


Türkiye "evet" derse... 


Ver parayı çal düdüğü 


Taşeronluk 


Yeni süpergüç dünya kamuoyu 


Ne korkunç şey sevmek 


Yaşadık .. ABD bizi maaşa bağlıyor 


</TEXT>
</DOC>
