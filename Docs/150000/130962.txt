<DOC>
<DOCNO> 130962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun12.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem modaya el attı... 
</HEADLINE>
<TEXT>

     ABD'nin anketlere göre en beğenilen erkek şarkıcısı, rap sanatçısı Eminem, müzikten sonra modaya da el attı. 
     Eminem'in adını taşıyan bir giyim markasının bu yaz mağaza ve butiklerin vitrinlerini süsleyeceğini belirten New York moda çevreleri, hırçın tavırlarıyla tanınan ünlü rap sanatçısının, tüketici dostu olduğu sürece, kendi adını taşıyan markasının da başarılı olacağını kaydediyorlar. 
     Eminem markasını taşıyan koleksiyonun üretim lisansını Nesi Fashion isimli bir moda firmasının aldığı belirtildi. 
     Moda çevreleri ayrıca, bir başka rap sanatçısı Ice-T'nin de kendi adını taşıyan bir koleksiyonu Haziran ayında piyasaya sunacağını bildirdiler. 
     ABD'de P. Diddy, Jay-Z, Busta Ryhmes, Snoop Dogg, Nelly ve Eve gibi rap ve hip-hop türü müzik yapan şarkıcı ve gruplar, aynı zamanda moda tasarımıyla da uğraşıyorlar. 
     Kıyafet tasarlayan rap sanatçıları, özellikle siyahların modasına yön veriyor. 
     





</TEXT>
</DOC>
