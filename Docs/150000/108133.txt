<DOC>
<DOCNO> 108133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur09.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızgın müşteri, barda dehşet saçtı... 
</HEADLINE>
<TEXT>

     Yalova'da, gittiği barda barmen ile tartışan kişi, önce barmeni, ardından da olaya müdahale etmek isteyen bar sahibini el yapımı ''tuğralı'' silahıyla yaraladı. 
     Gazipaşa Caddesi'ndeki Bar'on Bar'da müşteri olarak bulunan Aydın Ö. 25 ile kendisine barın kapanma saatinin geldiğini hatırlatan barmen Enis Tosun 24 arasında tartışma çıktı. Tartışmanın büyümesi üzerine Aydın Ö, belinde taşıdığı el yapımı üzerinde ''tuğra'' bulunan tabanca ile Enis Tosun'u bacağından, olaya müdahale etmek isteyen bar sahibi Oktay Büyük'ü de 36 göğsünden yaraladı. 
     Aydın Ö, olay yerine gelen polis ekiplerince gözaltına alındı. 
     Olay sırasında Aydın Ö. ile birlikte barda bulunan arkadaşları Cemalettin K. ve Hakan A'nın da ifadelerine başvurmak üzere gözaltına alındığı bildirildi. 
     Ağır yaralanan Oktay Büyük, Uludağ Üniversitesi Tıp Fakültesi Hastanesi'nde, barmen Enis Tosun ise Yalova Devlet Hastanesi'nde tedavi altına alındı. 
     





</TEXT>
</DOC>
