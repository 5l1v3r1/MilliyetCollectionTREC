<DOC>
<DOCNO> 138246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo20.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Galatasaray - Beşiktaş derbisi seyircisiz oynanacak 
</HEADLINE>
<TEXT>

     Türkiye Basketbol Ligi'nde yarın Galatasaray ile Beşiktaş takımları arasında yapılacak derbi maçının seyircisiz oynanacağı açıklandı. 
     Basketbol Federasyonu'ndan yapılan açıklamada, federasyon disiplin kurulunun, Galatasaray'ın Fenerbahçe ile kendi sahasında yaptığı maçta taraftarlarının sahaya yabancı madde atması ve küfürlü tezahüratta bulunması nedeniyle sarı-kırmızılı takımın 1 maç seyircisiz oynama cezası aldığı ve bunun yarınki Beşiktaş maçında uygulanacağı bildirildi. 
     Bu karar sonrasında Galatasaray'ın Beşiktaş ile yarın saat 16.15'te Ahmet Cömert Spor Salonu'nda yapacağı maç, seyircisiz oynanacak. 
     Bu arada, Galatasaray'ın Darüşşafaka ile yaptığı maçta çıkan olaylar nedeniyle sarı-kırmızılı takımın başka sahada maç oynama cezasının da 5 Nisan'da Türk Telekomspor ile yapılacak karşılaşmada uygulanacağı bildirildi. 
     Buna göre Galatasaray, İstanbul dışından bir takımla başka sahada maç oynama cezasını çekeceği için 5 Nisan'daki Türk Telekomspor karşılaşması başka kentte ve salonda oynanacak. Maçın yeri ve salonu Basketbol Federasyonu'ndan tarafından daha sonra bildirilecek. 
     





</TEXT>
</DOC>
