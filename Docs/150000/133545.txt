<DOC>
<DOCNO> 133545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/magazin/amag.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğba Özay’a okul bulundu 
</HEADLINE>
<TEXT>

Bir magazin programında Devlet yer göstersin, okul yaptırayım’ diyen güzel mankene, Dalyan’dan çağrı yapıldı Bizim okul yarım kaldı, bitirin yeter... 
     MAGAZİN SERVİSİ 

     PAZAR Keyfi adlı magazin programında yayımlanan röportajında "Türkiye’nin hangi noktası olursa olsun, devlet yer göstersin, okul yaptıracağım" diyen Tuğba Özay’a Dalyan Belediye Başkanı’ndan çağrı var. Özay’ın okul yaptırmak istediğini televizyondan öğrenen Dalyan Belediye Başkanı Suat Tufan hemen harekete geçerek, "İnşaatı yarım kalan bir okulumuz var. Kalanını Tuğba Hanım yaptırsın, okula onun adını verelim" dedi. 
     MUĞLA’nın Ortaca ilçesine bağlı caretta caretta’larıyla ünlü beldesi Dalyan’daki Anadolu Turizm ve Otelcilik Lisesi inşaatının müteahhidin işi bırakması nedeniyle yarım kaldığını belirten Tufan, şunları söyledi "Okulun eğitime girebilmesi için gereken para 150 milyar. Tuğba Özay ciddiyse, buyursun, yarım kalan okulumuzun yapımını üstlensin. Okulumuza adını verelim, adı ölümsüzleşsin. Biz de aylardır bir hayırsever arıyorduk." 
     



 MAGAZİN 













</TEXT>
</DOC>
