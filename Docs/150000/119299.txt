<DOC>
<DOCNO> 119299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/ekonomi/eko05.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada plan’rüzg rı esecek 
</HEADLINE>
<TEXT>

Yönünü yukarı çeviren borsaya, AKP lideri Erdoğan’ın dün açıkladığı Acil Eylem Planı’nın doping yapması bekleniyor. Acil Eylem Planı borsada işlem gören şirketlerin bilançolarını da olumlu etkileyecek 
     Songül HATISARU 

     Hafta sonunda AKP lideri Tayyip Erdoğan’ın açıkladığı Acil Eylem Planı borsada iyimserliği artırdı. Piyasaların başbakan olarak görmek istediği AKP Genel Başkan Yardımcısı Abdullah Gül’ün başbakanlık için görevlendirilmesi ve mali miladın bir ay içinde kaldırılacak olması dahi borsada yükselişe ivme verecek. Öte yandan büyümeye dönük ve maliye politikalarını esnetici yaklaşımın borsadaki şirket bilançolarını da çok olumlu etkileyecek. 
     Ancak orta vadede özelikle maliye politikasının esnetilmesi nedeniyle IMF ve derecelendirme kuruluşlarının yaklaşımını izleyecek piyasalar. Borsa için önemli bir gündem maddesi ise Kıbrıs. Kıbrıs’ta tarafları memnun edecek bir uzlaşmaya gidilmesi halinde endeks tahmin edilemeyecek noktalara gidebilir. Ancak Kuzey Kıbrıs Türk Cumhuriyeti Cumhurbaşkanı Rauf Denktaş, Birleşmiş Milletler’in BM önerdiği Kıbrıs planına olumsuz yaklaştı. AKP lideri Tayyip Erdoğan’ın kuracağı hükümetin daha uzlaşmacı bir tavır sergilemesi çözüm umutlarını artırıyor. 
     Yeni hükümetin AB ile ilgili çalışmalarını devam ettirmesi faizlerin kademeli olarak düşüşünü sürdürmesi borsanın tekrar ivme kazanmasına yardımcı olacak. Kıbrıs’ta ise her iki tarafıda memnun edecek bir çözüme gidilme beklentisi güçleniyor. Bu konuda bir çözüme varılırsa AB’den adaylık için müzakere tarihi alma ihtimali artacak. 
     
     Yastık altı çözülüyor 
     Özellikle yastık altındaki paranın güven ortamının oluşması nedeniyle borsaya kayması ve faize soğuk baktığı bilinen bir siyasi kadronun göreve gelmesi, bütün satışların karşılanmasına neden oluyor. 14,000’li seviyelerden gelen satışlarla 11.990 seviyesine gevşeyen borsa faizdeki gerileme ve dövizdeki düşüşle birlikte tekrar 13.000’in üstünde kapatmayı başardı. Kısa vadede yaşanacak k r realizasyonlarına rağmen endeksin orta vadeli yönü yukarı. Çıkışın ilk etapta 1 sent yıl sonuna kadarda 1.21 sente kadar sürmesi bekleniyor. Irak’ın şubat’a kalmış görünmesi borsa için ikinci plana düşmüş durumda. Bu eğilimle 15.000-16.000 seviyesini çok rahat görebiliriz. Irak sorunu nedeniyle yoğun olmamakla birlikte yabancılarında bir miktar alıma geçmesi altında alım yapmaları beklenebilir. 
     
     Küçükler gol attı 
     Borsada her zaman trene geç binip erken inen ve oyuncuların gazabına uğrayan küçük yatırımcılar bu defa turnayı gözünden vurdu. 12,000’li seviyelerden satan oyuncuların hisselerini toplayan küçükler yabancı satışlarını da karşılayarak endeksi taşıdı. Borsadaki çıkışı gören oyuncular ve yabancılar yeniden trene atlama telaşı içerisinde. Tek parti iktidarının sarhoşluğunu yaşayan piyasalar, Irak riskini Saddam Hüseyin’in kapılarını BM denetçilerine açması ile şimdilik erteledi. Fiyatların ucuz olduğunu gören ve üç yıldır düşüş trendinde olan İMKB 100 Endeksi’nin artık yukarı doğru tırmanmaya başladığını gören yatırımcılar borsaya geldi. 
     
Kıbrıs’ta uzlaşılırsa hedef 2 sent      İbrahim Haselçin Bumerang Menkul Yön. Kurulu Üyesi 
     AKP’nin ekonomi yaklaşımının iyimserliğiyle borsa çok kısa bir süre içinde 1 senti görecek. Bundan sonraki gündem maddeleri Kıbrıs ve aralık ayındaki Kopenhag zirvesi. Eğer Kıbrıs konusunda taraflar arasında uzlaşı yaratılır ve AB’den tam üyelik için müzakere tarihi alınırsa endeks 2 sente gelebilir. Irak’a müdahalenin en azından önemli bir süre ertelenmiş olması borsada rahatlık sağladı. Yeni hükümetle birlikte ciddi bir para girişinin olması gerekiyor. Piyasa, Abdullah Gül’ün hükümeti kurmakla görevlendirilmesine de bu hafta çok olumlu tepki verecek. 
     
Bayramdan önce 16.500 görülecek      Afif Şakir Gedik Yatırım Genel Müd. Yard. 
     Piyasa, açıklanan eylem planının uygulanıp uygulanamayacağına bakacak. Hükümetin icraata hızlı başlamasını bekliyoruz. 
     Borsa bayramdan önce 16.500 seviyesini çok rahat görecek koşullara girdi. Borsa teknik açıdan formasyonunu tamamladı. Endeks yukarı doğru gidiyor. Eğer borsa gün içinde gördüğü en yüksek noktaya yakın kapanırsa bir sonraki seansta yükseliş devam eder. Yatırımcının buna ve yüksek işlem hacmine dikkat etmesi gerekiyor. Zaten yabancılarda alıma başladı. Günlük takip edemeyen yatırımcı yatırım fonlarına yönelmesini öneriyoruz. 
     



 EKONOMİ 














</TEXT>
</DOC>
