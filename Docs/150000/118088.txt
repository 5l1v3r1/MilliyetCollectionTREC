<DOC>
<DOCNO> 118088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yazar/sazak.html </URL>
<DATE> 2002/11/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çin’e genç politbüro 
</HEADLINE>
<TEXT>

     CHP politbürosu açısından seçim sonuçları kadar can sıkıcı bir haber Çin’den geldi. Dünyanın Ecevit’ten sonraki en yaşlı lideri Çin Devlet Başkanı Jiang Zemin, görevini 59 yaşındaki yardımcısı Hu Jintao’ya bırakacağını açıkladı. Pekin’de toplanan Çin Komünist Partisi 16. kongresi sonunda Merkez Komite üyelerinin - Politbüro - genç isimlerle yenilenmesi bekleniyor. 
     Malum, CHP yönetimi, 3 Kasım’da ön seçim’ yapmayarak, 70 üyeli Parti Meclisi’nden 40’a yakınını aday tayin etti ve 1999 seçimlerinde barajın altında kalan kadroyu yeniden parlamentoya taşıdı. Partinin genç lideri’yle birlikte 5 yıl sonraki seçimde yaş ortalaması 70’i bulacak CHP politbürosu değişimde Çin’in bile gerisine düşecek. 
     Bizdeki sol liderler nedense yenilenmede komünist partiler’den daha tutucu. Eski Doğu Bloku ülkeleri demokrasiye çoktan alıştı. 
     Rusya’da Yeltsin yerini bir gecede Vladimir Putin’e bıraktı. 
     Batı’daki durum da farklı değil ABD’de Clinton emekli oldu. 
     Fransa’da son başkanlık seçiminde kaybeden sosyalist Jospin istifa etti. 
     Ecevit, hastalığına rağmen direnmeyip yerini Cem’e bıraksaydı, DSP’nin oyları böylesine erir miydi 
     Ya 15 aylık AKP karşısında başbakanlığı tartışmalı’ Tayyip Erdoğan’la yarışa girip, kaybeden Deniz Baykal’ın özeleştiri yapmayışına ne demeli 
     CHP’nin genç seçmenle bağları giderek kopuyor. 
     Çin’deki değişim’e dönersek... 
     1980’lerin ortasından itibaren kapılarını yabancı sermaye’ye açarak dünyanın altıncı büyük ekonomisi haline gelen, kişi başına ulusal gelirini ikiye katlayan, 21’inci yüzyılda ABD ile yarışmaya aday tek ülke haline gelen Çin’de reformlar’ devam ediyor. 
     Pekin’deki Komünist Parti kongresinde Mao devrimi’ne rahmet okutacak kararlar alındı Sosyalizmden vazgeçmemek koşuluyla, Çin refah toplumu’na geçiş yapacak 
     Çin Devlet Başkanı Jiang Zemin, emekliye ayrılırken parti tüzüğünde üç temsil teorisi’ diye tanımlanan radikal değişikliğe gidiyor 
     Komünist Partisi’nin kapıları işçi ve köylülerden sonra özel girişimcilere de açılıyor. 
     Önce Komünistler Moskova’ya’ sloganı öldü 
     Kapitalistler Rusya’ya hücum etti. 
     Şimdi de Çin Komünist Partisi ÇKP kapitalistlere açılıyor. 
     Türkiye, 20 yıldır uyguladığı IMF politikaları sonucu 2100 dolara düşen kişi başına ulusal gelirle sosyal patlama’nın eşiğine gelirken komünist Çin, 10 yılda ekonomik patlama’ yapıyor. Ülkenin 2020 yılındaki ulusal gelir toplamının bugünkünün dört katı olması bekleniyor. 
     Çin, orta halli refah toplumu’ inşa etmeye çalışırken orta sınıfı çöken Türkiye, siyasal İslamcı parti’ iktidarında demokrasiyi yaşatmaya çalışacak. Tayyip Erdoğan’ın yasağını kaldırmak da CHP’nin üzerine bindi. Bizim politbüronun işi Çinli meslektaşlarından zor 
     
     







Davul tozları 


Ramazan öyküsü 


Baykal’ın Erdoğan formülü 


11 Eylül dünyasında Atatürk ve Türk modeli... 


3 ve 10 Kasım 


Yaşasa dinde reform yapacaktı’ 


Neşeli olmak için neden çok 


Mustafa Kemal’i doğru anlamak için... 


Atatürk’ü anmak Atatürk’ü bilmek... 


Çin’e genç politbüro 


Bir gecede şöhret olmak 10 yılını almış 


Ey siyaset Meşruiyet tezgahından geçtin mi 


Bu dönemde Cumhurbaşkanı da seçilecek 


Mayın tarlasında zafer şenliği 


Bir müteşebbis bir şehrin kaderini değiştirebiliyor 


Dünya halleri ya da Kara Kutu’ 


</TEXT>
</DOC>
