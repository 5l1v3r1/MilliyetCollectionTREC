<DOC>
<DOCNO> 100045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/spor/yozer.html </URL>
<DATE> 2002/08/05/ </DATE>
<TIME>  </TIME>
<AUTHOR> HALİL ÖZER  </AUTHOR>
<HEADLINE>
Yıkılan köprüler 
</HEADLINE>
<TEXT>

     Hakan Şükür’ün Galatasaray’daki tarihi, her halde hiçbir futbolcu için bu kadar inişli - çıkışlı olmamıştır. 
     Sarı - Kırmızılı yönetim ile Inter öncesi sürekli tartışma ortamı yaratan, zaman zaman bunda haklı olan Hakan Şükür, o günlerde attığı köprüleri şimdi kuramıyor. 
     Oysa Hakan Şükür, Galatasaray’ın aradığı ideal santrfor. Ama İtalya’daki performansını düşünmek bile istemiyorum. Biz, hep eski Hakan’ı göz önüne getiriyoruz. O’nun yetenekleri, Dünya futbolunda santrfor ekolünü değiştirdi. Bugün ise o Hakan’ın, bu Hakan olduğunu söyleyebilir miyiz 
     Hakan Şükür gelirse Dünya Kupası’nda yaşanan olayların tekrarlanması da Galatasaray camiasını frenliyor. O yüzden özellikle yönetimin büyük bir bölümü Hakan Şükür’ü başa dert olarak görüyor. Daha doğrusu korkuyor. 
     Diyorlar ki, "Şükür gelmek istiyor." Hakan’ın bu isteği Fatih Terim’den kaynaklanıyor. Çünkü o da eski kavgalıydı, ama geldi. Kendisinin de gelebileceğini düşündü. Ama olmadı... 
     Bunun nedenini hiç kimse bilmiyor. Terim, Hakan’a kızgın. Hem de çok kızgın. O yüzden Hakan’ın Galatasaray’a gelmesi için sadece yönetim engeli değil, Terim engeli de aşılmalı. Bu da şimdilik oldukça zor gözüküyor. 
     Hakan Şükür’ün kariyerini kimse inkar edemez. Ama acı olan O’nun gibi bir futbolcunun, bugün elinde bonservisiyle kendine takım araması. 
     Acaba bunun suçlusu kimdir 
     İtalya’daki kulüpler mi, Türkiye’deki yöneticiler mi, Dünya Kupası perfomansı mı, medya mı ya da kendisi mi .. 
     



 SPOR 




















</TEXT>
</DOC>
