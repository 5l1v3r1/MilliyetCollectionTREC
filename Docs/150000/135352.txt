<DOC>
<DOCNO> 135352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/eko08.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Özkan’dan açıklama 
</HEADLINE>
<TEXT>

     Devlet eski Bakanı Hüsamettin Özkan, gazetemizin 4 Şubat tarihli sayısında yazarımız Meral Tamer’in köşesinde yer alan yazı dolayısı ile şu açıklamayı gönderdi 
     4 Şubat 2003 tarihli Milliyet Gazetesi’nde yayınlanan ve şahsımı konu alan yazınızdaki siyasal değerlendirmelerinizi spekülatif nitelikte ve şahsi yorumlarınız olarak kabul ediyorum. Ancak yazınızda şahsımla ilgili olarak kullandığınız "akçalı işlerde de sorun çözme becerisi" şeklindeki ifadenin okuyucularınız nezdinde "kamu görevinde maddi menfaat sağlama ya da sağlatma, böylece görevi suistimal etme" biçiminde anlaşılacağı açıkça bellidir. 
     Kişiliğime, namus ve şerefime yönelik ağır haksız ve temelsiz bir tecavüz niteliğindeki bu iddia ve veya imayı şiddetle reddederim. Kişisel ve siyasal yaşamım boyunca onuru ve dürüstlüğü bir hayat felsefesi olarak kabul etmiş ve bu anlayışa zerre kadar gölge düşürmemiş bir insanım. 
     Haksız ve temelsiz iddia ve imalarla onuruma ve şahsiyetime yapılan bu saldırıya ilişkin olarak her türlü hukuki hakkım mahfuz kalmak kaydıyla işbu açıklamanın okuyucularınıza duyurulmasını rica ederim. 
     



 EKONOMİ 





















</TEXT>
</DOC>
