<DOC>
<DOCNO> 107321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy05.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar sineye çekti 
</HEADLINE>
<TEXT>

Partiler az sayıdaki kadın adayları listelerin sonlarına yerleştirdi. Buna kızanlar oldu. Ancak, kadınlar bu durumdan çok da rahatsız değil 
     ÜMRAN AVCI, PINAR AKTAŞ 

     Partiler milletvekili aday listelerini hazırlayıp YSK’ye teslim etti. Ardından gözler genellikle listelerde arka sıralara konulan kadın adaylara çevrildi. 
     Adayların büyük çoğunluğu kaçıncı sırada olursa olsun listeye alınmayı "onur" kabul etse de küskünler de yok değil. Kadın adayların görüşleri şöyle 
     
     Genelde itiraz yok 
     Güldal Okuducu CHP 1. Bölge 4. sıra - eğitimci Liste sıralamasında hiçbir sıkıntı yok. Partimi 4. sırada taşımak büyük bir onurdur. Zaten silip süpüreceğiz. 
     Alev Baymur Özcan CHP 1. bölge 21. sıra - balerin Sıramı çok tatmink r buluyorum. Benim için birinci hedef listede yer almaktı. Kemal Derviş’in listesinde 21. sırada olmaktan çok memnunum. Bir daire olursanız sondakiyle birinci el ele tutuşur. Kemal Derviş’in şu anki çalışması arkasını sürüklemektir. Benim çalışmam da önümdekini ittirmek olacak. 
     Funda Acar CHP İstanbul 1. Bölge 14. sıra - işkadını Sıramdan çok memnunum. İlk defa müracaat edip yılların siyasetçileriyle çalışmak ayrı bir onur. 
     Zuhal Özen CHP İstanbul 1. Bölge 16. sıra - doktor, İstanbul İl Kadın Kolları Başkanı Sıramdan çok fazla memnun değilim. Çok başları beklemiyordum ama 10. sıra olur diye tahmin ediyordum. 
     Sıdıka Aydoğan İstanbul 3. Bölge 9. sıra - Avukat Memnunum. Listede olmak beni onurlandırdı. Meclise gireceğime de inanıyorum. 
     Ayda Özlü Çevik İstanbul 3. bölge 13. sıra - Elektronik mühendisi Sıramdan tabii ki memnun değilim. İstanbul, Ankara ve İzmir, kadınlar ve gençler açısından partinin yeni söylemlerinin en önemli göstergesi olan illerdir. CHP’den yeni umutlar bekliyorduk. Listedeki ilk 10’dan 6’sının daha yeni isimler olmasını bekliyorduk. 
     Zeynep Damla Gürel İstanbul 3. Bölge 6. sıra - işkadını Çok memnunum. Yapılabileceğin en iyisi yapılmış diye düşünüyorum. Katılımcı olunması konusunda örnek olmak istiyorum. 
     Mihrimah Belma Satır AKP İstanbul 1. Bölge 15. sıra - Avukat "Bu konuyla ilgili bir rahatsızlığım yok. Maalesef Türkiye’de böyle bir gelenek var. İnşallah bu dönem Meclis’e giren kadın sayısı fazla olur. Bu AKP veya ANAP ya da MHP olmuş, fark etmez." 
     



 SİYASET 





















</TEXT>
</DOC>
