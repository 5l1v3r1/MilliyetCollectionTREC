<DOC>
<DOCNO> 117789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko15.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyasının önemli isimleri "Mali Milat"ı değerlendirdi... 
</HEADLINE>
<TEXT>

     İş dünyası, aksi bir düzenleme yapılmazsa 1 Ocak 2003 tarihinde yürürlüğe girecek ''Mali Milat'' uygulamasının tamamen kaldırılması yerine, ''yeniden düzenlenmesi, vergi yasalarında yapılacak köklü değişikliklerle'' birlikte yürürlüğe girmesi gerektiğini düşünüyor. 
     Türkiye Odalar ve Borsalar Birliği TOBB Başkanı Rifat Hisarcıklıoğlu, mali miladın, enflasyon muhasebesi uygulamasıyla beraber ve vergi yasalarında yapılacak değişikliklerle eş zamanlı olarak yürürlüğe girmesini isterken, Ankara Sanayi Odası ASO Başkanı Zafer Çağlayan ''Mali miladı rafa kaldırmak değil, belli bir süre erteleyerek, vergi sisteminde topyekün bir değişiklik ile birlikte yürürlüğe koymak lazım'' dedi. 
     Ankara Ticaret Odası ATO Başkanı Sinan Aygün de, mali milatla ilgili doğru bir yasanın önlerine konulması halinde, buna ''evet'' diyeceklerini kaydetti. 
     AK Parti Genel Başkanı Recep Tayyip Erdoğan ile partinin ekonomi kurmaylarının ''mali miladın'' kaldırılacağına ilişkin açıklamalarını değerlendiren Odalar Birliği Başkanı Rifat Hisarcıklıoğlu, ASO Başkanı Zafer Çağlayan ile ATO Başkanı Sinan Aygün'ün görüşleri şöyle 
     
     TOBB BAŞKANI HİSARCIKLIOĞLU 
     TOBB Başkanı Rifat Hisarcıklıoğlu Mali miladın 1 Ocak 2003'de yürürlüğe girmesi söz konusu. Bizce mali milat uygulamasının hiç olmazsa bir süre ertelenerek, yenidin yapılandırılması lazım. Burada esas önemli olan, enflasyon muhasebesi sisteminin yürürlüğe girmesi. Mali milat uygulamasında bizim isteklerimizden birisi gelir tanımlamasının yeniden yapılması ve geçmişle ilgili hesap sorulmamaması. Çünkü bu konuda bir ak sayfa açıldıktan sonra hiçbirşeyin sorulmaması lazım. Biz mali miladın, enflasyon muhasebesi uygulaması ile beraber ve vergi yasalarında yapılacak değişikliklerle eş zamanlı olarak yürürlüğe girmesinden yanayız. 
     Yeni iktidardan beklentilerimiz arasında enerji fiyatlarının düşürülmesi, istihdam üzerindeki yüklerin hafifletilmesi, KOBİ'ler ile sanayinin finansman sorunlarının çözülmesi, stok, sicil, ve demirbaş afının getirilmesi gibi taleplerimiz var. Yeni hükümet olacakların meclis çoğunlukları var. Koalisyon dönemlerinde herkes ortağını bahane olarak gösteriyordu. Şimdi Ak Partinin böyle bir bahanesi de olmayacak. Ayrıca Üst kurullardan bazılarının kaldırılacağına ilişkin haberleri basından izliyorum. Biz, iş aleminin oluşturulan bu üst kurullarda muhakkak temsil edilmesini istiyoruz. Tasfiye edilecek üst kurullarla ilgili de iş alemi ile konuşulması gerekli'' 
     
     ASO BAŞKANI ÇAĞLAYAN 
     ASO Başkanı Zafer Çağlayan Mali miladın kaldırılması, enflasyon muhasebesinin getirilecek olmasını, ben sadece makyaj olarak görüyorum. Bu düzenlemelerin tek başına yapılması bir makyajdır. Bence vergi sistemini top yekün ortadan kaldırmak lazım. Vergi sistemini insanların anlayabileceği, kabul edilir vergi oranlarını kapsayan, gelir ve gider tanımlamalarının çok iyi yapıldığı bir içeriğe kavuşturmak lazım. 
     Mali milattaki sıkıntı nereden buldun. Yani geçmişe dönük araştırma yapılıp yapılmayacağı konusu. Yapılması gereken, mali miladı belli bir süre erteleyerek rafa kaldırmak değil, vergi sisteminde topyekün bir değişiktlikle birlikte yürürlüğe koymak lazım.'' 
     
     ATO BAŞKANI AYGÜN 
     ATO Başkanı Sinan Aygün ''Eski haliyle mila miladın verdiği hasar korkudur, tehdittir. Gerçek milat, yanlış kurgulanan bu mali miladın ortadan kaldırılmasıdır. Doğru bir yasa önümüze konulursa elbette evet deriz. Bu yasanın tutulacak yeri yok. Mükellefin gemişle bağlantını kesmiyor. Geriye dönük inceleme yapamayacağı garantisi yasada yer almıyor. Bu yasa ölü doğmuştur. Ölü yasanın özünde spekülasyon yapmanında bir anlamı yok. Eğer bu koşullar sağlanır ve konu bir paket olarak getirilirse oturur, tartışırız. Enflasyon muhasebesine geçilmesi konusu, kurulacak hükümetten en büyük beklentilerimizden birisidir. 
     Bunlara ek olarak, girdi maliyetlerinde bir ucuzlama sağlanır, vergilerde indirime gidilirse, Türkiye bir yıl içerisinde ayağı kalkar, üç yılda yürür, 5 yılda koşar. Hükümetin alması gereken yolun haritası açıktır, nettir. Güven versinler, canımızı alsınlar.'' 
     





</TEXT>
</DOC>
