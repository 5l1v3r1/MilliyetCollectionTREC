<DOC>
<DOCNO> 136890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yazar/akyol.html </URL>
<DATE> 2003/02/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
PKK’nın yeni taktikleri 
</HEADLINE>
<TEXT>

     - Hava muhalefetinden deniz seferi yapılamadı avukatlarının da imzaladığı zabıt var. Böyle durumlarda helikopterle gitmelerine ben izin verdim. Ama cezaevlerinin dış güvenliğinden jandarma sorumlu. Bir güvenlik sorununun olmaması lazım. 
     Bugünlerde PKK, yeni adıyla KADEK "Öcalan’a uygulanan tecrit kalksın" diye kampanya yürütüyor. Bunun bir amacı, Türkiye’ye gelecek olan AB İşkenceyi Önleme Komitesi’ni etkilemek. 
     Bakan verdiği bir izni daha açıklıyor 
     - İşkenceyi Önleme Komitesi pazar günü Türkiye’ye geliyor. Öcalan’la görüşmelerine izin verdim. 
     Böylece, terör mahkumu Öcalan’a yasaların uygulandığını, KADEK’in yürüttüğü propagandanın temelsiz olduğunu Komite’nin de görmesi isteniyor. 
     Gerçekten Öcalan, mesela Basklı terör mahkumlarından çok daha iyi şartlarda hapis yatıyor. 
     
     TERÖRİST Öcalan’ın görüşmelerde imalı direktifler vermesinin devleti titizlendirdiği anlaşılıyor. 
     Cemil Çiçek diyor ki 
     - Öcalan’ın görüşmelerde siyasi, hatta terörü kışkırtıcı mesajlar vermesini asla hoşgöremeyiz. Orası otel değil. Hapis, hukuken hürriyeti bağlayıcı ceza’dır. Öcalan’ın rahat etmesi, kurallara uymasına bağlıdır 
     Bu açık bir uyarı 
     KADEK’in "Öcalan’a tecrit uygulanmasın" diye yürüttüğü kampanyanın amacı anlaşılıyor "Görüşme"yi örgütsel faaliyet’e dönüştürmek 
     Çiçek diyor ki 
     - Bu kampanya ile sempatizanlarını hareketlendirmek, dağdakileri psikolojik olarak elde tutmak ve AİHM’yi etkilemek istiyorlar. 
     AİHM’de Öcalan’ın avukatlarının açtığı dava için Adalet Bakanı diyor ki 
     - Bugünlerde karar verilecek. Esasa ilişkin, yani Öcalan’ı aklama sayılacak bir karar kesinlikle çıkmaz. Ama bu kadar kapsamlı bir davada istenince usul eksikleri bulunabilir, savunmanın şu isteği tam karşılanmamış gibi... Öyle bir karar çıkarsa usuli eksik giderilir. 
     
     TERÖR örgütündeki hareketlenmenin bir sebebi de Irak meselesi 
     İşte Adalet Bakanı Çiçek’in çizdiği stratejik’ tablo 
     - Barzani ve Talabani ABD’nin müdahalesini istiyor, PKK ise karşı çıkıyor. Iraklı Kürtler Bağdat’ın gücünün azalacağını, Amerika’nın kendilerini koruyacağını düşünüyorlar. Hatta Barzani ABD ile Türkiye’yi karşı karşıya getirmek istiyor. 
     Peki PKK ya da KADEK’in tutumu 
     - Terörle mücadelemizde ABD daima bizi destekledi. Öcalan’ın yakalanmasına yardımcı oldu. Terör örgütü, bölgede ABD etkisinin artmasını ve hele de savaş sebebiyle askerimizin Kuzey Irak’a girmesini istemiyor. Bu yönde kampanyalar düzenliyor. 
     Çiçek devletin Kuzey Irak’ta hiçbir istihbarat sıkıntısının olmadığını, teröristlerin nerelerde konuşlandığını "en ince ayrıntılarına kadar" bildiğini söyledi. 
     Irak sorununun Türkiye için hayati derecede önemli bir boyutu da bu... Türkiye onun için "ben karışmam" diyemez 
     HADEP veya DEHAP da bir karar vermeli artık Demokratik bir "Türkiye partisi" mi, yoksa etnik, hatta KADEK’in "vekil parti"si mi 
     
     







PKK’nın yeni taktikleri 


Dönülmez bir gümbürtünün ufkundayız... 


Healey yazdı... 


Müebbet mazlumlar 


Tur-izm, turizme karşı 


Mütevelli sistemi başarılı olur mu 


85 yıl önce 85 yıl sonra... 


Bush’un 18 Şubat ısrarı 


Hayat ve ölüm parmak ucunuzda 


Dava yolu görünüyor 


Salih Bey’in kızı Françoise’ öldü 


</TEXT>
</DOC>
