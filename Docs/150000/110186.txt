<DOC>
<DOCNO> 110186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sontur07.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
''Keje''nin çekiminde olay... 
</HEADLINE>
<TEXT>

     Beyoğlu'nda özel bir TV kanalı için çekilen ''Keje'' adlı dizideki yaralama sahnesi sırasında, tiner bağımlısı bir genç, 2 kameramanı bıçakla yaraladı. 
     Cihangir Parkı'nda ''Keje'' isimli dizinin çekimini yapan kameramanlar Kemal Aslan ile Koray Ocak, bıçakla yaralama sahnesi çekimine başladı. 
     Bu sırada parkta bulunan ve tiner kullandığı belirlenen A.Ç 15 , bıçakla kameramanlara saldırdı. 
     Ocak ile Aslan'ı kalçalarından hafif şekilde yaraladıktan sonra kaçmaya çalışan A.Ç., olay yeri çevresinde araştırma yapan polislerce yakalandı. 
     Taksim Eğitim ve Araştırma Hastanesi'nde kaldırılan Ocak ve Aslan, burada yapılan tedavilerinin ardından taburcu oldu. 
     Önce Beyoğlu İlçe Emniyet Müdürlüğü Araştırma Büro Amirliği'ne götürülen A.Ç, yaşının küçük olması nedeniyle Çocuk Bürosu'na teslim edildi. 
     A.Ç'nin ilk beyanlarında, yaralama sahnesini gerçek sanarak, ''yaralı halde yerde yatan kişiye yardım etmek için kameramanları bıçakladığını'' söylediği öğrenildi. 
     





</TEXT>
</DOC>
