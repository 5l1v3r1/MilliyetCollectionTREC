<DOC>
<DOCNO> 123229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/guncel/agun.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da k bus dün sona erdi 
</HEADLINE>
<TEXT>

İstanbul’da kız çocuğu olan ailelerin korkulu rüyası haline gelen Ümraniye sapığı, dün suçüstü yakalandı. İki kız çocuk babası sapık Kendimi durduramıyorum’ dedi 
     HALUK ATALAY, ERDAL KILINÇ, DİNÇER ŞEREF İstanbul 

     İstanbul’da 16 aydır ailelerin korkulu rüyası haline gelen Ümraniye sapığı, dün son kurbanını kandırmaya çalışırken yakalandı. Üsküdar Ünalan Mahallesi’ndeki köprünün üzerinde dün 10.30 sıralarında 10 yaşlarındaki bir kız çocuğunu sürükleyerek götürmeye çalışan kişiyi farkeden mahalleli üç genç, duruma müdahale etti. Ağlayan kızı bırakarak kaçan zanlı, koşarak kaçıp izini kaybettirdi. Vatandaşların ihbarıyla bölgeye ekipler kaydırıldı. 
     
     YUNUSLARA TAKILDI 
     Bu sırada aynı mahallenin başka yerinde yine ortaya çıkan ve elinde siyah poşet bulunan zanlı, yine bir küçük kız çocuğunu kandırmaya çalışırken bir polisin dikkatini çekti. Polis, uzaktan tanık olduğu olayı devriye gezen ekibe bildirdi. Bölgeye takviye gönderildi. "Yunuslar" olarak bilinen motorize timler ve Asayiş Şube Müdürlüğü ekipleri çevrede operasyon başlattı. Zanlının, resmi ekipleri görerek kaçacağı düşüncesiyle Ünalan Mahallesi’nin giriş ve çıkışları, sivil polislerce kontrol altına alındı. 
     
     ÇOCUKLA YÜZLEŞTİRİLDİ 
     Şüphelinin otostop yaptığı ve gri renkli bir araca binip Ankara yönüne gittiği ihbarını değerlendiren polis, başta D - 100 E - 5 karayolu olmak üzere bazı yollarda araçlarda inceleme yaptı. Daha sonra şüpheli kişinin Ünalan Mahallesi Oto Sanayi yönüne gittiğinin bildirildi. 
     Arama çalışmalarında, 25 - 30 yaşlarında, 1.70 boyunda buğday tenli, kirli sakallı, siyah bereli, siyah mont ve siyah kumaş pantalon giydiği belirtilen şüpheli, yaklaşık bir saat sonra Mustafa Kemal Mahallesi girişinde yakalandı. Şehit Hayrettin Yıldırım Polis Karakolu’na götürülen zanlı, burada küçük kızla yüzleştirildi. 
     
     PUSU KURDUK’ 
     Kızın ağlayarak teşhis ettiği zanlı, Asayiş Şube Müdürlüğü’ne götürüldü. Kardeşiyle baz istasyonu kurma işinde çalıştığı öğrenilen Özçelik, teşhis edildikten sonra Şişli Etfal Hastanesi’nde sağlık kontrolünden geçirildi. Şubeye gelerek gelişmeler hakkında bilgi alan Emniyet Müdürü Hasan Özdemir, 2001’den bu yana 15 ayrı tecavüz ve tecavüz girişimi olayını gerçekleştiren Özçelik’in yakalanmasıyla ilgili olarak şunları söyledi "Sanık, Babana borcum var’, Seni babana götüreceğim’ gibi bahanelerle ikna yolunu kullanıyordu. 15 ekiple bölgede pusu atarak sanığı suçüstü yakaladık." 
     
     POLİSLERE PARA ÖDÜLÜ 
     Bu arada aylardır İstanbullu ailelerin korkulu rüyası olan Ümraniye sapığının yakalanmasında görev alan 60 polis memuruna yarın düzenlenecek törenle takdirname ve para ödülü verilecek. Emniyet Müdürü Hasan Özdemir, daha önce sapığı yakalayacak polislere 5 - 8 maaş ödül verileceğini bildirmişti. 
     
Aynı yöntemi kullandı      34 yaşındaki Ümraniye sapığı Yaman Özçelik, önceki olaylarda olduğu gibi son kurbanının üstte yanına elinde siyah bir poşetle yanaştı ve "Bu poşeti babana götürmem lazım" diyerek onu kandırmaya çalıştı. Ancak planı yürümedi ve dikkat çekti. Bunun üzerine kaçmaya başladı ve yandaki su kanalına saklandı. 
     
     Özçelik 11 yıllık evli çıktı... 
     11 yıllık evli, 3 ve 5 yaşlarında 2 kız çocuk babası olan Yaman Özçelik, sorgusunda 1.5 yıl kadar önce intihar girişiminde bulunduğunu söyledi. Polis, yaptığı işten pişmanlık duyduğunu ancak kendisine bir türlü engel olamadığını tekrarlayan Özçelik’in psikolojik rahatsızlığını olduğunu düşünüyor. Donuk görüntüsü ve mantıklı konuşmalarıyla dikkat çeken Özçelik’in sperm ve kan örnekleri tahlil edilecek. 
     
     Hakkında kötü konuşan yok 
     Ziyapaşa Caddesi 70 numarada bulunan ve dört katlı apartmanın giriş katında oturan Özçelik’in, eşi olayı öğrendikten sonra çocuklarıyla birlikte ortadan kayboldu. Komşuları, iddialara inanmadıklarını söylediler. Özçelik’in, Esatpaşa’da doğup büyüdüğünü belirten mahalle sakinleri, "Ailesine düşkün biriydi. Saldırgan değildi. Çevresiyle barışıktı, fırsat buldukça halı sahada top oynardı" dediler. 
     
     Yaptıysa onu öldürürüm ..’ 
     Özçelik’in kayınpederi Cafer Tavukçuoğlu, damadının kullandığı minübüsün kardeşi Barış’a ait olduğunu belirterek, "Baz istasyonu kuruyordu. Ayın 15 gününü görevi gereği şehir dışında geçiriyordu. Eğer suçu kesinleşirse, onu devletin vereceği cezaya gerek kalmadan ben öldürürüm. 60 yıl geçse de öldürürüm" diye konuştu. 
     
     Özçelik’in kayınpederi Cafer Tavukçuoğlu, damadının kullandığı minübüsün kardeşi Barış’a ait olduğunu belirterek, "Baz istasyonu kuruyordu. Ayın 15 gününü görevi gereği şehir dışında geçiriyordu. Eğer suçu kesinleşirse, onu devletin vereceği cezaya gerek kalmadan ben öldürürüm. 60 yıl geçse de öldürürüm" diye konuştu. 
     Sapığın Ağustos 2001’den bu yana yaşları 10 - 13 arasında değişen sekiz kız çocuğuna tecavüz ettiği DNA raporuyla belgelendi. Yedi çocuğa da tecavüze yeltenen sapık, son olarak Kasım ayı başında Altunizade’de ortaya çıkmış, bir kız çocuğuna tevacüze yeltenmişti. Bugüne kadar yaklaşık 500 kişiyi gözaltına alan istanbul polisi, sadece Ümraniye’de 100 şüpheliye sperm ve kan testi yaptırdı. Testler için harcanan para 5 milyar lirayı buldu. Sapığın yakalanması için polis 200 kişi ve jandarma özel ekipler kurmuştu. 
     



 GÜNCEL 





















</TEXT>
</DOC>
