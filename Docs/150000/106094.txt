<DOC>
<DOCNO> 106094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/soneko16.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yılın en yüksek düzeyine çıktı... 
</HEADLINE>
<TEXT>

     ABD ve İngiltere'ye ait savaş uçaklarının dün Irak'a düzenlediği bombardıman uluslararası piyasada petrol fiyatlarının yılın en yüksek düzeyine çıkmasına yol açtı. 
     Londra piyasasında, tüm petrol çeşitleri için gösterge oluşturan Brent türü petrolün varil fiyatı düne göre 59 sent yükselerek 28.25 puana çıktı. Bu fiyat Brent petrolünün geçen Eylül'den bu yana eriştiği en yüksek düzey oluyor. 
     Aynı piyasada ABD hafif petrolünün varil fiyatı da düne göre 60 sent artarak 29.58 puana yükseldi. 
     Gözlemciler, piyasanın bombardımanın Irak'a karşı kapsamlı bir saldırının işareti olabileceğinden kaygı duyduğunu belirtiyorlar. 
     
     BUSH'UN KONUŞMASI BEKLENİYOR 
     Petrol piyasasında ABD Başkanı George Bush'un gelecek hafta Birleşmiş Milletler'de yapacağı konuşma heyecanla bekleniyor. 
     Piyasada dolaşan söylentilere göre, Bush'un Irak'a karşı suçlamalarının gerekçelerini açıklayacağı konuşmasında, Irak lideri Saddam Hüseyin'e bir ültimatom vermesi bekleniyor. 
     Bush'un ültimatomunda silah denetçilerinin Irak'a dönüşüne izin verilmediği takdirde savaşın kaçınılmaz olacağını bildireceği ifade ediliyor. 
     





</TEXT>
</DOC>
