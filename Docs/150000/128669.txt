<DOC>
<DOCNO> 128669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/magazin/amag.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mönüde vaziyeti kurtarma’ vardı 
</HEADLINE>
<TEXT>

Yalan söyledikleri ortaya çıkan Tamer Karadağlı ile Deniz Akkaya çareyi Arzu’yu da aralarına aldıkları bir aile yemeği yemekte buldu 
     MAGAZİN SERVİSİ 

     Milliyet’in ortaya çıkardığı Ankara buluşması’nın kahramanları Tamer Karadağlı ile Deniz Akkaya, dün akşam Park Şamdan’da yemekte buluştu... Önceki gün Milliyet’e yaptığı açıklamalarla, Karadağlı ile Akkaya’nın Ankara buluşması’yla ilgili doğruları söylemediğini tek tek ortaya çıkaran taş fırın erkeği’nin 8 yıllık sevgilisi ve bir aylık eşi Arzu Balkan da bu yemekteydi. 
     
     Önce yalanladılar ama... 
     Balkan’ın Milliyet’te dün yayımlanan röportajında, yakında gerçekleşeceğini söylediği yemek, bir sürpriz yapılarak öne alındı. Yemeğin tek bir amacı vardı Vaziyeti kurtarmak’, yani yazılanları aile fotoğrafı’yla yalanlamak. 
     Ankara buluşmasını sorduğumuzda Deniz Akkaya, Ankara’ya gitmediğini, Karadağlı ile buluşmadığını söyledi. Karadağlı ise "Yıllarca Ankara’da yaşadım. Oran’da öyle bir pastane olduğundan bile haberim yok" dedi. Karadağlı’nın eşi Arzu Balkan’ın söyledikleri ise hem eşini, hem de Deniz Akkaya’yı zor durumda bıraktı. 
     Arzu Balkan, Milliyet’e yaptığı açıklamada, 29 Aralık 2002’de Ankaya’ya yataklı ekspres ile gittiğini, kendisini gardan arayan eşinin aynı trende Deniz Akkaya’nın da olduğunu haber verdiğini söyledi. Balkan, eşinin "Gitmedim" dediği pastaneden de kendisini aradığını itiraf etti. 
     
     Basına duyurulan gizli’ yemek 
     Tamer Karadağlı, eşinin yaptığı açıklamalardan sonra raydan çıkan treni tekrar rayına oturtmak için dün gece çok özel bir yemek düzenledi Yemeğin çok özel’ ve gizli’ olduğu iddia edilse de lokmalar çiğnenmeden önce üç gazete ile Televole durumdan haberdar edildi. Karadağlı, eşi ve 29 Aralık akşamı kendisinin de içinde bulunduğu "Ankara Yataklı Ekspresi"nin sürpriz yolcularından Deniz Akkaya ile Nişantaşı’ndaki buluşmasını, "Gördüğünüz gibi benim çekineceğim bir şey yok. Göğsümü gere gere evlendim. Böyle şeylerin çıkacağını biliyordum. Bunu da insanlara söylüyordum" diyerek açıkladı. 
     
     Aile fotoğrafı’ 
     Arzu Balkan ise haberlere gülüp geçtiğini söyledi. Karadağlı, medya mensuplarının önünde Deniz Akkaya’ya, "Bir akşam da seni eve yemeğe bekliyoruz" dedi. Karadağlı, "düşman çatlatmak" için eşi ve Deniz Akkaya ile birlikte "aile fotoğrafı" çektirmeyi de ihmal etmedi. 
     



 MAGAZİN 













</TEXT>
</DOC>
