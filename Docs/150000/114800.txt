<DOC>
<DOCNO> 114800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yasam/yas01a.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Porof. Zihni Sinir ticarete atıldı 
</HEADLINE>
<TEXT>

Gırgır’ın mucidi Porof. Zihni Sinir’in yaratıcısı İrfan Sayar, proce’lerini üç boyutlu ürünler halinde Taksim’deki mağazasında satışa sunacak 
     ÖNAY YILMAZ İstanbul 

     Akıl almaz icatlar... 
     POROF. Zihni Sinir, çeyrek asırdır Gırgır dergisinde, akıl almaz icatlara imza atıyor. Ve şimdi çizgi kahraman Zihni Sinir’in yaratıcısı İrfan Sayar, yıllardır karikatür olarak canlandırdığı "proce"lerini, Taksim’de yarın hizmete girecek mağazasında satışa sunmaya hazırlanıyor. 
     
     4 - 300 milyon arası 
     SHOWROOM, atölye ve ofisten oluşan üç katlı mağazasında, tasarımlarını gerçek hayata üç boyutlu halleriyle geçirmeye başlayan Sayar, ürünlerini 4 ile 300 milyon lira arasında değişen fiyatlarla satışa çıkaracak. Eşi Ferah Sayar’ın idareci olarak görev yaptığı mağazada, Sayar tasarımların prototiplerini yapıyor, atölyede çalışanlar üç boyutlu ürün haline getiriyor. İrfan Sayar, "Zihni Sinir, mağazada her yaştan insanın içindeki çocuğa sesleniyor" diyor. 
     
     Başka yerde yok 
     SAYAR’IN yaklaşık 5 bin tasarımından 160’ı ürün olarak hazırlandı. Bunların arasında dikey satranç, ters yürüyen takunyalar, fenerli defter, keller için özel tarak, aşırı fonksiyonel mektupluk, güneş enerjili uçak, çok amaçlı terlik, kahvaltı ayakkabı boya kutusu, hareketli tablo, fırça pergeli, takvim, tişört gibi ürünler de yer alıyor. 
     
     
     



 YAŞAM 






















</TEXT>
</DOC>
