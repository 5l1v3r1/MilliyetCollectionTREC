<DOC>
<DOCNO> 144427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/siyaset/siy10.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni program gergin başladı 
</HEADLINE>
<TEXT>

Hükümet programı görüşmelerinde CHP’li Haluk Koç, AKP’li Zeynep Tekin için dolgu malzemesi’ deyince, gerginlik yaşandı 
     ANKARA Milliyet 

     Hükümet programı görüşmelerinde demokrat kimlik ve kadın tartışmaları yaşandı. CHP, kendini "muhafazak r demokrat" diye tanımlayan AKP’yi İslamcı geçmişini reddetmekle suçladı. AKP, dini argümanlar kullanarak eleştiri yönelten CHP’nin test makamı olmadığını savundu. TBMM’de 59. Hükümet Programı görüşmelerine Bakanlar Kurulu tam kadro katıldı. Başbakan Tayyip Erdoğan Erdoğan görüşmeleri sonuna kadar izledi ancak eleştirileri yanıtlamadı. 
     
     Dolgu malzemesi 
     CHP’li Haluk Koç, Erdoğan’a, "Kabadayı gölgesi" ifadesini kullanınca kendisine laf atan AKP’li Zeynep Tekin’e, "Hanımefendi, partinizin vitrininde bir dolgu malzemesi olduğunuzu unutmayın" karşılığını verdi. Bu sırada AKP’liler ayağa fırladı. Başkan Bülent Arınç’ın müdahalesi üzerine Koç, özür diledi. 
     
     Babacan’a eleştiri 
     CHP’li Mustafa Özyürek, AKP ile ilgili olarak şunları söyledi "Buradaki demokrat vurgusu sadece İslamcı geçmişin reddine dair bir vurgudur. AKP oy alırken İslami değerleri geniş ölçüde kullanmış, iktidara geldikten sonra düzene uyum sağlamak için İslami referansları dışlayarak demokrat sıfatını öne çıkarmıştır. Muhafazak rlık düzeni savunmaktır." Programda, eğitimin önündeki engel olarak türbana atıf yapıldığını vurgulayan Özyürek, Devlet Bakanı Ali Babacan için de, "Devlet adamlığını bilmiyorsa yazıklar olsun. Bile bile söylüyorsa istifa etsin" dedi. 
     



 SİYASET 















</TEXT>
</DOC>
