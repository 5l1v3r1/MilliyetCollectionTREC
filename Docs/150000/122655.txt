<DOC>
<DOCNO> 122655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun21.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kopya bebek Ocak'ta doğacak... 
</HEADLINE>
<TEXT>

     Dünyanın ilk kopya insanı üzerinde çalışan doktor olarak bilinen İtalyan Severino Antinori, Ocak ayı içinde dünyaya geleceğini açıkladığı ilk kopya bebeğin yüzde 85 babaya benzeyeceğini iddia etti. 
     ''Gente'' adlı haftalık magazin-aktüel dergisinde yayımlanan demecinde Antinori, ''Erkek doğacak bebek yüzde 85 baba, yüzde 15 de anneye benzeyecek. Yani fotokopi gibi çıkmayacak'' dedi. 
     Doğumun diğer normal doğumlar gibi olacağını kaydeden İtalyan doktor, gebelik sürecini izleyen doktorların bebeğin 3 kilo 700 gram doğacağını kendisine söylediğini ifade etti. 
     Antinori, geçen hafta Roma'daki Yabancı Basın Merkezi'nde, gazetecilere bebeğin 2.5 ile 2.7 kilo arasında olacağını söylemişti. 
     İlk kopya bebeğin ailesi hakkında ilk kez açıklama yapan Antinori, ''Avrupalı olmayan bir çift. Baba, 35 yaşında bir banka memuru, anne ise Sosyoloji bölümünden mezun olmak üzere'' dedi. 
     İtalyan Severino Antinori, Almanya'da haftalık Die Zeit dergisine verdiği demeçte ise doğacak kopya bebeğin, 2 yaşına geldiğinde basının karşısına çıkarılacağını, ancak bunun doğup büyüdüğü yerden uzakta yapılacağını da ileri sürdü. 
     





</TEXT>
</DOC>
