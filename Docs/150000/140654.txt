<DOC>
<DOCNO> 140654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/ekonomi/eko04.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Tezkerenin Hazine’ye maliyeti 130 trilyon 
Hazine dün gerçekleştirdiği çifte ihalede 364 günlük vadede yüzde 62.5 bileşikle, 217 günlük vadede ise 58.5 faizle net olarak toplam 2.01 katrilyon lira borçlandı. Tezkerenin Hazine’ye yüklediği ek yük bu hafta için yaklaşık 130 trilyon lira oldu 
     SONGÜL HATISARU 

     Tezkere şokuna paralel faiz oranlarında yaşanan yükseliş kamunun da maliyetini yükseltti. Hazine en son 25 Şubat tarihinde yıllık vadede yüzde 56 faizle borçlanmıştı. Dünkü ihalede 364 gün vadede ise faiz oranı yüzde 62.5’e yükseldi. 6.5 puanlık faiz yükselişinin sadece yıllık ihalede, Hazine’ye yüklediği ek maliyet ise yaklaşık 107 trilyon lira. 217 günlük ihalede hesaba katıldığında Hazine’nin katlanmak zorunda kaldığı ek maliyet bu hafta için 129 trilyon lirayı buluyor. 
     Faizlerin gevşemeyip bu seviyelerde kalması durumunda mart ayı boyunca 10 katrilyon liralık iç borç ödemesi gerçekleştirecek olan Hazine toplam 600 trilyon lira ek yükle karşı karşıya kalabilecek. 
     
     İkinci tezkere beklentisi 
     Piyasada ikinci bir tezkere beklentisi kuvvetlendi. Ancak ikinci bir tezkerenin AKP Lideri Erdoğan’ın başbakanlığında ve yeni bir kabineyle Meclis’e getirilmesi beklentisi hakim. Piyasada koşulları yeniden belirlenmiş ikinci bir tezkerenin hazırlanması durumunda Meclis’ten bu kez "evet" kararının çıkacağı yorumları yapılıyor. 
     
Bu faizden alan, kazanır      Mevcut faiz seviyesi yatırımcı açısından çok uygun. Bu seviyelerden bono alanlar para kazanacak gibi görünüyor. 364 gün vadede 62.5 faiz oranı enflasyon beklentisi dikkate alındığında oldukça yüksek bir reel faizi işaret ediyor. Piyasanın 2003 yılı için ortalama enflasyon beklentisi 25. Kötümser senaryoda 2003 yılı enflasyonun 30 çıkacağı varsayıldığında bile 62.5 seviyesinden alınan bonolar yüzde 25 reel faiz imkanı sunuyor. 364 günlük bonoyu alıp vade sonuna kadar elinde tutacak yatırımcının 1 milyarlık yatırımı vade sonunda 625 milyon faiz geliri kazanacak. 
     
Yabancı bir banka faizi yükseltti      Dün bono piyasasında özellikle sabah saatlerinde yabancı bir bankanın yoğun satışları görüldü. Faiz bonoda sert satışlarla birlikte sabah saatlerinde 63.5’lara kadar çıktı. Bono piyasasında yoğun satış gelirken, dövizde ise yukarı hareket olmadı. Yeni pozisyon alındığı görüldü. Bu nedenle sabah saatlerinde yapılan sert satışların, ihale faizini yüksek tutmaya yönelik olduğu yorumları yapıldı. Dövize talep olmaması, bonoda sabah saatlerinde yapılan işlemlerin spekülatif olduğunu gösteriyor. 
     
     Erden Emanet Park Raymond James 
En k rlı yatırım bono      Önceki gün Merkez Bankası’nın "spekülatif dalgalanmalara gerekirse müdehale ederiz" açıklaması ve yeni kaynak paketi piyasaları yatıştırdı. 3 Mart k ğıdında yüksek satış yapılması ve ihale kağıdının prim yapması piyasanın olumlu bir bekleyiş içinde olduğunu gösteriyor. Kurumsal yatırımcılar ihaleye talep gösterdi. Bireysel yatırımcı da bu seviyeden bono alırsa bütün enstrümanlardan daha fazla kazanacaktır. 
     
Tezkere pariteyi bile yukarı çekti      Dolar, euro karşısında hızla değer kaybediyor. Geçen hafta cuma günü 1.0796 seviyesinden kapanan euro - dolar paritesi, iki günde 1.0912 seviyesine yükseldi. Uluslararası piyasalarda, son iki günlük yükselişte Meclis’ten geçmeyen tezkereninde etkili olduğu yorumları yapılıyor. Irak’a müdahale konusunda kararlı görünen ABD’nin Kuzey cephesinden savaşa giremezse, maliyeti artacağı için ABD bütçesinin olumsuz etkilenecek olması da değer kaybında etkili oluyor. Son bir aydan bu yana euro dolar paritesi 1.09 - 1.07 arasında yatay bir banda girdi. Ancak parite tekrar yukarıyı zorluyor. Parite 1.09 seviyesinin üzerinde birkaç gün tutunursa 1.1 seviyesinin üzerine tırmanma potansiyeli mevcut. Yurtiçi piyasada da kademeli düşüşünü gün boyunca sürdüren dolar, 30 bin lira gevşeyerek günü 1 milyon 625 liradan kapattı. 
     
İhale ve tepki alımlarıyla yükseldi      Başarılı bulunan Hazine ihalesi ve tepki alımlarıyla borsa dün yüzde 4.81 yükselerek 10.616 puandan kapandı. Tezkerenin, Meclis’ten geçmemesi üzerine hızla 10.000 desteğine çekilen endeks önceki gün yüzde 12.49 değer yitirmişti. Borsadaki yükselişte cuma günü alınan kredili pozisyonların önceki gün kapatılmasının yarattığı satış baskısının azalması da etkili oldu. Piyasalarda ikinci bir tezkere ihtimalinin konuşulmaya başlanması borsadaki yükselişe ivme verdi. 
     
     Paranın güvenli adresi 
AB emeklilik reformu      GÜRMAN TEVFİK 

     İş Porföy Yönetimi AŞ Genel Müdürü 

     AB ülkelerinde emeklilik sistemleri ciddi zorluklar ile karşılaşıyor. Artan zorlukların temel kaynağı Avrupa nüfusunun demografik yapısında meydana gelen değişiklikler. Nüfusun yaşlanmasıyla ve ortalama yaşam süresinin artmasına bağlı olarak, giderek daha fazla insan emekli maaşı almaya hak kazanıyor ve AB ülkelerinin milli gelirlerinin önemli bir kısmı sosyal güvenlik harcamalarına gidiyor. Demografik yapıdaki değişikliklere ek olarak dünya ölçeğinde artan rekabet ve ömür boyu aynı şirkette istihdam yerine artık kişilerin AB üyesi farklı ülkelerdeki farklı şirketlerde istihdam edilmesi emeklilik sistemlerinin karşı karşıya olduğu problemlerin derecesini artırıyor. 
     
     Çıkarlarda denge 
     Kamu sosyal güvenlik kurumları ortaya çıkan bu problemleri çözmekte zorlanıyor. Özel emeklilik fonlarının yaratılmasının teşvik edilmesiyle bu problemler çözülmeye çalışılıyor. Kamu sosyal güvenlik sisteminde işçi ve işveren tarafları önceden belirlenmiş katı bir çerçeve içerisinde hareket ederken özel sosyal güvenlik sisteminde işçi ve işveren tarafının çıkarları arasında denge oluşturulmakta, daha esnek, daha az maliyetli bir çerçevede taraflar ortak oluyorlar. 
     AB emeklilik sisteminde yapılan düzenlemelerin üç temel amacı bulunuyor 

</TEXT>
</DOC>
