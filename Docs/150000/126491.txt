<DOC>
<DOCNO> 126491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/siyaset/siy01.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Hanımköy’e güveniyor 
</HEADLINE>
<TEXT>
Erdoğan Siirt’ten seçilir’ 
     SALİHA ÇOLAK Ankara 

     AKP Genel Başkanı Tayyip Erdoğan’ı önce milletvekili, sonra Başbakan yapmak için çaba harcayan AKP, seçimlerinden bu yana sürdürülen formül arayışlarında bir sonuca ulaşamadı. Erdoğan da, Siirt’ten aday olup olmayacağı konusunda net bir açıklama yapmazken, bu ildeki üç milletvekilliğini kazanmayı hedefleyen partililerse "Erdoğan, Siirt’in yabancısı değil, neden olmasın. Hanımköyü’nden seçilir" dedi. 
     
     Erdoğan açıklamadı 
     Siirt’ten adaylığı konusunda katıldığı televizyon programlarında "sürpriz olabilir" mesajını veren Erdoğan’ın bu ilden seçilmeyi garanti görmediği yorumu yapıldı. 
     AKP İstanbul Milletvekili Mustafa Baş da bu konuda henüz bir görüşme yapılmadığını ifade ederek, "Bence en kestirme yoldan gidilmeli. Önümüzde Siirt seçimi varsa, oradan aday olmalı. Önemli olan Erdoğan’ı milletvekili seçtirmekse neresi olduğu önemli değil" diye konuştu. 
     
     



 SİYASET 














</TEXT>
</DOC>
