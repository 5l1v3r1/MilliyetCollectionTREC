<DOC>
<DOCNO> 140033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yasam/yas01.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum’da pişti Grammy’ye düştü 
</HEADLINE>
<TEXT>

5 Grammy’li Norah Jones’u üç yıl önce Bodrum’da sahneye çıkaran bar sahipleri, boğaz tokluğuna çalışma’ teklifini ise reddetmiş... 
     CAN KAMİLOĞLU - YAŞAR ANTER New York - Bodrum DHA 

     Müzik dünyasının Oscar’ı sayılan Grammy’de tam 5 dalda ödül alan Norah Jones’un, Bodrum Hadigari Bar’da 3 yıl önce geceliği 50 dolara sahne aldığı ortaya çıktı. Jones’un, yatacak yer ve çok az ücret karşılığı programını uzatma talebiyse Hadigari Bar tarafından reddedildi. 
     
     Tanınmıyordu ki...’ 
     Amerika’da yaşayan Türk prodüktör Arif Mardin’in üne kavuşturduğu Jones’un, 28 Haziran - 7 Temmuz 2000 arasında dört gece sahne aldığını söyleyen Hadigari Bar’ın işletmecisi Hakan Aykan, bu ilginç olayı şöyle anlattı 
     "Dünyaca ünlü saksafoncumuz İlhan Erşahin’e orkestrasıyla dört gece için bin 500, Jones’a da 200 dolar ödedim. Sesini ve güler yüzlü tavırlarını cazseverler çok sevmişti. Caz konserlerinin bitiminde Bodrum’da kalmak istediğini, sadece yatacak yer ve çok az ücret karşılığı akşamları Hadigari Bar’da şarkı söyleyebileceğini söyledi. Ancak o zaman çok tanınmadığı için teklif bize uygun gelmedi. Sonunda çok üzülerek Bodrum’dan ayrılmıştı. Grammy’de ödül alması bizi çok sevindirdi. Bu haziranda tekrar düzenleyeceğimiz caz günlerine kendisini davet edeceğiz." 
     



 YAŞAM 

















</TEXT>
</DOC>
