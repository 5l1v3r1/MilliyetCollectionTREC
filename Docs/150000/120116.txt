<DOC>
<DOCNO> 120116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yasam/yas03a.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Göz ameliyatı için İsveç’ten geldiler 
</HEADLINE>
<TEXT>

Miyop ameliyatının Adnan Menderes Üniversitesi Hastanesi’nde yüzde 75 daha ucuz yapıldığını öğrenen İsveçli iki kardeş, soluğu Aydın’da aldı 
     YALÇIN ATA Aydın DHA 

     İnternette gördüler 
     İSVEÇLİ Manuela Lingell 21 ile kardeşi Sandra 25 , miyop kusurundan Adnan Menderes Üniversitesi ADÜ Tıp Fakültesi Hastanesi’ndeki operasyonla kurtuldu. Manuela 6, Sandra ise 5 derece miyoptu. Gözlüklerinden kurtulmaya karar verdiler. ADÜ’nün internet sitesinde, ileri teknolojiyle yapılan göz ameliyatlarının Avrupa’ya göre yüzde 75 daha ucuza yapıldığını gördüler. 
     
     Avrupa’da 4 bin euro 
     SANDRA ve Manuela, Prof. Dr. Turgay Aktunç ve Doç. Dr. Volkan Dayer’in katıldığı operasyonla rahatsızlıklarından kurtuldu. Türkiye’de ameliyat olmalarının, operasyonun "çok ucuz" olmasından kaynaklandığını belirten Sandra Lignell, ameliyatın maliyetinin Avrupa’da 4 bin eurodan başladığını, kendilerinin ise 1’er milyar Türk Lirası ödediklerini kaydetti. 
     
     Tavsiye edeceğiz 
     DAHA önce Türkiye’ye tatile geldiklerini belirten Manuela Lignell, "Yeniden doğmuş gibiyiz. Artık dünyaya bir başka pencereden bakıyoruz. Kalın gözlüklerimizden 10 dakikalık operasyonla kurtulduk. Bu bir mucize gibi. Hem ucuz hem güvenilir. İsveç’e döndüğümüzde tüm dostlarımıza, tedavilerini Türkiye’de yaptırmalarını tavsiye edeceğiz" dedi. 
     



 YAŞAM 
























</TEXT>
</DOC>
