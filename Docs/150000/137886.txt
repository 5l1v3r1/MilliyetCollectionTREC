<DOC>
<DOCNO> 137886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/asik.html </URL>
<DATE> 2003/02/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hangi mutabakat 
</HEADLINE>
<TEXT>

     Televizyonlarda Amerikan gemisinin İskenderun Limanı’na zırhlı araçlar çıkardığı haberi...Hangi mutabakat ve hangi tezkereye göre bu çıkarma Meçhul... 
     Tayyip Erdoğan’ın "uluslararası meşruiyet olmadan ABD ile anlaşma olmaz" sözlerini unuttuğu gözleniyor... 
     Tezkere TBMM’ye gelirse milletvekillerinin silme "evet" demelerini istiyor... Birkaç hafta önce Rauf Denktaş’a çağrılar yaparak onu "halkın sesine kulak vermeye " çağırıyordu... AKP grubunda "Kuşkusuz hiçbirimiz popülizme teslim olmayacağız" sözleriyle "boş verin halkı" demek istiyor... Bir yandan da kirli pazarlık sürüyor. 
     Profesör Cem Say yazıyor 
     - Son günlerde yabancı TV kanallarında "Türkiye’nin fiyatı" hakkındaki haberleri izledikçe yerin dibine geçiyorum... Bizimkilerin istediği hibe miktarını nüfusumuza bölünce 150 dolar çıkıyor. Demek adam başı 150 doları kim bastırırsa şehit kanlarıyla sulanmış toprağımızı kullanarak istediği komşumuza saldırabiliyor. Çok sayın yöneticilerimizden ricam, eğer komşumuzun yıkılmasına yataklık edeceksek hiç para almadan edelim, öylesi daha onurlu. 
     
     Lafla peynir gemisi yürümez, BATAR. 
Özdemir Asaf 

Halktan korkulur mu      Devletin el koyduğu pahalı silahlar milletvekillerine 250 milyon gibi komik fiyatlarla dağıtıldı. Umut Vakfı, milletin seçtiği bu vekillere soruyor 
     Sayın milletvekilleri, siz neden korkarsınız ki silahlanırsınız 
     Sayın milletvekilleri, siz kime karşı silahlanırsınız 
     Sayın milletvekilleri, siz, hukukun üstünlüğüne inanmaz mısınız 
     Sayın milletvekilleri, siz, kontrolünde olduğunuz devletin kolluk güçlerine güvenmez misiniz 
     
AKP’nin profili...      CHP Milletvekili Nurettin Sözen, bir önergeyle Adalet Bakanı’ndan hakkında dava bulunan bakan ve milletvekillerinin listesini istemişti. Amacı özellikle İstanbul Belediye ekibinin profilini ortaya çıkartmaktı. Adalet Bakanı Cemil Çiçek soruya yanıt verdi. Tam 65 milletvekili hakkında dava vardı. Kimi milletvekilleri hakkında üç - beş ayrı dava mevcuttu. Ancak Cemil Çiçek’in yanıtında küçük bir eksik vardı. Haklarında dava olan milletvekili ve bakanların adı yoktu... Sayı vardı isim yoktu. Yargılanmak ayıp mı 
     
Tezkere yetmez      Diyelim ki ABD askerlerinin Türkiye topraklarında bulunmasına izin veren tezkere Meclis’e geldi ve kabul edildi. Peki bu durumda hükümet ve ABD açısından sorun çözülmüş olur mu Yani hükümet, sadece aldığı izin tezkeresine dayanarak Amerikan askerlerinin savaş için topraklarımızdan Irak’a geçmesine izin verebilir mi Deneyimli siyaset adamı, CHP İstanbul milletvekili Ali Topuz’a göre hayır... Sırf bu yetkiye dayanarak ABD askerleri topraklarımızdan Irak’a geçemez. 
     - Niye geçemez 
     - Çünkü Anayasa’nın 92. maddesi çok açık ... Türk Silahlı Kuvvetleri’nin yabancı ülkeye gönderilmesine veya yabancı silahlı kuvvetlerin TÜRKİYE’DE BULUNMASINA izin verme yetkisi TBMM’nindir, diyor. Görüldüğü gibi madde yabancı kuvvetlerin TÜRKİYE’DE BULUNMASINA izin veriyor ama topraklarımızdan bir başka ülkeye savaş için geçmesine izin vermiyor. Bu maddeye göre yabancı kuvvetler Türkiye’ye gelir ve biz onlara Türkiye’nin savunması için ne görev verirsek sadece onu yaparlar. 
     - Savaş için nasıl geçebilir 
     - Anayasa’nın 90. maddesine göre Türkiye ile ABD arasında ikili anlaşma yapılır. Bu ikili anlaşma daha sonra taraf ülkelerin yasama organlarında görüşülür. Onaylanıp yürürlüğe girmesi halinde Meclis kararına gerek kalmaksızın ABD askeri topraklarımızı kullanarak Irak’a girebilir. Anayasamız açısından meşru olan tek yol budur. 
     - Peki hükümet, 92. maddeye göre aldığım izin yeterlidir, derse... 
     - Anayasamızın 6. maddesine göre, hiçbir kimse veya organ kaynağını Anayasa’dan almayan bir devlet yetkisini kullanamaz. Kullanırsa anayasal suç işler ve bunun karşılığı da Yüce Divan’dır. 
     
     Başkan Bush "Türkiye’nin en iyi dostu Amerikan hükümetidir." demiş. En iyi dost kazığı atan da onlar... 
Haldun Ertem 

Kampanya Önerisi      Bu millet özel ve kamu bankaları hortumcularına 20 milyar dolardan fazla ödedi. H l da ödüyor. Bulup buluşturup 6 milyar doları da öderiz. Yeter ki savaşa alet olup hem komşu ülkeyi hem kendi askerimizi ölüm tehlikesi içine atmayalım. 







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
