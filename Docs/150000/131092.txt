<DOC>
<DOCNO> 131092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur31.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çerkezköy'deki çocuk cinayetinde işkence iddiası... 
</HEADLINE>
<TEXT>

     Tekirdağ'ın Çerkezköy İlçesi'nde bakıcı ile sevgilisi tarafından öldürüldüğü öne sürülen 5 yaşındaki Çağatay Cirit'in cesedinde, işkence gördüğüne dair bulgulara rastlandığı bildirildi. 
     Adli Tıp Kurumu yetkililerinden alınan bilgiye göre, Cirit'in kesin ölüm nedeninin belirlenmesi amacıyla cesedinde yapılan ön incelemede, vücudunda işkence gördüğüne dair bulgulara rastlandı. 
     Vücudunda darp ve ısırık izleri bulunan Cirit'in, boğazında da sıkılma emareleri görüldüğü belirtildi. 
     Bu arada, SSK Bakırköy Eğitim Hastanesi Nöroloji Servisi'nde tedavisi süren Çağatay Cirit'in 8 aylık kardeşi Koray'ın, beyincik damarında tespit edilen çatlak nedeniyle ameliyat edildiği öğrenildi. 
     Kafatasında hasar oluşan küçük Koray'ın, ileride fiziksel ve zihinsel problemler yaşamaması için ikinci bir ameliyata alınabileceği bildirildi. 
     





</TEXT>
</DOC>
