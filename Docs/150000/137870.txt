<DOC>
<DOCNO> 137870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/spo15.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kar alarmı      TÜRKİYE genelinde devam eden yoğun kar yağışı haftasonu oynanacak olan lig maçlarını da tehlikeye soktu. Trabzon ve Kocaeli’nde yağış yoğun. İşte şehirlerin son durumu 
     
TRABZON Tehlikeli Trabzon-Adana      Günü karla karışık yağmurla geçirdi. Maç günü olan cumartesi kar yağışı bekleniyor. Sıcaklık 1 ile 3 dereceye kadar düştü. 
     
KOCAELİ Tehlikeli Kocaeli-Bursa      Marmara’yı vuran kar yağışı Körfez’i de etkisi altına aldı. Maç günü de kar yağışı bekleniyor. 
     
G.ANTEP Risk yok G.Antep-Elazığ      Yoğun bir kar yağışı vardı. Metoroloji hava sıcaklığının artmasını bekliyor. Ertelemeyi gerektirecek tehlike yok. 
     
İZMİR Risk yok Göztepe-G.Birliği      Hava soğuk ancak kar yağışı yok ve maç günü de beklenmiyor. Maçın oynanmasını engelleyecek bir durum söz konusu değil. 
     
Doğan Cup heyecanı      BARSAN, Velsan ve Engin Nakliyat’ın katkılarıyla organize edilen Doğan Cup 2003 Doğan Grubu Çalışanları Halı Saha Turnuvası pazar günü başlıyor. Yeşilyurt’taki İstanbul Büyükşehir Belediyesi Sosyal Tesisleri yanındaki Çiroz Parkı’nda yapılacak turnuvanın ilk gününde Kanal D - Ray Sigorta, Doğan Kitap - Ortadoğu Otomobilcilik, Milliyet - Işıltur, Hürriyet - Doğan Holding, Milpa - CNN Türk, Dış Yatırım - D.Finans, D.Yapı Milta - Doğan İletişim ve Yaysat - Anadolu Otomotiv karşı karşıya gelecek. İlk maç saat 10.00’da oynanacak. 
     
Milliler 7.      A Milli Takımımız, 735 puanla FIFA Milli Takımlar Dünya Klasmanı’nda 7. sıradaki yerini şubat ayında da korudu. Brezilya 852 puanla zirvede yer alırken, 784 puanla Fransa ikinci, 783 puanla da İspanya üçüncü oldu. 
     



 SPOR 





















</TEXT>
</DOC>
