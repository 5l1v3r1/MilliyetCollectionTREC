<DOC>
<DOCNO> 131585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gun01.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz tarife’ vekili kesmiyor 
</HEADLINE>
<TEXT>

Hesap Komisyonu Başkanı, Meclis yemek fiyatlarını pahalı bulduklarını açıkladı 
     GÜNSELİ ÖNAL Ankara 

     Yapılan son zamdan sonra milletvekillerini kızdıran TBMM lokantasındaki yemek fiyatları, TBMM Hesapları İnceleme Komisyonu Başkanı Ergun Dağcıoğlu tarafından incelemeye alındı. Meclis’teki yemek fiyatlarının kebapçılardan daha pahalı olduğunu ve yıllardır aynı yemekleri yemekten şik yet ettiklerini söyleyen Dağcıoğlu, "daha ucuz, kaliteli ve bol çeşitli" bir öneri getirmeleri durumunda bir yemek fabrikası ile anlaşma yapılabileceğini kaydetti. 
     Dağcıoğlu, milletvekili lokantasındaki yemek türlerinin yeterince çeşitli ve kaliteli olmadığını öne sürerek, yapılacak denetimden sonra vejetaryen ve diyet yapanlar için de özel seçenekleri olan mönü hazırlanacağını bildirdi. 
     
     30 KİŞİ AĞIRLIYORUM ’ 
     Her gün 20 - 30 konuğuna Meclis’te yemek ısmarladığını ve her misafirinin ortalama maliyetinin 5 milyon lira olduğunu dile getiren Dağcıoğlu, "30 kişi gelse 150 milyon lira para ödüyorum. Bu konu devamlılık gösterdiğinden çok pahalı oluyor, gücüm yetmiyor. Misafirimi kebapçıda ağırlamak daha ucuza geliyor" dedi. 
     Yemek maliyetlerinin gözden geçirileceğini vurgulayan Dağcıoğlu, sözlerini şöyle sürdürdü 
     "Meclis lokantası k rlı. Dışarıdaki kebapçılar, servis, elektrik, su, kira, ısıtma, telefon parası veriyor. Ama bu tür giderleri olmayan Meclis lokantasının yemekleri daha pahalı. Bir fabrika ile anlaşırsak daha ucuz, kaliteli ve çeşitli yemek üretme imk nı var mı diye araştıracağız." 
     Meclis’te yemek fiyatları şöyle Çorba 500.000 TL. Pilav 500.000. Börek 500.000. Et yemekleri 2 milyon. Şiş 2 milyon. Pirzola 2 milyon. Köfte 1.750.000. Etli sebze 1 milyon. Zeytinyağlı 1 milyon. Salata 600.000. Cacık 750.000. Komposto 750.000. Meyve 400.000. Tatlı 750.000 TL. Yoğurt 500.000. Bira 1.250. Soda 250.000. Ekmek su 200.000 TL. 
     
     



 GÜNCEL 























</TEXT>
</DOC>
