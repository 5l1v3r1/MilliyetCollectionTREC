<DOC>
<DOCNO> 136317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sondun06.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Fransa, Almanya ve Belçika ittifaka zarar veriyor" 
</HEADLINE>
<TEXT>

     ABD Başkanı George Bush, Fransa, Almanya ve Belçika'nın, NATO'nun Türkiye'nin korunmasına yönelik planlamalarına destek vermemelerinin İttifak'a zarar verdiğini söyledi. 
     Bush, Avustralya Başbakanı John Howard'ı Beyaz Saray'da görüşmesinden sonra yaptığı açıklamada, Fransa'nın NATO'daki tavrına ilişkin bir soru üzerine, bu tavrın kendisini düş kırıklığına uğrattığını söyledi. 
     ''Fransa'nın NATO'nun Türkiye gibi bir ülkeye yardım etmesini engellemesinden düş kırıklığına uğradım'' diyen Bush, bu tavrı ''dargörüşlülük'' olduğunu ve NATO üzerinde olumsuz etki yaptığını belirtti. 
     Bush, Irak Devlet Başkanı Saddam Hüseyin'i de son dakikada tavizler verme teklifinde bulunarak ''zaman çalmak'' ile suçladı. Bush, ''Saddam Hüseyin silahsızlanmak zorunda. Eğer bunu kendi yapmazsa onu biz silahsızlandıracağız'' diye konuştu. 
     





</TEXT>
</DOC>
