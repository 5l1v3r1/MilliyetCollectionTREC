<DOC>
<DOCNO> 134231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yasam/yas02.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat’ Cüce’si faka bastı 
</HEADLINE>
<TEXT>

İnternette tanıştığı kadınları hap ile uyutup soyduğu ve tecavüz ettiği öne sürülen Murat Cüce, onlara verdiği cep numarası sayesinde ele geçti 
     ELVAN EZBER İstanbul 

     Internette chat yaparken tanıştığı kadınları, içeceklerine hap koyarak uyuttuğu, tecavüz ettiği ve soyduğu iddia edilen Murat Cüce 29 yakalandı. 
     Polis İstanbul, İzmir ve Ankara’da bazı kadınların, chat internet üzerinde sohbet ’ ederken tanıştıkları bir kişi tarafından soyuldukları şikayeti üzerine soruşturma başlattı. İçkilerine ilaç katılarak uyutulan kadınlardan, bu kişinin telefon numarası ve eşk lini alan polis, Şişli’de bir eve düzenlediği baskında Murat Cüce’yi gözaltına aldı. Asayiş Şube Müdürlüğü’nde sorgusu yapılan Cüce, tuzağa düşürdüğü yedi kadın tarafından teşhis edildi. 
     
     İkna yeteneğim müthiştir’ 
     İnternette genelde my doctor’ takma adını kullanan Murat Cüce’nin kurbanlarını tanıdığı bir kadının evine götürdüğü anlaşıldı. 
     Eşinden ayrı yaşayan ve işsiz olan Cüce, ifadesinde şunları söyledi 
     "Internet kafelerden chat yapıp kadınlarla tanışıyordum. İkna yeteneğim yüksek olduğu için kadınları çok kolay tuzağıma düşürebilirim. Tuzağa düşeceğini hissettiğim kişi için her yere gidiyordum. Görüştüğüm kadınlara kendimi avukat, doktor veya mimar olarak tanıtıyordum. Sonra, onları arıyordum. Duruma göre onlar da beni arıyordu. Görüşüp buluşuyorduk." 
     
Birine tecavüz ettim’      Kafede buluştuğu kadınlarla bir süre sohbet ettiğini, ardından Telefonumun şarjı bitti, telefonunuzu kullanabilir miyim ’ diyerek cep telefonlarını alıp kaçtığını anlatan Cüce, ifadesini şöyle sürdürdü 
     "Evine gittiğim kadınların içeceklerine uyuşturucu hap atıyordum. Uyuyunca telefon, para ve ziynet eşyalarını alıp kaçıyordum. Sadece birine tecavüz ettim, diğerleriyle istekleriyle beraber oldum. Yakalanacağımı tahmin bile etmiyordum. Kadınlara telefon numaramı vermekle hata yaptım." 
     Polis, şimdiye kadar yedi kadın şik yetçi olsa da, bir çoğu deşifre olmamak için şik yette bulunmayacağından kurban sayısının daha çok olduğunu düşünüyor. 
     



 YAŞAM 
















</TEXT>
</DOC>
