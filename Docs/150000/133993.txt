<DOC>
<DOCNO> 133993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/siyaset/siy01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakış’ın koltuğu sallanıyor mu 
</HEADLINE>
<TEXT>

Ankara kulislerinde Erdoğan’ın başbakan olmasının ardından, Yaşar Yakış’ın yeniden şekillenecek kabinede yer almayabileceği konuşuluyor 
     AKP lideri Erdoğan ile Dışişleri Bakanı Yaşar Yakış’ın KKTC Cumhurbaşkanı Denktaş’la ilgili birbiriyle taban tabana zıt açıklamaları, kulislerde Yakış’ın siyasi geleceğiyle ilgili soru işaretlerini yoğunlaştırdı. Açıklamalarıyla tartışma yaratan Yakış’ın Erdoğan’ın başbakan olmasının ardından yeniden şekillenecek kabinede yer almayabileceği konuşuluyor. 
     
     Kıbrıs son damla mı 
     İlk resmi ziyaretini Kıbrıs’a yapan Yakış, Erdoğan’ın çözüm üretmemekle suçladığı Denktaş’a açık destek verdi. Yakış’ın Denktaş’a "Hükümetimin KKTC liderliğinin arkasında olduğu mesajını getirdim" deyip Erdoğan’ın Kıbrıs konusundaki sözlerini düzeltir içerikli açıklamalar yapması, bardağı taşıran son damla oldu. Açıklamaları parti yönetimini de rahatsız eden Yakış’ın bu tutumunun Erdoğan ve yakın çevresinde tepki topladığı ileri sürüldü. Erdoğan’ın Kıbrıs’tan dönen Yakış’la da görüşmek istemediği iddia edildi. 
     



 SİYASET 















</TEXT>
</DOC>
