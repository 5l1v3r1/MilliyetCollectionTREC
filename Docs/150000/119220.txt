<DOC>
<DOCNO> 119220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/akyol.html </URL>
<DATE> 2002/11/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türban ve CHP 
</HEADLINE>
<TEXT>

     KEMAL Derviş’le CNN Türk’teki programda sohbet ediyoruz. Derviş’in sevimli ve akıllı danışmanı Oya Ünlü de var. Derviş diyor ki 
     - Bu seçimlerde çok sayıda türbanlılarla karşılaştım, konuştum. Türban şık ve kentli bir giyim tarzı... 
     Derviş gördüğü çarşaflıları da anlatıyor 
     - Çarşaf öyle değil, başka... Kişilik ve davranış olarak da çarşaflılarla türbanlılar farklı. Türbanlılar daha serbest davranışlı... 
     Oya Ünlü sohbete katılıyor 
     - Eminönü CHP ilçe binasına gittiğimizde türbanlıları gördünüz. Türbanlı olup CHP’yi destekleyenler de var. 
     Ben de bu gözlemlerinin sosyologların tespitleriyle örtüştüğünü söyledim Türban bir modernleşmeye katılım, geleneksellikten kurtulma, özgürleşme simgesidir. Sözlerime şunu ekledim 
     - Yasak sadece haksız değil aynı zamanda akıl dışıdır. Kaldırmak için CHP önayak olmalıdır. 
     
     SOHBETİMİZDE müşterek dostumuz sosyolog Nilüfer Göle’den de bahsettik. Göle Kemal Derviş’in "Derin CHP’lilik" dediği kültürel ve sosyal kodun "halktan kopuk, elitist" niteliğini vurgular. CHP bu yüzden umduğu oyu alamadı 
     Göle, Derviş’in Le Monde’da çıkan makalesini beğenmiş, telefon açıp kutlamış. Derviş gülerek söyledi 
     - Nilüfer’in beğendiği bir makale yazdım nihayet 
     Göle’nin bilimsel kalitesi konusunda Derviş’le aynı görüşteyiz. 
     Göle, türbanın modern yönüne dikkat çeken sosyologlarımızdan biridir. Milletlerarası bilim camiasında saygın bir isimdir. Zamanımızın önde gelen sosyal bilimcilerinden S. N. Eisenstadt, Cambridge Üniversitesi’nce yayımlanan "Fundamentalism, Sectarianism and Revolution" adlı kitabında Göle’den çok uzun alıntılar yapmıştır. 
     Diyeceğim, "türban irtica simgesidir" şeklindeki resmi hurafenin, devlet gücünden başka dayanağı yoktur ne demokratik, ne sosyolojik. Anayasa Mahkemesi sosyolojik ve pedagojik verilere bakmadan yasak kararı almıştı zaten. 
     
     TAYYİP Erdoğan’ın şık giyimli eşi Emine Hanım’ın türbanlı ve modern kıyafetlerinden yeni bir "tesettür modası" çıkaran Tekbir Giyim sahibi Mustafa Karaduman’ı Kanal 7’de izlemiştim. Güzel mankenlerle tesettürlü kıyafetleri gösterdikten sonra diyordu ki 
     - Bayan Erdoğan’ın kıyafetlerinden esinlenerek yaptığım giysiler çok ilgi gördü, satışlarımız arttı... 
     Tam sosyolog Max Weber’in anlattığı tablo 
     Ne irticası Tam bir Müslüman burjuvalaşma, orta sınıflaşma, muhafazakar modernleşme olayı. Orta sınıflaşmayla birlikte zevkler de gelişiyor ve çeşitleniyor. 
     Onun için AKP, Erbakan partilerinden çok farklı. Ankara Üniversitesi Sosyal Bilimler Enstitüsü’nde Gilman Senem Gençtürk Hızal’ın, akademik jüri tarafından kabul edilmiş yüksek lisans tezi şu başlığı taşıyor 
     "Bir İletişim Biçimi Olarak Moda Türkiye’de Toplumsal Değişme Açısından Örnek Olay İncelemesi, Tesettür Modası." 
     CHP sosyal bilimleri önemsiyorsa ve dar elitist çevrelerden geniş kitlelere açılmak istiyorsa, bunun icaplarından biri türban yasağına karşı çıkmaktır. 
     Hem "sosyal" hem "liberal" bir sınavdır bu... 
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
