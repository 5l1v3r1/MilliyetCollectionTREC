<DOC>
<DOCNO> 102999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur21.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı bakan "ANAP olmazsa acısını ülke çeker" 
</HEADLINE>
<TEXT>

     Devlet Bakanı Ali Doğan, ''ANAP olmazsa bu ülke bunun acısını çok çeker'' dedi. 
     Devlet Bakanı Doğan, Afyon'un Bolvadin İlçesi'nde, vakıflara ait camilerde incelemelerde bulundu. Doğan, inceleme sonrasında, depremde hasar gören camilere, ödenek sağlanacağını ifade etti. 
     Doğan, Türkiye'de hayata geçirilen tüm yeniliklerde ANAP'ın imzasının olduğunu da belirterek, şöyle devam etti 
     ''Anavatan Partisi tarafından yapılan bütün yeniliklerin sonu Avrupa Birliği'dir. Geleceğimiz ve çocuklarımızın istikbali için bunu yapıyoruz. Kar kalkmadan kara yerin kıymeti belli olmaz derler. Şu anda öyle bir sıkıntı yok, ama o parlamentoda Anavatan Partisi olmazsa, bu ülke bunun acısını çok çeker. Bu ülkenin insanca muamele görmesini yine biz sağlayacağız.'' Devlet Bakanı Ali Doğan, depremzedelere vakıflar aracılığıyla yardımların devam edeceğini de belirterek, ''Vakıflar Genel Müdürlüğü aracılığı ile deprem bölgesinde bulunan bin aileye kuru gıda yardımı yapacağız. Bu yardım her gün bir aileye yetecek kadar olacak ve 2003 yılı başına kadar devam edecek'' diye konuştu. 
     





</TEXT>
</DOC>
