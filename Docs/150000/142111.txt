<DOC>
<DOCNO> 142111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/agun.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BBC’nin iddiasına göre 
</HEADLINE>
<TEXT>
Türkmenler Türk askerini istemiyor... 
Erbil’deki Türkmen esnaf ve KDP’nin Türkmen Bakanı Cevdet Naccar, kendileriyle röportaj yapan BBC nin muhabirine, "Türkler gelirse her şey mahvolur" dedi... 
     DIŞ HABERLER SERVİSİ 

     Kürdistan Demokratik Partisi’nin KDP merkezi Erbil’de Türkmenlerle görüşen BBC muhabiri, Ankara destekli Türkmen Cephesi’nin dışında, sıradan Türkmenlerin hallerinden memnun olduğunu, Türkiye’nin korumasına ihtiyaç duymadıklarını belirtti. Irak’taki Türkmenlerin sayısının 2.5 milyonu bulduğunu belirten BBC muhabiri, Türkiye’nin savaş sırasında bölgeye asker yollama gerekçelerinin başında, Türkmen azınlığı Kürtlere karşı korumanın geldiğini de hatırlattı. 
     
     KÜRTLERLE EŞİTİZ’ 
     BBC’ye konuşan KDP’nin Türkmenlerden sorumlu Türkmen bakanı Cevdet Naccar, "Bugün Kuzey Irak’ta Kürtlerle aynı haklara sahibiz. Türk ordusunun Türkmenleri kurtarma bahanesiyle müdahale etmesine gerek yok" dedi. Erbil’deki Türkmen esnaf da, Naccar’la aynı görüşleri dile getirdi. Huzur ve güven içinde yaşamlarını sürdürdüklerini ifade eden Halis Yunus adlı antikacı, "Buraya gelirlerse her şeyi mahvederler. Zaten bizi yağma ve hırsızlığa karşı koruyamazlar" derken, Abdullah Muhammed adlı bir Türkmen de, "Ülkemizi ortadan kaldırmak ve bizi aldatmak için mi gelmek istiyorlar " diye sordu. 
     
     SORUNUMUZU ÇÖZERİZ’ 
     Muhammed Vali adlı kuyumcu ise, Kürtler, Araplar ve Türkmenlerin bir arada yaşadığını, kendi sorunlarını çözebileceklerini savundu. BBC haberinde, Türkiye’nin bölgeye müdahale etmesini aktif olarak savunan tek grubun Türkmen Cephesi olduğunu, Sanan Ahmet Ağa liderliğindeki grubun emirleri Ankara’dan aldığını iddia etti. 
     



 GÜNCEL 






















</TEXT>
</DOC>
