<DOC>
<DOCNO> 136678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/spo03.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN ŞAŞ'A BASKI 
</HEADLINE>
<TEXT>

Galatasaray Yönetimi, spekülasyonlara son vermek için futbolcusundan basın toplantısı yapmasını istedi. Ancak o "Şu an gereksiz" diyerek buna yanaşmadı 
     CÜNEYT KARAKAYA 

     Şaş’ta yine kriz 
     HASAN Şaş ile Galatasaray Yönetimi arasında şimdi de basın toplantısı nedeniyle kriz çıktı. Son dönemde ortada dolaşan transfer spekülasyonları sebebiyle futbolcudan kamuoyuna bir açıklama yapması istendi. Ancak Hasan buna gerek olmadığını belirterek, "Zaten gelen her teklif size iletiliyor. Bu işi daha fazla uzatmak istemiyorum" diyerek kabul etmedi. 
     
     Sertleşme var 
     MENAJERLERİYLE görüşerek, transfer konularını kendisine iletmemelerini isteyen Hasan, "Bunları duyup da kafamı meşgul etmek istemiyorum. Siz yönetim ile görüşerek bir karara varırsınız" dediği öğrenildi. Bu arada, "Sakat mı, değil mi " söylentilerine sağlık heyeti noktayı koydu. Hasan’ın adalesinde sertleşmenin devam ettiğini açıkladı. 
     
Aslan’da kanatlar açılmak istiyor      ERHAN TELLİ 

     GALATASARAY’DA sağ ve sol bek krizi yaşanıyor. Hakan Ünsal’ın sakatlığının sürmesi nedeniyle bu bölgeye alternatif olarak düşünülen Ergün Penbe ile savunmanın sağ kanadında oynamak zorunda kalan Ümit Davala’nın büyük sıkıntı çektikleri ve orta sahada görev yapmak istedikleri öğrenildi. Fatih Terim ile görüşen iki oyuncunun, bu konuyu hocalarına da ilettikleri ifade edildi. 
     CİM - BOM, Bursaspor maçının hazırlıklarına dün yaptığı tek antrenmanla devam etti. Antrenmana uçağı rötar yapan Baliç, sakatlıkları süren Suat Kaya ve Ümit Karan katılmazken, Hasan ile kaleci Mehmet Bölükbaşı salonda çalıştılar. Milli takımdan dönen futbolcular da takımla birlikte idmana çıktı. Ümit Karan ile Suat Kaya’nın Bursaspor karşısında forma giyemeyecekleri açıklandı. 
     
Dost nasihatıMilli takım kampında Hasan’ı karşısına alan Arif, yurt dışına gitmemesini tavsiye etti 
     REAL Sociedad’a gidip, daha sonra Galatasaray’a dönen Arif Erdem’den Hasan Şaş’a dost nasihati... Arkadaşına yurt dışına gitmemesini tavsiye eden Sarı - Kırmızılı golcü, "Ben gittim, gördüm. Bize göre değil. Sen de benim gibi duygusal insansın. Orada zor dayanırsın. Bana sorarsan kal. Orada bizim arkadaşlığımızı bulamazsın" dediği öğrenildi. 
     
Gol kısırı Cim-Bom      LİGDE bir maç eksiği bulunan Galatasaray, bu sezon gol sıkıntısı yaşıyor. Oynadığı 18 karşılaşmada sadece 28 kez Maç başına 1.55 ortalama rakip fileleri havalandıran Sarı - Kırmızılılar, son 10 yılın en kısır dönemini geçiriyor. Cim - Bom, en kötü periyodunu geçirdiği 1999-2000 sezonunda dahi 37 gole Maç başına ortalama 2.05 ulaşmıştı. Aslan, son üç sezonunda da 18. haftaları lider olarak geçirmişti. 
     
Eli sopalı Arıca Bursaspor Teknik Direktörü, "Daha bir maç kazandınız. Ne oluyor size" diyerek Bulat, Junior ve Okan’ı azarladı 
     SAMSUNSPOR galibiyetinin verdiği moralle Galatasaray’a hazırlanan Bursaspor’un Teknik Direktörü Erdoğan Arıca, Sarı - Kırmızılılar’a sürpriz hazırlığı içinde olduklarını söyledi. Arıca, "Rakibimizin gücünü biliyoruz. Ancak futbolcularımıza ve taraftarımıza güveniyorum" diye konuştu. 
     VAKIFKÖY Orhan Özselek Tesisleri’nde Cim - Bom maçının hazırlıklarını sürdüren Yeşil - Beyazlılar, istasyon, dar alanda paslaşma çalışmasından sonra çift kale maç yaptı. Arıca, hata yapan Bulat, Junior ve Okan’ı da fırçaladı. Arıca oyuncularını, "Daha bir maç kazandırız. Ne oluyor size" diye uyardı. 
     



 SPOR 
























</TEXT>
</DOC>
