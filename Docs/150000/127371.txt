<DOC>
<DOCNO> 127371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/gun99.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Çılgın koca eşini 26 kez bıçakladı      ANKARA Milliyet 

     Adana’da iki ay önce Ayşegül Porsuk’un sokak ortasında imam nik hlı eşi Aydın Kara tarafından 63 yerinden bıçaklanmasına benzer bir olay geçen pazartesi Almanya’da yaşandı. Kocası Haydar Atay’ın sokak ortasında 26 yerinden bıçakladığı Selda Atay öldü. 10 yıldır kocası ve üç çocuğuyla Kiel şehrinde yaşayan Selda Atay’ın Ankara’daki ailesi, kızlarının öldürülmesine anlam veremediklerini belirterek, Haydar Atay’ın cezalandırılmasını istedi. 
     
     O BİR CANİ’ 
     Kızının eşinden uzun süredir dayak yediğini belirten gözü yaşlı anne İmmehan Köse, "Kızım, 15 gün önceki dayak olayından sonra evi terk etmiş. Bir ay önce de boşanma davası açmış diye duyduk" dedi. Baba Osman Köse de, "İnsanın düşmanı bile bu kadar canice bir şey yapmaz. Haydar’ın polise teslim olduğunu duyduk. Çocukların o canilerin elinde yetişmesini istemiyoruz" dedi. Atay’ın cenazesinin bugün Ankara’ya getirileceği ve yarın toprağa verileceği belirtildi. 
     
Saldırı hırsızlık için değil iddiası      GÜLAY FIRAT İstanbul 

     Üsküdar’daki evinde önceki gün saldırıya uğrayan Marmara Üniversitesi Hemşirelik Yüksek Okulu öğretim üyesi Prof. Dr. Hediye Arslan’ın parmağından çalınan gümüş yüzüğün olaya hırsızlık süsü vermek amacı-yla alınmış olabileceği bildirildi. Maskeli bir kişinin tabanca kabzasıyla başına ve yüzüne defalarca vurduğu Arslan’ın, Haydarpaşa Numune Hastanesi’ndeki tedavisi sürüyor. Kafatasında iki adet çökme, sağ gözünün çevresinde ve üst dudağında derin kesikler, elmacık kemiğinde kırık-ların olduğu bildirilen Arslan’a saldırıyla ilgili soruşturma sürüyor. Sabıkalıların resimleri gösterilen Arslan’ın üç sabıkalıyı, saldırgana benzettiği öğrenildi. 
     
     PSİKOPAT SALDIRI’ 
     Baba Mesut Zeki Arslan da düşmanı olmayan kızının psikopat bir saldırının kurbanı olduğunu söyledi. Kardeşi Adnan Arslan ise durumun siyasi olabileceğini iddia ederek, "Ablam, 2002’ye kadar, Hemşirelik Yüksekokulu Müdürlüğü’nü yaptı. Türbanlı gelenleri, ihtar edip okuldan uzaklaştırdığı da olmuştu" iddiasında bulundu. 
     
Emekli imam camiyi soydu      Konya’da emekli imam Ali Rıza Değirmenci, bir camiden halı, kilim ve pirinç şamdan çalarken yolda kar temizliği yapan işçilere yakalandı. "Şeytana uydum" diyen Değirmenci tutuklandı. Meram ilçesindeki Sille Yaka Camii’ne önceki akşam saatlerinde gelen Değirmenci, uydurduğu anahtarla kapıyı açtı. Camideki el dokuması değerli yedi kilim ve bir halıyla bir pirinç şamdanı alan Değirmenci, kapıdan çıkarken dışarda kar temizliği yapan belediye işçileriyle karşılaştı. İşçiler halı, kilim ve şamdanla kaçmaya çalışan Değirmenci’yi üzerine kar atarak yakaladı. "Ne olur beni bırakın. Şeytana uydum, pişmanım" diyen Değirmenci, gözaltına alındı. 
     



 GÜNCEL 





















</TEXT>
</DOC>
