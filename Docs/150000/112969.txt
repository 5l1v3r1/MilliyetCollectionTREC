<DOC>
<DOCNO> 112969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/ekonomi/eko01.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılında da gül bahçesi vaat etmiyorlar... 
</HEADLINE>
<TEXT>

2003 bütçesi perşembe günü Meclis’e geliyor. 130 - 135 katrilyon lirada bağlanması öngörülen bütçede yatırıma 7.8 katrilyon, faiz ödemelerine 55.9 katrilyon lira ayrılıyor 
     EKONOMİ SERVİSİ 

     2003 yılı bütçesi 135 katrilyon lira oluyor. Anayasa gereği 17 Ekim’de Meclis’e sunulması gereken bütçe tasarısına, yıl sonunda kalkması gereken özel iletişim ve özel işlem vergilerinin devamını öngören bir hüküm konulacak. 
     Maliye Bakanlığı’nın yaptığı çalışmalarda, 2003 yılı bütçesinin ana büyüklüleri belli oldu. 2002 yılında 98.1 katrilyon olarak bağlanan bütçenin , 2003 yılında 130 - 135 katrilyon lira arasında bir rakama bağlanması bekleniyor. 
     Perşembe günü Meclis’e gönderilecek olan tasarı, Meclis kapalı olduğu için görüşülemeyecek ve çıkarılması yeni hükümete kalacak. Hükümetin, 2003 yılına geçici bütçe ile başlaması bekleniyor. 2003 bütçesinin ise 1 Mart ya da 1 Nisan’da yürürlüğe girmesi bekleniyor. 
     
     Çerçevesi hazır 
     Yüksek Planlama Kurulu YPK faiz ödemeleri dışındaki 2003 konsolide bütçe büyüklüğünü azami 70 katrilyon 78 trilyon lira olarak belirlemişti. Cari ödenekler için 36 katrilyon 170 trilyon, yatırım için 7 katrilyon 865 trilyon ve faiz dışı transferler için 26 katrilyon 43 trilyon lira üst sınır kabul edilmişti. 
     
     Faize 55.9 katrilyon 
     Hazine projeksiyonlarına göre 2003’te toplam borç faiz ödemesi 29.8 milyar dolar 55.9 katrilyon lira düzeyinde olacak. Böylece konsolide bütçe ödenek tavanı ile faiz ödemelerinin toplamı 126 katrilyon ediyor. Maliye, 2003 bütçe büyüklüğünü 130 - 135 katrilyon lira dolayında öngörüyor. Maliye’nin öngördüğü büyüklükle bu tutar arasındaki fark ise nakit dışı borçlanmaların faiz yükünü oluşturuyor. 
     IMF ile pazarlık edildi 
     Bütçe çalışmaları, IMF heyeti ile de sıkı pazarlıklara sahne oluyor. 2003 Çerçeve Kararı kapsamında tüketici fiyatlarındaki yıllık artış yüzde 20, GSMH deflatörü yüzde 26, GSMH büyüme oranı yüzde 5, ortalama dolar kuru hedefi de 1 milyon 877 bin lira olarak hedefleniyor. Vergi gelir hedefi ise 81.5 katrilyon lira dolayında bulunuyor. 
     
Özel vergilere devam      Kanun gereği 31 Aralık 2002 tarihinde son bulacak olan Özel İletişim ve Özel İşlem Vergileri, 2003 yılında da devam ettirilecek. Bu amaçla 2003 yılı Bütçe Kanunu’na her iki verginin yeni yılda da devam edeceğine ilişkin hüküm konulacak. Her iki vergiden bu yıl 1.4 katrilyon lira dolayında bir gelir elde edilmesi bekleniyor. 
     
135 katrilyonluk bütçe Geçici rakamlar TL Faiz hariç konsolide bütçe 70 katrilyon 78 trilyon Cari ödenekler 36 katrilyon 170 trilyon Yatırım harcamaları 7 katrilyon 865 trilyon Faiz dışı transferler 26 katrilyon 43 trilyon Toplam iç ve dış borç faiz ödemesi 55.9 katrilyon Toplam bütçe harcamaları 126 katrilyon Nakit dışı borçlanmaların faizi 8 - 9 katrilyon Toplam büyüklük 130 - 135 katrilyon Vergi gelirleri 81.5 katrilyon      
     
2002 beklentileri ve 2003 hedefleri  2002 2003 Büyüme yüzde 4 yüzde 5 TÜFE yıllık yüzde 35 yüzde 20 İhracat 34 milyar dolar 38 milyar dolar İthalat 44 milyar dolar 51 milyar dolar Cari açık 1.4 milyar dolar 1.8 milyar dolar Faiz dışı fazla yüzde 6.5 yüzde 6.5 Ortalama dolar kuru 1 milyon 722 bin 1 milyon 877 bin      
     
     



 EKONOMİ 

















</TEXT>
</DOC>
