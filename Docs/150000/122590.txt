<DOC>
<DOCNO> 122590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/siyaset/siy08.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın başkan niye olmasın 
</HEADLINE>
<TEXT>

ANAP’ta genel başkanlık için nabız yoklama faaliyetine kadınlar da katıldı. Partili kadınlar, genel başkanlık için kadın aday arayışına girdi 
     NAMIK DURUKAN Ankara 

     Kongre çalışmalarına hız verilen ANAP’ta, partinin çeşitli kademelerinde görev yapan kadınlar erkek egemenliğine son vermek için kadın genel başkan adayı arayışında. ANAP’ın yeni dönemde belirleyeceği politikalar, seçim yenilgisinin nedenleri ve sonuçları, 11 Aralık’ta MKYK ve kurucular kurulunun katılımı ile kapsamlı tartışmaya açılacak. Genel başkan adaylarından Vehbi Dinçerler, "Parti teşkilatı, halen Mesut Yılmaz’ın denetiminde. Yılmaz’a oy vermeyenler, gölgesine niye oy versin İkiden fazla aday çıkarsa aday olmam" dedi. 
     ANAP’lı kadınlar, kongreye kadar aday belirlemeyi, olmadığı takdirde MKYK’ya birden fazla kadın sokmayı amaçlıyor. Bir kadın kolları yetkilisi, "DYP’de Çiller örneği var. Niye ANAP’ta da kadın genel başkan olmasın Bu düşüncemizi yurt genelindeki partili kadınlarla paylaşacağız" diye konuştu. 
     



 SİYASET 















</TEXT>
</DOC>
