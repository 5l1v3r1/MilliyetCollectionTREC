<DOC>
<DOCNO> 115399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/spor/spo08.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MAFYAYA DARBE 
</HEADLINE>
<TEXT>

Antalya’daki Dünya Boks Şampiyonası’nda yeni bir fuhuş rezaleti AIBA Asbaşkanı Caner Doğaneli’nin müdahalesiyle son anda önlendi 
     FUAT ERCAN 

     ANTALYA’DA yapılan Dünya Bayanlar Boks Şampiyonası’nda yaşanması muhtemel "ikinci Rus skandalı" son anda önlendi. Turnuvaya katılmak üzere Antalya’ya gelen eşini döverek hastanelik ettikten sonra, ülkesine geri gönderen Rus antrenörün olayının ardından, patlamak üzere olan bir seks skandalı, AIBA Asbaşkanı Caner Doğaneli tarafından engellendi. 
     BOKS malzemeleri satan Green Hill şirketinin, VIP konukların kaldığı oteldeki standında görevli Rus Elena Lokhov, fuhuş tuzağına düşmekten Doğaneli tarafından son anda kurtarıldı. Doğaneli’nin, Lokhov’un Antalya’da fuhuş simsarlığı yapan Rus Tardell tarafından batağa sürüklenmek istendiğini fark ederek emniyete ihbarda bulunması üzerine olaya müdahale edildi. 
     
Ustalar’ın altın avı      DÜNYA Bayanlar Boks Şampiyonası’nda Yasemin Ustalar bugün altın avına çıkacak. Şampiyonada finale yükselebilme başarısı gösteren tek temsilcimiz Ustalar, 63.5 kiloda Fransız rakibi Myrian Lamare karşısında altın madalya mücadelesi verecek. Dünya Şampiyonası, Antalya Dilek Sabancı Spor Salonu’nda bugün saat 10.00’da başlayacak 12 sıkletteki final müsabakalarıyla sona erecek. 
     



 SPOR 





























</TEXT>
</DOC>
