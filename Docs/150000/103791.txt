<DOC>
<DOCNO> 103791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/ekonomi/eko06.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
9,000’lerde alıcılar güçlenebilir 
</HEADLINE>
<TEXT>

Endeksin kısa vadeli göstergelerinin aşırı satım bölgelerine yaklaşması 9,000’lere doğru alımların güçlenmesini sağlayabilir. Destekler 9,000 - 8,800’de, dirençler ise 9,500 - 9,900 seviyesinde 
     Zeynep Candan AKTAŞ 

     Geçtiğimiz hafta etkili olan satış baskısı endeksin sürekli değer yitirmesine neden oldu. Geçen hafta 9,921 puandan kapanan endeks hemen hemen hiç toparlanma çabası gösteremeden haftayı 9,350 puandan kapattı. Endeksin kısa vadeli göstergelerinde izlenen satış baskısı görünümleri Ultımate ve Momentum’un aşırı satım bölgelerine gerilemesine neden oldu. 
     MACD, CCI, Stochastic ve RSI ise düşüş eğilimlerini sürdürüyorlar. Uzun vadeli göstergelerinde de satış baskısının etkili olması göstergelerin aşırı satım bölgelerine yönelmesine neden oldu. Endeksin tekrar alçalan kanala geri dönmesi de 9,000’lere doğru gelebileceğini gösteriyor. Bu teknik görüntüler bu hafta yine zayıf bir piyasa izlenme olasılığını güçlendiriyor. 
     Kısa vadeli göstergelerin aşırı satım bölgelerine yaklaşması 9,000’lere doğru alımların güçlenmesini sağlayabilir. Bu da 9,000’ler civarında tutunma ve güçlenme çabalarını gündeme getirebilir. Ancak hacimde ciddi bir artış sağlanamazsa bu hafta 9,000-9,s500 aralığında kapanış olasılığı güçlü görünüyor. Aşağı doğru giderek daralan hacim satıcıların isteksizliği olarak yorumlanabilir. Çok aksi bir gelişme olmadıkça desteklerin çalışması beklenebilir. Önümüzdeki hafta endeksin destekleri 9,000 ve 8,800’de, dirençler ise 9,500 ve 9,900 seviyesinde bulunuyor. 
     Yabancı yatırımcıların portföyleri 31 Temmuz’a göre yüzde 2.6 , yılbaşına göre yüzde 3.55 oranında azaldı. Seçim tartışmaları ve bir türlü yerine oturmayan ekonomik dengeler zaten Irak olayları ile Global kriz nedeniyle tedirgin olan yabancı yatırımcıların piyasamızdan uzaklaşmasına neden oluyor. 
     Bir de halen çok pahalı görünen F K oranları Her ne kadar dolar bazında çok ucuz fiyatlara gerilese de piyasamızda yeni talep yaratamıyor, mevcut portföyleri koruyamıyor. sHalen cazip görünen tahvil ve bono faizleri parayı sabit getirili kıymetlere yönlendirirken döviz cephesinde de ufukta görünen Irak krizi döviz pozisyonlarının açılmasına neden oluyor. Ve bütün bunların bileşimi hisse senedi pozisyonlarının çok sorgulanmasına ve tercih sıralamasında sonlara kalmasına neden oluyor. 
     Bol kazançlı haftalar dileğiyle. 
     



 EKONOMİ 














</TEXT>
</DOC>
