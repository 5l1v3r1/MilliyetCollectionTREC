<DOC>
<DOCNO> 139027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur38.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da okullar yarın da tatil... 
</HEADLINE>
<TEXT>

     İstanbul'daki ilköğretim okulları ve liseler, etkisini sürdüren olumsuz hava koşulları nedeniyle yarın da tatil edildi. 
     İstanbul İl Milli Eğitim Müdürlüğü'nden yapılan açıklamada, ildeki ilköğretim okulları ve liselerin, kötü hava şartlarının etkisini sürdürmesinden dolayı 1 gün süreyle tatil edildiği bildirildi. 
     İstanbul'daki ilköğretim okulları ve liseler, yoğun kar yağışı ve kötü hava koşulları nedeniyle 20 Şubat Perşembe, 21 Şubat Cuma, 24 Şubat Pazartesi ve bugün de tatil edilmişti. 
     
     ANKARA'DA TATİL 

     Olumsuz hava koşulları nedeniyle Ankara'da 8 merkez ilçede ilköğretim ve ortaöğretim okulları yarın tatil edildi. 
     Ankara Valiliği'nden yapılan yazılı açıklamada, Meteoroloji Bölge Müdürlüğü'nden alınan hava durumu raporuna göre, Ankara'da kar yağışının yer yer etkili olmak üzere devam edeceği, sabah saatlerinde de devam edecek kar yağışının öğleden sonra hafifleyeceği, gece -8 dereceye kadar düşecek ısı nedeniyle buzlanma ve don olayı meydana geleceği ifade edildi. 
     Etkili kar yağışı ve buzlanmanın ulaşımda oluşturacağı olumsuzluklar nedeniyle belediye sınırları içindeki 8 merkez ilçede ilk ve orta dereceli okulların yarın tatil edildiği kaydedildi. 
     





</TEXT>
</DOC>
