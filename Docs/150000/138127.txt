<DOC>
<DOCNO> 138127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yasam/ayas.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamera şakası’ ödünü patlattı 
</HEADLINE>
<TEXT>

Amerika’da bir televizyon kanalı bir kadını kandırıp çöle bıraktı, üzerine de uzaylı kılığında oyuncular saldı. Oyun ’ bitince, kadın da kanala dava açtı 
     DIŞ HABERLER SERVİSİ 

     ABD’de bir reality show’ programı için çölde kurulan gizli kamera tuzağında uzaylılar’ tarafından öldürüleceğini sanan bir kadın, bu şakanın’ kendisini fazlaca sarstığı gerekçesiyle yapımcılara dava açtı. 
     Los Angeles’ta açılan davanın tutanaklarına göre olay şöyle gelişti Sci - Fi Channel adlı kanal için hazırlanan Scare Tactics Korkutma Taktikleri ’ programı yapımcıları, kurban seçtikleri öğretmen Kara Blanc’ı arayarak, Kaliforniya’nın güneyindeki bir tatil beldesinde düzenlenecek özel bir partiye davetiye kazandığını söylediler. 
     
     Kaç kendini kurtar ’ 
     Davetiyeyi sevinçle kabul eden Blanc, kendisini almaya gelen otomobille Kaliforniya’ya doğru yola çıktı. Ancak çöl arazinin tenha bir noktasında otomobil birden durunca sinirler gerildi. Tam bu sırada, kendisine gizli kamerayla kaydedilen bir oyun oynandığından habersiz olan Blanc’ın yanındaki iki oyuncu, uzaylı kılığında’ başka bir işbirlikçi tarafından vahşi şekilde öldürüldü’. İki oyuncu uzaylı elinde can verirken’, Blanc’a seslenerek, canını kurtarması için karanlığa, kanyonların olduğu bölgeye doğru kaçması için uyardı. 
     
     Kaçışı’ kameralar izledi 
     Saniye saniye gizli kameralarla izlenen bu ilginç kamera şakası sonucu psikolojik sarsıntı yaşadığını söyleyen ve vücuduna aldığı yaralardan ötürü birkaç kez hastanede tedavi gördüğünü iddia eden Blanc’a geçen yıl mart ayında oynanan bu oyun, mahkeme kararıyla yasaklanmazsa nisan ayında yayımlanacak. 
     Scare Tactics’in diğer bölümlerinde de, efsanevi canavar Koca Ayak’ın saldırdığı kampçılarla, uzaylılarla ilgili sırların saklandığı öne sürülen Nevada’daki yasaklı 51. Bölge üssüne giren limuzin sürücülerinin sahte ajanlarca takip edilmesi gibi görüntüler de var. 
     



 YAŞAM 





















</TEXT>
</DOC>
