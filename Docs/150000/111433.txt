<DOC>
<DOCNO> 111433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yasam/yas04.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tebdil-i kıyafet’ BMW’li hırsızlar 
</HEADLINE>
<TEXT>

Beşiktaş ve Kadıköy’deki birçok hırsızlığın ardından, şüphe çekmemek için şık giyinip BMW’yle işe’ çıkan üç kişi çıktı 
     ELVAN EZBER İstanbul 

     Hırsızlıktan sağladıkları paralarla lüks bir yaşam sürdükleri, şüphe çekmemek için giyimlerine özen gösterdikleri ve yine aynı amaçla lüks bir BMW otomobille işe’ çıktıkları iddia edilen üç zanlı, bir operasyonla yakalandı. 
     Kadıköy ve Beşiktaş’taki hırsızlık olaylarını araştıran polis, zanlıların kimliklerini kısa sürede belirledi. Hırsızlıktan çok sayıda sabıkası olan üç kişinin resimleri tüm emniyet birimlerine dağıtıldı. Ancak iki ay süren çalışmalara rağmen hırsızlık zanlılarına bir türlü ulaşılamadı. Sonunda, aylardır aranan bu üç zanlı, bir istihbarat üzerine ele geçti. Hırsızlık Büro Amirliği, bu istihbarat üzerine 34 S 8000 plakalı BMW otomobili önceki gün takibe aldı. 
     
     Dört de otomobil çalmışlar 
     Durdurulan BMW’de Murat Demir, Cihan Özaydın ve Fesih Turan adlı aranan zanlılar, ruhsatsız üç tabanca ve çok sayıda tornavida ile birlikte yakalandı. 
     Tornavida ile kapı kilitlerini kırarak girdikleri 11 evden milyarlarca liralık hırsızlık yapan Demir, Özaydın ve Turan’ın, anahtarlarını aldıkları dört otomobili de çaldığı belirtildi. Zeytinburnu’nda lüks bir evde kalan üç arkadaşın, yine şüphe çekmemek için, hırsızlıktan kazanılan paralarla alınan, Demir’e ait BMW otomobille işe’ çıktığı kaydedildi. 
     
     Beyefendi görünüyorduk’ 
     Zanlılar Demir, Özaydın ve Turan’ın Zeytinburnu’nda kaldığı lüks evde yapılan aramada ise, antika bir tabanca ile hiç açılmamış viski ve şaraplar ele geçirildi. 
     Polis tarafından sorguya alınan üç zanlıdan Demir, suçlarını şöyle itiraf etti 
     "Soygun için gireceğimiz evleri gündüz belirliyorduk. Sonra geceleri arabamla BMW işe çıkıyorduk. Şık giyindiğimiz için kimse süphelenmiyordu. Altımızda lüks araba olduğu için polis bile çevirmiyordu. Beyefendi görünümünde oluyorduk. Şimdiye kadar hiç durduran olmadı..." 
     
     
     



 YAŞAM 

















</TEXT>
</DOC>
