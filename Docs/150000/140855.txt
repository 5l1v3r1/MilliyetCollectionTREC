<DOC>
<DOCNO> 140855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur18.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
IKDP'nin Ankara temsilciliği'ne molotofkokteyli atıldı 
</HEADLINE>
<TEXT>

     Kürdistan Demokratik Partisi'nin IKDP Ankara'da bulunan temsilciliğine molotofkokteyli atıldı. Küçük çapta hasar meydana gelen olayla ilgili soruşturma başlatıldı. 
     Dün gece, geç saatlerde kimliği belirsiz kişiler Çankaya Kaptan Paşa Sokak Numara 59'da bulunan IKDP temsilciliğine molotofkokteyli attılar. Molotofkokteyllerin biri camı kırarak içerde küçük çaplı yangın meydana getirirken, diğer molotofkokteyli dışarıda patladı. 
     Olay, sabah saatlerinde, temsilcilik görevlileri tarafından fark edilerek polise bildirildi. 
     Saldırı üzerine, Ankara Emniyet Müdürlüğü Terörle Mücadele ekipleri ve Olay Yeri İnceleme Şube Müdürlüğü ekipleri IKDP temsilciliğinde inceleme yaptılar. 
     Saldırıyla ilgili soruşturma başlatıldığı bildirildi. 
     Bu arada, dün, IKDP Ankara Temsilciliği'ne numarası görünmeyen bir telefondan faks çekildiği, faksta Kuzey Irak'ta Türkiye aleyhtarı gösterilerde Türk bayrağının yakılmasına tepki gösterilerek, ''Bu olayın intikamı alınacak'' denildiği öğrenildi. 
     





</TEXT>
</DOC>
