<DOC>
<DOCNO> 137586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/astro/index.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Denge ve diplomasi 
</HEADLINE>
<TEXT>

     Sabah Terazi burcuna geçen Ay günün atmosferini yumuşatabilir. Özellikle ilişkiler, ortaklaşa konular ve anlaşmalar açısından daha uygun bir zemin var. Koç'lar bugün olan biteni daha serinkanlı değerlendirebilecek. Ortaklaşa konularda iletişim ve anlaşma imkanı yüksek. Boğa'lar detaylı işlere takılabilirler. Bu konuda verimli olmaları mümkün ama aynı zamanda işbirliği de aramalılar. Sağlık konusu da gündeme gelebilir. İkizler rahat edebileceği bir gün. Dünün gerginliği ardından bugün pek çok konuda yumuşama ve barış söz konusu. Hayattan zevk almak hiç de zor olmayacak. Yengeç'ler bugün kararlı hareket edebilecekler. Yakın çevrelerinde olup bitenler, ailevi konular meşgul edici olabilir. Aslan'lar iletişim, hareket ve eğitimle ilgili konularda rahat edecekler. Kardeşlerle ilişkiler daha dengeli ve uzlaşmacı olabilir. Gün içinde konuşmalar ve sözler önem taşıyor. Başak'lar kişisel kazançlarını daha iyi kullanabilecekler. Zihinsel konulardan ve verimli düşüncelerden gelen pek çok avantaj söz konusu. 
     Terazi'ler bugün olayları daha kolay yönlendirebilirler. İlişkilerde yeni dengeler mümkün. Kişisel konularda başlangıçlar yapmak onları iyimser kılacak. Akrep'ler gün içinde geçmişle hesaplaşmak zorundalar. Duygusal alanda huzursuzluk olsa bile bu kolayca çözümlenebilir. Bu arada geçmişte yaptıkları olumlu davranışların sonuçlarını da görebilirler. Yay'lar ortaklaşa işler, grup çalışmaları ve arkadaşlıklar açısından rahatlar. Yeni planlar yapmak onları iyimser kılıyor. Bu olanakları iyi değerlendirmeliler. Oğlak'lar işle ilgili konulara yoğunlaşabilirler. Artan sorumlulukları halletmek zor olmayacak. Duygusal konularda daha uzlaşıcı olmaya bakmalılar. Kova'nın keyfi yerine geliyor. Uzaklarla ilgili konular, üniversite, eğitim ve yabancılar gündeme gelebilir. Çok şey öğrenebilecekleri bir gündeler. Balık'lar ortaklaşa konularda şanslılar. Eşin parasal durumu ya da ortaklaşa işlerden kar var. Bunu daha ciddi biçimde değerlendirmeye bakmalılar. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
