<DOC>
<DOCNO> 119436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/magazin/amag.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul kadınları Latin hastası oldu 
</HEADLINE>
<TEXT>

Brezilyalı Alex Nişantaşı kadınlarının yeni gözdesi 
Yılmaz Erdoğan-Deniz Akkaya anlaşması niye bozuldu 
Sinan Çetin, dostlarına banka kredisi veriyor 
Magazin haberlerinin emek dünyasına katkısı 
     KAYNAMA NOKTASI 
AHMET SALİH 

     Sol muhalefetin yükseldiği 70’li yıllarda, Türkiye’yi Latin Amerika ülkeleriyle aynı sosyo ekonomik temele oturtup benzer kurtuluş reçeteleri öneren analizler pek popülerdi. Şimdi ise gece hayatında Türkiye ile Latin Amerika ülkeleri benzeşiyor, benzeştiriliyor. Latin müziği gece gezginlerinin Türkçe popla birlikte en sevdiği tür latin dansı kursları patlama yaptı straplezini kapan kız, kadın dans kulüplerine koşuyor. Bir köşede çizmeler, botlar çıkarılıp, dans ayakkabıları giyiliyor. Ondan sonra, gelsin kalipso, salsa, rumba, hip hop, R B. 
     Türk kadınları, Latin kadınları ile anatomik olarak da benzeştikleri için bu danslar esnasında bedenleriyle daha kolay barışıyorlar herhalde... Fazla kilolar Latin danslarında sorun değil 
     
     Sabaha kadar dans 
     Tekstil sektöründeki faaliyetlerine son verip Mundo Latina adlı sivil toplum örgütümsü bir şirket kuran Yonca Gülgeç birkaç sene içinde İstanbul gece hayatının en önemli simalarından oldu. Yaz boyunca New Yorker’da Latin geceleri düzenleyen Gülgeç şimdi de cumartesileri Beyoğlu’ndaki Alegria’da. 
     Nişantaşı’nın "trend setter" moda oluşturucu kadınlarından yine tekstilci Nazan Aşık semt esnafı onu senelerce "siyahlı kadın" olarak tarif etti ve arkadaşları da Alex’in derslerinde hip hopluyorlar. Mundo Latino bünyesinde dans dersleri veren Brezilyalı Alex şu sıralar güzel kız ardaşına rağmen Nişantaşı kadınlarının gözdesi... Asmalı Konak’ın oyuncularından İpek Tuzcuoğlu’nun da bir Latin müziği ve dansı tutkunu olduğunu, İstanbul’da bulunduğu süreler zarfında şehirdeki Latin gecelerini kaçırmadığını belirtelim. 
     
     Dilini tutamayınca... 
     Yılmaz Erdoğan’ın merakla beklenen oyunu "Bana Bir Şeyhler Oluyor"un da sahne provalarına bu hafta geçiliyor. Birkaç hafta önce Deniz Akkaya’nın, Yılmaz Erdoğan’ın BKM’si ile kontrat imzaladığı, Akkaya’nın eski sevgilisi Erdoğan’ın yazdığı bir oyun ve bir televizyon dizisinde rol alacağı haberleri yer almıştı gazetede ve televizyonlarda. Hemen ardından bu anlaşmanın bozulduğu duyuruldu BKM kanadından. Gerekçe, Akkaya’nın henüz müzakere aşamasında olan anlaşmayı basına sızdırmasıymış. 
     
     Hizmetçiler yaşadı... 
     Bir süre önce bu köşede Ebru Gündeş’in Taylandlı eski hizmetçisinin iddialarına yer vermiştik. Geçen hafta da televizyonlarda Coşkun Sabah’ın eski hizmetçisinin udinin karısını dövdüğüne dair iddiaları yayınlandı. Bu yüzden şu sıralar ünlüler hizmetçilerini pek bir hoş tutuyorlarmış evlerinde. Bu türden magazin haberlerinin emek dünyasına katkısı olması sevindirici. 
     
     Yeni şöhretler geliyor 
     Sinan Çetin’in, Daryl Hannah, Sylvia Kristel, Raga Oktay ve Teoman’lı filmi "Banka" tamamlanmak üzere. İki hafta önce filmin konusu itibarıyle Sinan Çetin’in çocukları olan Raga Oktay ve Teoman’ın kurduğu bankadan kredi isteyecek müşterilerin saptanması için Çetin, çoğunun asıl mesleği oyunculuk olmayan birçok dostuyla bir toplantı yaptı. Katılımcılar niçin banka kredisi almak istediklerini anlattılar Çetin’e ve bu anlatımlar videoya kaydedildi. Aralarından seçilenler yakında kamera karşısına geçecek. 
     Serdar Turgut’un editörlüğünde Doğan Kitapçılık bünyesinde yayımlanan ve 60 ünlü ismin 62 fotoğrafa yazdığı metinleri ve bu fotoğrafları içeren "Fotoğrafların Anlattıkları" adlı kitabın sergisi de bu akşam Nişantaşı’ndaki Dirimart galerisinde açılıyor. 
     



 MAGAZİN 













</TEXT>
</DOC>
