<DOC>
<DOCNO> 148002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/siyaset/siy00.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası bu hafta Dışbank yönetim Kurulu ve İcre Başkanı Tayfun Bayazıt'ı konuk ediyor 
</HEADLINE>
<TEXT>

Borç batağı, yüksek büyüme ile aşılabilir 
     Derya SAZAK 
SOHBET ODASI 

     Büyüme olmadan borç batağından çıkamazsınız. Rakamlar öyle gösteriyor ki, birkaç senaryoyla çizdiğiniz zaman düşük büyüme yüksek faizli fazla bile borçluluk oranlarınızı 4-5 yılda indirmiyor’ 
     
     Büyüme trendine girmemiş, önemli ölçüde işsizlik sorunu olan ve geniş kitlelerin zaten fedakarlık yaptığı bir yapıda vergi benzeri önlemleri tekrar gündeme getirmek doğru olmaz... 
Savaş ekonomiyi nasıl etkiledi Türkiye’de dış borçların çevrilemeyeceğine dönük kaygılar Powell’ın ziyareti ve 8.5 milyar dolarlık kredinin Kongre’de onaylanması üzerine azalmış durumda. Hükümet, Zihni sinir projeleri’yle kaynak arıyor. 2003’ün ikinci yarısını nasıl görüyorsunuz 
     2000 - 2001 yılında yaşadığımız krizler sonucu özellikle kamu açığının giderek artması, bunun iç ve dış piyasalardan finansmanının zorlaşıyor olması nedeniyle ekonomide yapısal tedbirler alınması kaçınılmaz hale gelmişti. Derviş ekonomiyi devraldıktan sonra, bu önlemlerin gerektirdiği dış destek başta IMF olmak üzere uluslararası kuruluşlardan sağlandı. 
     İki ana amacı olan bir program gündeme geldi. Kimi zaman sekteye uğramasına rağmen bu programın doğruluğu ve uygulanabilirliği üzerinde bir konsensüs oluştu. 
     
AKP hükümeti 3 Kasım seçimleri ardından bu programa sahip çıktı. 
     Evet. Dışarıda IMF programı’ olarak anılsa da, Derviş Türkiye’ye ait olan programın IMF tarafından desteklendiği’ vurgusunu yaptı ve sonuç olarak ülkenin iç dinamiklerine uygun, kısa vadede ekonominin kırılganlıklarını atlatmaya yönelik yapısal değişiklikleri de içeren önemli bir uygulama oldu. 
     
AKP işbaşına gelince 6.5’luk faiz dışı fazla oranını azaltarak kemerleri biraz gevşetmeyi düşündü ama yapamadı. Savaş patladı. 
     Aslında savaş patlamasa da o kemerleri çok fazla gevşetme şansımız yoktu. Şundan dolayı Ekonominizin önemli bir kısmını iç ve dış borcun çevrilmesi oluşturuyorsa o noktada çok fazla esnekliğiniz kalmıyor. Bir an önce toplam borçluluğun, gayri safi milli hasılaya oranını makul ölçüye çekmeniz gerekiyor. AB üyelik kriteri yüzde 60’tır. Bizde bu oran yüzde 90’larda seyrediyor. 
     
Borç sarmalından nasıl çıkılacak 
     Büyüme olmadan borç batağından çıkamazsınız. Rakamlar öyle gösteriyor ki, birkaç senaryoyla çizdiğiniz zaman düşük büyüme yüksek faizli fazla bile borçluluk oranlarınızı dört beş yılda indirmiyor’. Yüksek büyümeye geçmek şart. 
     
IMF programlarına yönelik en büyük eleştiri de burada odaklanmıyor mu, Stiglizts gibi muhaliflerin tepkisi de o yüzden, Türkiye gibi ülkelere önerilen borç yönetimi’yle ekonomi bir türlü üretime, büyümeye geçemiyor. Acaba bir paradigma değişikliği’nin zamanı gelmedi mi Tabii yüzük bilezik’ modelini kastetmiyorum. 
     IMF’nin misyonu ödemeler dengesinde yardımcı olduğu ülkenin herhangi bir kriz yaratmaması, borçlarını zamanında ödeyebilmesi. Burada IMF’nin düşüncesiyle, ekonomiyi yönetenlerin, siyasetçilerin, orta vadede Türkiye’ye vizyon çizenlerin düşünceleri arasında farklılık olması son derece doğal. Bizim Türkiye için en ideal programı IMF’nin çizmesi konusunda beklenti içinde olmamamız lazım. 
     Ekonomideki kırılganlıkları elimine ederken orta vadede büyümeyi hedeflemeliyiz. Bunu da enflasyonu düşürerek yapmalıyız. 
     
ABD’nin savaş nedeniyle önerdiği kaynak da sonuçta borç yükünü artırmıyor mu 
     Tezkereden daha önemli olan IMF ile dördüncü gözden geçirme anlaşmasıydı. O tedirginlik kalktı, ek niyet mektubu imzalandı. Yeni bir siyasi iktidar, önünde beş yıllık süre var. IMF programını sürdüreceğini de ilan edince başlangıçta iyimser bir hava oluştu. Tezkere karışıklığı ve bütçe disiplininden uzaklaşılıyor şeklindeki spekülasyonlar savaşla ilgili dışsal şoklar nedeniyle faizler arttı ama tekrar denge sağlanıyor. 
     
26 milyar dolar gelseydi nasıl olurdu 
     Önemli olan toplam borçluluk oranınız. Gayri safi mili hasılaya göre bir azalış trendine girerseniz piyasaya güven veriyorsunuz. 
     
     BORÇ 232 MİLYAR 
Türkiye’nin toplam iç ve dış borcu ne kadar 
     Dış borçlar şubat sonu itibariyle 132 milyar dolar. 
     
İç borç dökümü nasıl 
     Toplamı, 100 milyar dolar. Yaklaşık 51 milyar doları kamuda, 48 milyar doları piyasada. 
     
Konsolidasyon beklentisi bu tablodan mı çıkıyor 
     Piyasadaki iç borcun önemli kısmını bankalar finanse ediyor. İki nedenle bunu yapıyorlar. Devlet tahvili, Hazine bonosu satın alıyorlar. İç borç daha likit hem daha iyi getiri sağlıyor, sermaye yeterliliği oranları BDDK tarafından denetlenmeye başladığı için risk ağırlığı sıfır kabul ediliyor. Normal şirkete kredi açarsanız onun riski daha fazla, kamuya verirken borcun sıfır ağırlığı olduğu için bilançonuzda özsermayeniz üzerinde baskı yaratmıyor. K rlı bir enstrüman. 
     
2001 krizinde bankalar bu yüzden batmadı mı 
     Doğru, önemli ölçüde battılar, bundan zarar gören ve özkaynağını yitiren ve Fon’a giden bankalar oldu. Bankacılık sektörü açısından baktığımızda bir olumsuzluk da şudur Tasarruf sahipleri fonlarını kısa vadeli emanet ediyorlar. Kamunun borçlanma talepleri bir yıl ve daha ötesi. Bu vade uyuşmazlığı olası krizlerde kısa vadeli faizleri yukarıya doğru ittiği zaman bankaları zarara uğratıyor. Nitekim 2000 sonunda bu olmuştu. Bu kırılganlığa ekonomi 2001’de olduğundan daha az olmakla birlikte h l açık. 
     
Türkiye iç borç baskısını aşmadıkça... 
     Sürdürebilir büyüme dengesine gelmesi zor. 
     
Borçlardan kurtulmak için mi konsolidasyondan söz ediliyor. 
     Aslında konsolidasyon lafı edilmemesi gereken bir konu. Bu endişe piyasalara neden hakim oluyor İç borç geri ödemelerine itfa baktığımızda geçen yıl 133 katrilyon ödeme vardı piyasalara. Bunun 96 katrilyonu iç borçlanmayla sağlandı, 13.6 katrilyon faiz dışı fazla verildi, özelleştirme hiç yapılamadı, 24.3 milyar dolar dış borç kullanıldı. 2002’nin finansmanı sağlandı. 
     2003’te iç borç döndürme stresini açıklayan iki tablo var Bir tanesi toplam dönüşüm oranı rasyosu. Geçen yıl oran yüzde 81’di. 2003’te yüzde 85 gözüküyor. Demek ki her 100 liralık itfaya kamunun tekrar borçlanma gereksinimi var. Kamunun borçlanma vadesi 8 aya düştü. Bu yıl 106 katrilyon iç borçlanma yapılacak. Dış borç kullanma ihtiyacı 10.8 katrilyon. 2003’te fazla dış borç baskısı yok. 
     
8.5 milyar dolarlık ABD kredisinin olumlu etkisi olacak. 
     Kesinlikle, Powell’ın ziyareti ve ABD Kongresi’nin Türkiye’ye yardımı onaylaması sonucu faizlerde 3.4 puan düşüş oldu. Bu düşüş devam edebilir. 2004 daha zor olacak. 
     
Yardımla, bağışla 230 milyar dolar dış borç yükü olan ekonomi ayağa kalkar mı Bu öneriler iktisadi mi 
     İktisadi açıdan gerçekçi bulamıyorum. Büyüme trendine girememiş, önemli ölçüde işsizlik sorunu olan ve geniş kitlelerin zaten fedakarlık yaptığı bir yapıda vergi benzeri önlemleri tekrar gündeme getirmek doğru olmaz. Kaldı ki, emlak ve arabada ek vergi koydular. 
     
Geleceğe umutla bakmalıyızIrak’taki savaşın sonuna dönük değerlendirmeyle bitirelim isterseniz. Nasıl bir dünya ve Türkiye bekliyorsunuz 21’inci yüzyılın Amerikan İmparatorluğu’ kurulacak mı 
     Kısa vadede Irak savaşı, ABD’nin Ortadoğu’daki etkinliği konusunda bazı sinyaller verecek. Sadece Avrupa - Amerika eksenine bakıyoruz ama dünyada başka olgular da var. Çin çok süratli büyüyor. Ben küreselleşme sürecinin kesintiye uğrayacağını düşünmüyorum. Türkiye bunun dışında kalamaz. Avrupa Birliği hedefinden kopmamalıyız. AB yörüngesinden sapma, Türkiye’yi içe kapalı, daha radikal arayışlar içinde olan bir yapıya götürme riskini artıracaktır. Ben geleceğe iyimser bakmak istiyorum. Hükümet bazı zikzaklar yaptı ama anayoldan sapmadı. Önümüzdeki 4 - 5 yıl çok önemli. 
     
Savaşa girmezsek batarız’ sendromu aşıldı mı 
     Kesinlikle, zaten ortada hibe yoktu, kredi alacaktık. Almayınca nasıl batmadıysak, alınca da kurtulmayacaktık Bu beklenti abesti. Türkiye’nin ciddi deneyimli bürokrasi kadroları var, derinliği var. Demokratik yapı içinde seçenekleri, dinamikleri var. Akılcı çözümler üretmek her zaman mümkün. Geleceğe umutlu bakmalıyız. 
     
Moratoryum lafı zarar verirGeçen hafta moratoryum’dan da söz edildi. Geçmişte Rusya bunu yapmıştı. 
     Moratoryum ilan edip borç ödemiyoruz’ dedikten sonra da bunları nasıl ödeyeceğinizin planını yapmanız gerekiyor. Benim bildiğim dünyada Küba dışında borcunu ödememiş ülke yok. Eninde sonunda ödetiyorlar Bunları uluorta konuşmamak lazım. Ekonomide hiçbir çıkış yolunuz kalmamışsa rölans deyip düşünebilirsiz. Moratoryum, konsolidasyonun anlamı bu. Zamansız ve gereksiz yere bunları tartıştığınızda, çok fazla dillendirdiğinizde ekonomiye daha fazla zarar veriyorsunuz. Asıl o zaman ekonominin bu duruma sürüklenmesi riski var. 
     
Piyasanın milyonlarca aktörü varFazlasıyla tükettiğimiz kavramlar arasında bir de piyasa’ refleksi var. Savaş çıktı, tezkere geçmedi, Powell geldi gitti derken Tahtakale’deki eli telsizli adamlar dövizle günü birlik oynuyor. Savaşta çocuklar ölüyor bazıları borsadan kazanma peşinde. Her şey piyasa mı 
     Savaşın insani boyutunu kimsenin göz ardı edebileceğini düşünmüyorum. Beş dakika televizyon seyretseniz ölen çocuklar yüreğinizi parçalıyor. Sonuçta piyasa dediğimiz şeyi de yüz binlerce, milyonlarca aktörün ekonomiyle ilgili beklentilerini fiyatlara yansıtması olarak görmek lazım. Üç beş tane spekülatörün veya bankalardaki dealar’ların döviz alıp satmasıyla oluşan bir şey değil piyasa. Piyasaları domine edip piyasaları istedikleri yöne çekmek isteyen oyuncular da var. 
     İleriye dönük Türk ekonomisini olumlu, olumsuz etkileyecek gelişmeler anında fiyatlara yansıyor. Kur iniyor, çıkıyor ama Tahtakale’de eli telsizli gördüğünüz kişiler bunu yapmıyor, onların arkasında milyonlarca insan var. Döviz piyasalarında kuru dikte edebilecek güç yok. 
     
Haftanın spekülasyonlarından biri de yabancıların 2 - 3 milyar dolarlık boyutlarla piyasadan çıktıkları haberiydi. Bankacı olarak böyle dalgalanmalar gözlüyor musunuz 
     Hayır. Bu söylentilerin çoğu abartılı. Dalgalı kura geçildikten sonra spekülatif amaçlı, sıcak para’ tabir ettiğimiz Türkiye’ye gelen giden para trafiğinde önemli ölçüde azalma oldu. Piyasa derinliğinde yabancı spekülatörlerin etkisi eskisi kadar olmuyor. 
     
Bankalarda batan para 40 milyar dolar. Hükümet h l kümesteki kazları yolma’ peşinde, vergi salıyor ama hortumlanan paraları geri alma yolunda ilerleme yok gibi. 
     Çok doğru. BDDK’nın kurulmuş olması ve bundan sonrasına dönük bankaların denetimi, daha önce yaşadığımız bu topluma 40 - 50 milyar dolara mal olan sürecin tekrarlanmaması için. Hepsi özel bankalarda batmadı, kamu bankalarının görev zararlarını da dikkate almak gerekiyor. 
     
Bankalardaki mevduata devlet garantisi kalkacak mı 
     Bunun için ekonominin kırılganlıklarının azaldığı bir dönemde önceden süre vermek gerekiyor. Biraz zamana ihtiyaç var. İşin prensibinden vazgeçilmemeli. Şu andaki sistemi savunmak mümkün değil, hem yüzde yüz garanti var hem de riskli ve daha az riskli olan bankalar aynı sigorta primini ödüyor. Kamu açığının giderilmesi açısından mali sektör üzerinde çok fazla vergiler var. Bütün bunlar bankacılığın asli görevi olan reel sektörün finansmanını sağlaması işlevini yerine getirmemesine neden oluyor. 
     


SİYASET 





















</TEXT>
</DOC>
