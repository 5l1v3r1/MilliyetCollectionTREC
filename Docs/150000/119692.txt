<DOC>
<DOCNO> 119692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yazar/sazak.html </URL>
<DATE> 2002/11/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sol, CHP, gelecek 
</HEADLINE>
<TEXT>

     Türkiye her seçimde biraz daha sağa kayıyor. 
     3 Kasım’da AKP yenilikçi, halkın partisi CHP devletçi, seçkinlerin temsilcisi olarak algılanınca İdris Küçükömer’in 1960’lardaki Bizde sol sağcı, sağ solcudur’ iddiası güncelleşti. 
     Bu iddianın temelinde çok partili yaşamın başlangıcındaki Halk Partisi, Demokrat Parti ayrışması yatıyordu. 
     Murat Belge ile solun geleceğini’ konuşurken Küçükömer’in tezine de girdik. Tarihin tanıklığı içinde Belge’nin yorumu şöyle oldu 
     "İdris Küçükömer’in değindiğim fenomen yalnız Türkiye’de olan bir şey değil. O yıllarda hiçbirimiz dünyada neler olduğunu çok fazla incelememiştik. Fransız ihtilalinden sonra devlet kurmak, modernizasyonu gerçekleştirmek tarihi bir farz haline gelmişti. Fransa’da Jakobenizm ortaya çıkmış. Uygun siyasi yapılanmaların olmadığı toplumlarda küçük gruplar modernizasyonu üstlenmiştir. Zorlayıcı yöntemlere başvurulmuştur. Yasa çıkararak toplumu değiştirmek. Kolluk kuvvetleri geliştirerek iktidarı tutmak. Bu da buyurgan bir toplum düzeni getiriyor. Burjuva devleti kuruluyor. 
     Dünyanın pek çok yerinde yöntemleri farklı da olsa kapitalist bir düzen kurmayı sağlayan baba partiler’ vardır. 
     Ancak baba partiden sol çıkmaz 
     Halbuki Türkiye’de 1960’larda İnönü öyle münasip gördü, ortanın solundayız’ dedi. Bunu der demez kendini solda gören pek çok grup bir oh’ çekti. Marksizmden kurtulduk, İnönü’nün CHP’siyle solcu olacağız demeye başladılar. Doğan Avcıoğlu falan çok mutlu oldular. Burada bir gerçeklik var, öteki tarafta avantür... İşçilerle nasıl olacak 
     İdris bunları tespit etti ama onun bir de kendi hayatı var. Giresun’dan gelmiş İstanbul’a, komünist olmuş. Toplumun acısını duyan bir insan. Talat Aydemir ekibinin içinde bulmuş kendini. İdris bu adamlarla konuşa konuşa nasıl faşist olduklarını anladı. Onun üzerine dedi, asıl gerici bunlardır’, Demokrat Parti halk çizgisidir. İttihat Terakki’yi, Halk Fırkası’nı reddetmişler. Küçükömer, yaşadığı ortamın duygusallığı içinde bunları söyledi. Özünde belki yanlış değildi ama aşırı ifade edilmiş fikirlerdi." 
     40 yıl sonra sol’un, AKP’nin iktidara gelmesi nedeniyle toplumla arasındaki mesafeyi’ yeniden sorgulamaya başlaması düşündürücüdür. 
     1970’lerde Ecevit’in düzen değişikliği’ programıyla oylarını yüzde 40’a çıkartan CHP, 3 Kasım’da Baykal ile yüzde 20’yi bile bulamamıştır. 
     Meclis’teki grup sayısı ise AKP’nin 363’lük ezici çoğunluğu karşısında fazla önem taşımıyor. AKP milletvekilleri tek çift plaka’ uygulaması gibi, günaşırı Meclis’e gelseler bile CHP’den fazla sayıdalar 
     Parti içi muhalefet, AKP karşısında kaybedilen seçimin kurultay’da tartışılıp, yönetimin güven’ tazelemesini istiyor. 
     Solun geleceği açısından 3 Kasım seçimlerinin analizini yalnız CHP değil, öteki partiler de yapmalıdır. 
     
     







AKP’nin üçlüsü 


Saygısız davet 


Kıbrıs planına bakış 


Zurnanın zırt dediği yer Kıbrıs 


Davul ile tokmak 


Türkiye’nin değişen yüzü ve Batman 


Kıbrıs bir ada mıdır 


Sol, CHP, gelecek 


AK Parti’nin bile Demirel’e ihtiyacı varsa... 


Anadolu Otogarı’nda ikinci raunt 


</TEXT>
</DOC>
