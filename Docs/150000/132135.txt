<DOC>
<DOCNO> 132135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yasam/yas08.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıp kaçtılar lemde yediler 
</HEADLINE>
<TEXT>

Lüks otomobil çalıp iki trilyon liralık kapkaç yapan üç kişilik çete, kendilerini teşhis eden tanıklar için Dedikodu yapıyorlar’ dedi... 
     ELVAN EZBER İstanbul 

     Çalıntı lüks otomobillerle banka ve tapu daireleri önünde kapkaç yaparak vatandaşların yaklaşık iki trilyon lirasını çaldıkları öne sürülen üç kişi yakalandı. İstanbul’da 15, diğer şehirlerde 16 olaya karıştığı belirtilen zanlılar, mağdurlarca teşhis edilmelerine rağmen, haklarındaki iddiaları dedikodu olarak nitelendirdi. Kapkaççıların paranın bir bölümünü eğlence yerlerinde harcadıkları kaydedildi. 
     Tapu daireleri önünde son aylarda yaşanan kapkaç olayları üzerine polis geniş çaplı bir soruşturma başlattı. Beşiktaş Tapu Müdürlüğü önünde pusu kuran polis, Mercedes bir otomobilde bekleyen üç kişiyi kontrol etmek istedi. 
     Yaklaşan polisleri görünce araçtan inerek kaçmaya çalışan sabıkalılar Hüseyin Şahin ve Murat Ertaş ile 1991’de aftan yararlanarak cezaevinden çıkan Nurettin Metin, sokak aralarında yaklaşık bir saat süren kovalamaca sonucu havaya ateş edilerek yakalandı. 
     Bu kişilerle birlikte, çalıntı olduğu belirlenen BMW ve Mercedes iki otomobil ile kapkaç paralarıyla alınan bir BMW daha ele geçirildi. 
     



 YAŞAM 





















</TEXT>
</DOC>
