<DOC>
<DOCNO> 124799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko14.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kömürde özelleştirme hızlandı... 
</HEADLINE>
<TEXT>

     Türkiye Kömür İşletmeleri Genel Müdürlüğü'nün elinde atıl vaziyette duran kömür sahalarının özelleştirilmesine yönelik çalışmalar hızlandı. 
     TKİ Genel Müdürlüğü'nün ''rödovans'' sistemi ile programına aldığı ve önemli linyit rezervlerinin bulunduğu üç sahanın özel sektöre devri işlemleri geçtiğimiz günlerde gerçekleşti. Erzurum-Oltu, Aşkale ile Çorum-Alpagut-Dodurga linyit işletmelerinin özel sektöre devrine ilişkin anlaşmalar yapılarak yer teslim işlemleri de gerçekleştirildi. 
     Genel Müdürlük yetkilerinden edinilen bilgiye göre, yıllık toplam 19 milyon ton kömür rezervinin bulunduğu sahalardan elde edilecek kömürler ısınma ve sanayi amaçlı olarak tüketilecek. 
     Özelleştirme sonrası çok sayıda kişiye istihdam imkanı sağlayacak olan sahalar arasında bulunan Erzurum-Oltu ile Erzurum-Aşkale sahalarını Aşkale Çimento Fabrikası devralırken, Çorum-Alpagut-Dodurga kömür sahaları ise yapılan ihale sonrasında Çelikler Şirketi tarafından işletilecek. 
     





</TEXT>
</DOC>
