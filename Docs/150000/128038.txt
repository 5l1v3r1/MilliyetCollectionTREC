<DOC>
<DOCNO> 128038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/yazar/asik.html </URL>
<DATE> 2003/12/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İş performansı... 
</HEADLINE>
<TEXT>

   
   Başbakanlık Müsteşarı Prof. Ömer Dinçer'in 1995 yılında bir sempozyuma sunduğu bildirideki İslamcı görüşleri tartışılıyor, Dinçer'in bu görüşlerin arkasında durduğunu söylemesi tepkileri artırıyor. 
   Gözcü gazetesi Ankara Temsilcisi Saygı Öztürk, Prof. Dinçer'in son yıllardaki iş performansının bir dökümünü yapmış... 
   1997 - 2000 yılları arasında İGDAŞ Yönetim Kurulu'nda üye olan Ömer Dinçer, Eyüp Ağır Ceza Mahkemesi'nde 142 sanıklı İGDAŞ davasında yargılanıyor. Hakkındaki suçlamalar Nitelikli zimmet, sahte belge düzenlemek, ihaleye fesat karıştırmak... 
   Böyle bir davada yargılanan kişinin dava sonuçlanmadan Başbakanlık Müsteşarlığı gibi kritik bir göreve atanması devlet ilkelerine uygun mudur 
   Prof. Ömer Dinçer, Tayyip Erdoğan'ın başbakanlığı sırasında aynı anda 9 ayrı şirketin yönetim kurulu üyeliğinde bulunmuş. İstanbul Ulaşım Sanayii, İstanbul Kültür ve Sanat Ürünleri, Kartal Halk Ekmek, İstanbul Dünya Ticaret Merkezi, İstanbul Spor Etkinlikleri, İstanbul Tekstüre Çorap Sanayii, Erken Tekstil, İstanbul Beton Elemanları, Belediyeler Bakım ve Ulaşım AŞ... 
   Bu arada Prof. Dinçer 2000 yılında kurulan "Macrameks İnternet Stratejileri" ve "Metrik Laboratuvar Hizmetleri" adlı iki özel şirketin ortakları arasında yer almış... 
   "Cumhuriyet'in yerini daha Müslüman bir yapıya devretmesi"ni savunan Ömer Dinçer'in mevcut yapıya da pekala uyum sağladığı gözleniyor. 
   
   Cumhuriyet'in, laikliğin, demokrasinin tehlikeye düşmediği, barış ve mutluluk içinde bir yeni yıl diliyoruz... 
   
   
   Noel Baba bu ülkeye gelse gelse özelleştirme için, tahkim için, üsler için gelir. 
   Akif Kökçe 
   
   AB kapısında fıkra    Erdoğan Erentöz dostumuz, Diyojen'den bir hik ye aktarıyor... 
   Diyojen bir gün heykellerin önünde durmuş onlarla konuşuyormuş. O sırada oradan geçmekte olan bir Atinalı merakla yanına yaklaşıp sormuş... 
   - Üstadım onlar birer taş, senin söylediklerini nasıl anlarlar 
   Diyojen, hafifçe gülümseyerek cevap vermiş 
   - Çoğu insanın kalbi de taş değil midir reddedilmeye alışıyorum... 
   
   Gönül'den tebrik    Milli Savunma Bakanı Vecdi Gönül yılbaşı kutlaması göndermiş. Şöyle diyor 
   - Kıymetli dostum, Yeni yılınızı sağlık mutluluk dileklerimle kutlar saygılar sunarım... 
   Yanıtımız 
   - Sayın Bakan, ben de yeni yılınızı kutlar, sağlık ve mutluluk dileklerimi iletirim... Açmış olduğunuz 10 milyarlık tazminat davası sürüyor olup şimdiye kadar hiç dava kaybetmemiş olmakla birlikte, eğer bir istisna olur da kaybedersem yeni yılda refahınıza katkıda bulunmaktan ötürü mutlu olacağımı bildirir, saygılar sunarım... 
   
   Yılın şeyleri, neyleri    Popstar jürisindeki Armağan Çağlayan Yılın illeti. 
   .Askerimizin başına çuval geçi- rilmesi Yılın zilleti. 
   .ABD işgaline direnen Iraklılar Yılın milleti. 
   .Uzak Yılın filmi. 
   ."Besmeleyle kesilen etler daha sağlıklıdır." Yılın ilmi. 
   .Voleybolcu kızlarımızın her biri Yılın yıldızı. 
   .Rauf Denktaş Yılın yalnızı. 
   .Süreyya Ayhan Yılın atleti. 2. kez 
   .Deniz Baykal Yılın ataleti. 2. kez 
   .Meclis'teki CHP'liler Yılın dekoru. 
   .Tayyip'in beş saniye içinde ata binip inmesi Yılın rekoru. 
   .Orman arazileri Yılın kaymaklı pastası. 
   .Necmettin Erbakan Yılın ölmüş de yaşayan hastası. 
   .Kemal Derviş ABD'nin CHP'deki 5. kolu. 
   .Mehmet Ali Talat AB'nin KKTC'deki solu. 
   .Yargıtay Başkanı Eraslan Özkaya Yılın hukukçusu. 
   .YSK Başkanı Tufan Algan Yılın gugukçusu. 
   .HIV taşıyan küçük Y.O. ile çocuklarını aynı sınıfta okutmak istemeyen İzmirli veliler Yılın ayıbı. 
   .Çelik Gülersoy Yılın kayıbı. 
   .Sertab Erener Yılın popçusu. 
   .Sergen Yalçın Yılın topçusu. 
   . "Irak'a asker göndermezsek daha çok Amerikan askeri ölür" Yılın gafı. 
   .Kıbrıs'ı verirsek AB'nin bizi alacağını zannedenler Yılın safı. 
   .İmarbank soygunu Yılın talanı. 
   ."Irak'ta nükleer silah var." Yılın yalanı. 
   .BOTAŞ'ı 50 milyon dolar zarara uğratan eski yöneticilere verilen 6'şar milyonluk ceza Yılın cezası. 
   .Galatasaraylılar için 2003 - 2004 futbol sezonu Yılın ezası. 
   .Ekmek Yılın azığı. 
   .Vergi paketi Yılın kazığı. 
   .Irak halkının çektiği Yılın dramı. 
   .Ahmet Necdet Sezer Yılın adamı. 
   
      
   
   
</TEXT>
</DOC>
