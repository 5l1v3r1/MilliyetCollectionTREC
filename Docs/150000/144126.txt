<DOC>
<DOCNO> 144126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/ymese.html </URL>
<DATE> 2003/03/21/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Büyük kumar 
</HEADLINE>
<TEXT>

     Beşiktaş gibi büyük hedeflere soyunmuş bir ekibin dokuz dakika içinde iki gol yemesine kimse mazeret aramasın. Hele hele beşinci dakikada yenilen bir gol varki evlere şenlik Kazanılan bir ölü topta Beşiktaş’ta ipini koparan rakip ceza alanına gitti. Top döndü, Beşiktaş’a gol oldu. Dörtlü savunmaya takıldım Golden sonra Beşiktaş adeta çöktü. Siyah - Beyazlı ekip rakibin kanatlarını etkisiz hale getirmek isterken bu kez orta alanın göbeğinde Lazio’ya boş alanlar yarattı. 
     İlk yarıda izlediğim bir Niyazi var ki anlatamam. Defansta mı oynadı, kanatta mı oynadı bir türlü çıkaramadım. 9. dakikada ikinci golünü bulan Lazio rahat bir nefes alırken, UEFA Kupası’nda Beşiktaş’ı da hayallerinden etti. Aslına bakarsanız Beşiktaş, Lazio karşısında ezilmedi. Mağlup olmasına karşın ilk yarıda Pancu ve İlhan Mansız’la pozisyonlar da buldu. Ne var ki, son vuruşlarda her iki futbolcu da becerikli olamadılar. 
     Mancini maç öncesinde "Yenmeye geldik" derken sahaya sürdüğü on bir hiç de bu mesaja uygun değildi. Simeone, Lazetic, Negro ve Chiesa’yı yedek kulübeye çeken Mancini, sahaya savunma ağırlıklı bir kadro sürdü. Akıllı seçimdi. Orta sahayı kalabalık tutan Lazio, Beşiktaş’tan istediğini ilk on dakika içinde aldı ve yarı finale çıktı. 
     Beşiktaş, sezon başında hedef koyduğu iki kulvarda havlu attı. Şimdi geriye kaldı bir hedef. Türkiye ve UEFA Kupası’na veda eden Beşiktaş’ın önünde şimdi bir Türkiye Ligi kaldı. Kadrosunun yeterli olup olmadığı tartışılan Beşiktaş, şimdi lige kesin dönüş yaptı. Beşiktaş’ın kadrosu şampiyonluğu kaldıracak güçtedir. 
     



 SPOR 





























</TEXT>
</DOC>
