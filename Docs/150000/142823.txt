<DOC>
<DOCNO> 142823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/spor/spo08.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CESUR YÜREK BORİS 
</HEADLINE>
<TEXT>

Türkiye’ye gelmeye hazırlanan efsane tenisçi, Milliyet’in sorularını yanıtladı. Boris Becker, "Irak’taki savaş durumu beni tedirgin etmiyor. Ne olursa olsun İstanbul’a geleceğim" dedi 
     MURAT AĞCA 

     Turizm elçisi gibi 
     BORİS Becker, Miami’den Milliyet aracılığıyla savaşa meydan okudu. Irak’taki durumun kendisini tedirgin etmediğini vurgulayan Becker, "Ne olursa olsun, İstanbul’a geleceğim. Türkiye’nin tehlikeli olduğuna inanmıyorum. Politika beni ilgilendirmiyor" sözleriyle turizmin de fahri elçisi oldu. Ünlü tenisçi, "İstanbul büyüleyici bir kent. Tadını çıkaracağım" diye konuştu. 
     
     "Turnuva çok önemli" 
     TED kortlarında 21 - 22 Mart’ta düzenlenecek Efsaneler Turnuvası’nın kendisi için önemli olduğunu vurgulayan Becker, "Türk hayranlarımın karşısına formda çıkmak istiyorum. Ayrıca Michael Stich, Uwe Steeb ve Emilio Sanchez gibi yıldız rakiplerle oynayacağım" dedi. Favori tenisçilerini ise şöyle sıraladı en beğendiğim B.Borg, en iyisi P.Sampras, geleceğin yıldızı A.Roddick." 
     
     Yöneticilik yapıyor 
     TENİSTE artık her ülkeden yıldız yetişebildiğini ve bir Türk tenisçiyi grand slam turnuvalarda görmenin zamanının geldiğini belirten Becker, "Türk tenisçilere de iyi rakipler bulmalarını öneririm" diye konuştu. Alman yıldızın hobileri de ilginç. Bayern Münih’in yönetiminde aktif görev alan Becker, NBA’deki Miami Heats ve futbolda Miami Dolphins kulüplerini tutuyor. 
     



 SPOR 





























</TEXT>
</DOC>
