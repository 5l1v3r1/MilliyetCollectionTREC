<DOC>
<DOCNO> 149332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun38.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'dan Müslüman dünyasına direniş çağrısı... 
</HEADLINE>
<TEXT>

     İran Cumhurbaşkanı Muhammed Hatemi, Şii ya da Sünni bütün Müslümanların İslamiyet düşmanlarına karşı direniş göstermesi gerektiğini söyledi. 
     İRNA'nın haberine göre, Hatemi, güneydoğudaki Sistan ve Belucistan eyaletinin Haş kentinde halka yaptığı konuşmada, İslam düşmanları karşısında zafer kazanmak için Müslüman dünyasının birliği ve dayanışmasının önem arz ettiğini, İran'daki Şii ve Sünniler arasında barışçı birlikteliğin önemli olduğunu vurguladı. 
     Hatemi, Şii ve Sünni mezhepler arasında bazı farklılıklar olmasına rağmen, İran'da bu iki mezhebe üye kimselerin İslamiyet'in şerefi, gelişmesi, İranlıların refahı ve İran'ın bağımsızlığının savunması amaçlarına hizmet ettiğini belirtti. 
     





</TEXT>
</DOC>
