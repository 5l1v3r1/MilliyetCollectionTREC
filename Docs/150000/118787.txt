<DOC>
<DOCNO> 118787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yasam/yas03.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye sapığı bin bir’ suratlı... 
</HEADLINE>
<TEXT>

Son 1.5 yılda 11 çocuğa tecavüz eden kişiyi teşhis eden iki minik kurbanın ifadesi, sapığın makyaj yaptığını ortaya çıkardı 
     BÜLENT ÖZDEMİR İstanbul 

     İstanbul’da 1.5 yıl içerisinde 11 çocuğa tecavüz ettiği öne sürülen ve Ümraniye sapığı’ olarak anılan zanlının, ABD’de terör estiren keskin nişancı gibi beyaz renkli bir panelvan minibüs kullandığı, tanınmamak için de makyaj yaptığı belirlendi. 
     Ümraniye Jandarma Komutanlığı, genellikle 10 - 14 yaşları arasındaki kızlara saldıran sapık hakkında öğrencileri bilgilendirmek için okullarda çalışma başlattı. Bölgedeki tüm okulların girişlerine ve kantinlerine sapığın robot resimleri asılırken, okul müdürlerine de zanlının tecavüz yöntemleri hakkında bilgi verildi. 
     
     Surat farklı, yöntem aynı 
     Soruşturma çerçevesinde tecavüz kurbanı iki kız çocuğunun verdiği bilgiler de, Ümraniye sapığı’ hakkında ilginç bir noktayı ortaya koydu. 
     İki küçük kız kurban, sapığın yüzünde pudra olduğunu söyleyince, zanlının tanınmamak için sürekli surat değiştirdiği’ sonucuna varıldı. Jandarma yetkilileri, sapığın kullandığı yönteminse değişmediği uyarısında bulundu. 
     Jandarmaya göre Ümraniye sapığı’, daha çok Anadolu yakasındaki okulları seçerek, kurbanını Babana borcum var. Arabaya gel sana vereyim’ diyerek kandırıyor. Daha sonra panelvanına kilitlediği çocukları, gözden uzak yerlere götürüp tecavüz ediyor. Sapık, şimdiye kadar üç çocuğu Şile’deki ormanlık alanlara götürmüştü. Genellikle iki ya da üç ayda bir tecavüz gerçekleştiren sapık, geçtiğimiz mart ayında üç çocuğa tecavüz etmişti. 
     



 YAŞAM 




















</TEXT>
</DOC>
