<DOC>
<DOCNO> 108640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/zbirand.html </URL>
<DATE> 2002/09/20/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bu seçim, başka seçim olacak 
</HEADLINE>
<TEXT>

     Bu seçim bambaşka bir seçim olacak. 
     Şimdiye kadar böylesi görülmedi ve belki de görülmeyecek. 
     Türkiye’de kelimenin tam anlamıyla siyasi bir deprem yaşanıyor. Emin olun, kolay kolay da bitmeyecek. Büyük olasılıkla seçimden sonra da, bu deprem sürecek. 
     Seçimlere doğru gidilirken hemen herkes, kampanyanın Avrupa Birliği’nin üzerine yoğunlaşacağını sanmıştı. 
     Bütün yıl boyunca hep AB konuşulmuş, bütün görüş ayrılıkları AB konusunda çıkmış, MHP ile ANAP arasındaki kavga ve koalisyonun bozulması da AB nedeniyle olmuştu. Beklenen, seçim meydanlarında İdam cezası, Kürtçe ve diğer uyum yasaları için kıyasıya tartışma yaşanmasıydı. 
     Oysa hava hiçte öyle değil. Belki henüz kampanya başlamadı, siyasetçiler seçimi durdurma kavgasından kafalarını kaldırıp seçmenin önüne çıkamadılar, ancak toplumun nabzı farklı atıyor. 
     Anadoluyu 32.GÜN ile dolaşıyoruz. CNN TÜRK başta, diğer kanallarda kentleri tarıyorlar. Hepimiz ayrı sonucu alıyoruz Toplum AB’yi değil, kendi halini tartışıyor. 
     İki konu öne çıkıyor. 
     Biri ve en önemlisi yoksulluk. 
     Bu maddenin içine, işsizlik giriyor. 
     Bir dokunuyorsunuz, bin Ah işitiyorsunuz. Kimsenin gözü başka birşey görmüyor. Giderek fakirleştiklerinin ve daha da önemlisi, yıllar boyunca alıştırıldıkları devletten para kazanma döneminin kapandığını görüyorlar. 
     Kızdıkları nokta, devlet kapısının kapanmasından çok, bunun yerine başka bir kazanç ortamının yaratılmaması. Hükümetin yönlendirici rolü oynamaması. Büyük bir savurganlık ve umursamazlıkla hareket etmesi. 
     Hem fakirleşiyorlar, hem de iş bulamıyorlar. 
     Çaresizlik diz boyu... 
     Toplumdaki kızgınlığı körükleyen diğer konu, yolsuzluklar. 
     Anadolunun neresine giderseniz gidin, aynı sözlerle karşılaşıyorsunuz Bankaları hortumlayanların cebine giden parayı neden biz ödüyoruz Bu insanlar neden cezalandırılmıyorlar 
     Belediyelerdeki yolsuzluk hikayeleri, iktidar partilerine mensup kişilere verilen haksız ihaleler... Parası alınıp, yapılmayan yollar. Milyarlar harcanan ve tamamlanamayan projeler. 
     İnsanlar ateş püskürüyor. 
     Kimsenin gözü Avrupa Birliğini görmüyor. 
     Ne idam, ne Kürtçe, ne uyum yasaları. 
     Herkes kendi derdine düşmüş durumda... 
     
DİĞER SABIKALI ADAYLAR NE OLACAK      Tayyip Erdoğan ile Necmettin Erbakan’ı İslamcılık yapacaklar diye yasaklıyoruz. Akın Birdal ile Murat Bozlak’ı da Kürtçülük ve aşırı insan hakçılığı yapacaklarlarından kuşkulandığımızdan dolayı seçime sokmayacağız. 
     Neden 
     Zira sabıkaları varmış ve silinemezmiş... 
     Peki diğer adaylar arasındaki hırsızlık, dolandırıcılık, hatta cinayetten sabıkası olanlar var. onlar ne olacak 
     "Onlar, ülke’nin toprak bütünlüğüne ve laik rejimine karşı bir tehdit oluşturmuyorlarömı diyeceğiz 
     Dizboyu çifte standart yaşıyoruz. 
     Ancak bu kadarı da biraz fazla olmuyor mu 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
