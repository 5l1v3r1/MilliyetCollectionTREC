<DOC>
<DOCNO> 121221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/ekonomi/aeko.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Çukurova’nın borcu 5.2 milyar dolar 
</HEADLINE>
<TEXT>

Bankacılık Düzenleme ve Denetleme Kurumu, Çukurova Grubu’nun Pamukbank, Yapı Kredi ve Fon bankalarına toplam 5.2 milyar dolar borçlu olduğunu bildirdi 
     KADİFE ŞAHİN 

     Bankacılık Düzenleme ve Denetleme Kurumu BDDK , Pamukbank’ın eski sahibi Çukurova Grubu’nun Pamukbank ve Yapı Kredi’den kullandığı kredilerin tutarının faizle birlikte toplam 5 milyar dolar olduğunu bildirdi. 
     Rakamın, Haziran 2002 tarihi itibariyle ana para ve faizden oluştuğunu belirten BDDK, Çukurova Grubu’nun Pamukbank ve Yapı Kredi ile beraber Tasarruf Mevduatı Sigorta Fon’u Fon kapsamında bulunan diğer bankalara olan toplam borcunun 5.2 milyar dolar olduğunu kaydetti. 
     BDDK, Çukurova Grubu’nun Pamukbank’tan kullandığı kaynağın 2.7 milyar dolar, Yapı Kredi Bankası’dan kullanılan paranın ise 2.3 milyar dolar olduğunu bildirdi. 
     Grubun, Fon yönetiminde olan bankalara olan kredi borcu ise 200 milyon dolar. 
     
     Hazine k ğıdı kondu 
     Cuma günü Danıştay Dava Daireleri Genel Kurulu’nun Fon’a devri kararına ilişkin yürütmeyi durdurma kararı verdiği Pamukbank, 2 milyar dolarlık sermaye açığı ile Türkiye’nin Uluslararası Para Fonu’na IMF verdiği niyet mektubunda yapısal kriter olarak yer alıyor. 
     BDDK, Fon’a devrinden sonra Pamukbank’ın donuk kredilerini, yerine 2.2 milyar dolarlık Hazine k ğıdı koyarak tasfiye etmişti. BDDK, bankanın mevduat akışı için de 450 milyon dolarlık kaynak kullandı. 
     
Sermaye açığı ile Fon’a alındı      BDDK, 18 Haziran 2002 tarihinde 4389 sayılı Bankalar Kanunu’nun 14’üncü maddesinin 3 ve 4 numaralı fıkralarında yer alan şartların oluştuğunu gerekçe göstererek Pamukbank’ı Fon yönetimine almıştı. Kurum, kamuoyuna yaptığı açıklamada banka yönetiminin Bankalar Kanunu çerçevesinde alınması istenen tedbirleri almadığını, tedbirler alınmış olsa bile Pamukbank’ın mali bünyesinin güçlendirilmesine olanak bulunmadığını belirtmişti. Pamukbank’ın sermaye açığının 31 Aralık 2001 tarihi itibariyle yaklaşık 2 milyar dolar olduğu açıklanmıştı. 
     
Pamukbank endişesi      1 - S P Bankacılık reformunda şüphe uyandı 
     Uluslararası kredi derecelendirme kuruluşu Standard Poor’s S P , Pamukbank’ın Tasarruf Mevduatı Sigorta Fonu’na TMSF devrinin yürütmesini durdurma kararının bankacılık reformunun tamamlanması konusunda şüpheler uyandırdığını söyledi. 
     Danıştay Dava Daireleri Genel Kurulu, Fon’a haziran ayında devredilmesine ilişkin olarak banka hissedarlarının yaptığı itirazı yerinde bularak devrin yürütmesini durdurmuştu. Sermaye yetersizliği olan Pamukbank gibi başka birçok banka bankacılık reformu kapsamında Fon’a alınarak ya durumları iyileştirilmiş ya da tasfiye edilmişti. 
     
     Görünüm h l değişmedi 
     Standard and Poor’s’un Finansal Hizmetler Grubu Direktörü Emmanuel Volland, "Yapı Kredi ve Pamukbank’ın durumu, hükümetin bankacılık sektörünün yeniden yapılandırılmasının sonuçlandırılmasına ilişkin kuşkular yarattı" dedi. 
     Volland, S P’nin Türk bankalarının görünümünü değiştirme durumunda olmadığını belirterek düşük sermaye ve zayıf aktif kalitesi nedeniyle Türk bankacılık sisteminin görünümünün h l negatif olduğunu söyledi. Volland ayrıca, kamu bankalarının Türk bankacılık sistemi için kısa vadeli bir tehdit unsuru olmaktan çıktıklarını belirtti. 
     
     2 - Gül Kimseye kurtarma sözü vermedik 
     EKONOMİ SERVİSİ 

     Başbakan Abdullah Gül, Financial Times’a FT verdiği demeçte, Pamukbank’ın eski sahibine geri devriyle ilgili bir söz vermediklerini belirtti. 
     Danıştay Dava Daireleri Genel Kurulu’nun Pamukbank’ın Fon’a devrinde yürütmeyi durduruma kararı vermesi üzerine ABD’li yatırım bankası Goldman Sachs, "AKP ile Pamukbank’ın eski sahibi arasındaki ilişkinin son derece yakın olduğu açıkça görülüyor" ifadesini kullanmıştı. Başbakan Gül, FT’deki demecinde "3 Kasım seçiminden önce AKP lideri ve Mehmet Emin Karamehmet’in buluşmasında herhangi bir söz verilmemiştir. Bazen insanların şik yetlerini dinleyebilirsiniz ama bu söz verdiğiniz anlamına gelmez" dedi. Gül, kesinlikle banka kurtarma operasyonunun söz konusu olmadığını ve olmayacağını belirterek, "IMF’nin bu konu özelinde çok hassas olduğunun farkındayım. Biz de bu konuda çok hassasız. Çünkü bu halkın parası. Kimseye para verecek durumda değiliz" dedi. FT, bu sözlerle Gül’ün BDDK Başkanı Engin Akçakoca’ya destek verdiğini belirtti. 
     FT, yürütmeyi durdurma kararının, IMF’de derin kaygı yarattığını, yabancı yatırımcıları da bankacılık reformunun sekteye uğrayabileceği konusunda endişelendirdiği belirtti. 
     



 EKONOMİ 


















</TEXT>
</DOC>
