<DOC>
<DOCNO> 145628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/spor/spo04.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba sıkıntılı 
</HEADLINE>
<TEXT>

     Sezon bitmedi’ 
     LİGDE çıkışa geçen Trabzonspor’da en büyük korku transfer dedikoduları. Teknik Direktör Samet Aybaba, hiçbir oyuncu için kulübe resmi teklif gelmediğini dile getirip, "Ne Mehmet Yılmaz, ne de Gökdeniz için kapımız çalınmadı. Hedeflerimiz var. Kafamızı bunlarla meşgul etmemeliyiz" dedi. 
     
     Gökdeniz’e övgü 
     HER türlü teklife açık olduklarını da söyleyen Aybaba, "Yeter ki bunlar doğru zamanda yapılsın" dedi. Trabzonspor’un hocası sözlerini şöyle sürdürdü "Profesyonellik çerçevesi içinde olduğu sürece bir sorun yok. Ancak Türkiye’de koşullar öyle değişik ki, futbolcunun da performansı bunlardan etkileniyor." 
     
     Yolculuk başladı’ 
     Tek şart bütünlük’ 
     TRABZONSPOR Başkanı Özkan Sümer, Bordo - Mavili takımın hedefi doğrultusunda ciddi ve güvenli yolculuğuna başladığını açıkladı. Özkan Sümer, "Başarının sürdürülmesi için öncelikle kurumsal başarı yakalanmalıdır. Büyük hedeflere doğru olan yolculukta, bir bütünlük sağlanmalıdır. Trabzonspor, ihtiyaç duyduğu hiçbir oyuncuyu kaybetmez" diye konuştu. 
     
     Tel örgü kalkıyor 
     SÜMER, Aybaba’nın da başarıda büyük katkısının olduğunu açıkladı. Trabzonspor Başkanı sözlerini şöyle sürdürdü "Taraftarlarımıza güveniyoruz. Çünkü bu güveni hak edecek davranışlar sergilediler. Küçük bir grubun yaptıkları diğer taraftarlara mal edilmemeli. Avni Aker Stadı’nın tel örgülerini kaldırma kararı aldı. Emniyet ile ortak hareket edeceğiz." 
     
     Petkovic farkı 
     SON haftalarda hatalı goller yiyen Petkoviç, Bordo - Mavili takımın en istikrarlı kalecileri arasında yer alıyor. 1995 - 96’ta 25 maçta 16 gol yiyen Trabzonspor, bu sezon Petkoviç ile 25 maçta 21 gol yiyerek en iyiye yaklaştı. 
     


SPOR 























</TEXT>
</DOC>
