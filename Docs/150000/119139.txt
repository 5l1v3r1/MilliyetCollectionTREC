<DOC>
<DOCNO> 119139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur26.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül, Le Monde'a demeç verdi "Muhafazakar demokratız" 
</HEADLINE>
<TEXT>

     Adalet ve Kalkınma Partisi AKP Genel Başkan Yardımcısı Abdullah Gül, Fransa'nın köklü yayın organı Le Monde gazetesine verdiği demeçte, ''muhafazakar demokrat'' parti olduklarını söyledi. 
     Gül, AK Parti'nin birinci önceliğinin Türkiye'yi AB'ye taşımak, ikinci önceliğinin ise ekonomik durumu düzeltmek olduğunu belirtti. 
     IMF programına devam edeceklerini kaydeden Gül, bununla birlikte sosyal ve ekonomik konularda yeni düzenlemeler gerekebileceğini ifade etti. 
     Le Monde'un, ''AK Parti Genel Başkanı Recep Tayyip Erdoğan'ın Kıbrıs'ta Belçika modelini desteklemesi ve BM'nin sunduğu son çözüm planı'' ile ilgili bir soru üzerine Gül, ''Seçim programımızda, Belçika modelinin Kıbrıs'ta bir çözüm olabileceğini belirttik. Bir çıkış bulunmasını istiyoruz, ancak bu her şeyden vazgeçmemiz anlamına gelmez'' şeklinde konuştu. 
     Erdoğan'ın, ''BM'nin taraflara düşünmek ve fikir beyan etmek için 7 gün süre vermesini eleştirmesiyle'' ilgili soruyu Gül, ''Türkiye'de şu anda hala bir hükümet yok. KKTC Cumhurbaşkanı Rauf Denktaş ise maalesef kalbiyle ilgili bir ameliyat geçirdiği için bir karar verme durumunda değil. Bu yüzden bir hafta, BM teklifine yanıt vermek için yeterli değil'' şeklinde yanıtladı. 
     





</TEXT>
</DOC>
