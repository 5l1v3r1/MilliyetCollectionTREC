<DOC>
<DOCNO> 106822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur16.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit-Yılmaz görüşmesi sona erdi... 
</HEADLINE>
<TEXT>

     DSP Genel Başkanı, Başbakan Bülent Ecevit ile ANAP Genel Başkanı Devlet Bakanı ve Başbakan Yardımcısı Mesut Yılmaz arasındaki görüşme sona erdi. 
     Başbakanlık Merkez Bina'da Ecevit'in odasında saat 12.05'de başlayan görüşme, saat 12.30'da sona erdi. 
     Görüşme sonrasında Ecevit Başbakanlıktan ayrılarak DSP Genel Merkezi'ne gitti. Ecevit gazetecilerin sorularını "Başbakan Bülent Ecevit, siyasi ortamın şu an ''biraz karışık'' olduğunu söyledi. 
     Ecevit, ANAP Genel Başkanı Mesut Yılmaz ile görüşmesinin ardından DSP Genel Merkezi'ne geçti. 
     Ecevit, parti binasına girerken, gazetecilerin, Yılmaz ile yaptığı görüşme ve hükümetin geleceği konusundaki sorular üzerine, ''Ortam henüz biraz karışık, onun için bir şey söyleyemem. Şu sırada bir şey söyleyemeyeceğim. Evvella kendi arkadaşlarımı toplayacağım'' diye konuştu. 
     Mesut Yılmaz ise görüşme sonrasında Başbakanlıkta kaldı. Görüşmede, Yılmaz'ın Bülent Ecevit'e Başbakanlıktan çekilmesi mesajı verdiği öne sürülüyor. 
     
</TEXT>
</DOC>
