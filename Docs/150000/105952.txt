<DOC>
<DOCNO> 105952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur13.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, Büyükerman'ı kabul etmedi... 
</HEADLINE>
<TEXT>

     CHP Genel Sekreteri Önder Sav, Samsun Milletvekili Şenel Kapıcı ile Eskişehir Milletvekili Mail Büyükerman'ın üye olmak için partiye başvurduklarını, ancak bu taleplerinin kabul edilmediğini bildirdi. 
     Bu arada Devlet eski Bakanı ve Karaman Bağımsız Milletvekili Fikret Ünlü, CHP'ye katıldı. Ünlü'nün katılımıyla CHP'nin TBMM'deki sandalye sayısı 2'ye yükselirken, bağımsız milletvekillerinin sayısı 22 oldu. 
     
     KAPICI'NIN DURUMU 
     Samsun Milletvekili Şenel Kapıcı, 23 Ağustos Cuma günü YTP'den istifa etmiş ve CHP'ye katılacağını açıklamıştı. Kapıcı, TBMM Başkanlığı'na da CHP'ye katıldığına ilişkin bir dilekçe vermişti. Ancak, CHP Genel Merkezi'nden kendilerine katıldığına ilişkin bir bir yazı gelmediğinden Kapıcı'nın dilekçesi TBMM'de işleme konulmadı. TBMM'nin CHP'ye bu konuda yazdığı yazıya da yanıt verilmedi. Bu nedenle resmi kayıtlara göre CHP'nin TBMM'deki sandalye sayısı 2, bağımsız milletvekillerinin sayısı ise 22 olarak görünüyor. 
     





</TEXT>
</DOC>
