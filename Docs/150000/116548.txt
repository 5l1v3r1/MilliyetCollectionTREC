<DOC>
<DOCNO> 116548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sondun09.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşularının elektriğini çalıp marihuana yetiştirdiler 
</HEADLINE>
<TEXT>

     ABD'nin Pennsylvania eyaletinde elektrik faturası kabarık gelen bir kadının olayın izini sürmesi, komşularının marihuana yetiştirmek için elektrik çaldığını ortaya çıkardı. 
     Michsella Babcock'un 518 dolarlık elektrik faturasını görünce elektrik şirketi Penelec'i uyarmasıyla başlayan olaylar zincirinin sonunda, komşularının, Babcock'un evinden gizlice elektrik çektikleri anlaşıldı. 
     Babcock taşınmadan önce bu evden kendi evlerine gizlice elektrik bağlantısı kuran 24 yaşındaki John J. Stempka ile 20 yaşındaki Jennifer L. Gilligan'ın, kaçak elektriği evde saksıda marihuana yetiştirmek için gereken ısıyı sağlayan lambalar dahil her türlü aydınlatmada kullandıkları belirtildi. 
     Polis yetkilileri, evlerine elektrik bağlatmamış olan Stempka-Gilligan çiftin, hırsızlık ve marihuana yetiştirmekten suçlandığını açıkladı. 
     





</TEXT>
</DOC>
