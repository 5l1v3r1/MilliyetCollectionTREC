<DOC>
<DOCNO> 130324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/tamer.html </URL>
<DATE> 2003/01/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Akçay "Piyasalar AKP hükümetine haksızlık yaptı" 
</HEADLINE>
<TEXT>

     Prof. Kahneman ve Doç. Akçay’ı peş peşe dinlemek benim için fevkalade ufuk açıcı oldu. Sadece Türkiye’de değil, dünyada da finansal piyasaların iniş ve çıkışlarında rasyonellik hariç her şeyin mevcut ve mümkün olabileceğini böylelikle iyice anladım 
     Bu arada dünya borsalarında Mart 2000’e kadar süren ve hiçbir mantıki açıklaması olmayan akıl almaz tırmanışın ardından yaşanan ve h l sürmekte olan çöküşü izah etme açısından da Nobel Ekonomi Ödülü’nün bir psikoloji profesörüne verilmesini takdirle karşıladım. 
     
Oyuncular panikler      Akçay konuşmasında Kahneman’ın da kulaklarını sık sık çınlatarak insanın kendisiyle ilgili aşırı iyimserliği ve aşırı özgüveninin doğurabileceği olumsuz sonuçlara dikkat çekti. Türkiye’deki finansal piyasaların iyimser senaryoları satın almaya hazır, hatta muhtaç olduğunun altını çizen Akçay, piyasa oyuncularının paniklemesinde şaşılacak bir durum olmadığını, ancak paniklemenin de doğru zamanda yapılması gerektiğini belirttikten sonra dedi ki 
     
AKP’ye haksızlık      "Bence piyasalar AKP hükümetine de haksızlık yaptı. Seçimin ardından tek bir uygulama bile yokken piyasalar yeni hükümete öylesine açık çek verdi ki, inecek yokuş bırakmadı. 
     3 Kasım’ın ertesinde faizde ve dolarda görülen anormal inişi de çıkışı da benim iktisatçı olarak açıklayabilmem lazım, ama açıklayamıyorum. Ya enflasyon beklentilerinde önemli bir değişiklik olması lazım -ki yok, beklenti zaten düşük ve istikrarlı ya da bu inişi haklı çıkaracak bir uygulama -ki o da yok Piyasalar doğru sinyalleri görmezden geliyor, hatta kulaklarını tıkıyor, yanlış sinyallerin peşinden gidiyor. Son birkaç güne bakın. Birden algılama değişmiş görünüyor..." 
     Akçay, AKP lideri Tayyip Erdoğan seçim kampanyası sırasında sık sık "Biz ekonomik kriz değil, yönetim krizi yaşadık" dediğinde epey umutlanmış. Ancak AKP’li bakanların birbirleriyle çelişen ve ülke gerçeklerini yok varsayan açıklamaları sonrasında, yönetim krizinin AKP iktidarında da devam ettiği görüşünde. 
     
2003’te enflasyonun düşmesi neden zor      AKP hükümeti, piyasanın sopası olmasa enflasyonu düşürmeye ne kadar niyetli bilemiyorum, ama niyeti iyi olsa bile enflasyonun düşürülmesi hayli zor. 
     Yandaki tabloda da görebileceğiniz gibi Ocak ayını hariç tutarsak 2002’nin ilk 7 ayına ilişkin aylık enflasyon gerçekleşmeleri o denli düşük ki, o oranların gerisine inebilmek, Irak gerginliğinin petrol fiyatlarını da tırmandırdığı bir ortamda epey ustalık isteyecek. Sadece ocak ayı için sorun yok. 
     Koç Yatırım’ın başekonomisti Doç. Dr. Cevdet Akçay, enflasyon - büyüme ilişkisinde Türkiye’nin maalesef h l 60’lı yılların modellerine takılıp kaldığından yakınıyor. "Enflasyon hedefin birkaç puan üzerinde çıksa da olur, yeter ki büyüyelim" mantığının artık geçerli olmadığını vurgulayan Akçay, son 20 yılın gerçekleşmelerine ve literatürüne bakıldığında, istikrarlı büyümenin ancak düşük enflasyonla mümkün olabildiğinin görüldüğünü, bir başka deyişle birkaç puan yüksek enflasyonun, artık birkaç puan yüksek büyümeyi beraberinde getirmediğinin de özellikle altını çiziyor. 
     
2002 aylık enflasyon  TEFE TÜFE Ocak 4.2 5.3 Şubat 2.6 1.8 Mart 1.9 1.2 Nisan 1.8 2.1 Mayıs 0.4 0.6 Haziran 1.2 0.6 Temmuz 2.7 1.4 Ağustos 2.1 2.2 Eylül 3.1 3.5 Ekim 3.1 3.3 Kasım 1.6 2.9 Aralık 2.6 1.6      
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
