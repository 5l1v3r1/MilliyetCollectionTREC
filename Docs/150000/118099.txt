<DOC>
<DOCNO> 118099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sondun05.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere..Doğumdaki hata 3.6 milyon sterlin tazminata mahkum etti 
</HEADLINE>
<TEXT>

     İngiltere'de bir hastanenin, doğum sırasında yapılan hatalar yüzünden beyni zedelenen ve kalıcı sakatlığına yol açılan kız çocuğunun ailesine 3.6 milyon sterlin tazminat ödemeye mahkum oldu. 
     Annesi de bir doktor olan çocuğun ailesi, şu anda 8 yaşında olan kızları Lucy'nin 24 saat bakım altında bulunması gerektiğini belirtirken, yargıç, ailenin yaşadığı güçlükleri dikkate aldı ve çocuğun bakımının kolaylaştırılması için bu tazminatın hastane tarafından ödenmesine karar verdi. 
     Kraliyet Shrewsbury Hastanesi çalışanlarının çocuklarının sakat kalmasına yol açan doğum sırasında gerekli özeni göstermediklerine ve doğumun geç başlatıldığına dikkat çeken aile, mahkeme kararından büyük mutluluk duyduklarını bildirdi. 
     Tazminatın tümünü, Lucy'nin bakımı için oluşturulacak fona yatıracaklarını belirten aile, ''bu para içimizi bir nebze olsun rahatlattı. Artık bileceğiz ki, hem kızımız rahat edecek, hem de hastane bir daha böyle bir parayı ödememek için dikkatli olacak ve bir başka bebeğin başına bizim kızımızın başına gelenler gelmeyecek'' dedi. 
     Lucy'nin bütün sıkıntılarına rağmen mutlu ve rahat olduğunu da kaydeden aile, ''ancak ikizinin yaptılarını yapamıyor ve bu da onda derin üzüntü yaratıyor. Niye böyle olduğunu ona izah etmek çok güç'' diye konuştu. 
     Hatayı yapan hastanenin bağlı olduğu vakıf adına yapılan açıklamada da verilecek tazminatın Lucy'nin sağlığını yerine getirmeye yetmeyeceğine dikkat çekildi ve ''ancak bileceğiz ki onun yaşamı biraz daha kolaylaşacak'' denildi. 
     





</TEXT>
</DOC>
