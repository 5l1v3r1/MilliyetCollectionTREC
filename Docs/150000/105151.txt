<DOC>
<DOCNO> 105151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur09.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Batan feribottan çıkarılan 5 cesedin kimlikleri belirlendi 
</HEADLINE>
<TEXT>

     Karakaya Baraj Gölü'nde batan feribottaki minibüs içerisinde çıkarılan 5 kadın cesedinin kimlikleri belirlendi. 
     Ankara Büyükşehir Belediyesi İtfaiye Daire Başkanlığı Arama Kurtarma timi sorumlusu Mesut Bozkurt, yaptığı açıklamada, geçen perşembe günü Karakaya Baraj Gölü'nde batan feribottaki minibüse dün akşam ulaşıldığını ve bu sabahtan itibaren başlanan çalışmalarda 37.5 metre derinlikteki minibüste 5 kadın cesedinin çıkardıklarını söyledi. 
     Cesetleri Yeter Gülgen, Necla Ergin, Sevim Gültekin, Zehra Ertem ve Makbule Tay'a ait olduğunun belirlendiğini kaydeden Bozkurt, minibüste sürücünün bulunduğu taraftaki camın ve ön kapının da 4 santimetre açık olduğunu belirterek, muhtemelen yolcuların zorlama yaparak çıkmak istediklerini kaydetti. 
     Feribottaki 2 kamyonun üst üste, diğer kamyonun da otomobil üzerinde bulunduğunu ifade eden Bozkurt, şöyle dedi 
     ''1 kamyon ve diğer kayıp olan 7 kişinin bulunması için çalışmalar sürüyor. Gölde görüş mesafesi yer yer 30 santimetre ile 3 metre arasında değişmekte. Bu da çalışmalarımızı olumsuz etkiliyor.'' 
     





</TEXT>
</DOC>
