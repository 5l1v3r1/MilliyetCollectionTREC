<DOC>
<DOCNO> 111720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/magazin/mag01.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödül sevişmeye bağlıysa kalsın... 
</HEADLINE>
<TEXT>

     ALİ EYÜBOĞLU 

     39. Antalya Altın Portakal Film Festivali’nin Jüri Başkanı Şerafettin Gür’ün, "Yeşil Işıköta aşkı seyirciye tam yansıtamadığı için ödül vermediklerini açıklaması Hülya Avşar’ı kızdırdı. Avşar, "Antalya’da, öpüşmedim - sevişmedim diye Altın Portakal vermeyeceklerse bu çok da önemli değil" dedi ve ekledi "Ödül vermeseler de film yapmaya devam edeceğim. Deli gibi proje arıyorum." 
     
     Hiçbir zaman sevişmeyeceğim 
     "YEŞİL IŞIK"ın sevişme sahnelerinde dublör kullandığı için eleştirilen Avşar, "Ödüller, filmlerdeki öpüşmeye, sevişmeye mi bağlı Şunu anlamış oldum ki ben hiçbir zaman Altın Portakal alamayacağım" dedi ve ekledi "Çünkü hiçbir zaman sevişmeyeceğim, öpüşmeyeceğim filmlerde. Öpüşmeden de aşk anlatılır. Bin tane örneği var. Ödül sevişmeme bağlı ise çok mersi almayayım." 
     
     Üstüme düşeni yaptım 
     "BERLİN in Berlin de, Antalya’da hiç ödül almadı" diyen Avşar, sözlerini şöyle sürdürdü "O filmle Avrupa’dan Türkiye’ye ödül getiren tek kadın oyuncu oldum. Filmim onca baltalayan eleştirmene rağmen 400 bin seyirciyi aştı. Vizontele’de üç ünlü vardı. Herkes destekledi ancak 3.5 milyon gişe yaptı. Yanımda Cem Yılmaz veya Yılmaz Erdoğan olsa gişe ikiye katlanırdı. 
     



 MAGAZİN 












</TEXT>
</DOC>
