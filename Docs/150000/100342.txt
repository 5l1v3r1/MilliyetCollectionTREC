<DOC>
<DOCNO> 100342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sonspo01.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Bulgar kalece Zdravkov ile anlaşamadı... 
</HEADLINE>
<TEXT>

     Trabzonspor, Bulgar oyuncu Zdravkov ile anlaşamadı. 
     Kulüp Yönetim Kurulu üyesi Coşkun Kahraman, prensipte anlaştıkları ve bu akşam saatlerinde Trabzon'a getirdikleri futbolcuyla yaptıkları görüşmede pürüz çıktığını belirterek, ''Fiyat bakımından anlaşamayınca bu oyuncunun transferinden vazgeçtik'' dedi. 
     Kahraman, Bulgar kalecinin transferinin tamamen kapandığını da belirtti. 
     Bu arada, Trabzonspor'un prensipte anlaştığı Güney Koreli Lee eul Yong da Trabzon'a geldi. Güney Koreli oyuncu, bordo-mavili takımla 1 yıllık sözleşme imzalayacak. 
     Öte yandan Trabzonspor'da Mehmet Yılmaz'ın Fenerbahçe maçında oynamasının zora girdiği bildirildi. Bonservisi Sadettin Saran'da bulunan ve kiralık olarak anlaşılan futbolcunun transferinde bazı pürüzlerin çıktığı öğrenildi. 
     





</TEXT>
</DOC>
