<DOC>
<DOCNO> 144988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun29.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasıriye'de şiddetli çatışmalar 10 ABD askeri öldü... 
</HEADLINE>
<TEXT>

     Irak'ın güneyindeki Nasıriye'de meydana gelen çarpışmalarda Amerikan askerlerinin 10 kayıp verdiği bildirildi. 
     CNN muhabirinin, Amerikalı komutanlara dayanarak bölgeden bildirdiğine göre, çarpışmalarda 10 asker öldü ve bu sayının artmasından endişe ediliyor. 
     Çarpışmalarda 12 askerin yaralandığı ve 16 askerin de kayıp olduğu belirtildi. 
     Bölgedeki AFP muhabiri de, bir türlü kenti düşüremeyen Amerikan kuvvetlerinin, gece boyunca ve sabah saatlerinde Irak mevzilerini havadan ateş altına aldığını duyurdu. 
     Katar'daki Amerikan güçleri komutanlığından Tuğgeneral John Abizaid, dün düzenlediği basın toplantısında, müttefik güçlerin Nasıriye'de büyük bir direnişle karşılaştıklarını söylemişti. 
     General Abizaid, Irak ordusunun düzenli birliklerinin bir Amerikan destek birliğine baskın yaptığını, ''bu baskın sırasında bazı askerlerin yaralandığını, 12 askerin de kayıp olduğunun bildirildiğini'' kaydetmişti. 
     Irak da, Nasiriye'deki çatışmalarda 27 Amerikan ve İngiliz askerinin öldürüldüğünü açıklamıştı. 
     




</TEXT>
</DOC>
