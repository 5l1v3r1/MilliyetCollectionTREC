<DOC>
<DOCNO> 145589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/ekonomi/eko03.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu film mutlu biter 
</HEADLINE>
<TEXT>

Babacan, Borcumuzu ödeye ödeye bitereceğiz. Popülizmi gömmemizden rahatsız oluyorlar. Bu film mutlaka mutlu sonla bitecek’ dedi 
     ANKARA Milliyet 

     Ekonomide olası gelişmelere dönük her türlü duruma hazırlıklı olduklarını söyleyen Devlet Bakanı Ali Babacan, "Savaş süresince hiçbir ekonomik destek olmaması senaryosu üzerine haftalar öncesinden hazırlandık" dedi. Babacan, gerektiğinde daha fazla tedbir almakta hiçbir kaygı duymayacaklarını söyledi. Ankara Sanayi Odası ASO Meclis toplantısında konuşan Babacan, borcun Türkiye için önemli sorunlardan biri olduğunu hatırlatarak, "Borç ödeye ödeye azalır, biz de borcu ödeye ödeye düşüreceğiz" dedi. 
     Türkiye’de siyasi alışkanlıkların değiştiğini ifade eden Babacan, "Oy avcılığını, rant dağıtmayı, popülizmi bir daha canlanmamak üzere toprağa gömüyoruz. Bazıları bundan rahatsız oluyor. Bizim ne iktidar sevdamız var, ne de koltuk sevdamız. Biz sadece Türkiye’ye sevdalıyız. Bu film mutlaka ve mutlaka mutlu sonla bitecektir" dedi. 
     
     Faiz, sülük gibi’ 
     ASO Başkanı Zafer Çağlayan, faizlerin artık damarlardaki kanı değil, damarın kendisini kemirmeye başladığını söyledi. Türkiye’de temel sorununun iç borçların çevrilmesinde yoğunlaştığını belirten Çağlayan, "Bu kemirme hirudo sülüğünden daha fazla bir emme yapıyor. Latince adı hirudo olan sülüğün 22 sindirim kesesi var ve ağırlığının 8 katı kadar kan emebiliyor" dedi. 
     


SİYASET 


















</TEXT>
</DOC>
