<DOC>
<DOCNO> 148580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/soneko02.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ve Ürdün, Irak petrol boru hattını açmak için görüşecek... 
</HEADLINE>
<TEXT>

     İsrail ve Ürdün'ün, 55 yıl önce kapatılan, Irak-Ürdün-İsrail petrol boru hattını yeniden açmak için görüşmelerde bulanacakları ileri sürüldü. 
     Reuters Haber Ajansı'nın haberine göre, İsrail Ulusal Altyapı Bakanı Joseph Paritzky, 55 yıl önce kapatılan ve Musul'dan, İsrail'in Hayfa Limanı'na kadar uzanan petrol boru hattının yeniden hayata geçirilmesi için Ürdünlü yetkililerle görüşmeler yapacak. 
     Petrol boru hattının İsrail kısmının mükemmel durumda olduğunu belirten İsrailli yetkililer, boru hattının Ürdün kısmının durumunun ne olduğunu ve yeniden inşa edilip edilemeyeceğini de görmek istediklerini vurguluyorlar. 
     Joseph Paritzky'nin, boru hattının yeniden hayata geçirilmesiyle, İsrail'in yakıt maliyetinin yüzde 25 oranında azalacağı ve Hayfa'nın da Ortadoğu'nun Rotterdam'ına dönüşeceğine inandığı belirtiliyor. 
     Musul'dan başlayan ve Ürdün üzerinden İsrail'in Hayfa Limanı'na kadar uzanan petrol boru hattı, 1948 yılında, İngiltere'nin manda rejiminin son ermesi ve İsrail'in de bağımsızlık savaşıyla birlikte kapatılmıştı. 
     





</TEXT>
</DOC>
