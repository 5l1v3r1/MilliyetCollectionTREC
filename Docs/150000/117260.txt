<DOC>
<DOCNO> 117260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/ekonomi/eko09.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan iyi zamanda geldi 
</HEADLINE>
<TEXT>

AKP lideri Tayyip Erdoğan’ın döneminde susuzluk çeken İstanbul’un suya boğulduğunu hatırlatan Boyner, en iyi zamanda seçimi kazandığını söyledi 
     EKONOMİ SERVİSİ 

     Boyner Holding Murahhas Azası Cem Boyner, "Recep Tayyip Erdoğan Belediye Başkanlığı’na geldiğinde İstanbul’u seller götürdü, barajlar doldu, evimizin musluğu hep aktı. Çok şanslıydı. İstanbul daha önce büyük susuzluk çekti, Erdoğan geldiği andan itibaren suya boğuldu" dedi. 
     Kadın Girişimciler Derneği KAGİDER ilk sohbet toplantısını Cem Boyner ile yaptı. Toplantıdaki konuşmasında, şu anda enflasyon ve faizlerin düştüğünü, ihracat, üretim ve istihdamın arttığını, IMF programının da devam ettiğini belirten Boyner, "Yani olabilecek en iyi zamanda geldiler. Önemli işler yapacaklar diye düşünüyorum. Bir yanlış yapılmadığı takdirde başarılı olmaya mahkumlar" diye konuştu. 
     
     2 günde yüzde 50 destek 
     IMF programının yürütülmesi ve AB konusunda hiçbir endişe taşımadığını kaydeden Boyner, şöyle dedi "AB’ye daha yakın olduğumuzu hissediyorum. Çünkü seçimle beraber birinci demokrasi sınavını geçtik. Şimdi seçim sonucunu yaşamakla ilgili ikinci sınavı geçeceğiz. Onu da geçebileceğimizi tahmin ediyorum." 
     Boyner, "AKP’nin yüzde 35’e rağmen tüm ülkenin yönetimini hak etmek için gayret göstereceğinden, gerginlik yaratmayacağından şüphem yok" dedi. 
     



 EKONOMİ 




















</TEXT>
</DOC>
