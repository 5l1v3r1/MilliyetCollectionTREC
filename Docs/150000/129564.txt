<DOC>
<DOCNO> 129564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo19.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye Denizlispor'dan takas önerisi... 
</HEADLINE>
<TEXT>

     Denizlispor Kulübü Başkanı Mustafa Baysal, Fenerbahçe'ye Ali Akdeniz'e karşılık, Ali Tandoğan'ı önerdiklerini bildirdi. 
     Başkan Mustafa Baysal, yaptığı açıklamada, Rıza Çalımbay'ın isteği doğrultusunda transfer çalışmalarını sürdürdüklerini bildirdi. 
     Fenerbahçe'nin geçen yıl Beşiktaş'a transferi gündeme gelen Ali Tandoğan'ı renklerine katmak için Denizlispor'a teklif getirdiğini belirten Baysal, ''Sarı-Lacivertli kulüp Ali Tandoğan'a talip. Biz de Ali Akdeniz'i istiyoruz. Teknik direktörler, Antalya'da görüşecekler'' diye konuştu. 
     İsveç'in IFK Norrkoping takımında forma giyen Simuola'nın menajerleri ile görüşmelerin sürdüğünü kaydeden Baysal, yeşil-siyahlıların Antalya kampında da oyuncu deneyeceklerini belirterek, şöyle dedi 
     ''Ekonomik durumumuz nedeniyle, bonservisi elinde olan ya da takas yoluyla bize gelebilecek oyuncularla ilgileniyoruz. Öncelikle forvete oyuncu transfer edeceğiz. İkinci yarıda oldukça yoğun bir maç trafiği bizi bekliyor. İlk 11'de forma giyen oyunculara alternatif de oyuncu alacağız.'' Baysal ayrıca, Almanya'nın bir spor giyim firmasıyla reklam anlaşması yaptıklarını bildirdi. 
     Öte yandan yeşil-siyahlılar, ikinci yarı hazırlıkları için Antalya'ya hareket etti. 

     
</TEXT>
</DOC>
