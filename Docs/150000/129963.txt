<DOC>
<DOCNO> 129963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun05.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Irak'ta savaş için suç üstü yapmak şart değil" 
</HEADLINE>
<TEXT>

     ABD Dışişleri Bakanı Colin Powell, Irak'ı vurmak için mutlaka "suç üstü" gerekmediğini söyledi. 
     Powell, dün gece TV kanalında yaptığı açıklamada, BM silah denetçilerinin başkanı Hans Blix'in BM Güvenlik Konseyi'ne verdiği brifinge değinirken, "Suç üstü yapılamaması, suçun işlenmediği, Irak'ın yükümlülüklerini çiğnemediği anlamına gelmez" dedi. 
     Powell, "Uluslararası topluluk, Saddam Hüseyin'in gerçeği ortaya çıkarma yönünde işbirliği yapmadığını görürse, bu, 1441 sayılı BM kararının ihlali anlamına gelecektir. İlle de suç üstü yapalım dememeliyiz" diye konuştu. 
     Powell, Hans Blix ve Uluslararası Atom Enerjisi Ajansı Başkanı Muhammed El Baradei'nin BM Güvenlik Konseyi'ne rapor sunacakları 27 Ocak'ın, saldırı günü olmayacağını da belirtti ve "27 Ocak bu iki kişiden Konsey'e rapor sunmalarının istendiği gün. Hepsi bu" dedi. 
     





</TEXT>
</DOC>
