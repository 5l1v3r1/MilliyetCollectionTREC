<DOC>
<DOCNO> 107630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sontur16.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji ve Tabii Kaynaklar Bakanı "Doğalgaz 1 Ekim'de ucuzlayacak" 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, ''Doğalgaz, 1 Ekim'den itibaren yüzde 10 ucuzlayacak'' dedi. 
     Bakan Çakan, Zonguldak'ın Ereğli İlçesi'nde Kızılcapınar Sulama ve İshale Hattı temel atma töreninde yaptığı konuşmada, 1987'den bu yana ilk defa uluslararası anlaşmaları ele aldıklarını söyledi. 
     Karaelmas Elektrik Dağıtım A.Ş'nin KEDAŞ 2000 yılında 222 trilyon lira zarar etmesine karşın, 2001 yılı sonunda 37 trilyon lira kara geçtiğine dikkati çeken Çakan, şöyle dedi 
     ''Göreve geldiğimizde BOTAŞ'ın 350 milyar lira parası vardı, şu anda 450 trilyon lirası bulunuyor. 2001'in ilk altı ayında elektriğe yüzde 57 zam yapıldı, bu yılın ilk altı ayında ise yüzde 7 zam oldu. Doğalgaz, 1 Ekim'den itibaren yüzde 10 ucuzlayacak. Rusya'dan aldığımız doğalgazda, 15 yıldan bu yana ilk defa indirim yaptık. Bugün dünyanın temel maddesinden biri enerjidir. Bunlar inançla ve azimle hareket edildiğinde, ulaşılamayacak hedefler değil. Türkiye'de yüzde 24.6 olan kayıp kaçakta, yüzde 21.4 azalma sağlayarak 397 trilyon lira girdi gerçekleştirdik. Bütün teşkilatları yeniden yapılandırarak 26 genel müdürün 24'ü değiştirildi.'' 
     





</TEXT>
</DOC>
