<DOC>
<DOCNO> 129095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/soneko33.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Yasa yeni bir düzenleme getirmiyor 
</HEADLINE>
<TEXT>

     Maliye Bakanı Kemal Unakıtan, mali milat ve nereden buldun uygulamasını yürürlükten kaldıran yasanın yeni bir düzenleme getirmediğini söyledi. 
     Unakıtan, "52 yıldır uygulanan bu düzenlemenin anayasaya aykırı olmadığı kesindir. Bunu tartışmaya bile gerek yok" dedi. 
     TBMM Plan ve Bütçe Komisyonu'nda, Cumhurbaşkanı Ahmet Necdet Sezer tarafından bazı maddeleri yeniden görüşülmek üzere TBMM'ye geri gönderilen yasanın, iade edilen maddelerinin görüşmelerine geçildi. 
     Unakıtan, yasanın anayasaya aykırılığı konusundaki değerlendirmelere katılmadığını belirterek, "Maliye Bakanlığı da Hükümet de bu görüşte" dedi. 
     CHP'nin de seçim meydanlarında iktidara gelirse mali milat uygulamasını bir yıl erteleyeceğini vaat ettiğini belirten Unakıtan, "CHP de iktidara gelseydi bu hükümleri uygulayamayacaktı" diye konuştu. 
     





</TEXT>
</DOC>
