<DOC>
<DOCNO> 102675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun10.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İslami Cihat "İsrail'e saldırıları artırmaya söz veriyoruz" 
</HEADLINE>
<TEXT>

     Aşırı dinci İslami Cihad örgütü, İsrail ile Filistin arasında dün İsrail ordusunun Gazze ve Beytüllahim'den çekilmesine ilişkin anlaşmayı baltalamak için ''İsrail'e yönelik saldırılarını artırma sözü verdi''. 
     İslami Cihad liderlerinden Halid El Batch, Gazze'de yaptığı açıklamada, ''Filistin halkının İsrail Savunma Bakanı Binyamin Ben Eliezer'in planını başarısızlığa uğratmak için vereceği yanıt direnişi artırmak olacaktır'' dedi. 
     El Batch, İslami Cihad'ın dünkü anlaşmayı kabul etmediğini söyledi. 
     Savunma Bakanı Ben Eliezer ile Filistin İçişleri Bakanı Abdürrezzak El Yahya, dün ''Önce Gazze'' adı verilen plan üzerinde anlaşmış, İsrail, anlaşma uyarınca bugünden itibaren Gazze ve Beytüllahim'den başlayarak işgal ettiği Filistin topraklarından çekilmeyi taahhüt etmişti. 
     





</TEXT>
</DOC>
