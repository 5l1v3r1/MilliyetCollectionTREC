<DOC>
<DOCNO> 135846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun24.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda kar var 
</HEADLINE>
<TEXT>

Kurban Bayramı’nda Türkiye genelindeki hava sıcaklıkları 8 - 10 derece arasında azalacak ve kar yağışı etkili olacak 
     İSTANBUL Milliyet 

     Bayram öncesi ve bayramda yurdun büyük bölümünde kar yağışı etkili olacak. Hava sıcaklıkları da, yağışların etkisiyle, bugünden itibaren tüm yurtta 8 - 10 derece azalacak. Devlet Meteoroloji İşleri’nden yapılan açıklamada, Türkiye’nin Balkanlar’dan gelen yeni bir yağışlı sistemle, daha soğuk bir havanın etkisine gireceği kaydedildi. Hafta sonu ve bayram süresince beklenen hava durumu şöyle 
     Bugün Marmara’nın doğusu, İç Ege, Göller yöresi, Doğu Akdeniz, İç Anadolu, Karadeniz ile Doğu ve Güneydoğu Anadolu yağışlı geçecek. 
     Yarın Marmara’nın güney ve doğusu, Kuzey Ege, İç Anadolu’nun kuzeybatısı, Batı Karadeniz, Doğu Karadeniz ile Doğu ve Güneydoğu Anadolu yağışlı. Yağışlar, Kuzey Ege kıyılarıyla Doğu Karadeniz kıyılarında karla karışık yağmu şeklinde olacak. 
     10 Şubat 2003 Pazartesi Marmara’nın doğusu, İç Ege, İç Anadolu, Karadeniz Doğu ve Güneydoğu Anadolu bölgeleri kar yağışlı, Doğu Akdeniz yağmurlu geçecek. 
     11 Şubat 2003 Salı Marmara’nın doğusu, Karadeniz, İç Anadolu’nun kuzeydoğusu ve doğusuyla Güneydoğu Anadolu’nun doğusunda kar yağışı bekleniyor . 
     12 Şubat Çarşamba 13 Şubat Perşembe ve 14 Şubat Cuma Yurdun kuzeydoğusunda kar yağışı görülecek. 
     



 GÜNCEL 























</TEXT>
</DOC>
