<DOC>
<DOCNO> 110644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/dunya/dun02.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak BM ile anlaştı ABD, Olmaz’ dedi 
</HEADLINE>
<TEXT>

     DIŞ HABERLER SERVİSİ 

     Silah denetçilerinin iki hafta içinde Bağdat’a dönmelerine ilişkin Irak ile BM arasında Viyana’da iki gün süren görüşmeler sonunda dün akşam varılan anlaşmaya, Washington hemen karşı çıktı. 
     ABD Dışişleri Bakanlığı Sözcüsü Richard Boucher, BM Güvenlik Konseyi’nin yetki ve talimat verecek bir kararı olmadan, silah denetçilerinin Irak’a gitmemesi gerektiğini söyledi. Boucher, silah denetçilerinin yakında Bağdat’a gitmeye hazırlanması durumunda, ABD’nin bunu engellemeye çalışacağını belirtti. 
     Bu arada, Irak ile BM arasında sorun olan Devlet Başkanı Saddam Hüseyin’e ait, ülkenin çeşitli bölgelerindeki 8 sarayın denetimi konusunda ise kesin anlaşma sağlanamadı. Konunun BM Güvenlik Konseyi’ne bırakıldığı öğrenildi. 
     BM Silah Denetim Komisyonu UNMOVIC Başkanı Hans Blix, "Irak’a gidecek silah denetçilerinin BM Güvenlik Konseyi’nin halen yürürlükte olan kararı çerçevesinde serbest olarak çalışacaklarını" bildirdi. 
     



 DÜNYA 












</TEXT>
</DOC>
