<DOC>
<DOCNO> 123153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun19.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tony Blair Irak'ın bildiriminin doğru olmasını umuyorum... 
</HEADLINE>
<TEXT>

     İngiltere Başbakanı Tony Blair, Irak'ın BM kararınca açıkladığı kitle imha silah programına ilişkin bildirimin, ''tam olması ve gerçeklere dayanmasını ümit ettiğini'' söyledi. 
     Blair, Irak'ın bildirimini basına açıklamadan önce El Hayat gazetesinde yazdığı makalede, Irak'ın bildirimiyle ilgili olarak ''Doğru ve gerçek bir rapor olmasını umalım'' dedi. 
     Irak lideri Saddam Hüseyin hakkında şüphelerinin sürdüğünü belirten Blair, ''Saddam'ın acımasız bir tiran olması, bize otomatik olarak onu devirmeye çalışma hakkını vermez. Dünyanın her barbar rejiminden kurtulamayız. Yalnızca, uluslararası hukukun verdiği yetkiyi kullanabiliriz'' diye yazdı. 
     İngiltere Başbakanı, her şeyin barışçı olması ve Saddam Hüseyin'in gerçekten değişmesini ümit ettiğini sözlerine ekledi. 
     Blair'in makalesi, merkezi Londra'da bulunan ve Arap ülkelerinde yayımlanan El Hayat gazetesinde Arapça çıktı, ancak daha sonra Blair'in ofisince İngilizce'ye çevrildi. 
     





</TEXT>
</DOC>
