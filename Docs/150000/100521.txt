<DOC>
<DOCNO> 100521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun32.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şili'de yapışık ikizler dünyaya geldi 
</HEADLINE>
<TEXT>

     Şili'de 18 yaşında genç bir kadın, bugün yapışık ikiz doğurdu. 
     Başkent Santiago'da dünyaya gelen ikizlerin, birbirlerine göğüs kafeslerinden yapışık olduğu bildirildi. 
     Hastane yetkilileri, iki bebeğin tek karaciğerinin olduğunu, ikizlerden birinin kalbinin sol karıncığının da ikizinin kalbinin sağ karıncığına yapışık olduğunu belirlediler. 
     Sezaryenle yapılan doğumdan sonra anne ve kız ikizlerin sağlık durumlarının iyi olduğu belirtildi. 
     Doktorlar, yapılacak incelemelerden sonra ikizlerin ayrılıp ayrılamayacaklarına karar verecekler. 
     Şili'de, son 6 yıl içinde dördüncü kez yapışık ikiz dünyaya geldi. 
     





</TEXT>
</DOC>
