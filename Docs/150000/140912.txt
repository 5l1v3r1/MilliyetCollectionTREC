<DOC>
<DOCNO> 140912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/siyaset/siy06.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Lahey’e hayır’ demeye gidiyor 
</HEADLINE>
<TEXT>

Ankara’da Genelkurmay Başkanı Özkök’le görüşen Denktaş, AKP lideri Erdoğan’dan randevu istedi 
     BARKIN ŞIK, UTKU ÇAKIRÖZER Ankara 

     KKTC Cumhurbaşkanı Rauf Denktaş, bugün Ankara’da yapılacak Kıbrıs zirvesi öncesinde BM Genel Sekreteri Kofi Annan’a "hayır" demek için Lahey’e gideceğini açıkladı. Annan’ın 10 Mart’ta Lahey’e davet ettiği Denktaş, nihai kararını vermeden önce son değerlendirmeler için dün Ankara’ya geldi. İlk ziyaretini Genelkurmay Başkanı Orgeneral Hilmi Özkök’e yapan Denktaş, burada moral buldu. Özkök, 8 Ocak’ta yaptığı "Türkiye’nin güvenliğini tehdit eden ve güvenlik ihtiyacını sağlamayan bir Kıbrıs çözümüyle Türk’ün Anadolu’ya hapsedilme sürecinin’ tamamlanmış olacağı" görüşünün aynen geçerli olduğunu belirterek, Denktaş’a destek verdi. 
     İktidardaki AKP’nin lideriyle bir türlü yıldızı barışmayan Denktaş, dün sürpriz bir çıkış yaparak Erdoğan’dan randevu istedi. Annan Planı’na prensipte destek veren Erdoğan ise üç aydır kendisiyle görüşmeyen Denktaş’ın talebini hemen kabul etmedi ve bugün için "olur" dedi. 
     
     Erdoğan’la buluşuyor 
     Randevu istediğini açıklayan Denktaş, "Kırgınlığımız yok, neden görüşmeyelim Bugün dün programı müsait değilmiş, muhtemelen yarın bugün görüşeceğiz" diye konuştu. 
     Denktaş, Erdoğan’ın yanı sıra TBMM Başkanı Bülent Arınç ve Başbakan Abdullah Gül ile ikili görüşmeler yapacak TBMM Genel Kurulu’na hitap edecek. Annan’ın yeni planı ve "30 Mart’ta referandum" önerisi de bugün yapılacak Köşk Zirvesi’nde masaya yatırılacak ve karar verilecek. Zirve öncesinde dün planı topa tutan Denktaş, "hayır" demek için Lahey’e gideceğini açıkladı. Planın Türk tarafının bütün kazanımlarını sona erdirdiğini savunan Denktaş, "Üzerinde daha işlenmesi gereken bir planı, derhal referanduma gönderme sözü istiyorlar. Oldubittiyle karşı karşıyayız. Planı bu şekilde kabul edersek 100 bin Türk yerinden edilecek. Annan, bize hayır diyecekseniz de gelin’ dedi. Kendisine bu hayırların nedenlerini anlatacağım" şeklinde konuştu. 
     Bu arada Denktaş’a destek açıklayan ATO Başkanı Sinan Aygün, 125 bin üyeyle Kıbrıs’ta canlı kalkan olmaya hazır olduklarını söyledi. 
     
     3 garantöre davet 
     Sunduğu 3. planın Türk ve Rum liderlerince 10 Mart’a kadar kabul edilmesinde ısrar eden BM Genel Sekreteri Kofi Annan, Kıbrıs’a ilişkin üç garantör devleti de devreye sokuyor. Türkiye, Yunanistan ve İngiltere başbakanlarına mektup gönderen Annan, üç ülke liderini, 10 Mart’ta KKTC Cumhurbaşkanı Rauf Denktaş ve Rum Yönetimi lideri Tasos Papadopoulos’la buluşacağı Lahey görüşmesine davet etti. 
     
KKTC’de askerlik kalkıyor      Diplomatik kaynaklar, Denktaş’ın Ankara’daki önceliğinin, çözümsüzlük durumunda KKTC’de sosyal barışı sağlayacak bir "ekonomik yardım paketine destek sağlamak" olduğunu belirttiler. Adadaki gençleri kazanmak için açıklanacak pakette şu önerilerin yer alması planlanıyor 

</TEXT>
</DOC>
