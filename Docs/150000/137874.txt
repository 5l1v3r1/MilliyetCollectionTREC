<DOC>
<DOCNO> 137874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/yas02.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç Türk daha yüzer saray’lı 
</HEADLINE>
<TEXT>

Uluslararası İstanbul Boat Show’da pahalı yatlara talep yüksek, ucuz teknelere ise düşüktü. Mesela üç zengin’ Türk, 9.5 trilyonluk yat için sipariş verdi 
     ASLI ÖKTENER İstanbul 

     Ekonomik kriz ve Irak’la olası bir savaş beklentisine rağmen "Uluslararası İstanbul Boat Show" fuarına ilgi yüksek oldu. 140 şirketin 500 ürünün sergilendiği fuarı iki günde yaklaşık 20 bin kişi ziyaret etti. 
     Türk şirketlerinin ürettiği teknelere yabancı alıcıların ilgisi büyük olurken, İngiliz Sunseeker firmasının tanıttığı, 9.5 trilyon liralık Predator 95’ model yata Türkiye’den da üç talep geldi. 
     Sunseeker’ın Türkiye yetkilisi Özer Akarslan, Sunseeker’ın 2003 için teknesinin kalmadığını, yeni talepleri ancak 2004 - 2005’te karşılayacaklarını belirtirken şöyle konuştu 
     "Fiyatı 3.6 milyon pound olan yaklaşık 9.5 trilyon lira Predator 95’ tipi yata üç talep oldu. Bunun dışında 2.3 milyon pound 6.2 trilyon değerindeki Sunseeker 82’ model yata üç, 1 milyon poundluk 2.7 trilyon Manhattan 64’ model yata ise sekiz talep geldi. Yaklaşık üç trilyon lira değerindeki spor teknelerimize ise beş talep aldık. Ancak bu talepler sıraya konuldu. Geçtiğimiz yıl fuar boyunca 64 ve 82 model yatlarımızdan ikişer adet satmıştık." 
     
     SİPARİŞLER DIŞARI’DAN 
     Ege Yat Hizmetleri’nin sahibi Sinan Özer ise Türkiye pazarının zayıf olduğunu, fuarın yabancı firma alımlarını tetiklediğini ve siparişlerin daha çok yurtdışından geldiğini söyledi. Bu şekilde beş sipariş aldıklarını belirten Özer de şöyle konuştu 
     "45 metrelik 2.5 milyon dolar değerinde olan bir teknemiz Yunanistan’da bir turizm şirketine satıldı. Dört tane 24 metre boyunda teknemizden 400 bin - 600 bin dolar ikisi İtalya, biri Maldiv Adaları, biri ise Karayibler’e gidecek." 
     
     PİYASA HAREKETLENDİ’ 
     Deniz Yatçılık ve Turizm Şirketi sahibi Rupen Meyhanecioğlu ise, geçen yıla oranla tekne siparişlerinde biraz daha hareketlenme olduğunu belirterek, şöyle konuştu 
     "Dört metre ve beş metre boylarında, 12 bin - 15 bin dolar civarında olan iki bota beş talep oldu. 5.5 metre boyunda, 8 bin dolar değerindeki Türk teknelerinden ise yurtdışına beş adet sipariş aldık." 
     Döker Yat Sanayi sahibi Çetin Döker, aksesuar olarak yaklaşık 50 bin dolarlık sipariş aldıklarını açıkladı. Yeni tekne yaptıranların azlığından şik yet eden Döker, "Dolayısıyla bu aksesuar satışı yapan bizleri etkiliyor. 2 - 3 yıl önce satışlarımız daha fazlaydı" dedi. 
     



 YAŞAM 




















</TEXT>
</DOC>
