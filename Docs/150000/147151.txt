<DOC>
<DOCNO> 147151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/siyaset/siy04.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’nin tasarrufu sadece lafta kaldı 
</HEADLINE>
<TEXT>

     ANKARA Milliyet 

     Devlette tasarruf gerekçesiyle hazırlanan Çevre ve Orman bakanlıklarının birleştirilmesine ilişkin yasa tasarısı, şimdiden amacından uzaklaşmaya başladı. CHP İzmir Milletvekili Ali Rıza Bodur, Çevre ve Orman Bakanlığı’nın birleştirilmesini "iki ayrı yaratıktan organ nakli yapılmasına" benzetti. Bodur, Avusturya dışındaki AB üyelerinde ayrı bir Çevre Bakanlığı bulunduğuna da dikkati çekti. Çevre Bakanlığı bürokratlarının, birleşmede çevrenin etkinliğinin sürmesi için koşul olarak öne sürdüğü mekansal planlama yetkisi de, bir önergeyle birleşik bakanlığa tanındı. Tasarıyla iptal edilen "İl Çevre Müdür Yardımcılığı" kadrosu da, adı değiştirilerek yeniden ihdas edildi. Böylece, başlangıçta 81 kişilik tasarruftan geri dönüldü. Çevre ve Orman bakanlıklarında çalışan 599 sözleşmeli personelle daimi ve geçici işçinin memur olarak atanmasına ilişkin verilen önergeyse reddedildi. 
     


SİYASET 























</TEXT>
</DOC>
