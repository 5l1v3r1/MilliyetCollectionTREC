<DOC>
<DOCNO> 149128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/soneko39.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Kerkük ve Musul'a ilişkin haberler nedeniyle piyasa gün boyunca kararsız bir seyir izledi. 
     Kuzey Irak'taki gelişmelerin takip edildiği gün boyunca endeks dar bir bantta hareket etti. Gün sonunda 63.74 puanlık düşüşle 10,565.92 puandan kapanan piyasada işlem hacmi 468 trilyon lira seviyesinde oluştu. 
     Uzmanlar, hafta sonu Kuzey Irak'a yönelik olarak yaşanabilecek olan gelişmelerin hafta başında piyasaların yönünü belirleyeceğini belirterek, eğer Musul ve Kerkük'e ilişkin olumlu gelişmeler meydana gelirse, piyasanın buna pozitif yönde tepki vereceğini, endekste 10,800-11,000 aralığının hala güçlü göründüğünü belirtiyorlar. 
     Serbest piyasada dolar 8 bin, Euro da 15 bin lira geriledi. 28 Nisan 2004 vadeli kağıdın aynı gün valörlü işlemlerinin bileşik faizi 0.27 puan düştü. 
     Ulusal 100 Endeksi, 1. seansta yüzde 0.03 artarken, 2. seansta yüzde 0.63 geriledi. Endeksin günlük kaybı 63.74 puan ve yüzde 0.60 olarak belirlendi. 
     Hisse senetleri piyasasında günlük işlem hacmi, 467 trilyon 903 milyar 193 milyon lira oldu. 
     
     DOLAR 
     Kapalıçarşı'da dün 1 milyon 656 bin liradan kapanan dolar, güne 1 milyon 6 bin liradan, 1 milyon 785 bin liradan kapanan Euro ise 1 milyon 782 bin liradan başladı. Gün sonunda doların satış fiyatı 1 milyon 648 bin liraya, Euro'nun satış fiyatı da 1 milyon 770 bin liraya geriledi. 
     Merkez Bankası, doların bugünkü efektif kurunu alışta 1 milyon 640 bin 334 lira, satışta ise 1 milyon 651 bin 884 lira olarak açıkladı. Böylece, dolar, Merkez Bankası'nın dünkü kurlarına göre, alışta 8 bin 795 lira, satışta ise 8 bin 857 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 28 Nisan 2004 vadeli bugün valörlü tahvilin bileşik faizi 0.27 puan geriledi. 
     Basit getirisi yüzde 65.25, bileşik getirisi yüzde 64.39'den kapanan bu kağıdın aynı gün valörlü işlemlerinde, dünkü bileşik getirisi yüzde 64.66 olmuştu. 
     28 Nisan 2004 vadeli tahvilin 14 Nisan Pazartesi valörlü işlemlerinde de bileşik faiz yüzde 64.17'den kapandı. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda 3 günlük faiz ortalama yüzde 44.00 oldu. 
     Bankalararası TL interbankında da gecelik faiz oranı, ortalama yüzde 44.00 olarak gerçekleşti. 
     





</TEXT>
</DOC>
