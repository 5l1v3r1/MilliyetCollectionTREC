<DOC>
<DOCNO> 108538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur11.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeraltı dünyasının ünlü ismi Çillioğlu'nun karısına saldırı... 
</HEADLINE>
<TEXT>

     Bayrampaşa Cezaevi'nde Alaattin Çakıcı'nın yeğeni Kenan Ali Gürsel'in de aralarında bulundu 7 kişinin öldürülmesi olayı sanıklarından, Hakan Çillioğlu'nun imam nikahı ile birlikte yaşadığı kadına Eskişehir'de yakıcı madde atıldı. 
     Hakan Çillioğulu'nun imam nikahı ile birlikte yaşadığı Nesrin Filiz, İki Eylül Caddesi'ndeki Kervan Pasta Salonu'nda otururken, Çillioğlu'nun adamı olduğu bildirilen Kenan A. ile karşılaştı. 
     Kenan A, kola kutusuna doldurduğu yakıcı bir maddeyi Nesrin Filiz'in yüzüne attı. 
     Nesrin Filiz'in olayı emniyet güçlerine bildirmesi üzerine başlatılan arama çalışmaları sonunda, Kenan A, Hakan Çillioğlu'nun avukatı Çiğdem Sülükoğlu'nun bürosunda yakalandı. 
     Gözaltına alınan Kenan A'nın susma hakkını kullandığı bildirilirken, olayla ilgili soruşturma sürdürülüyor. 
     Hakan Çillioğlu, 20 Eylül 1999'da Bayrampaşa Cezaevi'nde çıkan olaylarda, Alaattin Çakıcı'nın yeğeni Kenan Ali Gürsel'in de aralarında bulunduğu 7 kişinin öldürülmesi olayına karışmıştı. 
     Eyüp Cumhuriyet Başsavcılığı tarafından, Çillioğlu hakkında 24 yıl hapis istemiyle dava açılmıştı. Hakan Çillioğlu, halen Eskişehir Özel Tip Cezaevi'nde tutuklu bulunuyor. 
     





</TEXT>
</DOC>
