<DOC>
<DOCNO> 108810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/ykocaomer.html </URL>
<DATE> 2002/09/21/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
100 metre finali 
</HEADLINE>
<TEXT>

     Ağustos ayı içinde Münih’te yapılan Avrupa Atletizm Şampiyonası’nda ilk defa 100 metre erkekler ve bayanlar kategorisinde engelli sporcular da yarıştılar. 
     Tek bacağı ampute olan, yani dizden aşağı protez taşıyan yarışmacılar oldukça enteresan sonuçlara ulaştılar. 
     Erkekler 100 metre finalini kazanan Alman Marcus Ehm, 100 metreyi 11 dakika 60 saniyede koştu. Stadı dolduran 55 bin seyirci, ödül töreninde dakikalarca ayakta alkışladı. 
     Engelsizler 100 metre yarışını kazanan İngiliz Dwain Chambers’ın derecesi ise 9.96 idi. Yani tek bacakla koşan Avrupa Şampiyonu Ehm ile, iki bacağını da kullanabilen Chambers’ın arasında 1.64 saniyelik bir fark vardı. Avrupa 7.’cisi olan Yunanlı Gabelas ile Ehm arasındaki fark da sadece 1.24 saniye idi. 
     100 metre bayanlar kategorisinde engelli ve engelsiz sporcular arasındaki fark biraz daha fazla idi. 100 metrede koşan tek bacaklı Alman Sabina Wagner 14.14’lük derecesi ile birinci olurken, Yunanlı Ekaterini Thanou 11.10’luk derecesiyle Avrupa Şampiyonu oldu. 
     Avrupa Atletizm Federasyonu, oyunlara renk katması bakımından ve engelli insanların neler yapabileceğinin gösterilmesi bakımından, sembolik olarak sadece 100 metre yarışlarını engellilere de koşturdu. 
     Ülkemizde protezle koşan atletimiz yok. Zira, bu protezler 10 - 15 bin dolar civarında. Ancak, tek bacağı, diz altı veya diz üstünde olmayan, genç yaşta atletizm yapmak isteyen gençlerimiz var. Bunlara destek olmak da Gençlik ve Spor Genel Müdürlüğü’nün bir görevidir. Tabii bu yukarıda yazdıklarımızı biliyorlarsa ve takip etmişlerse. Ama hiç zannetmiyorum. 
     
     



 SPOR 































</TEXT>
</DOC>
