<DOC>
<DOCNO> 102095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici tartıştığı genç tarafından öldürüldü 
</HEADLINE>
<TEXT>

     İzmir'in Çiğli ilçesinde bir taksi şoförü tartıştığı kişi tarafından bıçaklanarak öldürüldü. 
     Bülent Kurt 39 , 35 T 7720 plakalı ticari aracıyla Evka-5 otobüs son durak 8930 1 Sokak Menekşe Sitesi Menekşe Apartmanı 3. katta bulunan 10 numaralı dairede birlikte yaşadığı öğrenilen Canan Tutkuner'i ziyarete geldi. 
     Kurt, dairede karşılaştığı Levent Gencer 24 ile tartışmaya başladı. Tartışmanın ardından aracına binmek üzere apartmandan ayrılan Kurt'un arkasından gelen Gencer, yanındaki bıçakla Kurt'u kolundan, ayağından ve elinden yaraladı. 
     Gencer, daha sonra Canan Tutkuner'in oğlu B.T'yi de 15 yanına alarak olay yerinden kaçtı. 
     Araç telsizinden çalışmakta olduğu Sancak Taksi Merkezi'ne durumu bildiren Kurt, Karşıyaka Devlet Hastanesi'ne kaldırıldı. 
     Kurt'un, müdahalelere rağmen aşırı kan kaybı nedeniyle hayatını kaybettiği bildirildi. 
     Yetkililer, yakalanması amacıyla operasyon başlatılan Gencer'in, hırsızlıktan ve adam yaralamak suçlarından sabıkası olduğunu bildirdiler. 
     





</TEXT>
</DOC>
