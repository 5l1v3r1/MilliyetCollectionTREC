<DOC>
<DOCNO> 141474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sondun15.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin, İsrail saldırısını kınadı... 
</HEADLINE>
<TEXT>

     Filistin yönetimi, İsrail'in bugün Gazze Şeridi'nde düzenlediği hava saldırısının, Filistin kurumlarının işleyişini bozmak ve mahvetmek için gösterilen bir çaba olduğunu bildirdi. 
     Filistinli Bakan Saib Erakat, yaptığı açıklamada, Gazze'deki saldırıyı şiddetle kınadıklarını ve bu eylemin sonuçlarından tamamen İsrail hükümetini sorumlu tuttuklarını söyledi. 
     Bu arada, yüzlerce kızgın Hamaslının, saldırıda ölen Hamas liderlerinden İbrahim El Makadme'nin cesedinin morguna kaldırıldığı Gazze kentindeki hastaneye akın ettiği kaydedildi. 
     İsrail'in, Gazze Şeridi'nde düzenlediği hava saldırısında, aralarında El Makadme'nin bulunduğu 4 kişinin öldüğü bildirilmişti. 
     





</TEXT>
</DOC>
