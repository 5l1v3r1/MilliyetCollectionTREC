<DOC>
<DOCNO> 102240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko15.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 91 puan artarak seansı tamamladı 
</HEADLINE>
<TEXT>

     Borsa dün yaşanan düşüşün ardından bugün açıklamaların etkisiyle daha sakin bir seyir izledi. Bileşik endeks günün ilk yarısını 91 puanlık artışla, 9,766 puandan tamamladı. Hisse senetleri ortalama yüzde 0.94 prim yaptı. 
     Borsa'da, Devlet eski Bakanı Kemal Derviş'in dünkü açıklamalarıyla, siyasete girmeyeceği yönündeki yorumların yarattığı tedirginliği ortadan kaldırması, yükseliş getirdi. 
     Seansa 55.21 puan ve yüzde 0.57 artışla 9,730.29 puandan başlayan endeks, yüzde 2.77 artışla en yüksek 9,943.50 puana kadar yükseldi. 
     İlk yarısı 148.61 puan artışla 9,823.39 puandan geçilen seans, gelen satışlarla 9,766.14 puandan kapandı. 
     Seans kapanışında mali endeks 77.67 puan artışla 11,787.48 puana, sanayi endeksi 94.32 puan artışla 9,507.09 puana, hizmetler endeksi 123.41 puan artışla 6,798.93 puana yükseldi. 
     Böylece, önceki kapanışa göre mali grup hisseler ortalama yüzde 0.66, sanayi grubu hisseler ortalama yüzde 1.00, hizmetler grubu hisseler ortalama yüzde 1.85 değer kazandı. 
     İşlem gören toplam 282 hisse senedinden 183'ü değer kazanırken, 28 hisse senedi değer kaybetti. 71 hissenin fiyatında ise değişiklik olmadı. 
     Seansta, 144 trilyon 863 milyar 741 milyon liralık işlem hacmi oluştu. Garanti Bankası, Sabancı Holding, Turkcell, Yapı Kredi Bankası ve Koç Holding en yoğun işlem gören hisseler oldu. 

     
</TEXT>
</DOC>
