<DOC>
<DOCNO> 123907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun05.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BM silah denetçileri 70 kişilik ekiple işbaşında... 
</HEADLINE>
<TEXT>

     Irak'ın başkenti Bağdat'a dün 28 yeni denetçinin gelişiyle sayıları 70'e ulaşan BM silah denetçileri, 25 Kasım'da başladıkları çalışmalarını bugün de sürdürüyor. 
     Denetçileri izleyen gazeteciler, BM silah denetçilerinden ilk ekibin başkentin kuzeyindeki El Tac'daki El Karama tesisine gelerek incelemelere başladığını bildirdi. 
     Denetçilerin, Körfez Savaşı'ndan önce 650 kilometre menzilli El Hüseyin füzelerinin son halini aldığı yer olarak bilinen büyük tesiste 1 Aralık'ta denetimde bulunduklarını belirten AFP muhabiri, bugün ekibin ikinci kez tesise geldiğini belirtti. 
     Uluslararası Atom Enerjisi Ajansı IAEA ekibi dün El Hüseyin füzelerinin son halini aldığı bir başka tesisin yanı sıra 9 ayrı yerde denetimlerde bulunmuştu. 
     





</TEXT>
</DOC>
