<DOC>
<DOCNO> 128831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/siyaset/siy03.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık hesabı yok 
</HEADLINE>
<TEXT>

AKP lideri Tayyip Erdoğan, "Ülkemizin Başbakanı var. Önümüzde Siirt seçimleri var. Bunu aşalım, geleceği ondan sonra konuşuruz" dedi 
     MUHAMMET KAÇAR Rize DHA 

     AKP lideri Recep Tayyip Erdoğan, Başbakan olup olmayacağı yönündeki bir soruya "Şu anda böyle bir hesabın içinde değilim. Ülkemizin Başbakanı var. Önümüzde Siirt seçimleri var. Bunu aşalım, geleceği ondan sonra konuşuruz" yanıtını verdi. 
     
     Kapımız herkese açık 
     Erdoğan’ın baba ocağı Rize - Güneysu’da geçirdiği yeni yıl tatilinin son gününde yerel Rize TV’de verdiği özel demecin tamamı yayımlandı. Erdoğan, partilerine mensup olmayan belediyelerin kendilerine katılıp katılmaması yönündeki bir soruya şu yanıtı verdi 
     "Biz böyle bir gayretin içinde değiliz. Bizim ilkelerimizi benimsedikten sonra, dürüst, ilkeli olduktan sonra kapımızın herkese açık olduğunu her zaman söylüyoruz. İktidar partisi olduk diye partimize bazı belediyelerin gelmesini heyecanla, aşkla beklemiyoruz. Böyle bir kaygımız yok. Ama, AKP’li olmayana hiçbir şey gelmez endişesi de olmasın. O devir kapandı. Hakları neyse onları muhakkak alacaklardır." 
     



 SİYASET 
















</TEXT>
</DOC>
