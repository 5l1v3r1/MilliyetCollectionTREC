<DOC>
<DOCNO> 127896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/yasam/yas03.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozon YALANI 
</HEADLINE>
<TEXT>

Meteoroloji uzmanı Doç. Mikdat Kadıoğlu, "Türkiye üzerindeki ozon tabakası delindi. Bunun ölçümünü yaptılar ama açıklamadılar" diyor 
     ÖNAY YILMAZ İstanbul 

     "TÜRKİYE üzerindeki ozon tabakası delindi. Devlet Meteoroloji İşleri Genel Müdürlüğü ölçüm yapmasına rağmen bunları açıklamadı." Bu iddialar, İTÜ Uçak ve Uzay Bilimleri Fakültesi Meteoroloji Bölümü öğretim üyesi Doç. Dr. Mikdat Kadıoğlu’na ait. Yabancı kaynakların verilerine göre, bu azalmanın yüzde 7 olduğunu söyleyen Kadıoğlu, ozondaki azalmanın etkilerini şöyle sıralıyor 
     
     Kanserde yüzde 14 artış olacak 
     "OZONDAKİ azalma, güneşteki tehlikeli ultraviyole ışınlarının yeryüzüne filtre edilmeden gelmesi demek. Bu azalma kuzeye gittikçe büyüyor. Türkiye’de bu azalma, cilt kanserinde yüzde 14 artış görülecek anlamına geliyor. Ayrıca göz lenslerinin bozulması ve yaşa bağlı olarak körlüğü de içeren tehlikelere yol açabilecek. Enfeksiyon hastalıkları, solunum hastalıkları artış gösterebilir." 
     
     Küresel ısınmanın etkileri 
     KADIOĞLU, hava ve meteoroloji hakkında merak edilen birçok soruya yanıt verdiği kitabı "Bildiğiniz havaların sonu - Küresel İklim Değişimi ve Türkiye"de, Karadeniz otoyolunun, denizdeki su seviyesinin yükselmesini sağlayan küresel ısınmaya kurban gidebileceğini söylüyor. Kadıoğlu, deniz kıyılarında yapılan yatırımların durdurulmasını istiyor. 
     
     Sıcaklık çok artacak 
     İşte Doç. Dr. Mikdat Kadıoğlu’nun kitabında yer alan bazı ilginç bilgiler... 

</TEXT>
</DOC>
