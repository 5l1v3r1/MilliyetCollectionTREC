<DOC>
<DOCNO> 101384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yasam/yas01.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil yapmayanın saçları dökülüyor 
</HEADLINE>
<TEXT>

Tatilin tüm yılın stres ve yorgunluğunun atıldığı zaman dilimi olduğunu vurgulayan uzmanlar, tatil yapmayanların saçlarının döküldüğünü, boyun ağrılarının oluştuğunu ve hafızasının zayıfladığını açıkladı 
     SELMA KUNAR Antalya 

     AKDENİZ Üniversitesi Kültür, Sağlık ve Spor Daire Başkanlığı’nda görevli uzman psikolog Elif Yazar, tatilin "olmazsa olmaz" bir zaman dilimi olduğunu söyledi. Yazar, bütün yıl stres, iş yoğunluğu, ekonomik sıkıntı ve pek çok sorunla karşı karşıya kalan kişinin tatilde stres faktörlerinden uzaklaştığına dikkat çekti. 
     
Mide şik yetleri de çok olur      YAZAR, şunları söyedi "Kişi tatil yapmazsa yorgunluk ve stres sonucu depresyona girer. Bunu saç dökülmeleri, boyun ağrıları izler. Mide de stresin en çok yansıdığı organdır ve tatil yapmayan insanlarda mide şik yetleri yüksektir. Tatil yapmayanlarda zamanla kontrol edilemeyen öfke patlamaları baş gösterir. Bu durumda da en çok zararı yakınları görür." 
     
Hafızası ve konsantrasyonu zayıflar      "BU kişilerde, hafıza zayıflaması, konsantrasyon eksikliği, karar verme mekanizmasının devre dışı kalması da görülebilir" diyen Yazar, şöyle devam etti "Mutlaka lüks tatil köylerinde ya da kent dışında tatil yapmak gerekmez. Önemli olan kişinin kendini rahat hissetmesi. Evinde tatil yapan kişiler, ailelerine ve hobilerine zaman ayırabilir." 
     



 YAŞAM 

















</TEXT>
</DOC>
