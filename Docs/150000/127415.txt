<DOC>
<DOCNO> 127415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/bila.html </URL>
<DATE> 2002/12/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
AKP’nin politikası 
</HEADLINE>
<TEXT>

     AKP hükümeti, Türkiye’nin kaderini etkileyecek kararların alınması gereken bir dönemde işbaşına geldi. Bunun sancılarını çekiyor. 
     ABD’nin Irak operasyonunda Türkiye’nin ne yapacağı sorusuna siyasi otoritenin yanıt vermesi ve uygulaması gerekiyor. 
     Bugüne kadar çeşitli senaryolar üzerinde yapılan yorum ve açıklamalar geride kaldı. Artık iş ciddiye bindi. Yumurta kapıya dayandı. 
     Bu aşamada ortaya önemli bir çelişki çıkmış görünüyor. 
     Tek parti iktidarı olan hükümetin, Türkiye, bölge ve dünya gerçeklerine göre alması gereken kararları daha fazla öteleyebilecek zamanı kalmadı. Hükümetin bu sıkışık durumuna karşın, Meclis’teki grubundan elini rahatlatacak bir hava yansımıyor. Aksine, AKP’nin Meclis grubunda Irak’a müdahaleye karşı tutum öne çıkıyor. İnsan Hakları Komisyonu Başkanı Elkatmış, savaşa karşıyız, açıklaması yaptı. 
     Bir önemli açıklama da dün AKP lideri Tayyip Erdoğan’dan geldi. Başbakan Abdullah Gül, tarihi kararların alınması beklenen MGK toplantısına giderken, Erdoğan, Meclis Başkanı Arınç’ı ziyaret ediyordu. Erdoğan, bu ziyarette gazetecilerin sorularına, hükümetin ve özellikle Dışişleri Bakanı Yaşar Yakış’ın yansıttığı havayla örtüşmeyen yanıtlar verdi. 
     Irak’a operasyon için BM kararının alınması gerektiğini, silah denetçilerinin henüz Irak’ta bir kanıt bulamadıklarını, 27 Ocak’a kadar bu denetim için süre olduğunu, denetim raporlarının nihai halini alması gerektiğini anımsattıktan sonra şöyle dedi 
     "Hiçbir AKP’li savaşa razı değil." 
     Bu söz, savaşa insani gerekçelerle genel bir karşı duruşu mu ifade ediyor, yoksa, AKP milletvekillerinin kararını mı 
     Bu soruya verilecek yanıt belirleyici önemde. Eğer AKP, politikasını netleştirdi ve Irak yapılacak müdahaleye karşı durmaya karar verdiyse, Başbakan Gül’ün Meclis’te işi çok zor demektir. Bu sadece hükümetin değil devletin de işinin zorlaşacağını gösterir. 
     Erdoğan, AKP’nin lideri olduğuna göre sözleri parti politikasını yansıtır. 
     Eğer, AKP’nin Meclis grubu, MGK ve hükümetle aynı çizgiye gelmezse, Başbakan Gül’ün istediği yetkiyi Meclis’ten alması, MGK’nın tavsiyelerini ve hükümetin taleplerini Meclis’ten geçirmesi sıkıntıya girer. 
     AKP lideri Erdoğan’ın dün yansıttığı hava, AKP hükümeti ile AKP grubu arasında uyum sağlanıp sağlanamayacağı sorusunu gündeme getirdi. 
     AKP’nin politikasını netleştirmesi aciliyet kazanmış durumda. 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
