<DOC>
<DOCNO> 138059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur35.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Transseksüel şarkıcı gözaltına alındı... 
</HEADLINE>
<TEXT>

     Transeksüel şarkıcı Utku Uysal, uyuşturucu hap kullandığı yolundaki ihbar üzerine gözaltına alındı. 
     Narkotik Şube Müdürlüğü'nden alınan bilgiye göre, Etiler'deki bir barda sahneye çıkan Uysal, uyuşturucu kullandığı yönündeki bir ihbar doğrultusunda bar çıkışında yakalanarak emniyete getirildi. 
     Polis ifadesinde, 3 yıl önce hap kullandığını, ancak bu alışkanlığından vazgeçtiğini söyleyen Uysal'dan, kendi isteği doğrultusunda test için kıl örneği alındı. 
     Uysal'ın evinde ve üzerinde yapılan aramada ise uyuşturucu maddeye rastlanmadı. 
     Hakkında açılan bir dava kapsamında mal beyanında bulunmadığı gerekçesiyle Şişli Cumhuriyet Savcılığı'nca arandığı anlaşılan Uysal, gerekli işlemlerin yapılması için Şişli İlçe Emniyet Müdürlüğü'ne teslim edildi. 
     





</TEXT>
</DOC>
