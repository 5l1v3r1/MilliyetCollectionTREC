<DOC>
<DOCNO> 104687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sontur04.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar'da taksiciyi gasp etmek istedi, kendi arkadaşını vurdu 
</HEADLINE>
<TEXT>

     Bağcılar'da bir taksiciyi gasp etmeye çalışan 2 kişiden 1'inin ateş etmesi sonucu, şoför ve diğer gaspçı yaralandı. 
     Hürriyet Mahallesi Bulvar Sokak üzerinde İsmail Kurt yönetimindeki 34 TJB 75 plakalı taksiye müşteri gibi binen Nurettin Nacar ve bir arkadaşı, silah tehdidiyle sürücünün parasını almak istedi. 
     Kurt'un karşı koyması üzerine gaspçılarla taksici arasında boğuşma oldu. Bu sırada tabancasını çekerek tetiğe basan gaspçı, Kurt'u elinden, suç ortağı Nacar'ı da sırtından yaraladı. 
     Kimliği henüz belirlenemeyen gaspçı kaçarken, olayda yaralanan Kurt Aksa Hastanesi, Nacar da Bakırköy Devlet Hastanesi'ne kaldırıldı. 
     Sağlık durumu ciddi olmayan taksici, ayakta tedavi gördükten sonra taburcu edildi. Nacar ise polis gözetiminde tedavi altına alındı. 
     Olay yerinden yaya olarak kaçan diğer gaspçının yakalanması amacıyla başlatılan çalışmalar sürüyor. 
     





</TEXT>
</DOC>
