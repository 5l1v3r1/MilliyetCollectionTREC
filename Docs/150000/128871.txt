<DOC>
<DOCNO> 128871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/pulur.html </URL>
<DATE> 2003/01/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse gibi... 
</HEADLINE>
<TEXT>

     VİETNAM’da bir Amerikalı hastalık kapmış, Amerikalı doktorlar, ne olduğunu anlayamamışlar, Vietnamlı doktorları tavsiye etmişler, doktor muayene etmiş 
     "Siz, Vietnamlı bir kadınla ilişkiye girdiniz mi " 
     Amerikalı "Evet " deyince de başını sallamış 
     "Maalesef kesmemiz lazım " 
     Amerikalı hangi Vietnamlı doktora gittiyse teşhis ve tedavi aynı 
     "Kesilmesi gerekiyor " 
     İnsan kolay kolay şeyini kestirebilir mi 
     
     AMERİKALIYA en son yaşlı bir doktoru tavsiye etmişler, Vietnamlı doktorların hocasıymış, artık hasta bakmıyor, köşesine çekilmiş oturuyor. 
     İhtiyar doktoru yalvar, yakar razı etmişler, Amerikalıyı muayene etmiş başını sallamış 
     "Benden önce gittiğiniz doktorlar ne dedi " 
     "Keseceklerini söylediler " 
     "Halt etmişler " 
     Amerikalı öyle sevinmiş ki 
     "Demek kesmeyeceksiniz " 
     "Hayır efendim, kesmeye ne hacet, nasıl olsa çürüyüp düşecek " 
     Siz, şimdi bu fıkradan da kıssadan hisse çıkarır, bizi siyasete bulaştırır, rahatımızı kaçırırsınız... 
     
     DURSUN, yatarken hanıma tembih etmiş 
     "Bizi saat beşte uyandır, oğlanı alıp, dağa, oduna gideceğim, saati kur " 
     Fadime "saat bozuk " demiş 
     "Ama sen merak etme, ben her sabah saat beşte çişe kalkarım, sizi uyandırırım " 
     Yatmışlar, Fadime kocasıyla oğlunu uyandırmış 
     "Hadi kalkın, çişim geldi, saat beştir " 
     Baba, oğul, binmişler eşeğe dağ yoluna çıkmışlar, zifiri karanlık, birden eşek tökezlemiş, paldır küldür uçurumun dibine... 
     Bir süre sonra oğlan başlamış inlemeye 
     "Baba bu ne haldir " 
     Dursun da inleye inleye karşılık vermiş 
     "Ananın şeyinden saat olanda, başımıza gelen azdır " 
     Siz şimdi bundan da kıssadan hisse çıkarıp, başımızı siyasetçilerle derde sokarsınız değil mi 
     
     PADİŞAH Sultan Aziz’in Fransa gezisine katılan Keçecizade Fuat Paşa’ya, İmparator 3. Napolyon, Girit’in fiyatını sorar 
     "Girit’i kaça satarsınız " 
     Bunun şaka olmadığını, Fransa’nın Girit’te gözü olduğunu bilen Fuat Paşa gülümser 
     "Aldığımız fiyata " 
     Girit, 25 yıl savaşılarak alınmıştır. 
     Şimdi siz, buna da bir kıssadan hisse kulpu takıp, Kıbrıs’a yakıştırırsınız 
     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
