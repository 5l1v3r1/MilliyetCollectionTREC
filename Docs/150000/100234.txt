<DOC>
<DOCNO> 100234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/spor/bnba.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad, Siena’da Mehmet, NBA’e 
</HEADLINE>
<TEXT>

     A Milli Basketbol Takımı’nın yıldız oyuncusu Mirsad Türkcan, Ergin Ataman’ın başarıyla çalıştırdığı İtalyan Montepaschi Siena ile anlaştı. Dün gece geç saatlere kadar süren pazarlıklar sonunda İtalyan kulübüyle anlaşan tecrübeli basketbolcunun, İstanbul’a dönünce sözleşme imzalayacağı öğrenildi. Mirsad Türkcan, geçen sezon CSKA Moskova formasıyla Eurolig birinci turunda en değerli oyuncu seçilmişti. 
     DETROİT Pistons’ın Yaz Ligi maçlarına katılan ve ortaya koyduğu performansla büyük beğeni toplayan Mehmet Okur ise yeni takımı ile sözleşme yapmak üzere dün kamptan ayrıldı. Mukavelesi İstanbul’a gönderilen Mehmet, avukatı ve menajeri ile beraber sözleşmeyi inceledikten sonra imza atacak ve ABD’ye gönderecek. Yıldız oyuncu yeni sezonda NBA’de Detroit Pistons formasını giyecek. 
     



 SPOR 






















</TEXT>
</DOC>
