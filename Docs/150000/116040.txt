<DOC>
<DOCNO> 116040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/ekonomi/eko01.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, beş risk yaratacak 
</HEADLINE>
<TEXT>

IMF raporunda, Irak’a askeri harek tın, Türkiye’den sermaye çıkışına, turizm gelirinin düşmesine, faizin yükselmesine, yeni borç döndürme kaygılarına ve yüksek petrol fiyatlarına yol açacağına dikkat çekildi 
     ANKARA Anka 

     Uluslararası Para Fonu IMF , Türkiye’deki siyasi belirsizliğin mali piyasaları gerdiğine ancak ekonomik aktivite ve enflasyonu etkilemediğine dikkat çekerek, yeni programın Türkiye’nin dayanıklılığını güçlendirmekle birlikte, kilit kırılganlıkların devam ettiğini bildirdi. 
     IMF heyetinin, Mayıs 2002’de yaptığı ekonomik programın ikinci gözden geçirmesinden sonra, IMF uzmanları tarafından hazırlanan rapor IMF’nin resmi internet sitesinde açıklandı. Programın mayıs sonu itibariyle performansının değerlendirildiği raporda Türkiye’nin borç oranında bu yıl büyük bir düşüş olacağı ve yıl başında yüzde 81 öngörülen borçların GSMH’ye gayri safi milli hasıla oranının yüzde 77’ye inmesinin beklendiği açıklandı. 
     Raporda, programın katı bir biçimde uygulanmasının borçların çevrilmesi ve borçların sürdürülebilirliği kaygılarını azalttığı, mali sektörün güçlenmesine ve dış kırılganlık göstergelerinde iyileşmeye katkıda bulunduğu belirtildi. Raporda, "Ancak, iç siyasi ortam belirsizdir, bölgesel istikrarsızlık bir tehdittir ve program, özellikle ekonomik canlanma konularında koalisyonu test etmeyi sürdürecek. Son iyileşmelere rağmen, mali sistem zayıf, kamu borcu yüksek olmaya devam ediyor" denildi. 
     
     Dış şok programı test edecek’ 
     Türkiye ile yapılan görüşmelerde, ekonomik hedeflerin değiştirilmesi halinde programın prematüre kalacağı konusunda anlaşma sağlandığı, canlanma işaretlerinin artmasının milli gelir büyüme hedefinin gerçekleşeceğini ve enflasyonda yüzde 35’lik hedefe ulaşılmakta olduğunu gösterdiği belirtildi. 
     IMF raporunda büyük bir dış şokun örneğin, bölgede büyük bir askeri harek tın, programı da test edeceği belirtilerek, "Büyük bir olasılıkla sermaye çıkışlarına, daha düşük turizm gelirlerine, daha yüksek faiz oranlarına, yeni borç döndürme kaygılarına ve daha yüksek petrol fiyatlarına yol açar" denildi. 
     
Avrupa’ya durgunluk uyarısı      IMF euro bölgesinin önceki tahminlerden daha yavaş büyüyeceğini belirtti ve Avrupa Merkez Bankası’nın ECB ekonomiyi canlandırabilmek için faiz oranlarını düşürmesi gerektiği uyarısında bulundu. ECB ise bölge için en önemli problemin enflasyon olduğunu düşünüyor. Fon, euro bölgesinin büyüme oranını 2002 yılı için yüzde 0.9’dan yüzde 0.75’e indirdi, 2003 büyüme tahminini de yüzde 2.3’ten yüzde 2’ye çekti. IMF Avrupa Bölge Direktörü Michael Deppler, "Bölge h l ekonomik açıdan riskler taşıyor. Büyük bir toparlanma beklemiyoruz" dedi ve parasal politikalarda revizyona ihtiyaç olduğunu söyledi. 
     



 EKONOMİ 






















</TEXT>
</DOC>
