<DOC>
<DOCNO> 118253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/soneko13.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 228 puanlık düşüşle tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 228.64 puan azalışla 1. seansı 12,993.39 puandan tamamladı. 
     Haftanın ilk seansında hisse senetlerinin ortalama değer kaybı yüzde 1.73 olarak gerçekleşti. 
     Açılışta 12,773.27 seviyelerine kadar inen endeks, Merkez Bankası'nın faiz indirimi haberi ve daha sonra da tepki alışlarıyla 13,000 puan seviyelerinde tutunmaya çalıştı. 
     Kar satışlarıyla 12,900 seviyesine gerileyen endeks, seans sonuna kadar dar bir bantta seyretti. 
     Seans kapanışında mali endeks 326.42 puan azalışla 16,806.10 puana, sanayi endeksi 100.00 puan azalışla 11,989.47 puana, hizmetler endeksi 156.80 puan düşüşle 8,220.67 puana geriledi. 
     Böylece önceki kapanışa göre mali grup hisseler ortalama yüzde 1.91, sanayi grubu hisseler ortalama yüzde 0.83, hizmetler grubu hisseler ortalama yüzde 1.87 oranında değer yitirdi. 
     1. seansta işlem gören toplam 282 hisse senedinden 116'sı değer kazanırken, 110 hisse senedi değer kaybetti. 56 hissenin fiyatında ise değişiklik olmadı. 
     Seansta, 457 trilyon 560 milyar 184 milyon liralık işlem hacmi oluştu. 
     1. seansta, Yapı Kredi Bankası, İş Bankası C, Garanti Bankası, Doğan Holding ve Vestel en yoğun işlem gören hisseler oldu. 
     





</TEXT>
</DOC>
