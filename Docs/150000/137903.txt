<DOC>
<DOCNO> 137903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sondun02.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Nato'nun Türkiye kararından memnun... 
</HEADLINE>
<TEXT>

     ABD Başkanı George W. Bush, NATO'nun, bir savaş çıkması durumunda Irak'ın karşı saldırıda bulunmasından kaygı duyan Türkiye'ye askeri malzeme gönderme iznini vermesini memnuniyetle karşıladı. 
     Bush, NATO Genel Sekreteri George Robertson ile yaptığı görüşmeden sonra yayımladığı bildiride, ''Bu, NATO müttefiklerinin, potansiyel bir tehditle karşı karşıya kalan müttefik bir ülke için sergiledikleri önemli bir dayanışma gösterisidir'' dedi. 
     Robertson ise Bush ile görüşmesinden sonra yaptığı açıklamada, ABD'nin Irak'ı işgal etmesi durumunda, Irak Devlet Başkanı Saddam Hüseyin'in Türkiye'ye saldırı düzenleyeceğine dair ''güçlü deliller'' bulunduğunu savundu. 
     





</TEXT>
</DOC>
