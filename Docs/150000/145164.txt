<DOC>
<DOCNO> 145164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/spor/bnba.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet el üstünde 
</HEADLINE>
<TEXT>

NBA’in resmi internet sitesi nba.com’da "Mehmet’imiz yok mu " başlığıyla konu olan Mehmet Okur için, coachu, başkanı ve takım arkadaşları övgü dolu sözler kullandı 
     Büyük aşama kaydetti’ 
     DETROİT Pistons formasını başarıyla giyen milli oyuncumuz Mehmet Okur, NBA’in resmi internet sitesi nba.com’a konu oldu. "Haven’t we Mehmet " Mehmet’imiz yok mu adlı yazıda Okur’dan övgü ile bahseden site, yıldız oyuncunun kısa sürede büyük aşama kaydettiğine dikkati çekti. Detroit Pistons Coachu Rick Carlisle, "Avrupa’daki üç saniye koridoruna alıştıktan sonra buradaki sisteme uyum sağlaması doğal olarak biraz süre aldı. Şimdi ise içerideki oyununu geliştirirken bunu dışarıdan bulduğu sayılarla destekleyor" dedi. 
     
     Bizim kilit oyuncumuz’ 
     YUGOSLAV pivot Rebreca’nın rahatsızlanması sonrası daha çok süre almaya başlayan ve 7.2 sayı, 5.1 ribaund ortalamasına ulaşan Mehmet’in Başkanı Joe Dumars’ın, "Biz tüm bunları onu Türkiye’de izlediğimizde görmüştük. O tipik, yumuşak bir Avrupalı değil. Her türlü mücadeleye girecek bir oyuncu" görüşlerine de yer verildi. Takım arkadaşı Ben Wallace da "Onun oyuna girerek sert ve sağlam bir mücadele vereceğine güveniyoruz. Biz onun neler yapabileceğini biliyoruz. Bizim için kilit bir oyuncu" diyerek yıldızı övdü. 
     
     Okur’dan 13 sayı 
     MERKEZ Grubu lideri Detroit Pistons, Chicago Bulls’a karşı sahasında sezonun en rahat maçlarından birini oynadı ve 105 - 82’lik skorla kolay bir galibiyet aldı. Maçta Richard Hamilton 26 sayı ile en skorer oyuncu olurken, Clifford Robinson ve Mehmet Okur onu 13’er sayıyla izledi. 22 dakikada 13 sayıya ulaşan Mehmet Okur, 4 6 iki, 1 2 üç sayı, 2 4 serbest atış, 5 ribaund, 2 asist ile başarılı bir oyun ortaya koydu. 
     
Hido’lu Kings zor kazandı      NBA’DE Pasifik Grubu lideri ve ligde Play - Off’a girmeyi matematiksel olarak garantileyen ikinci takım olan Sacramento Kings, Houston Rockets karşısında ecel terleri dökmesine karşın 109 - 108’lik skorla galip geldi. Ligin, kendi sahasında en çok kazanan takımı olan Sacramento’da Webber 24 sayı, 9 ribaund, 6 asist, Stojakovic 21 sayı, 9 ribaund ile oynarken, Hidayet sekiz dakika forma şansı buldu. Hido bu sürede 1 1 iki sayı, 2 2 serbest atış, 3 asist, 1 top çalma ile oynadı, maçı dört sayı ile tamamladı. 
     
Tanrı askerleri korusun’      ABD’NİN Irak operasyonu dünyanın gündemini meşgul ederken, savaşın uzantıları spor sahalarına kadar ulaştı. Savaşa rağmen tüm hızıyla mücadelenin sürdüğü NBA’de Mehmet Okur’un takım arkadaşı Detroit Pistons’lı Chauncey Billups, dev lig adına ilk mesajı ayakkabılarının üzerinde yazdırdığı yazıyla verdi "God Bless the Soldiers" Tanrı Askerleri Korusun . Associated Press foto muhabiri Duane Burleson’un objektifine takılan bu görüntü, salonu dolduran 20 bin seyircinin gözünden kaçsa da, Burleson’un dikkatli bakışlarından kurtulamadı. 
     
     Diğer sonuçlar 
     San Antonio - LA Lakers 98 - 89 
     Toronto - Philadelphia 95 - 112 
     Miami - Orlando 74 - 96 
     Cleveland - New Jersey 93 - 88 
     Golden State - Washington 113 - 107 
     


SPOR 
























</TEXT>
</DOC>
