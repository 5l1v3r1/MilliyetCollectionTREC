<DOC>
<DOCNO> 139346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/yture.html </URL>
<DATE> 2003/02/27/ </DATE>
<TIME>  </TIME>
<AUTHOR> GÖKHAN TÜRE  </AUTHOR>
<HEADLINE>
Tecrübe konuştu 
</HEADLINE>
<TEXT>

     İlk raundda 34 sayı farkla yendiği rakibi karşısında aşırı derecede bocalamasında rakibinin sert savunmasının yanında hücumdaki durağanlık, fast - break fırsatlarının harcanması ve kötü hücum organizasyonu, Efes’te, grubun en zayıf takımı olan Cibona karşısında sıkıntı yarattı. Granger’ın, biraz sert savunma gördüğü anda sinmesi, Kaya’nın, Golemac’ın sakatlığı sonrası eline geçen fırsatı iyi değerlendirememesi, Kerem’in de topu oyuna sokmada ağır kanlı davranması kolay maçı zora soktu. Neyse ki rakip takımda Kambala’yı pota altında durduracak nitelikte pivot yoktu da Efes, bulduğu bu "madenden" çıkardığı sayılarla ve Brown’ın her zamanki kritik sayılarıyla, biraz da tecrübesini konuşturarak maçı aldı, götürdü. 
     Efes Pilsen’in ÖZLEM’ini duyduğu Final - Four hedefine ulaşabilmesi için hücumda daha değişik varyasyonlar içine girip, eldeki olanakları en iyi şekilde değerlendirmesi gerekiyor. Ayrıca Golemac’ın sakatlığının uzun vadeli olduğu göz önüne alınırsa, skor gücü yüksek, dışarıdan şutu olan bir uzunun Efes’in gücüne güç katacağı ortada. Aksi taktirde daha sert savunmaların, daha zorlu rakiplerin olduğu bu raundda Efes’in, güçlü CSKA Moskova’dan grup birinciliğini koparması tatlı bir rüyadan öteye gitmez. 
     
     



 SPOR 

























</TEXT>
</DOC>
