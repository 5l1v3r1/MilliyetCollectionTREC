<DOC>
<DOCNO> 108914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/guncel/gun01.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
New York’ta masrafı karşılamak kuraldır 
</HEADLINE>
<TEXT>

New York Belediye Başkanı Michael Bloomberg’in belediyede çalışan kızı Emma, gezi masraflarını kendilerinin karşılamasıyla ilgili soruya bu sözlerle yanıt veriyor 
     ŞÜKRAN PAKKAN İstanbul 

     New York Belediye Başkanı Michael Bloomberg, dün bir günlük ziyaret için İstanbul’a geldi. Bloomberg’in yanında, kendisi gibi belediyede çalışan 23 yaşındaki kızı Emma da vardı. Kendisinin de babası gibi maaş almadığını belirten Emma Bloomberg, bu paranın şehir bütçesine aktarıldığını söyledi. 6 yıl önce Türkiye’ye gelen Emma Bloomberg, Türkiye’yi çok sevdiği için babasından rica etmiş ve bu geziye katılmış. Emma Bloomberg, sorularımızı yanıtladı 
     
Türkiye’ye daha önce geldiniz mi 
     - 6 yıl önce kız kardeşim ve annemle birlikte geldik. O gezide Türkiye’ye şık olduk. İstanbul’da 3 gün kalmıştık. 4 gün kadar da Adalar’da kaldık. Ben hiç geri dönmek istememiştim. Bu geziye de babam yalnız gidecekti. Ama ben Türkiye’yi çok sevdiğim için babamdan rica ettim. 
     
Hiç Türk arkadaşınız var mı 
     - 4 arkadaşım var ama Türkiye’ye yakın bir ilgim var. Gelişmeleri olabildiğince takip ediyorum. 
     
Türkiye hakkında ne düşünüyorsunuz 
     - İlk geldiğimde Türk insanının harika olduğunu düşünmüştüm. Şimdi de çok sıcak ve harika insanların olduğunu düşünüyorum. 
     
11 Eylül’den sonra New York’ta durum nasıl 
     - Yaşananları unutmakla acılar arasında bir denge kurmaya çalışıyorum. Herkes elinden gelenin en iyisini yapmaya ve hayatına devam etmeye çalışıyor. Fakat New York, h l yaşamak için dünyanın en güzel yerlerinden biri. 
     
Siz 11 Eylül günü ne yapıyordunuz 
     - Her normal gün gibi sabah 8.00’de ofisimdeydim. Ama ben herkesten farklı olarak o günü hiç unutmamak gerektiğini hissediyorum. O gün de babam bana İnsanlara hayatın devam ettiğini göster’ demişti ama hayatta yaşadığım en zor gündü. 
     
Gezi masraflarını hep kendi mi karşılar 
     - Bu New York’ta kural gibi bir şeydir. Masrafları karşılamaktan sıkıntımız yok. 
     
Patrikhane’de kızıyla mum yaktı      Bloomberg ve beraberindeki heyet, Ayasofya Camii’ni ziyaret ettikten sonra Sultanahmet Camii’ne gitti. Bloomberg, camiye girişte ayakkabılarını çıkardı. İngilizce olarak "11 Eylül’ün kederini paylaştık. Gelecekteki barış ve birlik için dua ediyoruz" yazılı pankart asılı "Yasmin" adlı kilim mağazasına da giren Bloomberg, daha sonra oteline döndü. Bloomberg’in kızı Emma ise Kapalıçarşı’dan 2 el dokuması halı, 4 mücevher kutusu ve bir sedef kakmalı tavla seti aldı. Bloomberg ve kızı daha sonra Fener Rum Patrikhanesi’nde Patrik Bartholomeos tarafından verilen resepsiyona katıldı. Baba kız, daha sonra mum yaktı. Bloomberg ve kızı Emma, akşam ise Rahmi Koç’un, Haliç’teki Rahmi Koç Müzesi’nde verdiği yemeğe katıldı. Bloomberg’i Topkapı Sarayı’nda karşılayan Turizm Bakanı Mustafa Taşar, Başkan’a Turizm hizmet madalyası’ verileceğini açıkladı. 
     



 GÜNCEL 








geçerli olur mu 







</TEXT>
</DOC>
