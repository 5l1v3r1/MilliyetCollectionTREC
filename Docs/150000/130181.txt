<DOC>
<DOCNO> 130181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/pulur.html </URL>
<DATE> 2003/01/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bize ne oluyor " 
</HEADLINE>
<TEXT>

     Adam Kıbrıs’ta yaşıyor, doğup yaşadığı toprak onunsa, "Ben ne Türküm, ne Rum, ben Kıbrıslıyım " diyorsa, "O"nun haklarını korumak bize mi düşüyor 
     
     ANNAN planının toprak oranını yüzde 34’ten yüzde 28’e düşürmesini "O" kabul ediyorsa, "bize ne oluyor 
     Türklerin ekip biçtiği, en verimli mümbit toprak ve su havzasının Güzelyurt, Meserya Rumlara verilmesini "O" kabul ediyorsa, bize ne oluyor 
     60 Türk köyü boşaltılıp, 60 - 70 bin Türk’ün yerinden edilmesini, Beşparmak Dağları’nın eteklerine kadar olan arazinin Rumlara verilmesini "O" kabul ediyorsa, bize ne oluyor 
     Rumlar, Türk bölgesine yerleşince, yüzde 13 Türk toprağını işgal etmelerini, bu durumda, Türklerin elindeki toprağın yüzde 15 olacağını "O" kabul ediyorsa, bize ne oluyor 
     
     TÜRK tarafına geçen Rumların seçme ve seçilme haklarına sahip olacaklarını "O" biliyorsa, ileride senatoda 20 Rum, 12 Türk ve Türkler adına seçilmiş 12 Rum olacağını "O" kabul ediyorsa, bize ne oluyor 
     Kıbrıs’taki Türk Barış Kuvvetleri mevcudunun ancak 9999 olabileceğini, bu kuvvetin de bölünerek değişik bölgelerde konuşlandırılacağını "O" biliyorsa, malının canının Türkiye’nin garantörlüğü olmadan, ne hale geleceğini öğrenmek için yakın tarihi okumamışsa, bize ne oluyor 
     
     ÜSTELİK AKP hükümetinin Dışişleri sözcüsü "Annan planı müzakere edilirken, izlediğimiz tutuma, bazı yeni ayarlamalar getirme ihtiyacı vardır" diye ağzında bir şeyler gevelemişse bize ne oluyor 
     
     BİZE ne oluyor, bize ne oluyor, bize ne oluyor 
     Bize şunlar oluyor... 
     Eğer, Dışişleri komisyonuna bilgi veren Tuğamiral Kadir Sağdıç "Bizim için Kıbrıs, çok stratejik bir konuma sahiptir, Kıbrıs kontrolümüz dışında bir varlık alanına dönüşürse, Türkiye kesinlikle güvenlik riskiyle karşılaşır" demişse, 
     Genelkurmay Başkanı Org. Özkök "Kıbrıs’ta düşman bir güç bulunursa, bu güç güney ve güneydoğu Anadolu’yu etkiler ... Böyle bir çözümle, Türk’ün Anadolu’ya hapsedilme süreci hemen hemen tamamlanmış olacaktır" demişse... 
     
     KIBRIS "Bize ne oluyor , ya da "Bize ne " diyerek omuz silkmeyle geçiştirilecek bir sorun değildir. 
     Kıbrıs, Türkiye’nin de güvenlik sorunudur, sadece "Ben ne Türk’üm, ne Rum’um, ben Kıbrıslıyım " diyenlerin değil. 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
