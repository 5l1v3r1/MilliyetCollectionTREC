<DOC>
<DOCNO> 137379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur28.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu İhale Kanunu'nda değişiklik teklifi Meclis'e sunuldu... 
</HEADLINE>
<TEXT>

     AK Parti Tokat Milletvekili Resul Tosun ve arkadaşları, Kamu İhale Kanunu'nun ihale ilanlarıyla ilgili maddesinde değişiklik öngören yasa teklifini TBMM Başkanlığı'na sundu. 
     Teklif, yerel basında yayımlanacak ihale ilanlarını, mal ve hizmet alımında 25 milyar, yapım işlerinde ise 50 milyar lira ile sınılandıran yasa maddesinin değiştirilmesini düzenliyor. 
     Buna göre, mal ve hizmet alımında 500 milyar, yapım işlerinde ise 1 trilyon liraya kadar olan ihale ilanları Resmi Gazete'nin yanı sıra yerel basında da yayımlanacak. 
     Teklif, ''ihalenin yapılacağı il'' ifadesinin, ''ihalenin yapılacağı yer'' olarak değiştirilmesini ve böylece ilçelerde yayınlanan gazetelerin de ilan almasına olanak sağlıyor. 
     





</TEXT>
</DOC>
