<DOC>
<DOCNO> 143231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sonspo04.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Aurelio sorunu sürüyor... 
</HEADLINE>
<TEXT>

     Trabzonspor Kulübü Başkanı Özkan Sümer, Aurelio'nun transferi konusunda futbolcuya ilk yaptıkları teklifin geçerli olduğunu söyledi. 
     Teknik direktör Samet Aybaba'nın geçen hafta içerisinde ''Aurelio, büyük olasılıkla önümüzdeki haftadan itibaren Trabzonspor ile sözleşme imzalayacak'' açıklaması ile ilgili olarak Sümer, ''Bizim Aurelio ile son zamanlarda bir görüşmemiz olmadı. Hoca ile her zaman yüzyüze olduğu için görüşmeler yapabilir'' dedi. 
     Sümer, Aurelio ile daha önce prensipte bir anlaşma yaptıklarını ancak bu futbolcunun menajerlerinin futbolcuyu düşüncelerinde saptırdığını da belirterek, şunları söyledi 
     ''Biz Aurelio ile bir rakamla prensipte anlaşmıştık. Ancak, bu rakamı kabul etmeyince, ilk sözleşmesindeki şartlara dönmek zorundadır. Aurelio ile sözleşmesinin uzatılması konusunda son zamanlarda bir görüşme yapmadık. Bu oyuncunun transferi konusunda bir gelişme yok. Oyuncunun anlaşması ilk teklifi kabul etmesine bağlı.'' 
     





</TEXT>
</DOC>
