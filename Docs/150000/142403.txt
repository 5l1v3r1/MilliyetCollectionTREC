<DOC>
<DOCNO> 142403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/bila.html </URL>
<DATE> 2003/03/13/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Teker teker gelin 
</HEADLINE>
<TEXT>

     Yer ver, üs ver, yol ver, liman ver, demiryolu ver, hava ver, deniz ver... 
     Ne istersek ver 
     Kuzey Kıbrıs’ı ver 
     Borcunu ver, faizini ver 
     Vermezsen 
     Kıbrıs’ta Avrupa işgalcisisin 
     Öcalan’ı "adil yargılamamaktan" Avrupa’da mahkumsun 
     Notunu da düşüreyim de gör sen 
     İnsanın "ne oluyoruz" diyesi geliyor 
     - Teker teker gelin... 
     Ankara’ya dört bir yandan tehdit ve şantaj yağıyor. 
     ABD hem de Dışişleri’nin yetkili ağızlarından tehditler savurdu. Tezkereyi vermezsen, Kuzey Irak’a giremezsin. Girersen, bizimle savaşırsın demeye getirdi. 
     Annan planını kabul etmeyince, Avrupa Birliği Komisyonu, Türkiye’yi Kıbrıs’ta Avrupa toprağını işgal etmekle suçladı. Nereden Avrupa toprağı oluyorsa Neredeyse Trakya’dan da "çık" diyecekler... 
     Şantaj, bu kadarla da kalmadı. Uluslararası kredi derecelendirme kuruluşu Moody’s, tezkere hemen çıkmazsa Türkiye’nin notunu indirebileceğini açıkladı. Moody’s, Ankara tezkere konusunda acele etmezse, ABD yardım paketinin masadan kalkabileceğini, bu durumda da notumuzun düşeceğini söyledi. 
     Bu kadar baskı da fazla artık 
     Türkiye’nin tepesine bineceklerine gidip Blair’i İngiltere parlamentosunun elinden kurtarsalar daha iyi olmaz mı Daha en büyük müttefikleri parlamentoda çırpınıyorken, Türkiye’nin karnesinde not kırmak da neyin nesi 
     Koşullar gösteriyor ki, Türkiye, giderek daraltılan bir kıskaç altında. Ancak bu aynı zamanda Türkiye’ye duyulan ihtiyacı da gösteriyor. Bugüne kadar savrulan tehditlerin çoğu blöf çıktı. Bunu Türkiye - ABD müzakere sürecinde gördük. Birçok konuda Ankara’nın istediği çizgiye gelmek zorunda kaldılar. 
     Ciddi bir devletle müzakere etmenin ciddi bir iş olduğunu anladılar. 
     Türkiye kendine güvenmek zorunda... 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
