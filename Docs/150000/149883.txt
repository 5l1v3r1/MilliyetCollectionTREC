<DOC>
<DOCNO> 149883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/yasam/yas06.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alper'in babasını 'af' katletti 
</HEADLINE>
<TEXT>

8 aylık Alper artık yetim. Çünkü bilim adamı babası, afla salıverilen bir tinerci tarafından öldürüldü... 
     ANKARA Milliyet 

     Ankara'da Şartla Salıverilme Yasası'yla cezaevinden çıkan tinerci, evine giden Gazi Üniversitesi Teknik Eğitim Fakültesi Araştırma Görevlisi Bayram Aydın'ı 29 bıçaklayarak öldürdü. Korkunç cinayet, geçtiğimiz cumartesi günü yaşandı. Okulda çalıştıktan sonra Sincan'daki evine giden Aydın, saat 22.00 sıralarında, apartman girişinde tiner çeken Selim Motur, Müslüm Döner ve Bayram Doğan'la karşılaştı. Bu kişilerden izin isteyerek apartmana girmek isteyen Aydın'la, tiner çektikleri saptanan kişiler arasında tartışma çıktı. 
     
     Üç kez bıçaklandı 
     Tartışma sırasında üç yerinden bıçaklanan Aydın hastanede can verdi. Aydın'ı bıçakladığı saptanan Motur'un, daha önce de sabıkası bulunduğu ve Şartla Salıverilme Yasası nedeniyle tahliye edildiği saptandı. Döner ve Doğan ise serbest bırakıldı. 
     Aydın'ın cenazesi, dün Ankara'da Gazi Üniversitesi'nde yapılan törenin ardından, memleketi Afyon'un Sandıklı ilçesindeki köyünde toprağa verildi. 
     


YAŞAM 



















</TEXT>
</DOC>
