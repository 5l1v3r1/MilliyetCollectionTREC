<DOC>
<DOCNO> 133131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sonspo05.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Teniste zafer Serena Williams'ın... 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası'nda tek bayanlar şampiyonluğunu, ablası Venus Williams'ı 2-1 yenen Serena Williams kazandı. 
     ABD'li Williams kardeşlerin mücadelesine sahne olan tek bayanlar final maçında, 21 yaşındaki Serena, 22 yaşındaki ablası Venus'e 7-6 7-4 , 3-6 ve 6-4'lük setlerle 2-1 üstünlük sağladı. 
     Geçen yıl ayak bileğindeki sakatlığı nedeniyle katılamadığı Avustralya Açık'tan sonra sırasıyla Fransa Açık, Wimbledon, ABD Açık'ı kazanan Serena Willams, bu turnuvayı da alınca üst üste 4 ''Grad Glam'' kazanan 5., 1994'te Steffi Graf'tan sonra da ilk bayan tenisçi olarak tarihe geçti. 
     2 saat 22 dakika süren mücadelen sonra kariyerinde 5. ''Grand Slam'' turnuvasını kazanan Serena Williams, 654 bin dolarlık para ödülünün sahibi olurken, Venus Williams 327 bin dolar para ödülü aldı. 
     Melbourne'de 42 dereceye varan sıcaklık nedeniyle Rod Laver Arena'daki kortun üzeri kapatılırken, 1988'den buyana Avustralya Açık'ta ilk kez bayanlar finali, kapalı bir ortamda oynandı. 1988'de Steffi Graf ile Chris Evert arasındaki final maçında kortun üstü, yağmur nedeniyle kapatılmıştı. 
     1.73 metre boyundaki Serena Williams, kariyerinde 217. galibiyetine imza atarken 44 yenilgisi var , 1.85 metre boyundaki Venus Willams 68. yenilgisine 311 galibiyeti var uğradı. Venus Williams'ın da 2 Wimbledon, 2 ABD Açık olmak üzere 4 ''Grand Slam'' şampiyonluğu bulunuyor. 
     





</TEXT>
</DOC>
