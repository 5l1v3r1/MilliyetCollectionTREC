<DOC>
<DOCNO> 116381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/soneko08.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta iki bono ihalesi düzenleyecek... 
</HEADLINE>
<TEXT>

     Hazine gelecek hafta biri 133 gün, diğeri 238 gün vadeli olmak üzere 2 bono ihalesi birden düzenleyecek. 
     Hazine, 5 Kasım Salı günü düzenleyeceği bono ihalelerinden 133 gün vadeli olan kağıtların geri ödemesi 19 Mart 2003 tarihinde yapılacak. 
     Hazine Müsteşarlığı, aynı gün düzenleyeceği 238 gün vadeli bono ihalesinde satılacak kağıtların geri ödemesi 2 Temmuz 2003 tarihinde yerine getirilecek. 
     İhalesi gelecek hafta yapılacak 238 gün vadeli bonolar 4 Eylül ve 9 Ekim tarihlerinde ihraç edilen ve 2 Temmuz 2003 geri ödeme tarihli Hazine bonolarının yeniden ihracı şeklinde olacak. 
     Hazine, 5 Kasım tarihinde düzenleyeceği 2 bono ihalelerinde satılacak kağıtlar 6 Kasım tarihinde ihraç edilecek. 
     Gelecek hafta, Hazine, Kasım ayının en büyük iç borç geri ödemesi de olan toplam 6 katrilyon 118.2 trilyon lira ödeme yerine getirecek. 
     Hazine, Kasım ayında toplam 9 katrilyon 482 trilyon lira iç borç servisi yapacak. 
     
     SON İHALEDE DURUM 
     Hazine Müsteşarlığı, en son 22 Ekim tarihinde biri 3 ayda bir değişken faiz ödemeli devlet tahvili, diğeri 308 gün vadeli bono ihalesi olmak üzere iki ihale birden düzenlemişti. 
     3 ayda bir değişken faiz ödemeli devlet tahvili ihalesine toplam 644.1 trilyon liralık teklif gelirken, ihalede nominal 480.6 trilyon liralık satış gerçekleşmişti. Net satış miktarı da 518.2 trilyon lira olan ihalede dönemsel faiz yüzde 14.95 olmuştu. 
     Hazine aynı gün düzenlediği 308 gün vadeli bono ihalesine ise toplam 3 katrilyon 986.2 trilyon liralık teklif gelmişti. 
     İhalede nominal 3 katrilyon 730.5 trilyon liralık satış gerçekleşirken net satış miktarı 2 katrilyon 455.8 trilyon lira olmuştu. 
     İhalede gerçekleşen bileşik faiz yüzde 63.90, basit faiz ise yüzde 61.34 olarak belirlenmişti. 
     





</TEXT>
</DOC>
