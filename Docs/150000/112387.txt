<DOC>
<DOCNO> 112387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yazar/asik.html </URL>
<DATE> 2002/10/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
NATO’lu gece 
</HEADLINE>
<TEXT>

     Davetin sahibi Strateji Dergisi Yayın Kurulu Başkanı Orgeneral Çevik Bir ve CNR Fuarcılık Merkezi Yönetim Kurulu Başkanı Ceyda Erem... Davetin konuşmacısı NATO Avrupa Kuvvetleri Komutanı Joseph W. Ralston... Konuklar üst düzey komutanlar, büyükelçiler, işadamları ve gazetecilerden oluşan yaklaşık 200 kişilik seçkin bir topluluk... Davetin yeri Gökkafes’teki Ritz Carlton oteli... Orgeneral W. Ralston duru bir konuşmadan sonra sorulan soruları yanıtlıyor. AB - NATO ilişkilerinin iyi gitmediğini söz arasında söylüyor. Irak’la ilgili soruları yanıtlamıyor. Bir yazar arkadaşımız önce soru sormaya niyetleniyor. Sonra vazgeçiyor. Sormak istediği soru şu 
     - Yarım yüzyıl boyunca NATO üyesi olarak Batı’nın yanında yer aldık. Milli gelirimizin büyük bir bölümünü savunma harcamalarına ayırdık. 40 yıldır AB üyesiyiz... Ancak bugün eski demirperde ülkeleri bile AB’ye ve NATO’ya alınırken Türkiye AB dışında bırakılıyor. Eğer yıllar önce Batı ittifakı yerine sosyalist blokta yer alsaymışız bugün Romanya veya Bulgaristan gibi AB üyeliğine adım atmış olacaktık... Acaba yanlış cephede yer aldığımız söylenebilir mi 
     Soru sorulmuyor... Yanıtı öğrenilemiyor... Ancak General W. Ralston konuşurken tavanda başlayan gürültü patırtının sebebi öğreniliyor.. Meğer üst katta İspanyol Balesi’nin gösterisi varmış... 
     
     Büyük adım atmaya korkmayın, uçurumu küçük sıçramalarla geçemezsiniz. 
Tarsus kanunu...      Komünist Partisi üyeleri bütün yurtta serbestçe dağıttıkları seçim bildirgesini Tarsus’ta da dağıtıyorlar. Fakat Tarsus İlçe Seçim Kurulu duruma müdahale ediyor... Sebebi sorulduğunda Tarsus İlçe Seçim Kurulu Başkanı Ruhsar Yazar imzasıyla şu karar tebliğ ediliyor kendilerine 
     "Tarsus’ta dağıtmak istediğiniz partinize ait seçim bildirgeniz başkanlığımızca incelenmiş olup sadece partinizin tanıtımına yönelik olmayıp bunun dışında diğer parti ve kişilere yönelik sataşma ve eleştiri içerdiğinden başkanlığımızca dağıtımı uygun görülmemiştir." 
     
Süt inekleri...      Çiftlik sahibinin komşularla hemen hemen aynı sayıda ineği varmış. Fakat onların aldığı sütün iki katını alıyormuş. Komşular kıskançlıktan çatlıyor ama işin sırrını bir türlü çözemiyorlarmış. Bir gün dayanamayıp sormuşlar 
     - Nasıl oluyor da bizim ineklerin iki katı süt alıyorsun 
     - Basit, demiş adam, sabahları onlara soruyorum... Bugün bana ne vereceksiniz Süt mü, bonfile mi 
     
Aynı Baykal...      Seçimlere üç hafta kaldı. Liderler çat orada çat burada, il il, ilçe ilçe dolaşıp mitingler yapıyorlar, seçmenden oy istiyorlar. İçlerinde en faal olanları Recep Tayyip Erdoğan’la Cem Uzan. Hemen her gün ve günde ortalama üç yerde konuşuyorlar... Bu ikiliyi 70’lik Recai Kutan - Necmettin Erbakan ikilisi izliyorlar. 
     Ya diğerleri Özellikle de gazetelerde, takım elbiseli fotoğraflarından çok eşofmanlı fotoğraflarıyla boy gösteren... Koşucu, yüzücü, atlamacı "Sportmen Dede" Deniz Baykal O nerede Yanıtı CHP yöneticisi bir dostumuzdan alıyoruz. 
     - Bizim Başkan geçtiğimiz hafta sonu Çorlu’daydı, bu hafta sonu da Kayseri, Trabzon, Denizli ve Samsun’da olacak. 
     - Ya aradaki günler neredeydi 
     - Ankara’da, partide 
     Tabii zaman zaman da işadamlarının masasında... 
     
     30 Nisan 1999 tarihinde... CHP geçen seçimde baraja takıldıktan hemen sonra Baykal’a şöyle seslenmişiz 
     "Başbakan’ı masaya oturtup seçim kararı aldırabiliyorsunuz. Ama seçim kararı alınmasından seçime kadar geçen 9 ay içinde başka hiçbir şey yapmıyorsunuz. Halka dönük politikalar üretmiyor, mesajlar vermiyorsunuz. Atatürkçü, laik kesimlerin sözcülüğünü layıkıyla yapamıyorsunuz. Partiyi, gençlere, kadınlara, aydınlara açmıyorsunuz. Ne enflasyonla ilginiz var, ne ekmeği 1 lira olsun ucuzlatmak gibi bir derdiniz..." 
     Baykal cephesinde durum geçen seçin öncesinde de böyleymiş. Bir seçim tembelliği geçen defa da varmış.. 
     Bu defa da var... 
     
Günün lafı      Su sesi, para sesi, kadın sesi insan hayatının vazgeçilmez unsurlarıdır. 
     Kenan Evren 

     Siyasi hayatımızın vazgeçilmez unsuru 

     
     







HADEP veya DEHAP 


Hamasi babalanma yerine, realist olmak... 


NATO’lu gece 


Hesap sormak için görüşün 


AB eğer koşulsuz tarih vermezse 


AB ve eşitlik 


Partiler, eğitim ve gençlik 


Maneviyat ekonomisi ile tüpte ekonomi 


Şimdi ne yapmalı 


Herkesten gizli şeffaflık 


Gençleri şımartmak 


Temiz siyaset sözü 


Konuş onunla 


"Anlatmak için yaşamak" 


Satın’ veya kapatın’ diyorlar 


</TEXT>
</DOC>
