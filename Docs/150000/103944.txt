<DOC>
<DOCNO> 103944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/spor/spo01.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"Özgürlüğümü aldı" 
</HEADLINE>
<TEXT>

İstanbulspor karşısında beş dakikada oyundan atılan Nouma, Ali Aydın’a yüklendi, "Bu maç benim için özgürlüğe açılan kapıydı. Ancak hakem yüzüme kapattı" diye konuştu 
     ORHAN YILDIRIM 

     Haksızlık etti’ 
     BEŞİKTAŞ formasını bu sezon ilk kez İstanbulspor maçında giyen sahada ancak beş dakika kalabilen Pascal Nouma çarpıcı açıklamalar yaptı. Fransız yıldız, "Kendimi uzun süredir hapisteymiş gibi hissediyordum. İstanbulspor maçı benim için özgürlüğe açılan kapıydı. Ancak Ali Aydın bu kapıyı daha açılmadan kapadı. Bana büyük haksızlık etti" ifadelerini kullandı. 
     
     Maçın önüne geçti’ 
     KIRMIZI kart gördüğü pozisyonu anlatan Nouma, "Tümer’in golünden sonra hem Uche, hem de Selçuk beni tahrik etti. Ben de sadece susmalarını işaret ettim. Şimdi soruyorum, bunun neresi kırmızı kart Yoksa Pascal Nouma olunca kurallar değişiyor mu Maçın hakemi Ali Aydın maçın önüne geçmek istedi ve de beni kurban seçti. Ben Beşiktaş’a ihanet edecek değilim" diye konuştu. 
     
     Eski Nouma değilim’ 
     KARŞILAŞMA sonrası hem yönetimin, hem Lucescu’nun, hem de takım arkadaşlarının kendisine sahip çıktığını belirten Fransız golcü, "Hepsi bu olayı kafama takmamamı söylediler. Ben eski alışkanlıklarımı bir kenara bıraktım. Sahadan galip ayrılmamız üzüntümü biraz olsun azalttı. Eğer benim hareketim kırmızı kart ise Türkiye’de hiç bir maç 11 kişi ile tamamlanmaz" dedi. 
     
Sergen sahip çıktı      SİYAH - Beyazlı takımın yıldız futbolcusu Sergen, hakemlerin Pascal Nouma konusunda önyargılı davrandığını söyledi. Süper solak, "Rakip oyuncular Pascal’ı tahrik ediyor, hakemler de suça ortak oluyor. İstanbul karşısında sağ ayağımla attığım gol, jenerik olur. Ancak takım olarak kötü oynuyoruz. Önemli olan bu kötü dönemi kayıpsız atlatmak" diye konuştu. 
     
Nouma’nın bilançosu ağır      BEŞİKTAŞ’IN hırçın futbolcusu, ilk sezonu olan 2000 - 2001’de de ligde 1 kırmızı, 10 sarı kart görerek, takımının en çok ceza kesilen oyuncusu olmuştu. Nouma, takımını 8 maç yalnız bırakırken, Avrupa kupalarında da boş durmadı ve 3 sarı kart görerek, bir maç ceza aldı. Leeds United maçında rakibi Mills’e yumruk attığı için üç maçla cezalandırılan Fransız yıldız, Beşiktaş’ın bu sezon yapacağı ilk UEFA Kupası sınavında da cezasını henüz çekmediği için yer alamayacak. 
     
Luce köpürdü      TEKNİK Direktör Lucescu, İstanbulspor maçı sonrası adeta barut fıçısı gibiydi. Basın toplantısı düzenlemeyen Rumen hoca, soyunma odalarında oyuncularına sert çıktı, "Antrenmanlarda yaptıklarımızı, maçtan önce konuştuklarımızı sahaya çıkınca unutuyorsunuz. Topu alan gol atmaya gidiyor" diye bağırdı. 
     LUCESCU, sahada üç puan için çıktıklarını belirtti, "Ama siz şov yapıyorsunuz. Artık bahane istemiyorum. Bunun tekrarı olmasın" ifadelerini kullandı. Bu arada tecrübeli çalıştırıcının yöneticilerle görüşerek orta sahaya takviye yapılmasını istediği öğrenildi. Beşiktaş dünü izin yaparak geçirdi. 
     
Demirören’in acı günü      FUTBOL Şube Sorumlusu Yıldırım Demirören’in önceki gün vefat eden babaannesi Hacer Demirören dün Fatih Camii’nde kılınan öğle namazından sonra Edirnekapı Mezarlığı’nda toprağa verildi. Galatasaray Başkanı Özhan Canaydın, Adnan Polat, Sakıp Sabancı, Orhan Gencebay, Siyah - Beyazlı yöneticiler ile futbolculardan Tayfur ve Tamer de cenazede hazır bulundu. 
     
Cordoba’nın boşu yok      KOLOMBİYALI kaleci geldiği günden bu yana tüm hazırlık ve resmi maçlarda gol yedi. İstanbulspor maçında hatalı olduğunu söyleyen tecrübeli eldiven "Topa çıkmakta geç kaldım. Bu hafta "kesinlikle gol yemeyeceğim" iddiasında bulundu. 
     KARŞILAŞMA sonrası galibiyeti eşi ve Zago’nun ailesiyle birlikte Reina’da kutlayan Cordoba geç saatlere kadar eğlendi. Reina’ya gelen Tümer ile Nouma ise dışarıda bekleyen gazetecileri görünce eğlence merkezinden denizyoluyla ayrıldılar. 
     



 SPOR 

























</TEXT>
</DOC>
