<DOC>
<DOCNO> 127686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/magazin/mag01.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çark yılbaşında da kahkahaya boğacak 
</HEADLINE>
<TEXT>

Mehmet Ali Erbil, Çarkıfelek e konuk ettiği Hülya Avşar’a takılmadan edemedi "Keşke Ebru Gündeş gibi mutlu birini çağırsaydım" 
     BİRSEN ALTUNTAŞ 

     KANAL D’de yılbaşı gecesi yayınlanacak Çarkıfelek’in konukları Hülya Avşar, Uğur Dündar ve Müjdat Gezen olacak. Neşeli bir ortamda gerçekleşen çekimde Mehmet Ali Erbil, birbirinden ilginç esprileriyle konukları ve izleyicileri yine kahkahaya boğdu. 
     
     İkisi de ayrı yaşıyor 
     ÇARKI çevirirken boynundan öptüğü Avşar’ın da kendisi gibi eşiyle ayrı yaşadığını söyleyen Erbil "Keşke Ebru Gündeş gibi mutlu bir ünlü çağırsaydık" diyerek espri yaptı. Avşar ise "Biz birbirimizi teselli ediyoruz aslında" yanıtını verdi. 
     
     Reyhan’ın R’si 
     AVŞAR çarkı çevirirken bir seyirci "Benim de adım olan Reyhan’ın R’sini söyle" deyince stüdyoda kısa bir sessizlik oldu. Çünkü, R’ aynı zamanda eşi Kaya Çilingiroğlu’yla adı anılan Q Kızı Reyhan Gökdeniz’in isminin de baş harfiydi. Ama Avşar hiç gocunmadan "Reyhan’ın R’si" deyiverdi. 
     



 MAGAZİN 













</TEXT>
</DOC>
