<DOC>
<DOCNO> 136270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/siyaset/siy03.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutanlık krizi bitmedi 
</HEADLINE>
<TEXT>

     BARKIN ŞIK Ankara 

     ABD’nin Kuzey Irak operasyonunda kullanacağı bazı üs ve limanların modernizasyonu için hükümetin geçen hafta Meclis’ten yetki alması ve mutabakat zaptı imzalamasının ardından inşaat faaliyetlerinin yarın başlayacağı belirtildi. Kuzey Irak’a girecek Türk birliklerinin komutasına ilişkin sorunun ise sürdüğü ifade edildi. Krizin aşılması için ABD ile yürütülen pazarlıklarda şu noktalara dikkat çekildi 
     
     KABUL ETMEZSENİZ... 
     1 - Irak’ı kitle imha silahlarından arındırmak ve Saddam’ı devirmeye yönelik gerçekleştirilecek operasyon NATO operasyonu olmayacaktır. 
     2 - Bu nedenle Saddam karşıtı koalisyona ABD - İngiltere aktif katılım anlamına gelecek olan komuta devri kabul edilemez. 
     3 - Türkiye Bağdat’a yönelik operasyonda Kuzey Irak’a ulusal güvenlik ve göçü önleme gerekçeleriyle girecektir. 
     4 - Türkiye’nin konuya ilişkin tezi kabul edilmezse, 18 Şubat’ta TBMM’den asker konuşlandırmaya ilişkin tezkere çıkmaz. 
     
     200 MİLYON DOLAR 
     Üs ve limanlardaki çalışmalar ise Diyarbakır, Batman, İncirlik üsleri ile Mersin limanında yürütülecek. 3 bin 500 kişilik uzman ekip ise ABD ve bu ülkenin Almanya’daki Avrupa Komutanlığı’ndan gelecek. Yatırımların tutarı ise 200 milyon doları bulacak. 
     



 SİYASET 













</TEXT>
</DOC>
