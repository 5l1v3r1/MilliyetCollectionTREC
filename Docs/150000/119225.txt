<DOC>
<DOCNO> 119225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/civaoglu.html </URL>
<DATE> 2002/11/16/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
AKP ve 2 1 
</HEADLINE>
<TEXT>

     AKP, iktidara şanslı mı başlıyor 
     Başarının üç kuralını anımsayarak sorunun cevabını araştıralım. Doğru zamanda... Doğru konum... Doğru şahıs... 
     Önce birincisi... Uluslararası bir bankanın başındaki kişiye göre "Türkiye, take off’ diye anılan uçağın tekerlerini yerden kesme aşamasında. 
     - Döviz ve faizler düşüyor. 
     - Ekonomi krizlere rağmen yine de büyüme sürecinde. 
     - Döviz rezervleri güven verici. 
     - İhracat iyi. 
     - Turizm gelirleri yüksek. 
     - Son seçimlerden sonra uluslararası reyting kuruluşları Türkiye’ye derece yükselttiler. 
     - IMF ile ilişkiler düzgün. 
     - Kıbrıs’la ilgili BM önerileri Türkiye görüşlerine hiç beklenmediği kadar yakın. 
     - AB, Türkiye’ye tam üyelik görüşmelerine başlama tarihini vermenin basamaklarında. 
     - Devlet yapısında önemli çağdaş ve özerk kurumlar oluştu. Sözgelişi yabancı yatırımların bütün Avrupa ülkeleri için önkoşulu olan ihalelerde uluslararası hakemlik... Finans dünyasına güvence verebilecek BDDK... Bağımsız Merkez Bankası... vs... 
     - İçeride toplumun beklentileri uzun süreden sonra ilk kez daha iyiye gidebilir’ beklentisine dönüşmüş." 
     Yani "enkaz devraldık" denilemez. 
     
Biri bizi gözetliyor      Batı, şu zamanlamada Türkiye’ye rest çekecek ya da Türkiye’nin restini görecek güçte değil. 
     Örneğin... 
     11 Eylül teröründen sonra laik Türkiye’nin yıldızı parlamıştı. 
     Afganistan’dan sonra Irak’a da olası bir harek t, Türkiye’ye olan ihtiyacı artırmış bulunuyor. 
     Türkiye son yılların alevli bölgelerinde itfaiye görevi almadı mı Arnavutluk’ta, Bosna’da, Afganistan’da, Azerbaycan’da, Kuzey Irak’ta TSK var. 
     Yani, AKP uluslararası coğrafyada böyle bir zemin üzerine ilk adımını atacak. 
     Türkiye’nin AB üyeliği, Kıbrıs için hassasiyeti, Kuzey Irak’a bakışı elbette daha dikkatle dinleniyor olacak. 
     
Koordinat      İkinci unsur "doğru konum"... 
     Bütün bunları yapacak olan bir ihtilal yönetimi olsaydı, zamanlama ne kadar uygun olsa da Türkiye elindeki kartları yeterince iyi kullanamazdı. 
     Belki... 
     Oyun masasına bile oturtulmazdı. 
     Çağımızın "iktidar koordinatı" kesinlikle "demokrasi coğrafyasında" bulunmayı gerektiyor. 
     AKP’nin 1987’den bu yana halk tarafından en büyük oy oranıyla ve tek başına iktidara getirilmesi - hiç değilse demokrasinin şekil unsuru nedeniyle - Türkiye’ye masada oturma şansını veriyor. 
     Tabii bu da iki tarafı keskin bıçak. 
     AKP için önyargı yok, ama, "İhtiyatlı bir iyimserlik" var. 
     Bıçağın ters tarafı ise, AKP’nin hiç umulmadık yerlerinden de olsa akortsuz sesler vermesi olasılığıdır. 
     Zurnanın "zart" dediği öyle son delikler olabilir ki 
     
Doğru kimlik kartı      En doğru yerde, en uygun zamanda bulunan her futbolcu, kesinlikle gol atar diye bir kural yok. 
     Futbolcunun sayıya çevirme yeteneği de olmalı. 
     AKP yönetiminin sınavı işte bu üçüncü aşamadır. 
     Ortak freni ile önü kesilemez. 
     Büyük sayıyla parlamentoya geldi. Karşı taraf eksik oynuyor. Kendi içinden "istifa edersek düşersiniz" gibi şantajlar da bu parlamanto çoğunluğundaki AKP’ye sökmez. 
     Handikapı ise, genel başkanın, başbakan olamayışı... 
     Ancak, bunun da kısa sürede aşılacağı formüller var. Yeter ki bir iktidarın çok şeyler yapabileceği ilk altı aylık süre ıskalanmasın. AKP, Tayyip’e endeksli eksende bozuk plak gibi kendi etrafında dönmesin. 
     AKP böylece 2 1 düzeninde sahaya çıkıyor. 
     
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
