<DOC>
<DOCNO> 100413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/ekonomi/eko04.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam üyelik adımlarınızı destekliyoruz’ 
</HEADLINE>
<TEXT>

AB Dönem Başkanlığı, Türkiye için kesin kararların Kopenhag Zirvesi öncesinde atılacak adımlara bağlı olduğunu açıkladı 
     Türkiye’nin tam üyeliğe yönelik tüm girişimlerini desteklediğini açıklayan Avrupa Birliği AB Dönem Başkanlığı, uygulamanın geciktirilmemesini istedi. AB adına yazılı bir açıklama yapan Dönem Başkanlığı, reformları iyi yönde ve önemli bir aşama’ olarak nitelendirirken, Komisyon’un yıllık değerlendirme raporunda bu gelişmelerin yansıtılacağı, uygulamanın izleneceği ifade edildi. 
     AB’nin Türkiye’yi cesaretlendirmek istediği ve reform paketinin pratik uygulamalarının geciktirilmemesi istenen açıklamada, Sevilla Zirvesi kararlarına atıfta bulunularak, Türkiye’nin adaylığında yeni karar ve yaklaşımların, Kopenhag zirvesine kadarki süreçte kaydedilecek gelişmeler ışığında belirleneceği mesajı verildi. 
     
     Takvim verilmeli 
     AB Genişleme Perspektifleri Araştırma Grubu Başkanı Dr. Heinz Kramer da, Türkiye’ye aralıkta takvim verilmemesi halinde, ciddi sorunlarla karşılaşılacağını söyledi. Kramer, "H l çözüm bekleyen engeller olduğu unutulmamalı. Kıbrıs’taki görüşmelerin nasıl sonuçlanacağını kestirmek zor. Sonuç ne olursa olsun, Kopenhag’da Kıbrıs’ın AB’ye alınma olasılığı güçlü" dedi. 
     Reformları önemli bir adım’ olarak değerlendiren Avrupa Parlamentosu üyesi Jannis Sakellariou da Türkiye’ye farklı davranılmasının ayrımcılık olacağını söyledi. 
     
Prodi Prosedür engeli var      AB Komisyonu Başkanı Romano Prodi de, "Türkiye’nin Kopenhag’da tarih beklemesi erken. Komisyonun işleyiş prosedürü buna engel. Türkiye’yi Avrupa’ya götüren adam olmak isterim ama pratikte bu mümkün değil. Türkiye’nin AB’ye giriş sürecinin, benim komisyon başkanı olarak kalış süremden daha uzun bir zamana ihtiyacı var" dedi. 
     



 EKONOMİ 
















</TEXT>
</DOC>
