<DOC>
<DOCNO> 106213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/spo03.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
150 MİLYARLIK TIRPAN 
</HEADLINE>
<TEXT>

Galatasaray’da kapalı kapılar ardında yine para gerilimi yaşandı. Mehmet Cansun yönetiminin şampiyonluk için vadettiği 250 milyarlık primi, Özhan Canaydın yönetimi 100 milyara indirdi 
     ERHAN TELLİ 

     Hayal kırıklığı 
     GALATASARAY’DA, Denizli deplasmanı öncesinde yaşanan gizli bir gerçek su yüzüne çıktı. Lig başlarken Sarı - Kırmızılı futbolculara, geçen yıldan kalan bütün borçların sıfırlanacağını söyleyen yönetim, şampiyonluk pirimlerinin de Denizlispor maçı öncesinde banka hesaplarına yatırılacağını müjdelemişti. Sevinçle karşılanan bu haberin sonunda, büyük hayal kırıklığı yaşandı. 
     
     Yarısı bile değil 
     DEPLASMAN dönüşü, İstanbul’da bankaya koşan Sarı - Kırmızılılar, büyük bir süprizle karşılaştı. Mehmet Cansun başkanlığında, kendilerine adam başı 250 milyar lira olarak vadedilen şampiyonluk primi kuşa dönmüş, 100 milyar lirayı zor bulmuştu. Galatasaraylı oyuncular, bu gelişme üzerine kendi aralarında bir toplantı yapıp, konuyu yönetimle görüşmeyi kararlaştırdı. 
     
     Biz söz vermedik’ 
     İLK sıcak temasın ardından Canaydın yönetimi beklenmedik bir tepki gösterdi. Sarı - Kırmızılılar, "Eski yönetimin size ilettiği rakam bizi ilgilendirmiyor" açıklamasını yaparken, bazı yöneticilerin de "Böyle prim mi olurmuş " dediği öğrenildi. Şaşkına dönen futbolcular, prim sözünün Terim döneminde verilmemesi nedeniyle tecrübeli hocadan yardım isteyemedi. Futbolcular ödenen rakama razı oldu. 
     
Kadro eksik tempo aynı      MİLLİ takımlara giden futbolcularından yoksun çalışan Galatasaray’da, Kocaelispor maçı hazırlıkları sürüyor. Sarı - Kırmızılı takım dün akşam PAF takımı ile yaklaşık 1 saat süren hazırlık maçı yaptı. Galatasaray, Pinto 3 , Christian 2 ve Suat’ın golleriyle karşılaşmayı 6 - 1 kazandı. Senegal Milli Takımı’na çağrılan Sarr ile sakatlıkları süren Ergün, Berkant ve Mehmet Polat antrenmana katılmadı. Ülkesine giden Batista ise öğleden sonra İstanbul’a döndü ve akşam çalışmasında takımla birlikte hazırlıklara başladı. 
     
İspanyollar’ın Aslan korkusu      ŞAMPİYONLAR Ligi’nde Galatasaray ile aynı grupta yer alan Barcelona, en çok Sarı - Kırmızılı takımdan çekiyor. İspanyol kulübünün resmi internet sitesi "www.fcbarcelona.comöda yapılan ankette taraftarlar en tehlikeli rakip olarak Galatasaray’ı seçti. Cim - Bom oyların yüzde 63.7’sini alırken, ikinci korkulan takım ise yüzde 32’lik oyla Brugge oldu. Lokomotiv Moskova ise 4.3’lük bir yüzdede kaldı. 
     
Galatasaray Ortega dolu ’      CÜNEYT KARAKAYA 

     GALATASARAY İkinci Başkanı Ali Dürüst, Fenerbahçeli Ortega’nın büyük bir oyuncu olduğunu dile getirip, "Ancak starları takımlarına yaptıkları katkıdan sonra ölçmek lazım" dedi. Dürüst, Milli Takım’da yer alan sekiz oyuncularının olduğunu hatırlatıp, "Bizde Ortega çok. Dünyaca ünlü yıldız alamadınız deniyor. Bizim bütün oyuncularımız dünyaca ünlü" diye konuştu. 
     FENERBAHÇE’Yİ, Şükrü Saracoğlu Stadı nedeniyle de tebrik eden Dürüst "Sportif başarıyla stadın doğru orantılı olduğunu düşünmüyorum. Bunu Fenerbahçe’de yaşadık. Ancak çok önemli bir iş yaptılar. Bir gün gezmek istiyorum. Aziz Yıldırım’ı maça davet etmemize gerek yok. Herkes bizim başkanımız. Fenerbahçe’nin UEFA Kupası’nı almasını isterim" dedi 
     
Derbi maçı için cumartesi talebi      GALATASARAY ligin 6. haftasında Fenerbahçe ile yapacağı derbi maçının cumartesi günü oynanması konusunda federasyonu dilekçe gönderdi. İkinci Başkan Ali Dürüst, "Derbi sonrasında Barcelona ile maçımız var. Erteleme söz konusu olursa, federasyonun kararına uyarız" diye konuştu. 
     



 SPOR 




























</TEXT>
</DOC>
