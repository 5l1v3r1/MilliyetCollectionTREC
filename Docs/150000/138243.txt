<DOC>
<DOCNO> 138243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo17.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 22. hafta maçına hazırlanıyor... 
</HEADLINE>
<TEXT>

     Denizlispor maçının ertelenmesi nedeniyle bu haftayı maç yapmadan geçirecek Fenerbahçe, ligin 22. haftasındaki Malatyaspor maçı için çalışmalarını aralıksız sürdürüyor. 
     Teknik sorumlu Oğuz Çetin yönetiminde, sabah basına kapalı gerçekleştirilen antrenmanda futbolcular iki gruba ayrıldı. Futbolcuların bazıları Samandıra Tesisleri'ndeki salonda çalışırken, antrenman eksiği olan yedeklerden oluşan 9 futbolcu ise Dereağzı Tesisleri'nde antrenman yaptı. 
     Bu arada, dünkü antrenmanın son bölümünde sağ baldırından sakatlanan Mustafa Doğan'ın ağrıları olduğu, ancak sakatlığının ciddi olmadığı bildirildi. 
     Sarı-lacivertli takım, Malatyaspor maçının hazırlıklarını öğleden sonra Dereağzı Tesisleri'nde gerçekleştireceği antrenmanla sürdürecek. 
     





</TEXT>
</DOC>
