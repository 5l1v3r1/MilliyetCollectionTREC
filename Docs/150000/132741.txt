<DOC>
<DOCNO> 132741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur16.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık önünde yine eylem... 
</HEADLINE>
<TEXT>

     Çorum'dan gelen ve işsiz olduğu bildirilen bir kişi, Başbakanlık önünde kendisini yakmak istedi. 
     Ekrem Çatal 46 adlı kişi saat 11.30 sıralarında Başbakanlık binası önüne geldi. 
     Üzerine önceden benzin döktüğü saptanan Çatal, elinde tuttuğu çakmağı ateşlemeye fırsat bulamadan, olayı farkeden Başbakanlık koruma görevlileri tarafından engellendi. Gözaltına alınan Çatal, Ankara Emniyet Müdürlüğü Güvenlik Şube Müdürlüğü'ne götürüldü. 
     Çatal, ön ifadesinde Çorum'da oturduğunu, bir süre önce işsiz kaldığını belirterek, iki gün önce Ankara'ya geldiğini ve Başbakan Abdullah Gül ile görüşmek istediğini kaydetti. Çatal, Başbakan ile görüşemeyince bunalıma girerek intihar etmek istediğini söyledi. 
     





</TEXT>
</DOC>
