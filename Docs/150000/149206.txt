<DOC>
<DOCNO> 149206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/dunya/dun01.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gazetecilere sığındılar 
</HEADLINE>
<TEXT>

Irak'ta 18 aydır tutuklu olan beş Türk TIR şoförü, cezaevinden kaçarak Bağdat'a geldi. Şoförler, Türk Dışişleri'nden yardım bekliyor 
     BARIŞ DURAK VEDAT ÇUBUK Şanlıurfa DHA 

     Bağdat'ın düşmesinin ardından 18 aydır cezaevinde bulunan beş Türk TIR şoförü, cezaevi yetkilileri ile ABD'li askerler arasında çıkan çatışmadan faydalanarak kaçtı.Irak'a götürdükleri gıda maddelerini eksik teslim etmekle suçlanan Türk TIR şoförleri, Iraklı askeri yetkililerce Kasım 2001'de tutuklanarak Bağdat'ın 40 kilometre yakınındaki Bölge Cezaevi'ne konuldu. Ömer Arslan Konya , Mehmet Çiftçi Urfa , Halil Aslan Urfa , Necmettin Bayraktar Urfa , Hasan Alçın Urfa ve Eyüp Yantur Urfa , bulundukları cezaevine Amerikan askerlerinin yaklaştığının duyulması üzerine, yetkililerin kendilerini silah zoruyla başka cezaevine götürdüğü sırada çıkan çatışmada kaçtı ve 60 kilometre yol yürüdükten sonra gazetecilerin kaldığı Filistin Oteli'ne gelerek İHA ekibine sığındı. 
     Günlerce aç ve susuz kaldıklarını anlatan şoförler, savaş başlamadan hemen önce cezaevindeki Iraklı tutukluların serbest bırakıldığını, Rus vatandaşı bir tutuklunun ülkesine gönderildiğini, Türk tutuklularla iki Amerikan ve iki İsrail vatandaşının ise işkenceden geçirildiğini bildirdi. Aslan, aynı cezaevinde kalan Şefik Tan Hakk ri , Şehmuz Abakay Urfa , Abdullah Kökçüoğlu Kilis ve Halil Tefe'nin Şırnak akıbetlerini ise bilmediklerini söyledi. 
     
     İsim sordular, 10 yıl verdiler 
     Bir kez h kim karşısına çıktıklarını ve sadece isimlerinin sorulmasının ardından da 10'ar yıl hapis cezası verildiğini belirten Aslan, "Günlerce işkence gördük. Türk Dışişleri'nden yardım bekliyoruz" dedi. 
     Aslan'ın eşi Edibe Aslan, kocasını CNN Türk'te canlı yayında görünce inanamadığını belirterek, "Gazeteciler sayesinde önce telefonda konuştuk. Önce inanmadım ve inanmak için karşımdaki sese çocuklarının ismini saymasını söyledim. Böylece onun kocam olduğunu anladım" diye konuştu. 
     
     
     


DÜNYA 













</TEXT>
</DOC>
