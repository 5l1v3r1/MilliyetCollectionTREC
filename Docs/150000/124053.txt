<DOC>
<DOCNO> 124053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/ekonomi/eko06.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu İhale Kanunu’na bir yıl erteleme 
</HEADLINE>
<TEXT>

Bayındırlık Bakanlığı, AB’ye uyum için çıkarılan ve 2003 başında yürürlüğe girmesi gereken İhale Kanunu’nu bir yıl ertelemek için kanun taslağı hazırladı 
     SEÇKİN ÜREY Ankara 

     Bayındırlık Bakanlığı’nın, AB’ye uyum yasaları arasında yer alan ve yolsuzlukla mücadele stratejisinin bir paraçası olan yeni Kamu İhale Kanunu’nun yürürlük tarihini 2004’e erteleyen bir kanun taslağı hazırladığı öğrenildi. 
     Tasarı, önceki gün Maliye’de yapılan bir toplantıda İhale Kurumu Başkanı Sener Akkaynak ve toplantıya katılan diğer kurum üyelerine gösterildi. Toplantıya Bayındırlık Bakanlığı adına katılan Müsteşar Yardımcısı Mahmut Küçük, erteleme gerekçelerinin yeni ihale sistemine geçilmesi için hazırlıkların tamamlanmaması olduğunu söyledi. 
     Toplantıya mevzuatı tartışmaya giden bürokratlar, erteleme tasarısı ile karşılaştı. Bu bürokratlar, Kamu İhale Kurumu’nun ilişkili olduğu bakanlığın Maliye olduğunu, Kurum tarafından hazırlanarak Maliye’ce Bakanlar Kurulu’na sevkinin gerektiğini ifade etti. Kurum Başkanı Akkaynak, toplantıdan sonra Maliye Bakanı Kemal Unakıtan’la görüşerek 1 Ocak 2003’te yürürlük için hazır olduklarını iletti. 
     
Hazırlıklar tamam’      Kamu İhale Kurumu Başkanı Sener Akkaynak, kanun’la ilgili bütün yönetmeliklerin hazırlandığını belirtti. 75 kurum ve kuruluşa mevzuatla ilgili eğitim seminerlerinin verileceğini söyleyen Akkaynak, "Eğitime Milli Savunma Bakanlığı ve Emniyet Genel Müdürlüğü’nden başladık. Diğer kurumlara da eğitim veriyoruz. Bizim açımızdan kanunun 1 Ocak’ta yürürlüğe girmesi için hiçbir sakınca yok" dedi. 
     



 EKONOMİ 


















</TEXT>
</DOC>
