<DOC>
<DOCNO> 118023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/ekonomi/eko03.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef 1 sent, yabancı izlemede 
</HEADLINE>
<TEXT>

Borsanın orta vadeli hedefi 1 sentte. Bu hafta endeks bir miktar gerilese bile, hacimli alımlar borsayı yukarı taşıyacaktır. A Tipi Yatırım Fonları ve İstanbul Borsası bu dönemde yatırımcının gözbebeği olacak 
     Songül HATISARU 

     Borsada sert bir yükselişin gerçekleştiği geçen haftanın son gününde aslında perşembe günü beklenen k r realizasyonu geldi. İMKB Ulusal 100 Endeksi haftayı yüzde 29.41 oranındaki getiri ile 13.222 seviyesinden kapattı. 3 yıldır düşüşte olan ve düşüş trendini artık kırıp, orta vadeli yükseliş trendini başlatmış görünen borsada hareket çok sert oluyor. Bu nedenle bu hafta biraz bekleyip görme zamanı. Borsada geçen hafta yabancının gelmediği gözlendi. 
     Hatta yabancı yatırımcı ciddi bir miktar satış yaptı. Ancak borsaya taze para girişi çok büyük montanlı olarak yaşandı. Kriz döneminde dışarı çıkan Türk menşeili paranın, mali milad uygulaması, vergide esneklik yaklaşımı ve oluşan güven ortamının etkisiyle önemli bir bölümünün geri dönmeye başladığı gözleniyor. Piyasada yabancı satışının, dönen bu paranın etkisiyle dengelendiği görüşü hakim. 
     Hala piyasaya dönmeyen yabancı yatırımcının ise hükümetin icraatlarını beklediği ve piyasayı izlemede olduğu biliniyor. Yükselişte İMKB 30 hisseleri yıl başından bu yana gördükleri en düşük seviyeye göre ortalama yüzde 54.38 oranında prim yaptı. 16,516 seviyesine yükselen İMKB 30 Endeksi yıl içerisinde gördüğü en yüksek seviye olan 19.167 seviyesine göre yüzde 13 iskontolu. 
     
     İşleyişi bilen fırsatı kaçırmadı 
     Geçen hafta ilk üç gün piyasaya, işleyişi bilen büyük montanla işlem yapan profesyonel yatırımcılar girdi. Ancak yükselişin sert olmasının etkisiyle özellikle cuma günü sabah borsaya bireysel yatırımcı da koştu. Ve işleyişi bilen oyuncular fırsatı kaçırmadı. Cuma günü borsa bileşik endeksi en düşük 12,700 en yüksek 14,400’ü gördü. 
     Bu 1,700 puanlık aralıkta alım yapanlar evlerine üzgün gitti. Küçük yatırımcı bir miktar zarar yazdı. Bu hafta borsanın dinlenmesi bekleniyor. Borsa şu ana kadar tek parti iktidarı, seçimden zaferle çıkan siyasi kadronun AB ve IMF’e ilişkin yaklaşımını çok sert satın aldı. Bundan sonra, ikinci hamleyi hükümetin kurulması ve icraatları belirleyecek. 
     Bu nedenle özellikle bu hafta sert bir yükseliş beklememek lazım. İşbaşına gelecek siyasi kadronun şu ana kadar verdiği sinyaller ise piyasada oldukça olumlu karşılanıyor. Piyasada önemli bir kesim Kopenhag zirvesine kadar yönün yukarı olacağı görüşünde. Ancak bu noktada temkinli olmakta yarar var. 
     Kopenhag’dan çıkacak karar ne olursa olsun borsa sert bir düşüş yaşayabilir. Çünkü Kopenhag’da Türkiye’ye tam üyelik müzakereleri için tarihi verilmesi durumunda beklenti bittiği için satış gelebilir. Tarih verilmemesi durumunda ise zaten olumsuzluk satılacağı için düşüş yine yaşanabilir. 
     
     Borsa bu hafta demlenecek 
     Bu hafta ekonominin başında olacak siyasi kadronun ve başbakan adayının belirlenmesine bağlı bir seyir izlenmesi bekleniyor. Borsa olumlu haberlerle yukarı da 14.000, olumsuz haberlerde ise 12.500 seviyesine kadar gerileyebilir. Ancak kısa vadeli çıkışın şimdilik durulduğu görülüyor. İMKB daha önce 1 senti çok kolay gördü. 
     1 sent TL bazında 16.500’lere geliyor. Ancak borsanın öncelikle hızlı yükselişi bir miktar sindirmesi lazım. Bu nedenle bu hafta 12,500’e doğru bir geri çekilme de olabilir. 
     2,5 katrilyonluk işlem hacminin olduğu geçen perşembe günü borsada yeni maliyetler oluştu. Uzun vadede siyasetteki söylemler icraatlara dönüştükçe borsada bundan nasibini alacak. 
     
     Gözümüz faizde 
     Ömer Dilber Borsa İşl. Müd Hak Menkul Değerler 
     Borsanın gözü bu hafta, MB’nin beklenen kotasyon indiriminde olacak. MB kotasyonları indirir ve faizlerde gevşeme devam ederse, hisse senedi piyasasında tekrar yukarı doğru bir hareket başlayabilir. Faizlerdeki düşüş trendi devam ederse, ilk etapta 16,000’e doğru hareket başlar. Hükümet kurulur, ve icraatlarda bugünkü olumlu havaya paralel tutumlar izlenirse yönümüz yukarı. Irak’a olası bir saldırının şubat ayına kalmış görünmesi de bir fırsat yaratıyor. 1,2 sent seviyesi, borsa için ana hedef seviyesi. 
     
     İcraatlara bakılacak 
     Tunç Yıldırım Araşt. Grup Başk. Alfa Menkul Değerler 
     Cuma günü düzeltmesini yapan borsanın, kendi iç dinamiklerine dönmesi beklenebilir. Bu haftanın ilk yarısında, endeksin bir miktar daha geri gelmesini bekliyoruz. Ancak yabancı yatırımcınında piyasadaki fırsatları kolladığı ve izlemede olduğunu biliyoruz. Hükümetin kurulması 2 - 3 haftayı bulacak gibi görünüyor. Bu süre yeni bir fırsat penceresi açıyor. Hükümetin icraatları bugüne kadar gördüğümüz söylemlere paralel gelişirse, buralardan 1 sentin üzerine kolaylıkla çıkacak ikinci bir ralli başlar. 
     
     Yükselişe devam 
     Erden Emanet Hazine Müd. Park - Raymond James Yat. 
     Borsaya bir miktar yabancı girişinin olduğunu düşünüyorum. Yabancıların bir kısmı, portföy değiştiriyor, bir kısmıda seçim öncesi aldıkları hisseleri geçen hafta sattılar. Hükümetin kurulmasıyla birlikte, yabancıların portföyünü artırması ve borsada hızlı bir ralli bekliyoruz. Borsa daha önce 1 senti çok kolay gördü. Endeksin 16.000’i görmesi içten bile değil. MB’nin kotasyon indirmesiyle bono bileşikleri yüzde 50’nin altına gelebilir bu hafta. Faizlerin aşağı gelmesi, borsaya çok büyük rüzgar olacaktır. 
     
Merak edilen yabancı ABD’li GMO’dan 35 milyon dolarlık alım      Geçen hafta kısa vadeli işlem yapan yabancı traderlar satış yaparken Gedik Menkul Değerler’den gelen 35 milyon dolarlık yabancı alımı piyasayı şaşırttı. ABD orjinli GMO Emerging Market adlı fon, Gedik’ten üç gün içinde 35 milyon dolarlık alım yaptı. 20 milyar dolarlık müşteri portföyüne sahip GMO, daha çok gelişmekte olan piyasalara, uzun vadeli yatırım yapmasıyla tanınıyor. 
     Türkiye sermaye piyasasına ilk kez 1994 krizinde giren Fon, borsanın 1999 yılındaki yükselişinde Petkim’i 3.000’lerden alıp, 20.000’lerde satarak büyük bir kazanç elde etmişti. Piyasada, GMO’nun öncü diye kabul edilen fonlardan olduğu ve uzun vadeli yatırım yapan diğer fonların da Türkiye’yi izlemeye aldığı konuşuluyor. 
     
     Yaz aylarında da alım yapmış 
     Krizden çıkış dönemlerinde pozisyon almasıyla tanınan GMO’nun yöneticileri yaz aylarında Türk şirketlerini ziyaret ettiler. Başbakan Ecevit’in hastalığının gündeme gelmesiyle, alım zamanını erteleyen Fon’un yaz aylarında da yine Gedik Yatırım aracılığıyla 15 milyon dolarlık alım yaptığı öğrenildi. Fon son alımıyla birlikte İMKB’de 50 milyon dolarlık alım yapmış durumda. 
     GMO, 1997 yılında Rusya pazarında meydana gelen büyük potansiyeli farkederek bu piyasaya giriş yaptı. Uzmanlar geçtiğimiz hafta satış yapan yabancı tredarların gözlerinin Türkiye’deki gelişmeler çevrildiğini yeni hükümetin kurulmasının ardından yabancıların borsada yüklü miktarda alımlar yapabileceğini dile getiriyorlar. 
     
Bonoda fırsat sürüyor      Faizler bir ayda yaklaşık yüzde 72 bileşiklerden, yüzde 53’lere geriledi. Faizlerde bundan sonraki trendi, MB’nin kotasyon indirimi ve hükümetin icraatı belirleyecek. Ancak yeni yıla yüzde 50 bileşikleriyle girilmesi gerekiyor ki, hazine 2003’te rahatlasın, vadesini uzatsın ve yüzde 45 bileşiklerden borçlanma hedefini tutturabilsin. 
     2003 yılı için 12 aylık ortalama yüzde 26 enflasyonu hedefini dikkate aldığımızda, önümüzdeki yılın borçlanma maliyeti hedefi olan 45’li bileşiklerde bile reel faiz yüzde 15’e geliyor. Bu da, "Ben borsadan anlamam ve korkarım diyen yatırımcı için hala çok ciddi bir getiri" imkanı demek. 
     
IMKB 30 hisseleri yılbaşından bu yana gördüğü en yüksek seviyenin yüzde 13 altında Hisse adı Yıl içi en düşük Yıl içi en yüksek Son kapanış Zirveye uzaklık değ. Dibe uzaklık değ. IMKB ULUSAL30 10.698 19.167 16.516 -13,83 54,38 Anadolu Efes 24.000 41.000 31.500 -23,17 31,25 Akbank 3.400 6.800 6.000 -11,76 76,47 Akenerji 7.200 14.000 10.750 -23,21 49,31 Aksigorta 3.750 7.400 6.300 -14,86 68,00 Aksa 10.750 23.000 20.750 -9,78 93,02 Alarko Holding 16.750 30.755 24.500 -20,34 46,27 Arçelik 6.406 15.500 14.000 -9,68 118,54 Doğan Holding 1.375 2.800 2.200 -21,43 60,00 Doğan Yayın. Hol. 1.447 3.300 3.000 -9,09 107,27 Enka inşaat 75.233 115.000 105.000 -8,70 39,57 Ereğli Demir çelik 14.000 24.000 21.500 -10,42 53,57 Ford Otosan 12.250 19.250 17.250 -10,39 40,82 Garanti Bankası 1.375 2.937 2.600 -11,46 89,09 Hürriyet Gzt. 2.724 5.700 4.900 -14,04 79,88 iş Bankası C 3.200 9.700 6.600 -31,96 106,25 iş GMYO 650 1.475 1.225 -16,95 88,46 Koç Holding 13.000 24.000 21.500 -10,42 65,38 Migros 64.000 134.207 102.500 -23,63 60,16 Netaş Telekom 21.000 54.089 35.500 -34,37 69,05 Petkim 4.650 9.300 8.000 -13,98 72,04 Petrol Ofisi 3.200 13.400 5.200 -61,19 62,50 Sabancı Holding 3.550 6.400 5.700 -10,94 60,56 şişe Cam 1.075 2.575 2.400 -6,80 123,26 Turkcell 5.800 13.750 12.000 -12,73 106,90 Tansaş 780 2.000 1.400 -30,01 79,49 Tofaş Oto. Fab. 2.450 5.900 4.500 -23,73 83,67 Trakya Cam 3.000 7.100 6.500 -8,45 116,67 Tüpraş 5.995 12.451 10.750 -13,66 79,32 Vestel 2.350 4.700 4.250 -9,57 80,85 Yapı ve Kredi Bank. 1.000 4.850 2.425 -50,00 142,50      
     



 EKONOMİ 

















</TEXT>
</DOC>
