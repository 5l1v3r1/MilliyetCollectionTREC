<DOC>
<DOCNO> 145103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur20.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Türk askerinin Kuzey Irak'a tek başına girmesine karşı 
</HEADLINE>
<TEXT>

     Türkiye ve ABD arasında Türk askerinin kuzey Irak'a girmesi konusundaki görüşmeler devam ederken, ABD'nin, Türk askerlerinin kuzey Irak'a tek başına girmesine karşı olduğu belirtildi. 
     Edinilen bilgiye göre, Türk ve Amerikan heyetleri arasında sürdürülen görüşmelerde, ABD, Türk askerlerinin kuzey Irak'a girmesi halinde, bunun mutlaka koordineli yapılması gerektiğini bildirdi. 
     Diplomatik kaynaklar, ABD'nin, Türk askerinin kuzey Irak'taki varlığına itirazı bulunmadığını, ancak bunun bir işgal görüntüsü vermesinden kaygı duyduğunu kaydetti. 
     ABD Başkanı George Bush'un Irak danışmanı Zalmay Halilzad, akşamüstü yeniden Dışişleri Bakanlığı'na gelecek. Görüşmelerde, bu konuda çözüm beklenirken, Halilzad'ın, Şanlıurfa'nın Ayaklı ve Özveren köyü yakınlarına düşen bombalarla ilgili açıklama yapması bekleniyor. 
     


     




</TEXT>
</DOC>
