<DOC>
<DOCNO> 113087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko21.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı şirketler Endonezya'yı bırakmadı... 
</HEADLINE>
<TEXT>

     Bali adasındaki bombalı saldırıların ardından güvensizlik ve ekonomik kriz tehlikesi artsa da, Endonezya'da faaliyet gösteren belli başlı yabancı şirketlerin şu an için ülkeyi terk etmeye niyetli olmadıkları bildirildi. 
     AP ajansının haberinde ülkedeki yabancı şirketlerin en azından şimdilik, ABD hükümetinin Endonezya'daki zorunlu olmayan diplomatik temsilcilerini ve ailelerini geri çekme kararını örnek almayacakları ve ülkeden kapsamlı bir sermaye kaçışı olacağına dair bir işaret bulunmadığı bildirildi. 
     Endonezya'da 1997-98 Asya krizi ve eski diktatör Suharto'nun devrilmesi sırasında ortaya çıkan toplumsal kargaşa döneminde bir çok yabancı yatırımcı ülkeyi terk etmişti. 
     Bu zor zamanda Enrdonezya'yı terk etmeyen yabancı şirketler, kargaşanın ardından sağlanan göreli istikrar dönemde Endonezya halkının ''kara gün dostu'' olduklarını kanıtlamanın itibarından yararlanarak önemli avantajlar elde etmişti. 
     Aralarında ABD'li petrol devi ExxonMobil'n de bulunduğu ve Endonezya'da uzun vadeli stratejik çıkarlara sahip bu şirketler, Bali'deki saldırılardan sonra da ''vefalı'' davranmayı tercih ediyorlar. 
     





</TEXT>
</DOC>
