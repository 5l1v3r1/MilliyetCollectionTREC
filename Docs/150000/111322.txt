<DOC>
<DOCNO> 111322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sondun05.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de çalışanlardan sigara yasağına destek... 
</HEADLINE>
<TEXT>

     İngiltere'de yapılan bir anket, çalışanların büyük çoğunluğunun işyerlerinde sigara yasağı uygulanmasını desteklediğini gösterdi. 
     Sigara karşıtı kampanya yürüten ASH adlı sivil toplum kuruluşu tarafından BMRB araştırma kurumuna yaptırılan ve 2 bin çalışanın katıldığı anketin sonuçlarına göre, İngilizlerin yüzde 85'i, dumansız ortamda yaşama haklarının, sigara tiryakilerinin ''sigara keyfi'' yapma haklarından önde geldiğine inanıyor. Buna karşılık, çalışanların sadece yüzde 11'i, işyerlerinin her yerinde sigara içilmesinin serbest olmasını savunuyor. 
     Ankete katılan sigara tiryakilerinin üçte ikisi de işyerlerinde sigara içilmesine bazı kısıtlamalar getirilmesini doğru ve haklı bulduğunu ifade etti. 
     





</TEXT>
</DOC>
