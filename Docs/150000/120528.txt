<DOC>
<DOCNO> 120528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/eko13.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel, Amerika ve Asya pazarına Rusya’dan açılacak 
</HEADLINE>
<TEXT>

     CENK BAŞLAMIŞ Moskova 

     Vestel’le Rus ortaklarının 40 milyon dolarlık yatırımla Rusya’da kuracağı fabrikada yılda bir milyon adet televizyon üretilecek. Zorlu Holding Yönetim Kurulu Başkanı Ahmet Nazif Zorlu, Moskova’da düzenlediği basın toplantısında, Aleksandrov kentinde kurulacak fabrikanın gelecek yılın mayıs ayında tamamlanarak üretime başlayacağını açıkladı. 
     Zorlu, 100 ülkeye ihracatla yılda 2.5 milyar dolarlık ciroya ulaşan Vestel’in Rusya’daki fabrikasından özellikle Amerika ve Asya pazarlarını hedef alacaklarını belirterek, "Dünyaya Rusya’dan açılacağız" dedi. Zorlu, Vestel’in Türkiye’deki fabrikalarını aldıklarında 360 bin olan yıllık TV üretiminin de 6. 5 milyon adete yükseltmeyi başardıklarını söyledi. 
     
     Yüzde 74’ü Vestel’in 
     Rus ortak Standart yetkilileri de, fabrikaya 40 milyon dolar yatırım yapılacağını ve Vestel - Record markasıyla ilk aşamada yılda bir milyon, sonra ise iki milyon televizyon üretileceğini bildirdi. Bin kişiye iş olanağı sağlayacak fabrikada, Japon JVC, Hitachi ve Toshiba marka televizyon ve DVD player da üretilecek. Ortaklıkta Vestel’in yüzde 74, Standart’ın yüzde 26 payı bulunuyor. 
     



 EKONOMİ 
























</TEXT>
</DOC>
