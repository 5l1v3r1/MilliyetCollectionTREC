<DOC>
<DOCNO> 109945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur21.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli genç, ilköğretim okulu öğrencisini bıçakladı 
</HEADLINE>
<TEXT>

     Elazığ'da bir lise öğrencisi, 15 yaşındaki bir ilköğretim okulu öğrencisini, okulun bahçesinde bıçakla öldürdü. 
     Alınan bilgiye göre, Hıdırsever İlköğretim Okulu öğrencisi olan Sedat Kaya 15 ile Emrah B. 15 , 75. Yıl İstanbul Menkul Kıymetler Borsası Yatılı Bölge Okulu'nda dün Emrah B'nin kardeşini dövdüğü gerekçesiyle, Emrah G. 17 ile tartışmaya başladı. Tartışmanın kavgaya dönüşmesiyle Emrah G, diğer öğrenciler ile arkadaşlarından dayak yedi. 
     Olayın hırsıyla okulun mutfağından bıçak alan Emrah G, okulun bahçesinde Sedat Kaya'yı yaraladı. Ağır yaralanan Kaya, kaldırıldığı Elazığ Devlet Hastanesi'nde müdahalelere rağmen kurtarılamadı. 
     Güvenlik güçleri, olaydan sonra Emrah G'yi yakalayarak gözaltına aldı. Soruşturma sürüyor. 
     Emrah G. ile öldürdüğü Sedat Kaya'nın, geçen yıl aynı okulda eğitim gördükleri ve arkadaş oldukları bildirildi. 
     





</TEXT>
</DOC>
