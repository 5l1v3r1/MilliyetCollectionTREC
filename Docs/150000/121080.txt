<DOC>
<DOCNO> 121080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yazar/uras.html </URL>
<DATE> 2002/11/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Halk AKP’ye yolsuzluklarla savaşsın diye oy verdi 
</HEADLINE>
<TEXT>

     Yolsuzluk, hortumlama ve milletvekillerinin dokunulmazlığı, halkı en fazla rahatsız eden konular. Son seçimlerde halk, politikacıların yolsuzluk ve hortumlama ile yeterince mücadele etmediğini gördüğü için, milletvekillerinin dokunulmazlık zırhı ile hukuktan kaçtıklarına inandığı için eski partileri cezalandırdı. AKP’ye yolsuzlukla mücadele edecek, hortumculardan yürüttükleri paraları geri alacak diye oy verdi. 
     Hükümet programı açıklandı. Görüyoruz ki, AKP için yolsuzlukla mücadele birinci önceliği taşımıyor. Dokunulmazlık zırhını kaldırmayı düşünmüyor. Hortumculardan bırakınız hortumladıklarını geri almayı, onların eski imk nlara kavuşturulması söz konusu. Bu davranış, AKP’nin kendi sebeb-i iktidarını’ inkar etmesidir. Eğer yolsuzluklar, hortumlama de devam edecekse, dokunulmazlık zırhına bürünenler AKP döneminde de adaletten kaçacaksa, AKP’nin diğer partilerden ne farkı olacak 
     Tabii ki para, kredi, faiz, döviz, IMF, ihracat önemli şeyler. Ama eğer ülkede hukuk sistemi işlemiyorsa, yolsuzluk yapanlar, soyguncuların, hortumcuların yaptıkları yanına kalıyorsa, o ülkede faizler aşağıya inmiş, döviz ucuzlamış, ihracat artmış neye yarar Böyle bir ülkede, halkın mutluluğundan söz edilebilir mi 
     
     Bunun adı şapkadır. 
     Dün, Mustafa Kemal’in Şapka Devrimi’nin 77’nci yıldönümü idi. Mustafa Kemal ilk olarak 24 Ağustos 1925’te Kastamonu seyahatinde Batılı kılığın tamamlayıcı bir parçası olarak Panama şapka giydi. Halka hitap ederken, başından şapkayı çıkardı, "Beyler bunun adı şapkadır" dedi. 25 Kasım 1925 tarihinde Atatürk’ün başkanlığında toplanan Meclis şapkanın bütün milletçe giyilmesini görüştü ve Şapka Kanunu’nu kabul etti. Anayasa’nın devrim kanunları kapsamı içine alarak, özel surette koruduğu bazı kisvelerin giyilemeyeceğine dair 2596 sayılı kanun ile şapka iktisabı hakkındaki kanun’ Türkiye’de belli bir medeniyet düzenine uygun kıyafet taşınması zorunluluğu’ getirdi. Din adamlarının ibadet ve törenlerde özel kıyafet taşımalarına müsaade edildi. Ayrıca bazı mesleklerde özel kisvelerin kullanımına izin verildi. 
     Meclis Başkanı’nın frak giymesi de, görev ve sorumluluğuna bağlı bir zorunluluktur. Başkanlık görevine talip bir kişi bu zorunluluğu da kabul etmiş demektir. Kendi özel tercihlerine göre zorlama değişikliklere gidemez. Meclisi temsil ederken, eşinin başını bağlatamaz. Buna yol açılırsa eşinin başını bağlatan başkanın da yarın eşinin yanında fes ile dolaşmasını veya başına sarık sarmasını kabul etmemiz gerekir. Bunun kişisel tercihlerle ilgisi yok. Kişisel tercihi bu yönde olan Meclis Başkanlığı’na talip olamaz. 
     Ben yıllardır Marmara Üniversitesi İletişim Fakültesi’nde, ekonomi dersi veriyorum. Derslerime başörtülü veya türbanlı öğrencilerimin hiçbirine ayrıcalık göstermedim. Tercihlerine saygı duydum. Üniversite dışında da özel tercihlerine saygım var. Ama kıyafet zorunluluğu olan kurumlara inat için’ başörtüsünü ve türbanı sokma girişiminin, ülkenin sulha, insanlar arasında kardeşliğe en fazla ihtiyaç duyduğu bir dönemde yanlış bir davranış olduğunu, toplumun çözüm bekleyen ve kolaylıkla çözülebilecek birçok sorunlarının çözümünü engelleyecek veya güçleştirecek bir inatlaşma olduğunu hatırlatmak için bunları yazıyorum. İsterseniz daha açık yazayım. Bunlar, Erdoğan’ın siyasal haklarının iadesini, AKP’nin programını uygulamasını güçleştirecek ve engelleyebilecek yanlış davranışlardır. 
     
     







Hukuk ve yasak 


Çarşaflı soru... 


Baykal’dan Erdoğan’a 


AB’nin miyopluğu devam edecek mi 


Netleşmek 


Kamusal alan mı Neresi orası 


Çukurova’da bir bahar Çukurova Üniversitesi 


Olmayacak duaya amin denilmez 


CHP, muhalefet, kurultay 


Türkiye’de sol, krizi nasıl aşacak 


Halk AKP’ye yolsuzluklarla savaşsın diye oy verdi 


Yunanistan potansiyeli su yüzüne çıkıyor 


</TEXT>
</DOC>
