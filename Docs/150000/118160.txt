<DOC>
<DOCNO> 118160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/magazin/amag.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Reyting kavgasının arasına girilir mi .. 
</HEADLINE>
<TEXT>

BBG Evi’nin versiyonu Otel yarışmasını sunarken kavgacıları barıştırmaya çalışan Ece Erken, Ne yapıyorsun reytingi düşüreceksin’ diyen yönetmenden fena azar işitmiş... 
     ÇİĞDEM ÖZCAN 

     Eekranların çıtır kız’ı Ece Erken ile işini, aşkını, Polat Residence’taki lüks yaşamını ve hatalarını’ konuştuk... 
     
     Yaşıtlarınızın çocukluktan henüz çıkmaya başlarken, siz iş yaşamının içine girdiniz... Hiç "Bu kadar erken başlamasaydım" dediğiniz oluyor mu 
     Tam tersi, kendimi şanslı hissediyorum, Beşiktaş Anadolu Lisesi mezunuyum. Üniversite eğitimi almadım ama kendimi geliştirmeye meraklıyım. Bütün bakanların, politikacıların isimlerini bilirim. Eğer üniversiteye gitseydim medyaya yönelemezdim. Mezun olduktan sonra da pek çok arkadaşım gibi işsiz olurdum herhalde. 
     
     İş yaşamınızda şimdiye kadar "Keşke yapmasaydım" dediğiniz bir tecrübeniz oldu mu 
     BBG yarışması için Bodrum’da geçirdiğim iki sıkıcı ay hayatımın en kötü tecrübesini yaşadım. Kendimi dedikoducu gibi hissettim. İlk dönemlerde tecrübesizliğimden yarışmacıları barıştırmaya çalışıyordum. Bir gün yönetmen bana bağırdı. Meğer kavga etmeleri reytingi artırıyormuş. Sonradan öğrendim. 
     
     Artık 24 yaşında genç bir kadınsınız ama h l çocuksu bir imaj çiziyorsunuz, bu bir taktik mi 
     Beni özellikle kadınlar ilgiyle izliyor. Bu ilginin sabahları sunduğum programdan kaynaklandığını düşünüyorum. Başlangıçta Şebnem Dönmez de bunu sağlamıştı. Ama sonra vamp kadın’ olmayı tercih etti ve ona olan ilgi azaldı. Kadın seyirciler sizi kıskanılmayacak biri olarak görmek isterler, beni de kızları gibi görüyorlar. 
     
     İki yıldır birlikte olduğunuz Tuncer Öztarhan ile evlilik planları yapıyor musunuz 
     Türk filmlerindeki tutkulu şıklar gibi birbirbirimizi seviyoruz ama kesinlikle anlaşamıyoruz. Evlensek herhalde her kavgada evi terk ederim. İşime karışmıyor ama popülarite hayran kitlesini de beraberinde getirdiği için rahatsızlık duyuyor. Daha çok evde olmayı seviyor, ben de ona ayak uyduruyorum. Bir yandan da beraber iş planları yapıyoruz. Bana yurt dışından getireceği makyaj ürünleri için açacağı mağazanın müdireliğini teklif etti. 
     
     Polat Recidence’deki yaşamınız nasıl gidiyor 
     Dairemden çok memnunum ama ödemeleri belimi büktü. Adnan Polat bir de dükkan almam konusunda ısrar ediyor. Tekrar taksit ödeyeceğimi sanmıyorum. Cimri olmasam, lüks yaşasam bu daireyi de alamazdım. Gereksiz masrafım yoktur. Kullandığım Honda Jeep’im bile ikinci el. 
     
     Yeni projeleriniz neler 
     Yakında Cem Yılmaz’la sinema filmi için kamera karşısına geçeceğim. Bu film için Ömer Faruk Sorak’tan teklif geldiğinde çok heyecanlandım. Bir an önce çekimlerin başlamasını bekliyorum. 
     



 MAGAZİN 














</TEXT>
</DOC>
