<DOC>
<DOCNO> 141484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/soneko03.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretiminde artış sürüyor... 
</HEADLINE>
<TEXT>

     Sanayi üretimi bu yılın Ocak ayında, geçen yılın aynı ayına göre yüzde 13.2 oranında artış gösterdi. 
     Bu yılın Ocak ayında, geçen yılın aynı ayına kıyasla imalat sanayi üretiminde yüzde 16.1, elektrik, gaz ve su sektöründe yüzde 2.2 artış görülürken, madencilik sektöründe ise yüzde 10.8 oranında gerileme yaşandı. 
     Devlet İstatistik Enstitüsü'nden DİE yapılan açıklamaya göre, Ocak ayında imalat sanayi içinde yer alan alt sektörlerde üretim, gıda sanayinde yüzde 24.6, taşıt araçları ve karoseri imalatı yüzde 71.7, kimya sanayinde yüzde 6.9, tekstil ürünleri imalatı yüzde 7.7, ağaç ve mantar ürünleri imalatı yüzde 23.7, kağıt ve kağıt ürünleri imalatı yüzde 30, plastik kauçuk ürünleri imalatı yüzde 21.4, büro, muhasebe bilgi işlem makinaları imalatı da yüzde 96.4, metalik olmayan diğer mineral madde imalatı yüzde 49.3 oranında arttı. 
     Bu dönemde, tütün ürünleri imalatı yüzde 4.4, derinin işlenmesi, bavul, çanta imalatı yüzde 39.3, mobilya imalatı yüzde 5.5, kok kömürü, rafine edilmiş petrol ürünleri imalatı yüzde 3.2 ve diğer ulaşım araçları imalatı yüzde 69.2 azaldı. 
     Bir önceki yılın aynı ayına göre, 2002 yılı Ocak ayında yüzde 2, Şubat ayında yüzde 4.6 gerileyen aylık sanayi üretimi, Mart ayında yüzde 19.5, Nisan ayında yüzde 14.8, Mayıs ayında yüzde 11.2, Haziran'da yüzde 7.3, Temmuz'da yüzde 12.2, Ağustos'ta yüzde 7, Eylül'de yüzde 10.8, Ekim'de yüzde 12, Kasım'da yüzde 8.2, Aralık'ta yüzde 13.5 artmıştı. 
     





</TEXT>
</DOC>
