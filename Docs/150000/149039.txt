<DOC>
<DOCNO> 149039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun04.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta ABD askerlerine destek gösterisi düzenlendi 
</HEADLINE>
<TEXT>

     ABD'nin New York kentinde, Irak'ta savaşan Amerikan askerlerine destek için düzenlenen gösteriye binlerce kişi katıldı. 
     İnşaat İşçileri Sendikaları tarafından Dünya Ticaret Merkezi arazisinde düzenlenen gösteriye New York Eyalet Valisi George Pataki'nin de aralarında bulunduğu çok sayıda konuşmacı katıldı. 
     Amerikan bayraklı göstericilerden biri, ''Askerlerimizi unutmuyoruz, orada canlarını tehlikeye atıyorlar ve biz onlar için buradayız. Dönmelerini istiyoruz artık'' diye konuştu. 
     Geniş katılımlı gösteri nedeniyle birçok sokak kapatılınca kent trafiği felç oldu. 
     New York'ta özellikle Irak savaşının başlamasından bu yana savaşa destek oranında artış görülmeye başlandı. Yine de ABD bütününe göre daha düşük desteğin görüldüğü New York'ta son yapılan kamuoyu yoklamasına göre, kent sakinlerinin yüzde 50'si savaşı desteklerken, yüzde 44'ü karşı çıkıyor. 
     New York'ta 25 Mart'ta yapılan bir önceki kamuoyu araştırmasında, savaşa destek verenlerin oranı yüzde 37 çıkmıştı. 
     Ülke çapında savaşa destek oranı yüzde 70 dolayına ulaşıyor. 
     





</TEXT>
</DOC>
