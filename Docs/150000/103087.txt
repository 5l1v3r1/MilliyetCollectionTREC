<DOC>
<DOCNO> 103087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yasam/yas03.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksa Ginger’ bir dublör mü 
</HEADLINE>
<TEXT>

Tanıtıldığında hayal kırıklığı yaratan Ginger’ın, aslında asrın gerçek buluşunu’ kamufle ettiği iddia ediliyor 
     DIŞ HABERLER SERVİSİ 

     Bir yıldan uzun bir süre asrın buluşu’ olarak reklamı yapıldıktan sonra piyasaya çıkarıldığı gün tam bir hayal kırıklığı yaşatan Segway adlı scooter çoktan kullanılmaya başlandı ama hakkındaki spekülasyonlar dinmedi. 
     Segway’in dünyaya tanıtıldığı gün hemen herkes gibi "Asrın buluşu dedikleri bu muymuş " diye tepki gösterdiğini söyleyen Amerikalı gazeteci Steve Kemper, uzun süre sözü edilen Şey’ ya da Ginger’ın, piyasaya çıkan "Şey" olmadığını iddia ederek, bu yöndeki kanıtlarını topladığı bir kitap yazdı. 
     
Bu şey’ o şey’ değil      Önümüzdeki aylarda piyasaya çıkacak kitapta, Segway’in buluşçusu Dean Kamen’in aslında bu scootor’ı 1994’ten beri geliştirdiği belirtilerek, Kamen’in daha o tarihte bu buluşuyla ilgili patent aldığı iddia ediliyor. Dolayısıyla yeni bir buluşmuş gibi ortaya atılan scooter’ın bu "Şey" olamayacağı savunuluyor. 
     
Hovercraft’ gibi      Kitapta dile getirilen bir diğer iddia da, internetteki verilerle ilgili. Buna göre "Şeyöle ilgili sohbet sitelerinde söz konusu buluşun insanın ayağını yerden keserek ulaşım sağlayan, "howercraft"a benzer bir araç olduğunu gösteren şekiller yer alıyordu. Ancak geçen haziran ayında ansızın bu görüntüler internet sitelerinden çıkarılıverdi. Bu da söz konusu "Şey"in piyasaya sürülen "Şey" olmadığının önemli bir kanıtı olarak gösteriliyor. 
     Kanıt olarak gösterilen son iddia da, bazı kişilerin "gerçek Şey"i gördüğü şeklinde. Buna göre, gerçek "Şey’i görenler, bunun bugünkü "Şeyöle hiç alakası olmadığını iddia ediyor. 
     



 YAŞAM 
























</TEXT>
</DOC>
