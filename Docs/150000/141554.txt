<DOC>
<DOCNO> 141554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/dunya/dun04.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye, gözünü yine Hatay’a dikti 
</HEADLINE>
<TEXT>

Emelleri fuarda ortaya çıktı 
     MİNE G. KIRIKKANAT Paris 

     Fransa’nın başkenti Paris’te önceki gün açılan "Dünya Turizm Fuarı"na katılan Suriye’nin standında, İskenderun ve Antakya’nın bulunduğu Hatay bölgesini Suriye sınırları içinde gösteren haritalar dağıtıldı. 
     Fuara, Paris Büyükelçisi Uluç Özülker ve Turizm Bakanlığı Müşaviri Serpil Varol’un açılışını yaptığı Türkiye standını ziyarete giden Türkler, Suriye’nin dağıttığı haritaları görünce öfkelendiler. Türkiye, haritayı protesto etmek üzere gereken girişimleri başlattı. 
     Türkiye standıysa, Fransız medyasının akınına uğradı. Fransız ziyaretçiler, Irak savaşında Amerika’ya tezkere vermemesi nedeniyle Türkiye’ye tebrik mesajları yağdırdılar. Napolyon Bonapart’ın komutanlarından Prens Murat’ın ailesinden Joachim Murat, Türkiye standında, tezkere reddiyle ilgili olarak Serpil Varol’u, "Türkiye bize demokrasi dersi verdi" diyerek tebrik etti. 
     



 DÜNYA 














</TEXT>
</DOC>
