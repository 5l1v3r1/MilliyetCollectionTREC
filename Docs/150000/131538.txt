<DOC>
<DOCNO> 131538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur13.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehaletle gelen ölüm... İki kişi kömürden böyle zehirlendi... 
</HEADLINE>
<TEXT>

     Küçükçekmece'de, ısınmak için sobadan çıkardıkları kömürü odalarına götüren 2 kişi, karbonmonoksit gazından zehirlenerek öldü. 
     Halkalı Aytaç Mahallesi'ndeki evlerinde oturan Sultan Ali Ayaztekin 18 ile amcasının oğlu Ercan Ayaztekin 23 , sobanın kovasını çıkarıp başka bir kovaya boşalttıkları kömürü kaldıkları odaya taşıdı. 
     Bu şekilde uykuya dalan gençlerden Ercan Ayaztekin'in, geceyarısı bir ara uyanıp kustuğu, zehirlendiğinin farkına varmayarak tekrar yatağa girip uyuduğu belirlendi. 
     Olayı, kuyumcuda çalışan oğlu Sultan Ali Ayaztekin ile konfeksiyon işçisi Ercan Ayaztekin'e kahvaltı hazırlamak için kalkan anne Zergül Ayaztekin farketti. 
     Eve gelen ambulanstaki tıp ekibinin yaptığı ilk incelemede, gençlerin karbonmonoksit gazından zehirlenerek öldükleri belirlendi. 
     Iğdır'dan yaklaşık 1 ay önce İstanbul'a gelerek amcasının evinde kalmaya ve bir konfeksiyon atölyesinde çalışmaya başlayan Ercan Ayaztekin'in, bir miktar para kazandıktan sonra memleketine dönüp evlenmeyi planladığı öğrenildi. 
     Gençlerin cesetleri, Adli Tıp Kurumu morguna kaldırıldı. 
     





</TEXT>
</DOC>
