<DOC>
<DOCNO> 135943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sonspo08.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 2- Samsunspor 1 maç bitti 
</HEADLINE>
<TEXT>

     Stat Atatürk . 
     Hakemler Orhan Erdemir xx, Binali Kartal xx, Alpaslan Dedeş xx . 
     Bursaspor Majdan xx, Bulat xx, Erkan xx, Egemen xx, Glauber xx, Yakup xxx, Ömer xx, Junior xxx, Mirza xx, Mustafa şahintürk xxx, Okan xx . 
     Samsunspor Fevzi xx, Vural xx, Kenan xx, Osman xx, Mutiu xxx, Serkan Aykut xx, Oktay xx, Can xx, Hakkı xx, Milton xx, Junior xx . 
     Birinci Süper Futbol Ligi'nde Bursaspor, Samsunspor'u 2-1 yendi. 
     Bursaspor, karşılaşmaya hızlı başladı. 5. dakikada kalesinde gördüğü golün ardından bir süre bocalayan yeşil beyazlı takım, daha sonra toparlanarak oyunu rakip kaleye yığmayı başardı. 
     Ara transferde kadrosuna dahil ettiği Mustafa Şahintürk'ün etkili oyunuyla, rakip kalede tehlikeler yaratan Bursaspor, 22. dakikada Junior'la skorda dengeyi sağladı. Yeşil Beyazlılar, Okan ve Mustafa Şahintürk ile yakaladıkları pozisyonlardan ise yararlanamadı. 
     Konuk ekip Samsunspor ise ilk dakikalarda bulduğu golün avantajıyla, ilk yarıda defansif bir oyun sergiledi. Kırmızı-beyazlı ekip, Bursaspor'un beraberliği sağlamasıyla rakip kaleye biraz daha fazla gelmeye başladı. 
     5. dakikada Samsunspor golüne kavuştu. Bu dakikada orta alandan aldığı pasla hareketlenen Serkan, topu sağ kanattan ceza sahası içine giren Oktay'ın önüne aktardı. Kaleci Majdan'la karşı karşıya kalan Oktay, topu yerden bir vuruşla filelere gönderdi 1-0 
     12. dakikada Bursaspor net bir gol pozisyonundan yararlanamadı. Sağ kanattan hızla hareketlenen Mirza, Glauber'le yaptığı duvar pasıyla ceza sahası içine girdi. Bu oyuncunun kaleye paralel gönderdiği topa önce Okan, sonra Mustafa Şahintürk dokunamayınca yeşil beyazlı takım mutlak bir gol pozisyonundan yararlanamadı. 
     18. dakikada Mustafa Şahintürk'ün sağ kanattan kullandığı serbest atışta Junior, penaltı noktası üzerinde topa kafayla vurdu. Kaleci Fevzi'yi geçen top, arka direkten döndü. Dönen topu tamamlamak isteyen Glauber, topa kötü vurunca pozisyon autla sonuçlandı. 
     22. dakikada Bursaspor beraberliği yakaladı. Mustafa Şahintürk'ün arka direğe yaptığı ortada pozisyonu iyi takip eden Junior, topu kafayla filelere gönderdi 1-1 
     24. dakikada ilk yarıda sahanın en iyilerinden Mustafa Şahintürk'ün yaklaşık 25 metreden sert şutunda köşeye giden topu, kaleci Fevzi son anda yumruklayarak kornere çeldi. 
     31. dakikada Mustafa Şahintürk'ün mükemmel ara pasıyla sağ kanattan hızla hareketlenen Miraz, topu ceza alanı içine ortaladı. Okan'ın yakın mesafeden vuruşunda top kaleci Fevzi'den döndü. Dönen topu Okan ve Mustafa Şahintürk tamamlamak istedi ama kaleci Fevzi iyi bir zamanlamayla topa sahip oldu. 
     Kalan bölümde tarafların çabaları sonuç getirmeyince ilk yarı 1-1 berabere sonuçlandı. 
     
     İKİNCİ YARI 

     Karşılaşmanın ikinci yarısına iyi başlayan taraf, evsahibi Bursaspor oldu. Bu bölümde, orta alan üstünlüğünü tam olarak eline almayı başaran yeşil-beyazlı takım, kanat organizasyonlarıyla Samsunspor kalesinde gol aradı. 
     Bursaspor, 58. dakikada Okan ile penaltıdan bulduğu golle 2-1 öne geçti ve bu üstünlüğünü maç sonuna dek korumayı bildi. 
     Konuk ekip Samsunspor ise rakibinin orta alanda uyguladığı baskıyı aşamayınca, ikinci 45 dakikada istediği pozisyonları bulamadı. 
     İkinci yarının hemen başında Samsunspor'dan Hakkı, sarı kart gördü. 
     58. dakikada Ömer'in ceza alanı içinde Vural tarafından düşürülmesini, hakem Orhan Erdemir penaltı olarak değerlendirdi. Atışı kullanan Okan, topu filelere göndererek takımını 2-1 öne geçirdi. 
     62. dakikada gelişen Bursaspor atağında, Glauber'in yaklaşık 45 metreden aşırtama vuruşunda, top üst direğin hemen üzerinden auta çıktı. 
     65. dakikada Samsunspor'da, Mutiu'nun yerine Celil x oyuna girdi. 
     73. dakikada gelişen Samsunspor atağında, Serkan'ın arapasıyla sağ kanattan ceza alanına giren Oktay, topa sert vurdu. Kaleci Majdan, topa yatarak sahip oldu. 
     75. ve 79. dakikalarda Samsunspor'da Osman ve Celil sarı kart gördü. 
     79. dakikada Bursaspor'da Mustafa Şahintürk, yerini Mustafa Er'e x bıraktı. 
     81. dakikada Samsunspor'da, Vural'ın yerine Serkan Dökme oyuna girdi. 
     89. dakikada Bursaspor, Okan'ın yerine Ender'i oyuna aldı. 
     90. dakikada Samsunspor'da Kenan ve Hakkı sarı kart gördü. Hakkı, bu sarı kartın ikinci sarı kartı olması nedeniyle kırmızı kartla oyun dışında kaydı. 
     Ayın dakika içinde Bursaspor'da Yakup, yerini Fatih Şen'e bıraktı. 
     Karşılaşma, Bursaspor'un 2-1'lik üstünlüğüyle sona erdi. 
     Bu arada karşılaşmanın ikinci yarısını Devlet Bakanı ve Başbakan Yardımcısı Ertuğrul Yalçınbayır da izledi. 
     Bu arada, Bursa'da dün akşamdan beri etkili olan yoğun kar yağışı nedeniyle Atatürk Stadı'nın zemini, maç sabahı 20 santimetre kalınlığında karla kaplandı. Bursaspor Kulübü ve Gençlik Spor İl Müdürlüğü elemanları ile bir grup taraftarın yoğun çabasıyla temizlenen saha maç öncesi futbol oynamaya uygun hale getirildi. 
     





</TEXT>
</DOC>
