<DOC>
<DOCNO> 141704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/ekonomi/eko08.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanların Telsim davasında iade’ süreci 
</HEADLINE>
<TEXT>

     ABD 2. Bölge Federal Temyiz Mahkemesi, Motorola ve Nokia şirketlerinin Uzan ailesi aleyhine açtığı davaya bakan Güney New York Federal Mahkemesi’nin verdiği ara kararlardan RICO Örgütlü Suçla Mücadele Yasası çerçevesindeki vurgunculuk ve hilekarlık iddialarına ilişkin olanını bidayet mahkemesine iade etti. 
     İade kararında, davacı tarafın RICO yasasıyla ilgili iddialarının olgunlaşmadığına dikkat çekildi. Temyiz Mahkemesi, bidayet mahkemesi yargıcı Jed Rakoff’un Uzanlar’a verdiği katlanarak artan para cezası uygulamasını sona erdirirken, mahkemeyi yeni para cezası koymakta serbest bıraktı. 
     Mahkeme, Motorola ve Nokia’nın talep ettiği üzere, Standart Telekom’un elinde sadece yüzde 66.48 oranında hisse bulunması nedeniyle Telsim hisselerinin yüzde 73.5’ünü güvence olarak mahkeme kalemine teslim etmesinin imkansız olduğunu da bildirdi. Kararda, Telsim hisselerinin yüzde 24.5’inin, davaya taraf olmayan Rumeli Telefon’un elinde bulunduğu kaydedilirken, davacı Motorola ve Nokia’nın bu hisse senetlerinin güvence kapsamına girdiğini öne sürebileceği belirtildi. 
     Kararın son bölümünde şu görüşe yer verildi "Yukarıdaki nedenlerden ötürü, bidayet mahkemesinin davacıların talebi üzerine vermiş olduğu ve Telsim’in borçlarını ödeyememesinin RICO yasası çerçevesinde mütalaa edilmesiyle ilgili kararı tekrar görüşülmek üzere geri gönderiyoruz." 
     



 EKONOMİ 

















</TEXT>
</DOC>
