<DOC>
<DOCNO> 149673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/yasam/yas07.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Huş'a geç gelen vefa 
</HEADLINE>
<TEXT>

Felç nedeniyle şimdi sadece 'Ba' hecesini söyleyebilen spiker Tuna Huş'a, haberimiz üzerine yardım yağdı 
     ŞÜKRAN PAKKAN İstanbul 

     Tuna Huş'un rahatsızlığının ardından yaşadığı sıkıntılar ve parasızlık nedeniyle tedavisinin yarım kalmasıyla ilgili haberimizi okuyanlar, sadece "Ba" hecesini söyleyebilen spikere destek olabilmek için harekete geçti. 
     Beyin kanaması sonucu vücudunun sağ tarafı felç olan spiker Huş'un tüm tedavisini Galatasaray Kulübü doktoru Serhan Kurtulmuş üstlendi. Doktor, MSK Fizik-Rehabilititasyon Merkezi'nde tedavi edeceği Huş'u yürüyor görünceye kadar hiçbir ücret talep etmeyeceğini söyledi. 
     Spikerin eşi Berrin Huş'un "Bir veda gecesi bile düzenlemediler" diyerek dile getirdiği sitemini ise Dünya Göz Hastanesi duydu. Yönetim Kurulu Başkanı Eray Kapıcıoğlu, geniş kapsamlı bir vefa gecesi düzenleyerek, birçok siyasi ve ünlüyü de davet edeceklerini söyledi. Gelişmeler karşısında çok duygulandığını söyleyen Berrin Huş, "Yardımcı olan herkese teşekkürler" dedi. 
     


YAŞAM 


















</TEXT>
</DOC>
