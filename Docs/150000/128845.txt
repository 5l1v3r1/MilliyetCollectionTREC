<DOC>
<DOCNO> 128845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/spo01.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CORDOBA FORMÜLÜ 
</HEADLINE>
<TEXT>

Beşiktaş Yönetimi, Kolombiyalı kalecinin bonservisini alabilmek için Boca Juniors’a Amaral artı bir milyon dolar teklif etti, Arjantin kulübünün haftaya yanıt vereceği belirtildi 
     ORHAN YILDIRIM 

     Büyük yol alındı 
     İÇ transferde Ahmet Dursun, İlhan Mansız, Yasin Sülün ve Guiaro Ronaldo ile nikah tazeleyen Beşiktaş Yönetimi, kiralık oyuncuların bonservisini alabilmek için de çalışmalarını sürdürüyor. Kaleci Cordoba ile Daniel Pancu’nun kulüpleri ile yapılan görüşmelerde büyük yol kateden Siyah - Beyazlılar, Kolombiyalı file bekçisi için Boca Juniors’a ilginç bir teklif götürdü. 
     
     Faksla görüşme 
     KOLOMBİYALI file bekçisi için 2.5 milyon dolar peşin para isteyen Arjantin kulübüne, Amaral ve 1 milyon dolar önerildi. İki ülke arasındaki büyük saat farkı yüzünden görüşmelerin faks yoluyla yürütüldüğü ve Boca Juniors’un bu son öneriye gelecek hafta yanıt vereceği öğrenildi. Ancak takımdan ayrılmak istemeyen Amaral’ın nasıl ikna edileceği merakla bekleniyor. 
     
Kartal sağlam basıyorSiyah - Beyazlılar, gelecek yılın transferlerini de ocak ayında bitirme kararı aldı. Sezon sonu serbest kalacak oyunculara şimdiden imza attırılmaya başlandı 
     Kollar sıvandı 
     DIŞ transferde sessizliğini koruyan Beşiktaş yerli oyuncular için kolları erken sıvadı. Siyah - Beyazlı takım, Teknik Direktör Lucescu’nun raporu doğrultusunda belirlediği isimlere ocak ayı içinde imza attırmaya çalışacak. Büyük bir gizlilik içinde yürütülen çalışmalarda yönetimin özellikle yıl sonunda serbest kalacak oyunculara yöneldiği öğrenildi. 
     
     Demirören doğruladı 
     ASBAŞKAN ve Futbol Şube Sorumlusu Yıldırım Demirören transfer çalışmalarını doğruladı. Demirören, "UEFA’nın yeni kurallarına göre tüm kulüpler ocak ayında atılacak imzalara hazırlıklı olmalı. Biz de ileriye yönelik genç ve yetenekli oyuncular ile görüşüyoruz. Sezon sonu serbest kalacak futbolcunun şimdiden takımını belirlemesi en doğal hakkı" diye konuştu. 
     
Pascal gerçeği      TEKNİK Direktör Lucescu’dan üç gün izin alan ve hazırlık çalışmalarına 9 Ocak’ta katılacak olan Pascal Nouma’nın gecikme sebebi ortaya çıktı. Fransız yıldızın 6 Ocak’taki doğumgününü eşi ve kızıyla Cannes’da geçirmek için böyle bir talepte bulunduğu belirtildi. Nouma’nın izin alamayacağı korkusuyla aynı tarihte Şamdan’da da yer ayırttığı hatta gece kulübü yetkililerinin golcü oyuncudan ses çıkmaması üzerine yöneticileri aradığı öğrenildi. 
     
İbrahim denetimde      İKİNCİ yarı hazırlıkları için Antalya’nın Aksu ilçesindeki Topkapı Palace Otel’ini seçen Beşiktaş, bu bölgeyi İbrahim Üzülmez ile incelemeye aldı. Genç oyuncu hem devre arası tatilini bu otelde geçirdi, hem de 2003’e aynı otelde girdi. Takım arkadaşları, "Burada zaten kamp yapacağız. Ne işin vardı orada " diyerek İbrahim’e takıldı. 
     
Sergen’in tepkisi      YÖNETİMİN, orta sahaya takviye yapma düşüncesine Sergen karşı çıktı. Yıldız futbolcu, böyle bir transfere gerek olmadığını söyledi, "İlk yarıda neredeyse yüzde 30 kapasiteyle oynadım, ama yine de sorun yaşamadık. Hazırlık kampında daha da iyi olacağım. Üstelik Yasin ve Tayfur gibi iki futbolcu daha var. Kenarda bekleyenler de unutulmamalı" ifadesini kullandı. 
     
     İşte aday liste 
     Sinan, İbrahim Altay 
     Kemal, İbrahim G.Antep 
     Gökhan Ç.Dardanel 
     Selçuk İstanbulspor 
     Orhan Ak Kocaeli 
     Hüseyin A.Gücü 
     Aurelio Trabzon 
     Servet, Ali Tandoğan, 
     Mustafa Özkan Denizli 
     El Saka G.Birliği 
     



 SPOR 

























</TEXT>
</DOC>
