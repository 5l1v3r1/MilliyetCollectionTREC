<DOC>
<DOCNO> 110590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sonspo12.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor...Oumar yarın topla çalışmalara başlayacak... 
</HEADLINE>
<TEXT>

     Trabzonspor, Bursaspor ile hafta sonu deplasmanda yapacağı maçın hazırlıklarını sürdürüyor. 
     Teknik direktör Samet Aybaba yönetimindeki çalışmada, sakatlıkları süren Oumar ve Mehmet Yılmaz yürüyüş, Selahattin ise koşu yaptı. 
     Samsunspor maçı öncesi yapılan çalışmada, sağ ayak bileği burkulan Oumar, durumunun iyiye gittiğini ve yarın topla çalışmalara başlayacağını belirterek, ''Ligde iyi bir durumumuz yok. Bu bizi çok üzüyor. Bursaspor maçında oynamak istiyorum'' dedi. 
     Mehmet Yılmaz'ın ise durumunun ciddi olmadığı ve bu futbolcunun hafta sonunda takımdaki yerini alabileceği bildirildi. 
     Antrenmanda futbolcular, kondisyon hareketlerinin ardından yarım alanda çift kale maç yaptılar. 
     Öte yandan ligde 2 golü bulunan Trabzonspor'da, Nijeryalı Augustine'nin lisansının çıkartılması için bugün Futbol Federasyonu'na başvuruda bulunulacağı öğrenildi. 
     





</TEXT>
</DOC>
