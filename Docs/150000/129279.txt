<DOC>
<DOCNO> 129279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko06.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Morgan Stanley ekonomisti Saddam, Libya'ya sığınacak 
</HEADLINE>
<TEXT>

     Wall Street uzmanları, 2003 yılına ait tahminlerini açıkladılar. 
     Buna göre Irak lideri Saddam Hüseyin görevini bırakarak, Libya'ya gidecek ve oraya sığınacak. Bunun sonucu olarak Ortadoğu'da savaş çıkmayacak. ABD federal rezerv merkez bankası başkanı Alan Greenspan ise görevinden istifa edecek. Greenspan faiz hadlerini yüzde 5'lerden yüzde 1'e indirmesiyle tanınıyor. 
     Bu tahminler ABD'nin önde gelen finans kuruluşlarından Morgan Stanley'in baş strateji uzmanı Byron Wien tarafından yapıldı. Wien ''10 sürpriz'' başlığını taşıyan tahminlerinde, ''Saddam'ın, binlerce Iraklının Amerikalılar tarafından öldürülmesini görmektense çekilmeyi ve Libya'ya sığınmayı tercih edeceğini'' öne sürdü. 
     
     WALL STREET'TE BÜYÜK SIÇRAMA 
     ''2003'ün ilk 6 ayı içersinde Wall Street borsasının çok büyük bir performans göstereceğini'' savunan Wien, ''Amerikan ekonomisinin de tahminlerden çok daha fazla büyüyeceğini'' öne sürdü. 
     Wien'in ''sürpriz'' olarak nitelendirdiği gelişmelerin başlıcaları şöyle 

-Hillary Clinton 2004'te ABD başkanlığına aday olduğunu açıklayacak. 
-Ortadoğu ya da Asya'da savaş olmayacak buna rağmen petrolün varili 30 dolara çıkacak. 
-Amerikan hisse senetleri 2003'ün ilk yarısında yüzde 25 artış gösterecek. 
-Amerikan ekonomisi 2003'te yüzde 4 net büyüme sağlayacak. 
-Japon Nikkei-225 endeksi 11.000 puana çıkacak Avrupa duraklayacak. 
-Bazı ülkeler Avrupa para birliğinden çekilme tehdidinde bulunacaklar. 
Wien'in ''pembe bir tablo çizdiğine'' işaret eden bazı çevreler ise uzmanın geçen yıl da Greenspan'ın çekileceği tahmininde bulunduğunu ve yanıldığına dikkat çektiler. 
     





</TEXT>
</DOC>
