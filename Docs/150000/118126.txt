<DOC>
<DOCNO> 118126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sontur09.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava devam edecek, sıcaklık 6-8 derece düşecek... 
</HEADLINE>
<TEXT>

     Marmara'nın batısı ve Kuzey Ege kıyıları dışında yarın tüm yurt yağışlı geçecek. Hava sıcaklıkları ise batıdan başlamak üzere yurdun kuzey kesimlerinde 6-8 derece azalacak. 
     Devlet Meteoroloji İşleri Genel Müdürlüğü'nden alınan bilgiye göre, Orta Akdeniz üzerinden gelen yağışlı hava, yarın, Marmara'nın batısı ve Kuzey Ege kıyılarında dışında tüm yurtta etkili olacak. Yağışlar yer yer sağanak şeklinde olmak üzere yağmur, Batı Karadeniz'in iç kesimlerinin yükseklerinde ise karla karışık yağmur şeklinde görülecek. 
     Batı Orta Karadeniz kıyıları, Doğu Karadeniz, Doğu ve Güneydoğu Anadolu'nun doğusunda 12 Kasım Salı günü yer yer sağanak, Doğu Anadolu'nun kuzeydoğusunda karla karışık yağmur bekleniyor. 
     13 Kasım Çarşamba günü Orta ve Doğu Karadeniz kıyıları ile Doğu Anadolu'nun doğusunda yer yer sağanak olmak üzere yağmur, Doğu Anadolu'nun kuzeydoğu kesimlerinde ise karla karışık yağmur görülecek. 
     Yağışlı hava, Perşembe günü yurdu terk edecek. 
     Hava sıcaklıkları ise bu geceden itibaren batıdan başlamak yurdun kuzey kesimlerinde 6-8 derece azalacak. Hava sıcaklıkları Çarşamba gününden itibaren yurdun batısından başlamak üzere artacak. 
     





</TEXT>
</DOC>
