<DOC>
<DOCNO> 136877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/spo15.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Ronaldo Arsenal benim için cazip      INTER’DEN olaylı bir şekilde Real Madrid’e transfer olan Ronaldo, İspanya’da da kalıcı gibi görünmüyor. Teknik direktör Vicente Del Bosque’un kendisini bencil olarak nitelemesine oldukça bozulan Sambacı yıldız, Arsenal’de forma giymek istediğini açıkladı. Sun Gazetesi’ne konuşan Ronaldo, "İngiltere’de kariyerimi sürdürme düşüncesi çok cazip. Arsenal futbol geleneği olan büyük bir kulüp. Belki de onlar için oynamalıyım" dedi. 
     
Agassi rüzgarı      AVUSTRALYA Açık Tenis Turnuvası’nı kazanarak, 2003’e süper bir giriş yapan Andre Agassi müthiş formunu sürdürüyor. 32 yaşındaki ABD’li raket, Siebel Açık Tenis Turnuvası’nın 2. turunda Mark Phillippoussis’i 6-4 ve 6-1’lik setlerle 2-0 yendi. 2003 yılı içinde oynadığı maçlarda henüz yenilgi yüzü görmeyen Agassi 26 setin 25’ini aldı ve 31 kez rakiplerinin servisini kırdı. 
     
Taner’in annesi vefat etti      LİG TV spikerlerinden Ercan Taner’in annesi Enise Taner vefat etti. Cenazesi dün Levent Camii’nde kılınan ikinci namazının ardından kaldırılan merhume, Kilyos Mezarlığı’na defnedildi. Milliyet olarak Ercan Taner ve ailesine başsağlığı diliyoruz. 
     
Okanlı Inter Chievo önünde      İTALYA Ligi lideri Inter, bugün deplasmanda son iki sezonun flaş takımı Chievo’ya konuk olacak. Verona’daki mücadele 19.00’da başlayacak. Emre sakatlığı nedeniyle kadroda yer almazken, Teknik Direktör Cuper’in Okan’a ilk 11’de forma vermesi bekleniyor. Alman Ligi’nde kümede kalma mücadelesi veren Leverkusen ise 16.00’da başlayacak maçta H.Rostock’u ağırlayacak. Kırmızı kart cezalısı Yıldıray forma giyemeyecek. 
     
Youla’ya para cezası      FRANSA Milli Takımı’yla oynanan özel maç nedeniyle Fransa’ya giden Gençlerbirliği’nin Ganalı oyuncusu Youla’ya para cezası verilecek. Ankara’ya dün gelmesi ve antrenmana çıkması gereken Kırmızı - Siyahlı oyuncunun dönüşünde gecikme olunca, yönetim tarafından bu futbolcuya ceza verilmesi gündeme geldi. 
     
Süper Lig’de yine erteleme      ANKARA 19 Mayıs Stadı’nda, saat 13.30’da bugün yapılması gereken Gençlerbirliği - Diyarbakırspor karşılaşması yarına ertelendi. Kötü hava koşulları nedeniyle Diyarbakır’daki uçak seferlerinde meydana gelen aksamalar nedeniyle Futbol Federasyonu maçın, yarın aynı saatte oynanması kararlaştırıldı. Yeşil - Kırmızılılar bugün karayoluyla Başkent’e hareket edecek. 
     
Diyarbakır’da yeni başkan Can      DİYARBAKIRSPOR’DA Başkan Ali İhsan Kaya’nın istifası nedeniyle yapılan olağanüstü genel kurulda, eski başkan Mücahit Can yeniden koltuğa oturdu. Tek listeyle gidilen ve açık oylama şeklinde yapılan seçimde kulüp başkanlığına gelen Can’ın dışında 25 kişi de yönetim kurulu listesinde yer aldı. 
     
Bursa’da kapalı 50 milyon lira      BURSASPOR Yönetimi, Galatasaray karşılaşmasının bilet fiyatlarını açıkladı. Karşılaşmayı izlemek isteyen taraftar, kapalı tribün için 50 milyon, maraton tribün için 17 milyon 500 bin, açık kale arkası için 12 milyon 500 bin, kapalı kale arkası için de 5 milyon lira ödeyecek. Bilet satışlarının bugün başlayacağı ifade edildi. 
     
Recoba’nın prim isyanı      MİLLİ takımdaki prim sorunu, Uruguay’ı da karıştırdı. Güney Amerika ekibinin iki yıldızı Recoba ile Dario Silva, Dünya Kupası’na katılmalarından dolayı kendilerine söz verilen primlerin ödenmediği gerekçesiyle isyan etti. Inter’de forma giyen Recoba, milli takım oyuncularının toplam 2 milyon dolar prim alacağı olduğunu iddia ederken, Malaga’da oynayan Silva da artık federasyona olan güvenini yitirdiğini söyledi. 
     
Kaleci James asları suçladı      AVRUPA Şampiyonası Elemeleri’nde 2 Nisan’da A Milli Takımımız ile karşılacak İngiltere’de 3-1’lik Avustralya yenilgisinin yankıları devam ediyor. Ada ekibinin file bekçisi David James, takımın önde gelen isimlerini suçlayarak, "Bazı oyuncular kulüplerini, milli formanın üzerinde tutuyorlar. Avustralya maçında sanki akılları başka yerdeydi" dedi. Avustralya Milli Takımı kaptanı Paul Okon da James sözlerine katıldığını söyledi. 
     
Günün programı      2.lig 
     Alsancak Stadı 
     12.00 İzmir - Y.Yozgat 
     3.lig 
     13.30 B.Karşıyaka - B. Belediye 
     13.30 Eskişehir Şeker - Keçiörengücü 
     13.30 Oyak Renault - Fethiye 
     



 SPOR 
























</TEXT>
</DOC>
