<DOC>
<DOCNO> 145898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/guclu.html </URL>
<DATE> 2003/03/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrencilerin burs çilesi 3 
</HEADLINE>
<TEXT>

     Dünyanın en iyi üniversitelerini kazandığı halde gidemeyenler, bir yolunu bulup gidip de eğitimi yarıda kalanlar, burslar geciktiği için günlerdir tek öğün yemekle yetinenler, 5 milyon liralık bir senet için 35 milyon lira noter masrafı ödemek zorunda kalanlar, çok ihtiyacı olduğu halde burs alamazken zengin yakınlarının nispet edercesine burs almaları karşısında kahrolanlar, bursların ihtiyacı olanlara değil de torpili olanlara verildiğine bin defa şahit olanlar, eğitime ve gençlere destek amacı ile kurulan vakıf ve derneklerin kapısından kovulanlar ve daha nice yaşanmış hik yeler. Okudukça kahroluyorsunuz. 
     Bir ülke, gençlerine karşı bu kadar acımasız olamaz diyorsunuz ama oluyor işte. Sadece devleti yönetenler mi Kesinlikle hayır. İşe anne babalardan başlayalım. Ne onlar çocuklarının eğitimi için günün birinde para gerekir diye birikim yapıyorlar ne de parlak beyinler bu ülkenin gerçek hazinesidir diye sürekli ahk m kesenler onlar için ciddi bir girişimde bulunuyorlar. 
     Türkiye’de burs sorununun çözülmesi işten bile değil. Yeter ki istensin. Bırakın başka kaynakları eğitim için kesilen zorunlu tasarrufun yüzde 5’i bile bu amaç için ayrılsa, ortada parasızlık nedeniyle okuyamayan tek öğrenci kalmaz. 
     Milli piyangodan, at yarışlarından, maç ve sinema biletlerinden, sigara ve içkiden ve daha pek çok alışverişten yapılacak minnacık kesintiler, öğrenciler için yeter de artar. 
     Ciddi bir burs fonu kurulsa ve güven verse, eminim ki milyonlarca vatandaşımız bütçesi ölçüsünde bu fona para yağdıracaktır. Öyle bir fon olmalı ki başta devlet olmak üzere hemen herkes para akıtmalı ama özerkliğine kimse gölge düşürmemelidir. 
     Burslar eş, dost, parti ilişkilerine göre değil hak edenlere verilmelidir. Yurtiçi yurtdışı, zengin fakir, az başarılı çok başarılı, devlet üniversitesi özel üniversite ayrımı gütmeksizin ihtiyaç duyan her öğrenciye, geri ödenmesi koşuluyla burs verecek bir fonun oluşturulması, Türkiye için yapılacak yatırımların en hayırlısı olur. Ama nedense hiçbir iktidar bu işe sıcak bakmıyor. Hayret ki hayret .. 
     Batılı ülkelerde hem benzeri fonlar var hem de mezun dernekleri ve sivil toplum örgütleri bu konuda adeta yarışırcasına hizmet aşkı içerisindeler. Bizdekiler ise hizmet yarışından çok maalesef koltuk kapma yarışı peşindeler... 
     Burs konusunu yılmadan usanmadan yazmaya devam edeceğiz. Ta ki birileri bu işe sahip çıkıncaya dek. 
     Özetin özeti Türkiye’yi ve gençleri çok seviyoruz diye mangalda kül bırakmayanları sabırla izliyoruz. Ayşegül kurtulacak gibi. Ama ya diğerleri .. 
     
ÖSS bilgi sınavı değil      ÖSYM Başkanı Prof. Dr. Savaş Küçükyavuz, dün konuğumuzdu. ÖSS ile ilgili ayrıntılı bilgiler verdi. En önemli mesajı, sınavın içeriği ile ilgiliydi. Dershaneye gidemeyenlerin, özel ders alamayanların, lise son sınıftan soru çıkacak mı diye tedirgin olanların yüreğine su serpti. ÖSS bir bilgi sınavı değil bu yüzden kimsenin paniğe kapılmasına gerek yok. Okuduğunu anlayan, anladığını yorumlayan, yorumladığını süratle cevaplandıran öğrencilerin başarılı olmamaları için hiçbir neden yok dedi. 
     
     







</TEXT>
</DOC>
