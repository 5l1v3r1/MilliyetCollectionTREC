<DOC>
<DOCNO> 102294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur21.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de tatil yapan Almanyarın yüzde 75'i tekrar gelmek istiyor 
</HEADLINE>
<TEXT>

     Almanya Araştırmalar Kurumu Başkanı Armin Vielhaber, bugüne kadar 13 milyon 730 bin Alman'ın Türkiye'de tatil yaptığını, Almanların yüzde 18'inin önümüzdeki 3 yıl içinde Türkiye'de tatil yapmayı düşündüklerini bildirdi. 
     Akdeniz Turistik Otelciler Birliği AKTOB ile Akdeniz Kültür, Sanat, Eğitim ve Turizm Araştırmaları Vakfı AKSET tarafından, Almanya Araştırmalar Kurumu'na sipariş edilen ''Almanya'daki Tatil Pazarı'' konulu araştırmanın sonuçları, Falez Otel'de düzenlenen toplantıda açıklandı. 
     Almanya Araştırmalar Kurumu Başkanı Armin Vielhaber, Almanların yüzde 76'sının 48.8 milyon 2001 yılında en az bir kere tatil yaptığını, tatillerinin yüzde 73'ünün yurtdışında olduğunu, yüzde 27'sinin ise yurtiçinde gerçekleştiğini belirtti. 
     Türkiye'ye gelen Alman turist sayısının 2001 yılında 2.7 milyon kişi olduğuna dikkati çeken Vielhaber, 2001 yılında Almanların yüzde 15.1'inin İspanya'da, yüzde 9.7'sinin İtalya'da, yüzde 6.1'inin Avusturya'da ve yüzde 5.5'inin 2.7 milyon Türkiye'de tatil yaptığını açıkladı. Vielhaber, Alman turistlerin yüzde 21'inin 13.73 milyon ise Türkiye'yi, yüzde 'ünün İspanya'yı gördüğünü belirtti. 
     
     TÜRKİYE'YE 3 YIL İÇİNDE 11.2 MİLYON ALMAN TURİST 
     Vielhaber, Alman halkının yüzde 18'inin 11.2 milyon kişi önümüzdeki 3 yıl içinde Türkiye'de tatil yapmayı düşündüğüne de işaret ederek, şunları söyledi 
     ''Türkiye'ye tatile gelmeyi düşünen 11.2 milyon Almandan yüzde 72'si 8.04 milyon 'Belki gelebileceğini', yüzde 28'inin 3.15 milyon ise 'Kesin olarak gelmek istediğini' belirtmişlerdir. Almanların yüzde 36'sı İspanya'ya, yüzde 30'u İtalya'ya, yüzde 20'si Fransa'ya, yüzde 19'u Yunanistan'a ve yüzde 20'si Doğu Avrupa ülkelerine ilgi duyuyor. Akdeniz'deki İslam ülkelerine kıyasla Türkiye'ye ilgi oldukça fazladır. Almanların Tunus'a ilgisi yüzde 8, Mısır'a yüzde 7 ve Fas'a yüzde 5 oranındadır.'' 
     
     TATİL SÜRELERİ 
     Türkiye'ye gelen Alman turistlerin ortalama 12.2 gün kaldığını da belirten Vielhaber, Almanların Yunanistan'da ortalama 11.5 gün, İspanya'da ise 11 gün kaldıklarını, Türkiye'ye gelen Almanların yüzde 50'sinin 13-15 gün arasında, yüzde 9'unun 30 günden fazla tatilde kaldıklarını, Türkiye'ye gelen Almanların yüzde 92'isinin uçakla, yüzde 6'sının karavanlarla yüzde 2'sinin ise arabalarıyla tatile geldiklerini söyledi. 
     Türkiye'de tatil yapan Almanların kaldıkları süre içinde ortalama olarak bin 733 Mark harcadıklarına da değinen Vielhaber, Almanlar'ın Tunus'ta bin 816 Mark, Yunanistan'da bin 910 Mark ve İspanya'da ise bin 935 mark harcadıklarını belirtti. 
     Türkiye'ye gelen Almanların Türkiye'de siyasi istikrarsızlık olduğu ve kişisel güvenliklerinin sağlanması konusunda iyimser olmadıklarını da vurgulayan Armin Vielhaber, oteller, harcama oranlarının düşüklüğü, misafirperverlik gibi konuların ise çok iyi olduğuna değindi. 
     





</TEXT>
</DOC>
