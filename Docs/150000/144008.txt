<DOC>
<DOCNO> 144008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sontur04.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü ile İskenderun limanı sakin... 
</HEADLINE>
<TEXT>

     Adana'nın merkez Yüreğir İlçesi'ne bağlı İncirlik Beldesi'ndeki İncirlik Üssü, dün geceyi sakin geçirdi. 
     Bu sabah da üsten bir tanker uçak ile bir yolcu uçağı havalandı. 
     A.A muhabirinin bildirdiğine göre, İncirlik Üssü'nde, sabah erken saatlerde bir tanker uçak ve daha sonra da bir yolcu uçağı havalandı. 
     Yer hareketlerinde rutin faaliyetlerin sürdüğü üste, pist yakınlarındaki iki hangarın da kapaklarının açık olduğu görüldü. 
     İskenderun Limanı'nda da, kullanılmayan C kapısı yakınındaki ABD'lilere ait askeri araç ve iş makinelerinin D kapısı yakınlarındaki alana yerleştirildiği gözlendi. 
     Limana askeri malzeme getiren İtalyan bandıralı Repubblica Di Roma adlı geminin bekleyişi sürüyor. 
     





</TEXT>
</DOC>
