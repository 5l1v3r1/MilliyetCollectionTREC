<DOC>
<DOCNO> 103818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/spor/spo02.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"KISKANIYORUM" 
</HEADLINE>
<TEXT>

Feyenoord Teknik Direktörü Marwijk, Gaziantepspor maçını erteleten Fenerbahçe’ye taş attı, "Böyle bir başvuruyu ben yapsam bütün Hollanda bana gülerdi" yorumunu yaptı 
     YUSUF KOBAL 

     Karara şaşırdı 
     ŞAMPİYONLAR Ligi’ne yükselmek için salı akşamı İstanbul’da Fenerbahçe ile karşılaşacak olan Feyenoord’un Teknik Direktörü Marwijk, Gaziantepspor maçını erteleten Sarı - Lacivertliler’e taş attı. Hollandalı çalıştırıcı kararı şaşkınlıkla karşıladığını söyledi. Marwijk kendilerinin bir haftada üç maç yapacağına dikkat çekti, "Açıkcası onları kıskanıyorum" ifadesini kullandı. 
     
     Şikayet etmiyoruz’ 
     HOLLANDA’NIN yüksek tirajlı gazetelerinden De Telegraf’a konuşan Feyenoord Teknik Direktörü, "Biz ligde Roda ile oynadık. Salı Fenerbahçe’nin önüne çıkacağız. Ardından Monaco’ya geçip Süper Kupa finalinde Real Madrid ile karşılaşacağız. İnanılmaz bir tempoya girdik. Dinlenme fırsatımız hiç yok. Ancak hiç şikayet etmiyoruz. Çünkü Avrupa’da her takım böyle" dedi. 
     
     Şanslar eşit’ 
     MARWIJK, üst üste maç yapmanın büyük zorluklar getirdiğini de sözlerine eklerken, "Eğer ben Hollanda Futbol Federasyonu’na başvurup Bizim maçımızı erteleyin. Çünkü Şampiyonlar Ligi ön elemesi var’ desem bütün ülke bana gülerdi. Bu nedenle Fenerbahçe çok şanslı" açıklamasını yaptı. Hollandalı çalıştırıcı ilk maçı 1-0 kazanmalarına rağmen rövanşın kolay olmayacağını söyledi, "Şanslar eşit. Elimizden geleni yapacağız" diye konuştu. 
     
Hooijdonk yine Mustafa Doğan’ın      TEKNİK Direktör Lorant, salı günkü rövanşta da Feyenoord’un en ciddi silahı Hooijdonk’u Mustafa Doğan ile durduracak. Tecrübeli futbolcu ilk maçtaki başarısını yine tekrarlayacağını söyledi, "Hiç bir rakibi gözümde büyütmem ayrıca küçümsemem de. Benim ilkem budur" diye konuştu. 
     SARI - Lacivertli takımın dünkü antrenmanında Rapajc sakatlandı. Sol ayak bileğine darbe alan Hırvat oyuncu, çalışmayı yarım bıraktı. Rapajc’in durumu bugün netlik kazanacak. Bu arada dizindeki ağrılar nükseden İsmail Güldüren’in MR’ı çekilirken, sakatlığının ciddi olabileceği belirtildi. 
     
Küskünlere terapiTeknik Direktör Lorant, son maçlarda pek fazla şans tanımadığı Ümit Özat, Cem, Yusuf ve Ceyhun’u yakın markaja aldı, idmanda yanına çağırıp nasihatta bulundu 
     Keyifsiz dörtlü 
     FENERBAHÇE’NİN Alman çalıştırıcı Werner Lorant, kadroya almadığı ya da oynatmadığı için keyifsiz günler yaşayan Ümit Özat, Cem, Yusuf ve Ceyhun’a özel terapi uygulamaya başladı. Tecrübeli teknik adam dünkü antrenmanda bu futbolcuları yanına çağırdı ve antrenör Oğuz Çetin aracılığıyla özel bir konuşma yaptı. 
     
     Moral aşıladı 
     LORANT, Ümit Özat, Cem, Yusuf ve Ceyhun’dan kendisine ve futbola asla küsmemelerini istedi, uzun lig maratonunda her zaman onlardan yararlanacağını söyledi. Özellikle Yusuf ile teke teke görüşen Alman çalıştırıcı, bu oyuncuya moral aşıladı, "Kendini hiç bırakma. İstediklerimi yap, gerisine karışma" ifadelerini kullandı. 
     
1 trilyonluk vurgun      FEYENOORD maçının tüm biletleri satılınca dünden itibaren karaborsa da yeniden hortladı. Fenerbahçe Stadı’nın etrafında dolaşan karaborsacıları önlemek için önlemler almaya başladı. Kale arkası biletleri 50 milyon liradan alıcı buluyor. Maç günü büyük ciro yapmayı hedefleyen karaborsacıların yüzü Fenerbahçe Kulübü’nün derneklere, gruplara bilet tahsis etmemesi nedeniyle bir kat fazla güldü. Karaborsada dolaşan biletlerin bir trilyona yakın hacmi olduğu belirtildi. 
     
Simao vedalaştı      ANKARAGÜCÜ ile anlaşmaya varan Simao dün tesislere gelerek arkadaşlarıyla vedalaştı. Brezilyalı oyuncu uzun görüşmeler sonrası başkent ekibine bedelsiz olarak kiralandı. Simao’nun yarın imza atacağı açıklandı. 
     
Destek yemeği      YÖNETİM bu sabah yapılacak çalışmanın ardından futbolculara moral yemeği verecek. Futbolcuların rövanş öncesi stres atmalarını isteyen yöneticiler Angel Restorant’ta takımı ağırlarken, eşler Çapari Restorant’a gidecek. 
     
Revivo sevinci      İSRAİL’İN Litvanya ile oynadığı hazırlık maçında sakatlanan Revivo hızla düzeliyor. Kulüp doktorları yıldız oyuncunun salı günkü maça yetişeceğini belirttiler. Bu arada kaleci Rüştü’nün de iyi durumda olduğu açıklandı. 
     
Feyenoord berabere      FENERBAHÇE’NİN Şampiyonlar Ligi’deki rakibi Feyenoord Hollanda Ligi’nde Roda ile 2-2 berabere kaldı. Feyenoord’un gollerini Paauwe ve Van Hooijdonk atarken, ev sahibi Roda’nın sayıları Soataers’den geldi. 
     
Tarihi prim      FENERBAHÇELİ futbolcular, Feyenoord’u elemeleri halinde 1.6 trilyon lira prim kazanacaklar. Yönetim, Şampiyonlar Ligi’ne girmeleri halinde ayak bastı parası olarak UEFA’dan gelecek 5 milyon İsviçre Frangı’nın yüzde 30’unu dağıtacak. 
     
Ulusoy geliyor      FEDERASYON Başkanı Haluk Ulusoy, Fenerbahçe’nin Feyenoord ile yapacağı rövanş maçını izleyeceğini açıkladı. Ulusoy, Sarı-Lacivertli taraftarların tepkisi yüzünden uzun süredir Şükrü Saracoğlu’na gelmiyordu. 
     



 SPOR 





























</TEXT>
</DOC>
