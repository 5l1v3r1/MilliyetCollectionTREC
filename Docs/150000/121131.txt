<DOC>
<DOCNO> 121131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/soneko22.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da kuraklık, su hırsızlığını artırdı... 
</HEADLINE>
<TEXT>

     Tarihinin en ağır kuraklıklarından birini yaşayan Avustralya'da yeni bir suç türü ortaya çıktı su hırsızlığı. 
     Resmi kayıtlara göre, kuraklığın uzamasıyla ülke ırmaklarından ''çalınan'' suyun miktarında patlama yaşanıyor. 
     Doğal Kaynaklar Bakanı Stephen Robertson su hırsızlarının arasında ürünlerini ve hayvanlarını kurtarmak isteyen sıradan çiftçilerin yanı sıra, çaldıkları suyu çiftçilere satarak bedavadan para kazanan profesyonellerin de bulunduğunu bildirdi. 
     Robertson, böyle ciddi bir kuraklık zamanında komşularının suyunu çalmanın ''hoş görülemez'' bir davranış olduğunu belirterek, bu suçu işleyenlerin yasalar uyarınca 124 bin Avustralya Doları'na yaklşık 108 milyar lira varan para cezasına çarptırılabileceği uyarısında bulundu. 
     Avustralya'da su kaynaklarının kullanımı eyalet hükümetleri tarafından düzenleniyor ve tarlalarını sulamak isteyen çiftçilerin resmi ruhsat çıkartması gerekiyor. 
     Ülkede 18 aydır süren kuraklık ülkenin yüzde 70'ini etkiliyor. 
     





</TEXT>
</DOC>
