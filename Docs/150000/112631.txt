<DOC>
<DOCNO> 112631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/ekonomi/eko02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA bile şaşırdı 
</HEADLINE>
<TEXT>

Günde 500 bin mesajın trafiğini yöneten, hangi ülkenin istihbarat servisi olabilirdi Üstelik internet de yok CIA değilse MOSSAD veya eski KGB mi Maalesef hiçbiri değil... 
     Otokolik LEVENT KÖPRÜLÜ 

     Amerikan hükümeti, 80’li yılların sonuna doğru Merkezi Haberalma Teşkilatı CIA aracılığıyla gizli sayılabilecek bir araştırma yaptırdı. Araştırma, her türlü ileşitim trafiğini kapsamaktaydı. Sonuçlar gelmeye başladığında, CIA yetkililerinin gözleri faltaşı gibi açılmaya başladı... 
     Bir kurum, daha doğrusu bir organizasyon, endüstriyel, ekonomik ve politik alanda en fazla ve en işe yarar bilgiye hükmediyor, topluyordu. Hatta bunun için günde tam 500 bin mesajlık bir trafiği yönetiyordu. Ortada internet filan gibi bir "nimet" de yokken, sadece uydu kanalları aracılığıyla yapıyordu bunu CIA olamazdı. Zira araştırmayı yapan o Peki İsrailliler mi Yoksa Ruslar mı 
     Aslında resimleri görmeseniz, biraz daha "eziyet" çekebilirdiniz bulmak için. Ancak ipucu vermiş oldum bir kere Evet, bu organizasyon Toyota’dan başkası değildi... Belki pek inandırıcı gelmeyebilir, ama öyle CIA’in saptamasına göre Toyota’nın Kaliforniya’daki Torrance araştırma ve geliştirme merkezinden Japonya’daki ana merkeze bir günde tam 500 bin 500.000 diye de yazalım isterseniz mesaj geçiliyormuş. Hem de şifreli mesajlarla, hem de sadece uydu bağlantısıyla... 
     O dönemlerde Amerikan istihbaratının tüm dünyadaki mesaj trafiğinin bunun yarısı kadar bile olmadığını zaten CIA kendisi itiraf etmiş. Rusların istihbarat faaliyetlerinin yoğun olduğu bilinmesine karşın, Toyota’dan "kıyas bile kabul edilemeyecek" türden geride oldukları söylenebilir. Bu yine benim lafım değil elbet Haberi okuduğum "eMOTION REPORTS" dergisinin, istihbarat uzmanlarından edindiği bilgi... 
     Bugün bile Toyota’nın bilgi toplama kabiliyetlerinin, CIA, İsrailliler, Ruslar ve bir çok "global güç"ün daha üzerinde olduğunu belirten istihbarat uzmanları, bunun, şirketin "bilgilerini paylaşmayı seven, öğrenme arzusuyla yanıp tutuşan insanlar topluluğu" olmasından kaynaklandığını belirtiyorlar. Yani Toyota, bu gezegendeki "en iyi kurumsal eğitim ve öğrenim makinesi" diye de özetlenebilir... Bilgisayar hak getire 
     "Bunun otomotivle ilgili ne " diye sorarsanız, çok basit aslında... Mesela bir Toyota mühendisi, yeni bir gelişmeden haberdar olduğunda, bunu hemen ana firmayla paylaşıyor. Bu bilgi, firmanın tüm çalışanlarına iletiliyor. Dolayısıyla herkes, öğrendiği herşeyi anında paylaşarak, büyük bir bilgi birikimi oluşturuyor. "Işık hızıyla" elde edilen en son, en yeni bilgiler de, karar mekanizmasında hızla ele alınarak, uygulamaya konuluyor. Her gelişmeye ayak uyduruluyor, yapı sağlamlaşıyor... 
     Sonuçta evliliklerin ve batışların yaşandığı 21. yuzyılda, bu sektörde ayakta kalan otomotiv firmaları arasında, en iyi ve en hızlı şekilde bilgi toplayan, bu sayede gelişmelere en iyi ayak uyduran kazanacak... 
     
Kamyon şoförünün F1 otomobili oldu      İngiltere’de kamyon şoförlüğü yapan 32 yaşındaki Adrian, Eddie Irvine’ın 2002 sezonunda kullandığı Jaguar F1 yarış otomobilini kazandı. SKY televizyonu ve Jaguar Racing’in ortaklaşa düzenlediği bir yarışmaya katılan, 16 finalist arasından sıyrılan Adrian, otomobilini takımın direktörü, eski yarışçı Jackie Stewart’ın elinden aldı. Çeşitli yazılı ve sürüş simulasyon testlerinden sonra bu ödüle hak kazanan Adrian, şaşkınlığını kolay kolay üzerinden atacağa benzemiyor. Otomobil parçaları nakliyesinde çalıştığını söyleyen Adrian, "İnananamıyorum. Böyle bir şeye sahip olabilmem için, yıllar yılı çalışsam azdır. Ve şimdi benim " demekten kendini alamamış. Eddie Irvine ve Jaguar hastası olan Adrian, bu aracı ne yapar bilinmez... 
     
Alfa 147 Türkiye yollarında      Alfa Romeo’nun, geçtiğimiz yıl Avrupa’da ödüller alan aracı 147, uzun bir bekleyişten sonra Türkiye yollarına çıkmaya hazır hale geldi. Tofaş tarafından ithal edilmeye başlanan Alfa 147, ülkemizde 1.6 lt. 120 beygir ve 2.0 litre 150 beygirlik motor, 3 ve 5 kapılı karoseri seçenekleriyle satılacak. 
     Tasarımında, Alfa’nın geçmişindeki modellerin izini de taşıyan 147’de en dikkati çeken unsur, büyük ve karakteristik radyatör ızgarası... Hafif 156 esintili yatık farları, dinamik görünümünü pekiştirirken, araçta, özellikle 2.0 litre versiyonunda kullanılan direksiyondan kumanda edilebilen sequential sıralı şanzuman, sınıfında bir ilke imza atmasını sağlıyor. 
     En alt modelinde 6 havayastığı, ABS, EBD, ASR gibi güvenlik donanımlarının yanı sıra yol bilgisayarı, CD - çalar standart olacak. Bir üst model Dstinctive’de ise ek olarak otomatik klima, deri direksiyon, hız sabitleyici cruise control mevcut. Fiyatlar 34.2 milyardan başlayıp, 48.3 milyara uzanıyor... 
     
Suzuki’den geleceğin minisi      Paris Fuarı geçeli çok oldu. Ama orada karşılaştığımız yenilikleri, uzunca süre paylaşmaya devam edeceğiz elbet. İşte bunlardan biri de Suzuki’nin fuarda göze çarpan en ciddi yeniliği "Concept - S..." Suzuki’nin, 2003 yılının sonlarına doğru, Budapeşte’de halen Swift’in üretildiği tesislerde bantlara çıkartmayı planladığı bu araç, alüminyum alaşımlı 1.6 lt.’lik bir motor ve sequential yani sıralı 6 ileri şanzumanla donatılmış. 4 kişilik Clio ve Fiesta ölçülerinde minik bir aile otomobili olarak tasarlanan Concept S’te, bilgisayar destekli sistemler de bulunuyor. Klima ve ses sistemi ise, aracın içinde, orta konsolda bulunan bir ekrandan kumanda ediliyor. Parmak iziyle sürücüsünü tanıyan araç, internet veya e mail ile önceden bildirilmiş bir yolu otomatik olarak izleyebiliyor. Tabii bu sistemlerin ne kadarı gerçek üretimde yer alır, bilinmez... 
     



 EKONOMİ 














</TEXT>
</DOC>
