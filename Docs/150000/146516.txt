<DOC>
<DOCNO> 146516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun13.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de itirazlar yükseliyor ''Bu iş Vietnam'a döner'' 
</HEADLINE>
<TEXT>

     İngiltere'de hükümetin Irak'taki savaşta ABD ile bir arada yer alma kararına itirazlar sürerken, eski savunma bakan yardımcılarından Doug Henderson, bir an önce savaşa son verilmesi çağrısında bulundu. 
     Eski silahlı kuvvetlerden sorumlu bakan yardımcısı Henderson, yaptığı açıklamada, ''hemen ateşkes'' istedi. Hendersen, ''Derhal geri çekilmezsek, muhtemelen ABD askerinin Vietnam'da bataklığa gömüldüğü gibi biz de bataklığa gömülürüz. Herkes ABD'nin Vietnam'a yarım milyon asker gönderdiğini, 55 bine yakın askerinin öldüğünü, 2 milyona yakın da Vietnamlı'nın ölümüne yol açıldığını biliyor. Şimdi herhalde hiç kimse aynı duruma düşmemizi istemez'' dedi. 
     Avam Kamarası'nın eski başkanı Robin Cook da, İngiliz askerlerinin geri çekilmesi yönünde bir açıklama yapmış, daha sonra bu açıklamasını yumuşatmıştı. 
     
</TEXT>
</DOC>
