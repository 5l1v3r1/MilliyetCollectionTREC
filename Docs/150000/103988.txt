<DOC>
<DOCNO> 103988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun14.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da bir kahvehaneyi tarayan polis, 4 kişiyi öldürdü. 
</HEADLINE>
<TEXT>

     Rusya'nın uzakdoğu kesiminde, bir köy kahvehanesinde çıkan kavgaya karışan bir polis memuru, otomatik silahıyla kahvehaneyi tarayarak 4 kişiyi öldürdü, 12 kişiyi yaraladı. 
     Primoye bölgesindeki Yaroslavka Köyü'nde Cumartesi gecesi meydana gelen olayda, bir grupla kavga eden aşırı alkollü polis memuru, eve giderek Sayga marka otomatik silahını aldı ve geri döndü. 
     Kahvahanede bulunanların üzerine rasgele ateş açarak dehşet saçan polis memuru, daha sonra kendisini de öldürmek istedi, ancak başaramadı. 
     Rus basınında yer alan haberlere göre, görgü tanıkları, polis memurunun eşinin aynı kahvehanede garson olarak çalıştığını, kavganın muhtemelen müşterilerin eşine karşı tavırları yüzünden çıktığını söylediler. 
     Köy sakinleri, söz konusu polis memurunun sürekli olarak kahvehaneye geldiğini ve sarhoş olduktan sonra sık sık kavga çıkardığını belirttiler. 
     





</TEXT>
</DOC>
