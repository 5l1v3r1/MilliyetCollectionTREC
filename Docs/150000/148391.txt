<DOC>
<DOCNO> 148391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sonspo07.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'e hoca dayanmıyor 
</HEADLINE>
<TEXT>

     Birinci Süper Lig'de teknik direktörlerde yaprak dökümü tüm hızıyla sürerken, 26. hafta maçları sonunda 3 antrenörün daha görevine son verildi. 
     Fenerbahçe Oğuz Çetin, Göztepe Mustafa Fedai ve Elazığspor da Erol Tok ile hafta sonu yapılan karşılaşmaların ardından yollarını ayırma kararı alırken, Fenerbahçe Tamer Güney'i göreve getirdi. Elazığspor ve Göztepe de ise yeni isimler henüz belirlenmedi. 
     Birinci Süper Lig'de sadece Beşiktaş, Galatasaray, Gençlerbirliği, Trabzonspor, Malatyaspor, Denizlispor ve İstanbulspor sezona başladıkları antrenörlerle yollarına devam ediyorlar. 
     Fenerbahçe, Göztepe ve Elazığspor 3. teknik direktörle çalışma kararı verirken, Altay, Ankaragücü, Kocaelispor, Samsunspor, Bursaspor, Diyarbakırspor ve Gaziantepspor da görev verdikleri 2. antrenörle sezonu tamamlamaya çalışıyorlar. 
     Beşiktaş'ın Rumen teknik direktörü Mirceau Lucescu Birinci Süper Lig'deki tek yabancı antrenör olarak görev yaparken, Altay Teknik Direktörü Hüseyin Kalpar da bu sezon iki takımda birden görev alan tek antrenör oldu. Kalpar, sezona Diyarbakırspor'da başlamıştı. 
     Birinci Süper Lig'de bugüne kadar görev yapan antrenörler ve bu teknik adamların kaç hafta görevde kaldıkları ise şöyle 
     Beşiktaş Mircea Lucescu Galatasaray Fatih Terim Gençlerbirliği Ersun Yanal Trabzonspor Samet Aybaba Malatyaspor Ziya Doğan Denizlispor Rıza Çalımbay İstanbulspor Aykut Kocaman Fenerbahçe Werner Lorant 16 , Oğuz Çetin 9 , Tamer Güney Göztepe Ali Osman Renklibay 4 , Mustafa Fedai 22 , Yeni teknik direktör henüz belirlenmedi 
     Elazığspor Giray Bulak 4 , Erol Tok 22 , Yeni teknik direktör henüz belirlenmedi 
     Altay Ümit Turmuş 22 , Hüseyin Kalpar Adanaspor Bahri Kaya 20 , Yılmaz vural Ankaragücü Mihai Stoichita 17 , Tevfik Lav Kocaelispor Hikmet Karaman 8 , Güvenç Kurtar Samsunspor Gjorgi Jovanovski 16 , Sakıp Özberk Bursaspor Nejat Biyediç 14 , Erdoğan Arıca Diyarbakırspor Hüseyin Kalpar 5 , Ümit kayıhan Gaziantepspor Gigi Multlescu 17 , Nurullah Sağlam 
     





</TEXT>
</DOC>
