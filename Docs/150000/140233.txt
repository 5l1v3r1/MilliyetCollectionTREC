<DOC>
<DOCNO> 140233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yasam/yas03.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne iddia 
</HEADLINE>
<TEXT>

Almanya’da bir iddia uğruna buz tutmuş gölde ip kullanmadan dalış yapan biri erkek, diğeri kadın iki dalgıç, bir daha yüzeye çıkamadı... 
     FRANKFURT Milliyet 

     Almanya’nın Augsburg kenti yakınlarındaki buz kaplı Ilse Gölü’ne dalan iki dalgıç boğularak öldü. Polis, biri erkek, diğeri kadın iki dalgıcın, ip kullanmadan göle daldıklarını ve bu nedenle buz kaplı gölde kaybolduklarını açıkladı. İki dalgıcın ip kullanmadan dalma sebebinin büyük ihtimalle girdikleri iddia’ olduğu da açıklamalar arasında yer aldı. 
     
     Kurtulmak için çabaladılar 
     Arama çalışmalarına katılan dalgıçlar, buldukları izler ışığında iki dalgıcın su yüzüne çıkmak için mücade ettiği bilgisini de verdi. Dalgıçların cesedine, uzun süren çalışmalardan sonra, buz tabakası delinerek ulaşıldı. Savcılık, otopsi yapılmasına karar verirken, dalgıçların kimliği hakkında açıklama yapılmadı. 
     



 YAŞAM 























</TEXT>
</DOC>
