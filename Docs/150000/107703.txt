<DOC>
<DOCNO> 107703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yasam/ayas.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir haftadır alanda yaşıyor 
</HEADLINE>
<TEXT>

Yonca’nın evi ’, bir haftadır Atatürk Havalimanı... Fransa’da yaşayan küçük kız, vizesi unutulduğu için evine giden tüm uçakları kaçırıyor’... 
     SiNAN TOROS İstanbul 

     Fransa’da ilköğretim 3’üncü sınıfı bitiren dokuz yaşındaki Yonca Sezer’in k bus günleri, bir hafta önce Atatürk Havalimanı’nda başladı. 
     Paris’te yaşayan anneannesi Nazmiye ve dayısı Bülent Arkan’la bir ay önce istanbul’a gelip memleketleri Adapazarı’na geçen üçlü, nefis bir tatil geçirdi. Ancak Fransa’ya dönüşleri, Dış Hatlar Terminali’nde k busa dönüştü. Daha önce annesi Hamiyet Sezer’in pasaportuna kayıtlı yolculuk eden küçük Yonca için, yeni pasaport alınmıştı. Ancak Fransa vizesi almak kimsenin aklına gelmemişti. İşte bu ihmal, küçük kıza pahalıya patladı. 
     
     Anneanne üşüyorum’ 
     Fransa’ya dönüş biletlerini aldıkları Çek Hava Yolları yetkilileri, Yonca’ya vize nedeniyle uçuş izni vermeyince, havalimanı ailenin evi’ oldu. 
     Yonca, dayısı ve anneannesi, bir hafta boyunca vizenin halledilmesi için her sabah Fransa Konsolosluğu’nun bulunduğu Taksim’e mekik dokurken, geceleri de havalimanında konakladı, metal koltuklar üzerinde yatıp kalktı. Anneanne Arkan, böyle bir durumu hiç beklemedikleri için yanlarında bir otele yerleşecek para bulunmadığını belirterek, "Yonca’nın geceleri Anneanne çok üşüyorum’ sözleri beni gözyaşlarına boğdu ama çaresizdik. Sonunda Adapazarı’na döndük" dedi. 
     
     Nöbeti anne devraldı 
     Adapazarı’nda iki gün kalıp tekrar havalimanına gelen Yonca, önceki gün anneannesi ve dayısını Fransa’ya uğurladı. Ancak küçük kızın vize sorunu h l hallolmadığı için, alandaki ikinci nöbeti, Paris’ten Türkiye’ye gelen annesi Hamiyet Sezer devraldı. Kızının evrakının tamamlanması için pazartesiye kadar havalimanında kalmak zorunda olduklarını belirten anne Sezer de, çaresizliğe isyan etti. 
     



 YAŞAM 
















</TEXT>
</DOC>
