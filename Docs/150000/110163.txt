<DOC>
<DOCNO> 110163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sondun09.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Saddam ya silahsızlanır, ya da müdahaleyle karşılaşır" 
</HEADLINE>
<TEXT>

     İngiltere Başbakanı Tony Blair, Irak Devlet Başkanı Saddam Hüseyin'in önünde, ''silahsızlanmak ya da müdahaleyle karşı karşıya kalmak'' gibi çok açık seçenek bulunduğunu söyledi. 
     Blair, BBC televizyonunda yaptığı açıklamada, uluslararası toplumun, BM kanalıyla Saddam'ın ''üstesinden gelmesi'' ve onu sahip olduğu sanılan kitle imha silahlarını imha etmeye zorlaması gerektiğini belirtti. Ancak Blair, bunun başarısız olması halinde ABD önderliğinde Irak'a karşı düzenlenecek saldırıda yer almayı gözardı etmedi. 
     Saddam'ın tehdit olduğu ve silahsızlandırılması gerektiği konularında herhangi bir anlaşmazlık bulunmadığını söyleyen Blair, ''Tek sorun bunu yapmanın en iyi yolunun ne olduğu'' dedi. 
     Blair, uluslararası baskının Saddam'ı silahsızlanmaya zorlayacağını umduğunu, aksi durumda uluslararası toplum olarak, Saddam'ı diğer yolla bunu yapmaya zorlamaya hazır olunması gerektiğini söyledi. 
     





</TEXT>
</DOC>
