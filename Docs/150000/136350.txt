<DOC>
<DOCNO> 136350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/dunya/dun00.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Hayal kırıklığına uğradım 
</HEADLINE>
<TEXT>

     WASHINGTON Milliyet 

     ABD Başkanı George W. Bush, NATO’nun olası Irak savaşında Türkiye’nin korunması için hazırlık işlemlerini başlatmasını engelleyen üç ülkeyi sert bir dille kınarken, durumdan özellikle Fransa’yı sorumlu tuttu. 
     Bush, Avustralya Başbakanı John Howard ile önceki gün Beyaz Saray’da yaptığı görüşmenin ardından, gazetecilerin sorularını yanıtladı. Bir gazetecinin, Fransa’nın NATO’daki tutumunun kendisini rahatsız edip etmediğini sorması üzerine Bush, "Rahatsızlık uygun kelime değil. Fransa’nın, Türkiye gibi bir ülkenin hazırlanmasına NATO yardımını engelleme niyeti beni hayal kırıklığına uğrattı" dedi. ABD Başkanı, Fransa’nın tutumunu kastederek, "Ben bu kararı anlamıyorum. Bu, NATO’ya zarar verir. Karşılıklı savunmaya desteğinizi ifade edemezseniz bu NATO’yu olumsuz bir şekilde etkiler" diye konuştu. 
     Bush, Irak lideri Saddam Hüseyin’in mutlaka silahsızlandırılması gerektiğini belirterek, "Saddam Hüseyin silahsızlanmak zorunda. Eğer kendisi yapmazsa, biz onu silahsızlandıracağız" dedi. Bush, Saddam Hüseyin’in, "son dakika tavizleriyle" zaman kazanmaya çalıştığını da savundu. 
     
     
     



 DÜNYA 















</TEXT>
</DOC>
