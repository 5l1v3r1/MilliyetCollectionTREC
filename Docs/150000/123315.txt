<DOC>
<DOCNO> 123315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun17.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya güzelimiz Azra Akın Alman basınında... 
</HEADLINE>
<TEXT>

     İngiltere'nin başkenti Londra'da düzenlenen Dünya Güzellik Yarışması'nda ''Dünya Güzeli'' seçilen Azra Akın'a Alman basını da geniş yer verdi. 
     B.Z gazetesi, birinci sayfada ''Dünyanın en güzeli Türkiye'den geliyor'' ve son sayfasında da ''Ben dünyanın en güzeliyim'' başlıklarıyla verdiği haberlerde, Azra Akın'ın Hollanda'da yaşayan bir Türk ailesinin kızı olduğu, yemek pişirmeyi, yüzmeyi ve resim yapmayı sevdiği belirtildi. 
     Haberlerde, Turizm Bakanı Güldal Akşit'in Azra Akın'a bir kutlama mesajı göndererek, ''Başarınız, ülkemizin adını bir kez daha dünyaya duyurmuştur'' dediği kaydedildi. 
     Bild am Sonntag gazetesi, ''Türk Azra - Dünyanın en güzel kadını'' başlığıyla verdiği haberde, dün akşam çok sıkı güvenlik önlemleri altında yapılan Dünya Güzellik Yarışması'nda 200 polisin görev yaptığına dikkat çekti. 
     Berliner Morgenpost gazetesinde ''Türk kızı 2002 yılı Dünya Güzeli'' başlığıyla verilen haberde, Dünya Güzellik Yarışması'nın, tüm görüş ayrılıklarına, boykotlara ve ödeme zorluklarına rağmen, Nijerya'daki huzursuzluklardan dolayı İngiltere'de yapıldığına dikkat çekildi. 
     Welt am Sonntag gazetesi de, yarışmanın Nijerya'da 2 hafta önce yaşanan huzursuzluklardan dolayı Londra'da yapıldığını, 92 güzelin katıldığı yarışmada ikinciliği Kolombiya, üçüncülüğü de Peru güzelinin elde ettiğini hatırlattı. 
     





</TEXT>
</DOC>
