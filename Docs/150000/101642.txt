<DOC>
<DOCNO> 101642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/soneko07.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa beklentileri... 
</HEADLINE>
<TEXT>

     Uzmanlar, piyasada dünkü kapanışın ardından bugün sıkışık bir seyir beklentisinde olduklarını, siyasi gelişmelerin ve bugünkü hazine ihalesinin izleneceğini belirtiyorlar. 
     Ekonomiden Sorumlu Devlet Bakanlığı'na yeni atanan DSP'li Masum Türker, dün Eski Bakan Kemal Derviş ile yaptığı görüşmenin ardından ekonomi yönetimindeki kişilerin görevlerini sürdüreceklerini ve birinci önceliğinin, yeni ödenekler ve yeni yükümlülükler getirilmemesi olduğunu söyledi. 
     Uzmanlar, piyasanın bundan sonraki süreçte Derviş'in alacağı siyasi kararlar ve ittifak çalışmalarının izleneceğini ve yönün de gelişmelere göre belirlenmesini beklediklerini söylediler. 
     
     BONO İHALESİ 
     Hazine bugün 14 Ağustos valörlü 7 Mayıs 2003 itfa tarihli, 266 gün vadeli bono ihalesi yapacak. Hazine 14 Ağustos Çarşamba günü 2. katrilyon lirası piyasaya olmak üzere, toplam 2.57 katrilyon liralık itfa ödemesi yapacak. 
     Hazine'nin dün yapılan 3 aylık 13 Kasım 2002 vadeli referans bono ihalesinde maksimum yüzde 58.75 bileşik faizle 1.061 katrilyon liralık net satış yapıldı. 
     





</TEXT>
</DOC>
