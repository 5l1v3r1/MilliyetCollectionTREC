<DOC>
<DOCNO> 129406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/siyaset/siy02.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiç kimse yasanın üstünde değildir’ 
</HEADLINE>
<TEXT>

Adalet Bakanı Cemil Çiçek, son kararın YSK tarafından verileceğine dikkat çekti 
     ANKARA Milliyet 

     Recep Tayyip Erdoğan’ın Siirt seçimlerine giremeyeceğini açıklayan Yargıtay Başsavcısı Sabih Kanadoğlu’na AKP’liler, "Hiç kimse yasanın üstünde değil" diyerek tepki gösterdi. AKP’liler, başsavcının kişisel yorum yaptığını belirterek, kararı YSK’nın vereceğine dikkat çekti. Adalet Bakanı Cemil Çiçek, "Kanadoğlu’nun açıklaması kişisel yorumudur. Kararı, YSK verecektir" dedi. Kanadoğlu’nun açıklamasına tepkiler şöyle 
     Anayasa Komisyonu Başkanı Burhan Kuzu Kanadoğlu’nun açıklamasının yasal dayanağı yok. Konuyu YSK belirleyecek. 
     AKP Genel Başkan Yardımcısı Dengir Fırat Bu siyasi bir açıklamadır. 
     
     Arınç Kanaatini ifade etti 
     TBMM Başkanı Bülent Arınç Başsavcı kanaatlerini ifade etmişlerdir. YSK’nin bu değerlendirmeleri en iyi şekilde yapacağını düşünüyorum. 
     Başbakan Yardımcısı Mehmet Ali Şahin YSK’nın sorumluluğuna verilmiş konuda başka görev alanlarıyla sorumlu bir kişinin açıklama yapmasının kamuoyu tarafından yadırganacağı endişesini taşıyorum. Bu endişem de Kanadoğlu’nun işgal ettiği makamın öneminden kaynaklanıyor. 
     
YSK Kişisel bir görüş      Anayasa’ya göre tek karar organı olan Yüksek Seçim Kurulu’nun YSK Başkanı Tufan Algan, Kanadoğlu’nun açıklamasını, "kişisel düşüncesidir" diye değerlendirdi. Algan, şöyle konuştu "Seçim takvimleri kamuya açık olduğu gibi öncelikli muhatabı da siyasi partilerdir. Seçim takvimine göre yapılacak her işlemin bir sırası vardır. Sırası geldiğinde adaylık için başvurulduğunda o adaylıklar değerlendirilecektir. İtiraz olursa o itirazlar değerlendirilecektir. Neticede, seçime doğru adım adım gidilecektir. Sayın Başsavcı bu konuda bir açıklama yapmışsa, o tamamen kendisinin kişisel düşüncesidir. Böyle bir şey varsa, itiraz olursa onu değerlendiririz." 
     



 SİYASET 















</TEXT>
</DOC>
