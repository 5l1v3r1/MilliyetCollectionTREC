<DOC>
<DOCNO> 133224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yasam/yas02.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
3.5 milyon dolar için öldürmüşler 
</HEADLINE>
<TEXT>

Müteahhit Hasanoğlu’nun 6 katil zanlısına tatbikat yaptırıldı. Cinayete azmettirdiği iddia edilen iş ortağı Atakol’un ise sorgusu sürüyor 
     SERHAT ÜNAL TAHSİN AKSU 

     Müteahhit Mustafa Hasanoğlu’nun kafasına üç kurşun sıkılarak öldürülmesi ile ilgili tetikçi olduğu öne sürülen Kerim Yenidünya’yla birlikte altı kişiye tatbikat yaptırıldı. Hasanoğlu’nun, 3.5 milyon dolar için iş ortağı Cengiz Atakol’un azmettirmesi sonucu öldürüldüğü öne sürüldü. 
     Zanlılar Yenidünya, Şeyhmuz Yeşilçimen, Murat Esin, Orhan Korkmaz, Atakol ve Ahmet Taşdemir’e tatbikat yaptırıldı. Çelik yelek giydirilen zanlılar, ilk önce Hasanoğlu’nu izlemeye aldıkları Fatih Akdeniz Caddesi’ne götürüldü. Daha sonra Gümüşyaka’daki yazlık eve getirilen zanlılar, cineyeti anlattı. 
     Hasanoğlu’nun cesedini Saray ilçesindeki boş bir araziye bıraktıklarını ve olaya istemeden karıştığını söyleyen Taşdemir, "Cinayeti üstüme attılar. Ölen kişinin ailesinden de özür diliyorum" dedi. Azmettirci olduğu öne sürülen Atakol’un sorgusunda da Hasanoğlu ile 1997’de yurtdışında yaptıkları ortak bir işten dolayı 3.5 milyon dolar alacağının bulunduğunu söylediği ve cezaevindeki Yusuf Kayapınar’a tahsil için başvurduğunu söylediği öne sürüldü. 
     
     



 YAŞAM 

















</TEXT>
</DOC>
