<DOC>
<DOCNO> 122813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yasam/yas01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı feribot duramadı 
</HEADLINE>
<TEXT>

En büyük hızlı feribot Turgut Özal’, Yenikapı’dan Bandırma’ya gitmek için kalktıktan 6 dakika sonra demirli gemiye çarptı. Facia ucuz atlatıldı 
     M.AKİF ERDEM İstanbul 

     Yenikapı - Bandırma seferi yapan İstanbul Deniz Otobüsü İşletmesi’ne İDO ait en büyük hızlı feribot olan Turgut Özal’ ve içindeki yüzlerce yolcu, dün büyük bir faciayı son derece ucuz atlattı. 
     Feribot, çoğu bayram tatilcisi yüzlerce yolcuyla, Kaptan Ali Seyhun idaresinde dün sabah saat 09 45 seferi için demir aldı. Limandan açılan feribot, kalkışından sadece altı dakika sonra yaklaşık altı aydır Yenikapı açıklarında demirli bulunan Kamboçya Bandıralı İrina’ adlı gemiye çarptı. Çarpma ile sağ kıç tarafında büyük bir yırtık açılan feribottaki yolcular büyük panik yaşadı. Feribottaki bazı araçlar da maddi hasar gördü. 
     
     Uyarı anonsu yapılmadı’ 
     Bayram tatili nedeniyle tam kapasite dolu feribot, kazanın ardından geri dönerek kalkış yaptığı Yenikapı iskelesine yanaştı. 
     İskeleye yanaşmasıyla panik halinde feribotu terk eden yolcular, kaza sırasında kendilerine uyarıcı anons bile yapılmadığını belirtti. 
     
     Tatil zehir oldu’ 
     Eşi ve kızıyla bayram tatiline giden Murat Cihan Timur, kaza anını şöyle anlattı 
     "Hareket ettikten yaklaşık beş dakika sonra geminin sağ tarafından büyük bir patlama sesi geldi ve sarsıldık. Ne olduğunu anlayamadığımız için çok korktuk. Bir müddet durduktan sonra tekrar iskeleyi yanaştık. Bir hafta önce aldığım otomobilim kullanılamaz hale geldi. Bayram tatilimiz zehir oldu." 
     
     Arıza olabilir’ 
     Bir açıklama yapan İDO Genel Müdür Yardımcısı Ufuk Tuğcu da, kazanın nedenini henüz belirleyemediklerini bildirdi. Kazanın teknik bir arıza sonucu meydana gelmiş olabileceğini kaydeden Tuğcu, "Üretici firma da incelemelere başladı. Geminin bilgisayar sistemi incelenecek ve kaza nedeni belirlenecek" dedi. 
     İDO Genel Müdür Yardımcısı Tuğcu, dış saç kısmında büyük hasar bulunan geminin kısa süre içerisinde Tuzla Askeri Tersanesi’nde kızağa çekilerek onarılacağını söyledi ve üç otomobildeki hasarın da feribotun sigortası tarafından karşılanacağını bildirdi. 
     



 YAŞAM 















</TEXT>
</DOC>
