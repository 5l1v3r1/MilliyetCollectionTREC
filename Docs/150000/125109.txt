<DOC>
<DOCNO> 125109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/spo02.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
REVİVO AYRILDI 
</HEADLINE>
<TEXT>

Hamburg ile anlaşan Sarı-Lacivertli takımın küskün yıldızı dün Samandıra’da arkadaşlarıyla vedalaştı, eşyalarını toplayıp Türkiye macerasını noktaladı 
     YALÇIN TÜRK 

     Saran ile görüştü 
     ORTEGA’NIN gelmesinden sonra ikinci plana düşen ve adeta Fenerbahçe formasına küsen Revivo sonunda takımdan ayrıldı. İsrailli oyuncu dün Futbol Şube Sorumlusu Sadettin Saran ile görüştü, "Artık faydalı olamam. Hamburg ile anlaştım. Sözleşmemi feshedin. Alacaklarımı da istemiyorum. Ayrıca siz de para kazanırsınız" diye konuştu. Yönetimden onay alan Saran da Revivo’ya gitmesi için izin verdi. 
     
     Sizi unutmayacağım’ 
     BU gelişmelere rağmen Fenerbahçe’nin Revivo’nun sözleşmesini feshetmediği ve İsrailli oyuncudan Türkiye’de başka takıma gitmeyeceği konusunda garanti istediği iddia edildi. Yönetimin özellikle Galatasaray’ın devreye girmesinden çekindiği bildirildi. Revivo ise dün Samandıra’ya gelerek eşyalarını topladı ve arkadaşlarıyla vedalaştı. İsrailli oyuncunun sürpriz ayrılığı şok etkisi yarattı. 
     
Revivo’nun karnesi 2000 2001 Sezonu  MAÇ GOL LİG 33 14 KUPA 5 2 Avrupa  Yok      
     
2001 2002 Sezonu  MAÇ GOL LİG 24 13 KUPA - - ŞAMP. LİGİ 7 2      
     
2002 2003 Sezonu  MAÇ GOL LİG 9 2 KUPA 1 - AVRUPA 3 1      
     
Bu günleri atlatırızOğuz Çetin, kendisiyle uğraşanlara aldırış etmediğini söyledi 
     YUSUF DURSUN 

     İşime bakacağım’ 
     LORANT’IN yerine göreve geldiği ilk günden itibaren eleştirilerden bir türlü kurtulamayan Oğuz Çetin, "Herkese gereken cevapları sahada vereceğiz" diye konuştu. Kimseyle polemiğe girmeyeceğini söyleyen Çetin, "Benimle uğraşanlar elbette olacak. Ama onlara hiç aldırmıyorum. Bunların hepsini atlatırız. İşime bakacağım. Fenerbahçe’yi ayağa kaldıracağım" ifadesini kullandı. 
     
     Hedef tutmadı 
     GÖZTEPE maçında şansın yanlarında olmadığını da kaydeden genç hoca, "İlk yarı sonu için altı puan hedeflemiştik. Ama bunu başaramayacağız. Trabzon’u yenip en az kayıpla ikinci yarıyı bekleyeceğiz" dedi. Sorumluluklarını çok iyi bildiğini de sözlerine ekleyen Oğuz, "Herşeyi göze aldım. Başarılı olacağım. Bunu da yakında herkes görecek" yorumunu yaptı. 
     
İsteyen gelsin Başkan Yıldırım’ın muhalefete haber gönderdiği ve "Borç çok" diyerek gözdağı verdiği öğrenildi 
     YUSUF KOBAL 

     Ali Şen’e mesaj 
     BAŞKAN Aziz Yıldırım’ın muhaliflerine ve özellikle de Ali Şen’e haber gönderdiği ve koltuğun ateşten gömlek olduğunu ima ettiği öğrenildi. Yıldırım’ın aracılarla kulübün borç durumunu bildirdiği ve "Ocak ayında Fenerbahçe’nin 20 ile 25 milyon dolar borç ödemesi var. Yönetime talip olanlar, bu duruma göre hareket etsin" dediği ileri sürüldü. 
     
     Futbol takımı Divan’da 
     25 Ocak’ta yapılacak Yüksek Divan Kurulu toplantısında da Fenerbahçe tarihinde ilk kez futbol branşının faaliyetleri konusunda gündem maddesi konacağı öğrenildi. Böylece, futbol takımının konumu, ilk kez bir divan toplantısında masaya yatırılacak. Toplantıya tüm muhalif grupların geleceği ve sert tartışmaların çıkabileceği belirtildi. 
     
     Açıklama yapacak 
     SON günlerde Fenerbahçe’ye yönelik ağır suçlamalar nedeniyle Başkan Aziz Yıldırım’ın yarın bir basın toplantısı düzenleyeceği belirtildi. Yıldırım’ın eleştirilere yanıt vereceği, ayrıca sert açıklamalar yapacağı ifade edildi. Bu arada Lorant’ın da İstanbul’a çağrıldığı ve toplantıda yer alacağı bildirildi. 
     
Biri Tuncay’ı gözetliyorInter’in genç futbolcuyu yakın takibe aldığı genel menajer Labedin’in, Göztepe karşılaşmasını izlediği ortaya çıktı 
     Yine gelecekler 
     ÜMİT Milli Takım’ın İtalya ile oynadığı hazırlık maçında müthiş bir futbol ortaya koyan ve ünlü Avrupa kulüplerinin iştahını kabartan Tuncay’a, Inter kancayı taktı. Genç oyuncu için menajer Labedin’i İstanbul’a gönderen İtalyan Kulübü’nün bu transfere çok ciddi baktığı ifade edildi. Göztepe maçında Tuncay’ı izleyen İtalyan menajerin Trabzonspor karşılaşmasına da geleceği öğrenildi. 
     
     Lucescu önerdi 
     TUNCAY için Beşiktaş Teknik Direktörü Lucescu’nun da bilgisinden yararlanan ve "Aman bu çocuğu kaçırmayın" yanıtını alan Inter Kulübü bir süre daha takibini sürdürecek. Genç oyuncu ligin ikinci yarısında da izlenecek ve Labedin’den olumlu rapor gelmesi halinde sezon sonunda Fenerbahçe ile masaya oturulacak. Ancak Sarı-Lacivertli kulübün Tuncay’ı şimdilik satmayı düşünmediği ifade edildi. 
     
Ceyhun’a 2. protesto      SARI - Lacivertli takımın dünkü antrenmanından sonra Ceyhun basına açıklama yapmak istedi ancak gazetecilerin protestosuyla karşılaştı. Medya mensupları, daha önceleri kendilerine kötü davrandığı için Ceyhun’un açıklamasını almayacaklarını söyleyip, tesislerden ayrıldılar. Çalışmaya Ortega, Revivo, Rapajc, Serhat, Yusuf, Rüştü, Mirkoviç, İsmail katılmadı. Yusuf ile Rüştü düz koşu yaptı. Doktorlar Serhat ile Rapajc’i Trabzon maçına yetiştirmeye çalışıyor. 
     



 SPOR 


























</TEXT>
</DOC>
