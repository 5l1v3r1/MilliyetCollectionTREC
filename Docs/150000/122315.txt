<DOC>
<DOCNO> 122315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sonspo09.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal Sinan Engin ve yönetim, olayların içinde değildi 
</HEADLINE>
<TEXT>

     Gençlerbirliği Teknik Direktörü Ersun Yanal, Beşiktaş maçında, futbol dolu bir gecenin olaylı bitmesinin kendilerini üzdüğünü belirterek, ''Soyunma odası koridorlarında işi olmayanların tahrikleri bizi bağlamaz. Sinan Engin ve yönetim, olayların içinde değildi'' dedi. 
     Ligin en iyi futbolunu oynayan 2 ekibin dün karşı karşıya geldiğini belirten Ersun Yanal, şunları söyledi 
     ''Futbol, tempo, aksiyon, mücadele olduğu sürece güzeldir. Kaybederken bile futbolda birçok kazanılar vardır. Her iki takım 2 puan kaybetti ama sahada yapılan mücadelenin, akıtılan terin, el ele soyunma odasına gitmenin güzelliğini yaşadık. Soyunma odasına giderken sorumsuz ve koridorda bulunması gerekmeyenlerin tahrikleri bizi hiç bağlamaz. Sinan Engin ve yönetim kavganın içinde değildir. Maç sonrasında bizi nezaketle uğurladılar. Biz futbolun güzelliklerini yaptığımızı düşünüyoruz. Futbol dolu bir gece yaşadık.'' Öte yandan, kulüpten yapılan açıklamada, Beşiktaş Kulübü Menajeri Sinan Engin'in, Başkan İlhan Cavcav ve Ersun Yanal'a özür faksı gönderdiği belirtildi. 
     
     TARAFTARA KUPA MAÇI ÇAĞRISI 
     Gençlerbirliği Kulübü Basın Sözcüsü Enis Safi, çarşamba günü Erzurumspor ile yapacakları Türkiye Kupası maçına tüm Ankaralıları davet etti. 
     Safi, Erzurumspor maçında sadece maraton ve kapalı tribüne seyirci alacaklarını, maraton biletinin 1, kapalı tribün biletlerinin 2 milyon liradan satılacağını bildirdi. 
     





</TEXT>
</DOC>
