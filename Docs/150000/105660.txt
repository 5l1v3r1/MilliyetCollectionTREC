<DOC>
<DOCNO> 105660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/tamer.html </URL>
<DATE> 2002/09/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Erkan Mumcu Metamorfoz geçirmeyeceğim’ 
</HEADLINE>
<TEXT>

     Erkan Mumcu’nun AKP’ye geçeceği söylentilerini ilk duyduğum günden beri bendeki hakim duygu "keşke yapmasa" oldu. İçin için içerliyordum ona. Hatta Mumcu’yu destekleyen birkaç yazı yazmış olmamı her seferinde yadırgayan bazı dostlarım, "Senin Mumcu AKP’ye gidiyormuş. Tayyip iktidara gelince böyle kolsuz dolaşamazsın" diye laf attıklarında ne cevap vereceğimi bilemiyordum. 
     Mumcu AKP’ye geçtiğinden bu yana tuhaf bir biçimde rahatlayıverdim. Onu AKP’li olarak mecburen kabullendikten sonra birden fark ettim ki, bizler dikkatimizi merkez solda siyasetin yeniden dizayn edilmesi üzerinde yoğunlaştırmışken, aslında merkez sağda siyaset daha sağlıklı bir biçimde yeniden dizayn ediliyor. 
     
Mumcu boy hedefi      Sol partiler, ittifak arayışlarına inat lime lime olurken, sağda ne yapacağı hiç bilinmeyen bu parti önce tepki oylarını, ardından daha önce tüm sağ partilerde çalışmış yerel siyaset tayfasını, ilgi artınca 550 sandalye için 2 bini aşkın milletvekili aday adayını, şimdi de Mumcu gibi siyasetin yıldızlarını bünyesine katarak emin adımlarla iktidar yolunda ilerliyor. 
     Zaten Mumcu bu nedenle de benim çevremde eleştirilerin boy hedefi 

</TEXT>
</DOC>
