<DOC>
<DOCNO> 119545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/soneko24.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 3.39'luk artışla tamamladı 
</HEADLINE>
<TEXT>

     Piyasalarda sabah başlayan alım dalgası ikinci seansta yerini kar satışlarına bıraktı. İkinci seansta daha sakin seyir izleyen borsada bileşik endeks, birinci seans kapanışa göre 151.19 puan azalarak 14,058.40 puandan günü tamamladı. 
     İlk seanstaki 612.02 puanlık artış dikkate alındığında, borsa endeksi günün tamamında 460.83 puan yükseldi. Hisse senetlerindeki günlük artış ise yüzde 3.39 oldu. 
     Endeks, seansa, 13.01 puan artışla 14,058.40 puan seviyesinde başladı. Kar satışlarının etkili olduğu seansta, ilk yarı 60.63 puan kayıpla 14,148.96 puandan geçti. 
     Kapanışta mali endeks 253.84 puan kayıpla 18,127.40 puana, sanayi endeksi 33.29 puan kayıpla 13,183.06 puana, hizmetler endeksi 169.05 puan kayıpla 8,494.73 puana geriledi. 
     Böylece ilk seansa göre mali grup hisseler ortalama yüzde 1.38, sanayi grubu hisseler ortalama yüzde 0.25, hizmet grubu hisseler ortalama yüzde 1.95 oranında değer kaybetti. 
     2. seansta işlem gören toplam 292 hisse senedinden 144'ü değer yitirirken, 83 hisse senedi değer kazandı. 65 hissenin fiyatında ise değişiklik olmadı. 
     Seansta, 744 trilyon 96 milyar 462 milyon liralık işlem hacmi kaydedildi. İki seanstaki işlem hacmi toplamı da 1 katrilyon 575 trilyon 314 milyar 7 milyon lira oldu. 
     2. seansta Doğan Holding, Yapı Kredi Bankası, Turkcell, Doğan Yayın Holding ve İş Bankası C en yoğun işlem gören hisse senetleri olarak belirlendi. 
     

     
</TEXT>
</DOC>
