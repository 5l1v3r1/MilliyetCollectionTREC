<DOC>
<DOCNO> 117285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/aspo.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL, FENERLİ 
</HEADLINE>
<TEXT>

Beşiktaş, bugün oynanacak Fenerbahçe-Galatasaray derbisinin sonucunu merakla bekliyor. Siyah-Beyazlılar, puan farkının açılmaması için Fener’in kazanmasını istiyor 
     Aslan kopar, gider 
     FENERBAHÇE ile Galatasaray arasında oynanacak olan derbi maçı ezeli rakip Beşiktaş’ın da gündemindeki birinci madde oldu. Siyah - Beyazlılar’ın gönlünden geçen, Fenerbahçe’nin Galatasaray’ı devirip, Aslan’a yarışta çelme takması. Maç eksiğine karşın zirvede olan Galatasaray’ın galibiyeti halinde puan farkını açacak olması Kartal’ı tedirgin ediyor. Beşiktaş camiasında herkes zorlu 90 dakikadan Fenerbahçe’nin zaferle ayrılmasını bekliyor. 
     
     Beşiktaş’ta tempo arttı 
     SİYAH-BEYAZLI takım, cuma günü Elazığspor ile İstanbul’da oynayacağı zorlu maçın hazırlıklarını dün yaptığı iki idmanla sürdürdü. Çalışmaya Ahmet Dursun’un yanısıra grip olan Ahmet Yıldırım, MR’ı çekilen Ali Eren katılmadı. Sağ adalesinde çekme olan Sergen salonda çalıştı. İdrar yollarında enfeksiyon meydana gelen Ali Eren, Elazığspor maçında forma giyemeyecek. 
     
     Bilgili ailesi sahaya çıktı 
     BAŞKAN Serdar Bilgili, Nevzat Demir Tesisleri’nde dün yapılan antrenmanı kızı Lal ile birlikte izledi. Çalışma sonrasında Bilgili, 4.5 yaşındaki kızıyla birlikte sahaya çıkarak, top oynadı ve sıcak tablolar sergiledi. Öte yandan Başkan’ın futbolcularla görüşüp, "Her şartta arkanızdayım. 100. yılda beklenen başarıyı el birliğiyle yakalayacağız" dediği öğrenildi. 
     
Futbolcuların derbi yorumu      RONALDO 
     FENERBAHÇE’NİN kazanması daha avantajlı. Çünkü puan olarak bizim gerimizde. Ayrıca lige de büyük heyecan gelir. 
     
     YASİN 
     MAÇIN sonucu puan cetveli için oldukça önemli. Fenerbahçe kazansın, çünkü yarışta biz onlardan daha üst sıradayız. 
     
     İBRAHİM 
     EĞER Fenerbahçe bu derbiden zaferle ayrılırsa, Galatasaray’ı daha rahat geçeriz. Fenerbahçe’nin kazanmasını istiyoruz. 
     
     SERGEN 
     BİZE ne Kim kazanırsa yenerse yensin. Biz tüm maçlarımızı kazanırsak derbinin bir önemi kalmaz. Sadece Elazığspor’u düşünüyorum. 
     
     TAYFUR 
     DERBİNİN berabere bitmesi bizim için avantaj olur. İkisinin de puan kaybetmesi işimize gelir. Nasıl olsa onları geçeceğiz. 
     
     PANCU 
     İKİSİNİN DE puan kaybetmesini temenni ediyorum. Ancak bunun yanında bizim de tüm maçları kazanmamız gerekiyor. Önce kendimize bakmalıyız. 
     



 SPOR 





























</TEXT>
</DOC>
