<DOC>
<DOCNO> 123094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/siyaset/siy08.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP’lı ilçe başkanı soygundan tutuklandı 
</HEADLINE>
<TEXT>

Kadıköy’de kuyumcu kuryesinden 36 kilo altının çalınması olayına karıştığı iddia edilen DEHAP Kadıköy İlçe Başkanı Fesih Parlak, cezaevine gönderildi 
     ELVAN EZBER İstanbul 

     DEHAP Kadıköy İlçe Başkanı Fesih Parlak, bir kuryeden 36 kilo altın çalınması olayına karıştığı gerekçesiyle tutuklandı. Kadıköy’de geçtiğimiz hafta kuyumcu kuryesi Mehmet Güney’in otobüse binerken içinde 36 kilo altın bulunan çantasını alan soyguncular, kayıplara karıştı. Güney de durumundan şüphelendiği Parlak’ı yakalayıp polise teslim etti. Parlak’ın ifadesinde, "Soygunu kendimiz için yaptık. Bu adamı uzun süredir takip ediyorduk. Çok miktarda altın getirip götürdüğünü öğrendiğimizde soygunu yapmaya karar verdik" dediği iddia edildi. 
     
     Örgüt üyesi çıktı 
     İşlemlerinin tamamlanmasının ardından Kadıköy Cumhuriyet Savcılığı’na sevk edilen Parlak, tutuklanarak Paşakapısı Cezaevine gönderildi. Altınla kaçan zanlılardan Ahmet Kaya’nın örgüt üyesi olduğu iddia edildi. 
     
     
     
     



 SİYASET 
















</TEXT>
</DOC>
