<DOC>
<DOCNO> 131772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yasam/yas01.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eller kayacak, Milli takım YÜRÜYECEK 
</HEADLINE>
<TEXT>

Uludağ’da kamp yapan Kayak Milli Takımlarımız, sabah 5 zeytin, öğlen komposto börek, akşam da bulduğuyla aç kalarak’ şampiyonalara hazırlanıyor 
     ÜMİT ÖZEL Bursa DHA 

     Uludağ’da uluslararası şampiyonalara hazırlanan Kuzey Disiplin Kayak Milli Takımı ile 16 - 17 Yaş Grubu Kayak Milli Takımı, kısmi açlıktan’ muzdarip. 
     Uludağ’da 24 - 27 Ocak’ta yapılacak Gençlik Olimpiyatları’ ile 25 - 30 Ocak’ta Slovakya’da düzenlenecek 8. Avrupa Kış Oyunları Finali’ne katılacak milli kayakçılarımız, 10 gündür Uludağ’da kamp yapıyor. Beden Terbiyesi İl Müdürlüğü’ne ait Sosyal Tesisler’de kalan kayakçıların en büyük sorunu ise, bu hayli zorlu spor için her gün almaları gereken 2700 kaloriyi alamamaları. 
     
     Oteller destek çıktı 
     Sabah kahvaltılarında biraz zeytin ve tereyağla beslenen milli kayakçılar, öğle yemeklerini ise konserve barbunya, komposto ve börek ile geçiştiriyor. 
     Kendilerine sahip çıkılmamasından yakınan milli kayakçılar, bu koşullarda almaları gereken enerjiyi alamadıklarını belirterek, "Sabahları 5 adet zeytin, biraz peynir ve tereyağı, öğle yemeğinde konserve, komposto ve börek, akşam ise ne verilirse onu yiyoruz" diyor. 
     Milli kayakçılarımız, durumlarına üzülen Ağaoğlu Otel’in beslenme ihtiyaçlarını lokantasını açarak karşılamaya başladığını, bu şekilde biraz beslenebildiklerini söylerken, Kayak Federasyonu Başkanı Erdoğan Üstünsoylu ise, konuyla ilgili açıklama yapmıyor. 



 YAŞAM 


















</TEXT>
</DOC>
