<DOC>
<DOCNO> 112564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yazar/uras.html </URL>
<DATE> 2002/10/12/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Hem KDV hem ÖTV 
</HEADLINE>
<TEXT>

     Ayşe Hanım Teyzem çat kapı geldi, soruyu yapıştırdı KDV’ye yeni alıştık... Şimdi başımıza ÖTV çıktı... Nedir ÖTV ... Kim ödeyecek bunu ’ Güldüm. Tabii ki siz ödeyeceksiniz Teyzeciğim’ dedim. Aynı, malı alırken hem KDV hem ÖTV mi ödeyeceğim ’ diyerek isyan edince, anlatmak vacip oldu. 
     Ayşe Hanım Teyzeceğim, Maliye 210 mal çeşidini belirledi. Bu mallar en çok kullandığımız mallar. İmalat veya ithalat aşamasında, mal bir başkasına örneğin perakendeciye devredilirken satış fiyatının üzerine ÖTV bindirilecek. Yani satmak için alan mal bedeline ek olarak ÖTV’yi de ödeyecek.’ 
     Daha da basitleştirerek anlatayım. Diyelim ki, Arçelik’ bir bayiine buzdolabı satıyor. Veya Bosh’ ürünleri ithalatçısı, gümrükten buzdolabı çekti ve toptancısına sattı. Buzdolabının fiyatı 100 lira... Ama şimdi buzdolabına yüzde 6.7 ÖTV konuldu. Buzdolabını Arçelik veya Bosch firmasının ithalatçısından alan bayi 100 liraya ek olarak 6.7 lira ÖTV ile birlikte toplam 106.7 lira ödeyecek. Arçelik veya Bosh ithalatçısı, 100 lirayı cebine koyacak, 6.7 lira ÖTV’yi bir ay içinde Maliye’ye yatıracak. 
     
     ÖTV’nin de KDV’si var 
     Ayşe Teyzem araya girdi, Bayi veya toptancı o buzdolabını bana 106.7 liradan sattığında ben ayrıca vergi ödemeyecek miyim " 
     "Durunuz bakalım Teyzeciğim, iş o kadar ucuz’ değil... Buzdolabını alan bayi, üzerine k r payı koyacak. Satıncaya kadar dükkanında duran buzdolabının üzerinde kalan, buzdolabını teslim alırken peşin ödediği ÖTV’nin faizini bindirecek. Buzdolabını diyelim ki 150 liradan size satacak. Satarken sizden yüzde 18 KDV isteyecek. 150 liranın yüzde 18’i eder 27 lira. Siz buzdolabını aldığınızda fatura üzerinde ödediğiniz KDV 27 lira görünecek ama, mal bedeli olarak ödediğiniz 150 liranın içinde, satıcının daha önce ödediği 6.7 lira tutarındaki ÖTV de var. 
     Siz mal bedeli içinde sadece 6.7 liralık ÖTV’yi ödemiyorsunuz. ÖTV mal bedelinin içine katıldığı ve KDV de mal bedeli üzerinden ödendiği için ÖTV’nin de yüzde 18 oranında KDV’sini ödüyorsunuz. Yüzde 6.7 ÖTV’nin, yüzde 18 KDV’si 1.2 puan eder. Demek ki, buzdolabını satın alırken yüzde 6.7 ÖTV, yüzde 18 KDV, ÖTV’nin KDV’si olarak da yüzde 1.2 olmak üzere siz farkında olarak veya olmayarak yüzde 25.9 vergi ödeyeceksiniz." 
     
     Kaçırmak daha zor 
     Ayşe Hanım Teyzem, ÖTV çıkmadan buzdolabına ben ne kadar vergi ödüyordum ’ O zaman sadece KDV vardı. 100 liralık ödemede KDV 26 lira idi. Şimdinin ÖTV ve KDV toplamı eskinin KDV toplamına eşit durumda...’ Ayşe Teyzemin aklı iyice karıştı "O halde tek bir vergi neden ikiye bölündü Neden karışık hale getirildi ’ Teyzeciğim 1 Eskiden çok farklı KDV oranları vardı. Yüzde 26 - yüzde 40 KDV oranları kaldırıldı. Şimdi üç farklı KDV oranı var. Yüzde 1 - 8 ve 18. 2 Bazı ürünlerde KDV dışında 16 farklı fon ve vergi vardı. Örneğin otomobilde Taşıt Alım Vergisi, Ek Vergi, Eğitim Payı, Özel İşlem Vergisi, Çevre Fonu vardı. Bu gibi vergiler, fonlar ve katkı payları ÖTV adı altında birleştirildi. 3 KDV’yi nihai tüketici ödemek zorunda. Ama biliyoruz fatura almayayım, KDV vermeyeyim diyerek çok kimse bunu ödemiyor. ÖTV’yi tahsil etmek daha kolay. Mükellefi üretici veya ithalatçı... ÖTV’yi kaçırması, ödememesi daha zor. Devlet vergi gelirini garantiye alıyor." Ayşe Hanım Teyzem, en çok satın aldığı, ilgilendiği mallarla ilgili olarak ÖTV’nin getireceğini götüreceğini bilmek istedi... Ankara’dan vergi uzmanı dostum Sezgin Özcan’dan rica ettim. Bir tablo hazırladı. Ayşe Hanım Teyzem için hazırlanan tabloyu sayın okuyucularımın da bilgilerine sunuyorum. 
     
     







Attil İlhan ve Yaşar Kemal 


Stockholm’e doğru... 


Özel eleştirme... 


Allah utandırsın 


Tayyip Bey’de hayra alamet olmayan 


Şeytan Ayetleri 2 mi 


Havadan sudan... 


Paran varsa kolay doktor da olursun, mühendis ve hukukçu da 


"Koşullu tarih" olabilir mi 


Seni bir serçenin gözyaşı kadar sevdim 


Bazı Avrupalılar 


Projesiz particilik 


Kriz sonrasi üniversite tercihleri 


Kendimizi aldatmayalım 


Hem KDV hem ÖTV 


</TEXT>
</DOC>
