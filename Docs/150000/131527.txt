<DOC>
<DOCNO> 131527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur02.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de Ucuz Giyim Fuarı'nda büyük yangın... 
</HEADLINE>
<TEXT>

     Esenler'deki Ucuz Giyim Fuarı'nda çıkan yangın sonucu, 50 dükkan kullanılamaz hale geldi. 
     Menderes Mahallesi Atışalanı Caddesi'ndeki fuarda, saat 23.30 sıralarında henüz belirlenemeyen bir nedenle yangın çıktı. 
     Bayrampaşa itfaiye ekiplerinin müdahale ettiği alevler kısa sürede yayılarak, fuardaki giyim eşyası satılan tek katlı bitişik nizam dükkanların tamamını sardı. 
     Alevlerin yükselmesi nedeniyle bölgedeki elektrikler kesilirken, çevredeki binalarda oturan vatandaşlar yoğun dumandan etkilenmemeleri için tahliye edildi. 
     Yangın, olay yerine çağrılan Fatih, Gaziosmanpaşa, Merter, Bağcılar ve Maltepe İtfaiye ekiplerinin yoğun çalışması sonucu kontrol altına alınarak söndürüldü. 
     Yangında, giyim eşyası satılan 50 dükkan kullanılamaz hale geldi. 
     Yangının çıkış nedeniyle ilgili araştırmalar sürdürülüyor. 
     





</TEXT>
</DOC>
