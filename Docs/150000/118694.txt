<DOC>
<DOCNO> 118694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sontur01.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul korku kenti... Bağcılar'da gaspçi dehşeti... 
</HEADLINE>
<TEXT>

     Bağcılar'da, bir kuruyemişçiyi gasp eden silahlı 4 kişi, olay yerinden kaçarken, çantasını aldıkları kadını döverek yaraladılar. 
     Otomobille Yüzyıl Malazgirt Caddesi'ndeki bir kuruyemişçi dükkanına gelen silahlı 4 kişi, işyeri sahibini dövdükten sonra bir miktar parasını da gasp etti. 
     Olay yerinden otomobille kaçarken, aynı cadde üzerinde yürüyen Sevim Vatansever'in 22 çantasını almak isteyen gaspçılar, genç kadının direnmesi üzerine silah çekerek Vatansever'i dövdüler. 
     Daha sonra Vatansever'in çantasını alan gaspçılar, olay yerinden kaçtılar. Hafif yaralanan Sevim Vatansever, Özel Gelişim Hastanesi'ndeki tedavisinin ardından taburcu oldu. 
     Polis yetkilileri, olayda kullanılan otomobilin çalıntı veya gasp edilmiş olabileceğini belirterek, kaçan kişilerin yakalanmasına çalışıldığını kaydettiler. 
     
</TEXT>
</DOC>
