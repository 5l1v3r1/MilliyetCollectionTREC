<DOC>
<DOCNO> 149651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/spor/spo03.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞARTLI DESTEK 
</HEADLINE>
<TEXT>

MİLLİYET'in ortaya çıkardığı yeni tüzük çalışmalarına Galatasaray camiası olumlu tepki verdi. Ancak Sarı-Kırmızılılar, seçimin aralık ayında yapılmasının, transfer açısından yanlış olabileceğini düşünüyor 
     CÜNEYT KARAKAYA 

Üç yıla 'okey'      GALATASARAY Yönetimi'nin yeni tüzük çalışmaları MİLLİYET'te yayınlanınca camiada farklı tepkiler ortaya çıktı. Seçimlerin üç yılda bir, aralık aylarında yapılması en çok ilgi gören proje oldu. Camianın ileri gelenleri, seçimlerin üç yılda bir yapılmasına "Evet" derken, "Gelecek olan yönetim kendi transferlerini yapmalı. Aralık ayı buna izin vermez" gerekçesiyle seçim zamanına karşı çıkıyor. 
     
     Üye tartışması 
     YAZ aylarına yetiştirilmeye çalışılan tüzük çalışmalarında ise yönetim henüz karar birliğine varamadı. Başta Refik Arkan olmak üzere bazı üyeler, yeni tüzükte üye alımındaki kısıtlamanın kalkmasını, serbest bırakılmasını istedi. Ancak Galatasaray Başkanı Özhan Canaydın eski sistemin, toplam üye sayısının yüzde üçü kadar dışarıdan üye alınması uygulamasının devam etmesini istiyor. 
     
Cim-Bom'da barış      GALATASARAY Başkanı Özhan Canaydın tarafından organize edilen, "Arama Konferansı" dün sona erdi. Ortaya atılan 80 düşünceden 5 en önemli ve 5 en yaratıcı fikir seçildi. Mali kaynak yaratma amacını güden toplantıda bu düşünceler, tavsiyeler olarak yönetime iletilecek. Son dönemde yönetimi eleştiren eski başkan Mehmet Cansun'un da Ceylan Oteli'ne gelerek katkıda bulunması, konferansta barış rüzgarlarının esmesine neden oldu. 
     
Genç İlker'e yeşil ışık      ALTAY maçının ardından dünü izin yaparak geçiren Galatasaray, Göztepe hazırlıklarına bugün başlıyor. Sarı - Kırmızılılar'da, sakatlığı süren Ergün Penbe ve Berkant'ın tedavilerine devam edilirken, her iki oyuncunun da son durumunun hafta ortasında kesinlik kazanacağı bildirildi. Teknik Direktör Fatih Terim'in, sol kanatta yaşanan sıkıntı üzerine genç İlker'i de İzmir deplasmanına hazırlayacağı öğrenildi. 
     
Gözler Ali Dürüst'te      YENİ tüzük çalışmalarının onaylanması halinde aralık ayında seçim yapılacak olması, kongre fısıltılarını harekete geçirdi. Ali Dürüst'ün aralık ya da mart ayında yapılacak olan seçimde Özhan Canaydın ile seçime girmeyeceğine kesin gözü ile bakılıyor. Dürüst'in de başkan adayı olması için şimdiden baskı başlarken, tecrübeli yönetici bunun için henüz erken olduğu görüşünde. 
     


SPOR 

































</TEXT>
</DOC>
