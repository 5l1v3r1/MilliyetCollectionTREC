<DOC>
<DOCNO> 133966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko04.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Paranın fonla flörtü bitti, aşk başladı... 
Yatırım fonları vasıtasıyla yatırıma yönelen para miktarı son bir yılda dolar bazında reel yüzde 73 artışla 6,1 milyar dolara ulaştı. Salar, Para fonlarla flört aşamasını bitirdi’ diyor 
     SONGÜL HATISARU 

     Fonlar gerek müşteri sayısı gerekse portföy büyüklüğü açısından çok hızlı bir gelişim trendinde. 2001 yılı sonunda 9,98 katrilyon lira toplam fon büyüklüğü şu anda 11,3 katrilyon liraya ulaştı. Finans kurumları da hisse senedi piyasasına oranla fon sektöründe daha büyük oranlarda komisyon gelirleri elde etmeye başladılar. Geçen yıl fon satışından elde edilen komisyon geliri 250 - 300 milyon dolar arasında gerçekleşti. Alternatif Yatırım Fon Grup Başkanı Murat Salar, daha güvenli liman olan fonların, finans kurumları açısından vazgeçilmez bir konuma geldiğini söylüyor. Salar, "Fon büyüklüğü 7 milyar dolara yaklaştı. Kurumların buradan aldığı komisyon da hatırı sayılır rakamlara ulaştı" diyor. Borsada son üç yıldır yaşanan düşüş trendinin etkisiyle, kurumların fon pazarlamasına ağırlık vermeye başladıklarına dikkat çeken Salar, sorularımızı yanıtladı 
2002 yılını fon performansları açısından nasıl geçirdiniz 
     Şu anda müşteriye açık 5 fonumuz var. Bunların 4’ü getiri sıralamasında ilk onda yer alıyor. Bizim hedefimiz, yöneteceğimiz tüm fonların getiride ilk 10’da olması. Fonlarda getirinin istikrarlı olması önemli. Bu yılda istikrarlı bir getiriyle önlerde olmayı hedefliyoruz. Yılbaşında içerik hedeflerini bencmark belirliyoruz. Yatırımcı böylece parasını neye yatırdığını biliyor. 
     
Fon piyasası nereye gidiyor 
     Sektörün yüzde 90’ı likit fonlardan oluşuyor. Likit fonlarda yaratabileceğiniz çok fazla bir katma değer yok. Ancak diğer fonlarda, marjı çok daha fazla açabiliyorsunuz. İyi ile kötünün resmi daha net ortaya çıkabiliyor. Fon yöneticilerinin katma değer yaratacağı daha komplike fonlara geçişi ekonomik ve siyasi istikrarla olacak. Bu da yatırım fonu yöneticilerinin gerçek performanslarının ölçülmesine imkan verecek. 
     
A tipi fonlar daha ağırlıklı olsaydı borsadaki düşüşler bu kadar sert olur muydu 
     Kesinlikle olmazdı, borsada A tipi dediğimiz kurumsal yatırımcı portföyü 300 milyon dolar civarında. 300 milyon dolarlık A tipi fon büyüklüğünün de yüzde 50’sinin hisse senedine yatırım yaptığını düşünün. Bu çok küçük bir rakam. 
     
Alternatifbank’ın fon karnesi Fon adı 2002 yılı getirisi B tipi değişken fon 54,58 B tipi tahvil - bono fonu 56,96 B tipi likit fon 46,65 A tipi hisse senedi fonu -1,27 A tipi değişken fon 17,26      
     Piyasa ve siyaseti iyi okuyan kazanacak 
Tasarrufların yatırıma yönlendirilmesi sürecinde sizce nasıl bir döneme girildi 
     2000 yılı öncesinde çok farklı bir piyasa vardı. Çok bilgili olmanıza gerek yoktu. Her haluk rda para kazanıyordunuz. Şimdi işler zorlaştı. İyi ile kötünün ayrımı çok daha net yapılmak zorunda. Eskiden, bankalar Hazine bonosu bankacılığı yapıyordu. İşler bankalar açısından daha kolaydı, "Yurtdışından sendikasyon al, açık pozisyon yap, bonodan reel getiri sağla." Gerçek bankacılık 2001’den sonra başladı. Bundan sonra artık bilgili olan, piyasayı ve siyaseti iyi okuyan kazanacak. 
     
     Dalgalar yatırım fonlarıyla durulabilir 
A tipinin portföy büyüklüğünün artması piyasayı nasıl etkileyebilir 
     Öncelikle borsadaki sert dalgalanmalar azalır. Manipülasyon azalır. Küçük yatırımcının borsaya küsmesinin nedeni borsada yatırımcı tabanının oluşmamış olmasıdır. Borsadaki spekülatif yapının etkinliğinin kırılması kurumsal yatırımcıyla mümkün olabilir. Bireylerin yatırımlarını kurumsal yatırım yoluyla teşvik etmek devletin de hedefi olmalı. Ancak o zaman, stabil bir finans sektörü oluşur. Eskiden yabancılar vardı, piyasada daha uzun vadeli düşünürlerdi. Şu anda onlarda kalmadı. Bu nedenle fonlar çok önemli. Kaldı ki, hisse senedi piyasası çok konjonktürel hareket ediyor. Dalgalanmalar kurumları da zor durumda bırakabiliyor. 
     
     Paranın güvenli adresi 
Portföy yönetiminde performans sunumu      HAKAN TURUNÇ 

     Dış Portföy Yönetimi Murahhas Azası 

     Piyasalarda ortaya çıkan globalleşme olgusu ve ülkemizde artan yabancı portföy yatırımları performans sunumu standartları ile ilgili ulusal düzenlemelerin yanısıra uluslararası düzenlemeleri de zorunlu kılıyor. 
     Sermaye Piyasası Kurulu’nun SPK "Bireysel ve Kurumsal Portföylerin Performans Sunumuna, Performansa Dayalı Ücretlendirme ve Sıralama Faaliyetlerine İlişkin Esaslar Hakkında Tebliğ"ini bu çerçevede değerlendirmek gerekiyor. Tebliğ tüm dünyada yaygın bir şekilde kullanılan Global Yatırım Performansı Standartları GIPS - Global Investment Performance Standarts örnek alınarak, globalleşme trendi içinde ve uluslararası normları uygulama gayreti gözönünde bulundurularak hazırlanmış. 
     GIPS ilk olarak 1987 yılında, Yatırım Yöneticileri ve Araştırmacıları Birliği Association for Investment Management and Research - AIMR tarafından yayınlandı. Revize edilmiş ve halen referans olarak kullanılan son versiyonun yayın tarihi Mart 1999’dur. Standartların yayınlanması ile birlikte varlık yönetiminin performans sonuçlarının hesaplanması ve sunumu ile ilgili bir çatı oluşturuldu. AIMR standartlarının bu konuda oluşturulmuş en ileri performans standartları olduğu dikkate alınırsa SPK’nın bu standartlar paralelinde yayınlamış olduğu tebliğin önemi daha da artıyor. 
     Her ne kadar Amerikan piyasalarının GIPS standartlarına nasıl uyum sağlayacağı belirsiz olsa da firmaların yüzde 75’inin AIMR standartlarını kabul etmiş olması olumlu bir göstergedir. Böylelikle ülkeler kendi yerel standarlarını ortaya koymaktan alıkonulmuş, uygulamadaki belirsizlikler azaltılmış ve güven tesisi yönünde önemli bir adım atılmıştır. 
     SPK’nın ilgili tebliğinde yer alan ve 1 Temmuz 2003 tarihi itibariyle başlanma zorunluluğu getirilen önemli noktalar kısaca şu şekilde özetlenebilir. 

</TEXT>
</DOC>
