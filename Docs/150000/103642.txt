<DOC>
<DOCNO> 103642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/ekonomi/eko05.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler Memur 250 milyon gibi bir beklentide olmamalı 
</HEADLINE>
<TEXT>

Bakan Keçeciler, memur sendikalarının istediği 250 milyon liralık artış için kaynak olmadığını söyledi 
     Devlet Bakanı Mehmet Keçeciler, memurlar için yapılan toplu görüşmelerin sonucunun 30 Ağustos’ta açıklanacağını belirterek, memur sendikalarının 250 milyon lira gibi bir beklenti içinde olmamaları gerektiğini bildirdi. 
     Bakan Keçeciler, Konya’nın Seydişehir İlçesi’ne bağlı Çavuş Beldesi’nde 100 milyar liraya m l olan yeni belediye binasının açılışını yaptı. Keçeciler, burada basın mensuplarının sorularını yanıtladı. 
     
     Dengeler bozulur’ 
     Önceki gün yapılan toplantıda memur sendikalarının görüşlerini dinlediklerini bildiren Bakan Keçeciler, şunları kaydetti 
     "Sendikalar aşağı kademe memurlara, 250 milyon lira olarak zam verilmesini istiyor. Memur sendikalarının 250 milyon gibi bir beklenti içinde olmamaları gerekir. Böyle bir kaynağın olmadığını biliyoruz. Hükümet elinde olsa bu zammı verecek. Mali dengeleri sarsıp ekonomik dengeleri bozacak şekilde zam vereceğimiz düşüncesi, hükümete zarar verir." 
     Memura zamla ilgili görüşmelerle ilgili kanunun 13 Ağustos 2001 tarihinde çıktığını ve bu yıl ilgili kanunun yürürlüğe gireceğini herkesin bildiğini vurgulayan Keçeciler, sözlerini şöyle sürdürdü 
     
     Rüşvet değil’ 
     "Şimdi durup dururken bu kanunun uygulamasını memura seçim rüşveti olarak göstermek yanlıştır. Bu hükümetimize karşı yapılan büyük bir haksızlıktır. Biz bu kanunu karara bağladığımızda, seçim ortada yoktu. 57. hükümet olarak üç yıldır memurlara enflasyonun altında zam vermedik. Her açıdan üç yıl boyunca memuru enflasyona ezdirmedik." 
     3 Kasım’da yapılacak seçimlere de değinen Keçeciler, vatandaşın çok dikkatli karar vermesi gerektiğini belirterek, "Yaşı geçmiş, memlekete geçmişte hizmeti dokunmuş insanların tekrar tekrar sizin huzurunuza gelip oy istemeye hakkı yoktur" diye konuştu. 
     



 EKONOMİ 




















</TEXT>
</DOC>
