<DOC>
<DOCNO> 123245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/magazin/mag02.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok kadınla oldum ama Didem’le değil’ 
</HEADLINE>
<TEXT>

Tamer Karadağlı, gizli aşkı olduğu iddia edilen Didem Tolunay’la ilgili Milliyet’e konuştu Aramızda sıcak bir elektrik var ama aşk yok, arkadaşız 
     BİRSEN ALTUNTAŞ 

     Çocuklar Duymasın adlı diziyle kısa sürede yıldızı parlayan ve 30 Kasım’da muhteşem bir düğünle meslektaşı Arzu Balkan ile evlenen Tamer Karadağlı, TRT sunucularından Didem Tolunay ile ilişkisi olduğu ve evlenmeden iki gün önce otel odasında sabahladığı iddialarına ateş püskürdü. 
     Karadağlı’nın, balayından iki gece önce altı yıldır ilişkisi bulunan Didem Tolunay’la Tepebaşı’nda bir otel odasında sabahladığı, bu sırada Karadağlı’nın Tolunay’a evlenmek zorunda olduğunu’ söylediği ve ikilinin de bu yüzden sabaha kadar karşılıklı gözyaşı döktükleri iddia edilmişti. 
     
     ’Bir şey yaşanmadı’ 
     Önceki gün eşi Arzu Balkan ile balayına gittikleri Dubai’den dönen ve iddialara çok üzüldüğünü söyleyen Karadağlı, Milliyet’e şöyle konuştu 
     "Didem 6 yıldır tanıştığım, bana sıcak elektrik veren, birlikte vakit geçirmekten keyif aldığım, aklı başında ve çok sevdiğim bir arkadaşım. Ama aramızda duygusal hiçbir şey yaşanmadı. Son olarak TRT’nin Tepebaşı Stüdyoları’nda karşılaştık, sarılıp birbirimizi öptük ve beni evliliğimle ilgili tebrik etti. Kendisiyle bir ilişki yaşasaydım da, bunu söylerdim, çünkü o dönem bek rdım." 
     Sözlerini, "Beni, evlendiğim tarih olan 30 Kasım’dan sonrası ilgilendirir" diyerek sürdüren Karadağlı, evleninceye kadar başka kadınlarla ilişki yaşadığını, bunu da saklamadığını söyledi ve şöyle devam etti 
     
     Başka kadınlar oldu 
     "Şu an şöhret anlamında güzel kızlara ulaşmam için ortam varken evlenmeyi tercih ettim. Bu konuda beni kimse de zorlamadı. Üstelik diziyi düşünürseniz benim aslında evlenmemem gerekti. Biz Arzu Hanım ile 8 yıl boyunca ayrılıp barışmalar yaşadık ve bu dönemlerde benim şu anda başka ilişkiler yaşadıkları için adlarını söyleme hakkına sahip olmadığım başka kadınlarla ilişkim oldu ama en sonunda Arzu ile birlikte olduğumuzda güçlü ve mutlu olduğumuza karar verip evlendik." 
     
     Didem Tolunay sessiz 
     İddianın diğer kahramanı Didem Tolunay ise cep telefonunu kapatarak konu hakkında konuşmayacağını söyledi. Tolunay’ın yakın arkadaşları ise iki ismin ilişki yaşadıklarını yalanlamadı ancak TRT’nin durumdan dolayı rahatsız olduğunu açıklaması üzerine ağlama krizine girdiğini söyledi. Dizinin senaristi Birol Güven ise dizinin geleceği için Karadağlı’ya evlenmesi için istekte bulunduğu iddialarını yalanlayarak şöyle konuştu "Bu, benim Patron İsmail’e Dizinin geleceği için kadınlara tecavüz etmen gerek’ demem gibi absürd bir şey. Arzu ile, Tamer’le geçen yıl tanıştığımızda da evlenmeyi düşünüyorlardı." 
     



 MAGAZİN 












</TEXT>
</DOC>
