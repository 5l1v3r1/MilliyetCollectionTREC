<DOC>
<DOCNO> 137823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/ekonomi/eko01.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi iadesi kalkmayacak 
</HEADLINE>
<TEXT>

Maliye Bakanı Unakıtan, "Vergi iadesinin kalkması söz konusu değil. Vergi reformu paketinde bu konu yok" dedi 
     ANKARA Milliyet 

     Maliye Bakanı Kemal Unakıtan, "Vergi iadelerinin kaldırılması söz konusu değil" dedi. Ekonomik Sorunlar Değerlendirme Kurulu ESDK toplantısından sonra soruları yanıtlayan Unakıtan, Maliye Bakanlığı’nın IMF ile vergi pazarlığında iade uygulamasını kaldırmayı planladığı’ şeklindeki haberlerin doğru olmadığını söyledi. Unakıtan, "Reform paketimiz hazır. Vergi iadesinin kaldırılması söz konusu değil. Böyle bir şey tasarıda yer almıyor. Vergi iadesin bir otokontrol sistemidir. Islah edilmesi gerekiyor. Bununla ilgili çalışmalar önümüzdeki dönemde yapılacak" dedi. 
     
     Biz tutturduk da...’ 
     Bakan Unakıtan, bütçe konusunda da "Bütçede yüzde 6.5 faiz dışı fazla hedefine kilitlendik. Biz yaptığımız çalışmalar sonucunda hedefi tutturduğumuzu görüyoruz. Ancak toplantılar Hazine’de devam ediyor" diye konuştu. Unakıtan bütçe çalışmalarının bir - iki güne kadar tamamlanacağını da söyledi. 
     Türkiye Odalar ve Borsalar Birliği TOBB ve ekonomi ile ilgili bakanlıkların katıldığı ESDK toplantısının kararlarını TOBB Başkanı Rifat Hisarcıklıoğlu açıkladı. Buna göre şirket kuruluşunda başvurulacak yer sayısı 19’dan 3’e indirilecek. Bu konu ile ilgili yasa tasarısı Başbakanlığa sevk edildi. 
     
     ESDK Kararları 

</TEXT>
</DOC>
