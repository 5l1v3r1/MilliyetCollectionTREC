<DOC>
<DOCNO> 111837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/soneko23.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 103 puanlık düşüşle tamamladı... 
</HEADLINE>
<TEXT>

     İMKB Bileşik Endeksi, 2. seansta 49.28 puan düşerek 8,809.12 puandan kapandı. 
     İlk seanstaki 54.14 puanlık düşüş dikkate alındığında, borsa endeksi günün tamamında 103.42 puan düştü. Hisse senetlerindeki günlük gerileme ise yüzde 1.16 oldu. 
     Seansa 23.40 puan düşüşle 8,835.00 puan seviyesinde başlayan endeks, ilk yarıyı da 99.62 puan düşüşle 8,758.12 puandan geçti. Endeks, seans içinde en yüksek 8,900.11 puanı, en düşük de 8,689.16 puanı gördü. 
     1. seanstaki 54.14 puanlık düşüş dikkate alındığında, hisselerin günlük ortalama değer kaybı yüzde 1.16 olarak gerçekleşti. 
     Kapanışta mali endeks 118.45 puan düşüşle 10,482.50 puana, sanayi endeksi 12.17 puan düşüşle 8,686.54 puana, hizmetler endeksi 20.11 puan düşüşle 6,128.58 puana geriledi. 
     Böylece ilk seansa göre mali grup hisseler ortalama yüzde 1,12, sanayi grubu hisseler ortalama yüzde 0.14, hizmet grubu hisseler ortalama yüzde 0.33 oranında değer yitirdi. 
     2. seansta işlem gören toplam 291 hisse senedinden 154'ü değer yitirirken, 48 hisse senedi değer kazandı. 89 hissenin fiyatında ise değişiklik olmadı. 
     Seansta, 98 trilyon 440 milyar 917 milyon liralık işlem hacmi kaydedildi. İki seanstaki işlem hacmi toplamı da 163 trilyon 680 milyar 215 milyon lira oldu. 
     2. seansta Doğan Yayıncılık, Doğan Holding, Sabancı Holding, Hürriyet ve Garanti Bankası en yoğun işlem gören hisse senetleri olarak belirlendi. 
     





</TEXT>
</DOC>
