<DOC>
<DOCNO> 126190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sondun15.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemik iliğinden beyin hücresi oluşturuldu... 
</HEADLINE>
<TEXT>

     Amerikalı bilim adamları, ilk kez yetişkin kemik iliği hücreleri kullanarak yeni beyin hücreleri meydana getirdi. Los Angeles Cedars-Sinai Tıp merkezi uzmanları, laboratuvar hayvanlarından alınan yetişkin kemik iliği hücrelerinin, beyindeki hasarlı bölgede yeni hücreler haline dönüşebildiğini gözledi. 
     Hastanın kendi kemik iliğinden alınacak hücrelerin, beyin ve sinir sistemi hücreleri haline getirilerek tekrar hastaya verilebileceğine değinen uzmanlar, bu yöntemle beyin kanseri ve Alzheimer gibi hastalıkların tedavi edilebileceğini bildirdi. 
     Araştırmacılar, genetik olarak değiştirdikleri kök hücreleri, inme sonucu beyin hasarı bulunan laborutuvar denek hayvanlarının damarlarına enjekte etti. Kırk sekiz saat sonra, nakledilen kök hücrelerin, beyindeki hasarlı bölgeye yayılarak hasarı gidermeye çalıştığı gözlendi. Aynı sonucun, insan dokuları üzerinde yapılan araştırmada da elde edildiği bildirildi. 
     Dr. John Yu, yöntemin, Cedars-Sinai Tıp Merkezi'nde, bir yıl içinde, inme ve beyin tümörü bulunan hastalarda deneneceğini açıkladı. 
     Dr. Yu, başka bir araştırmada ceninden alınan kök hücrelerle Parkinson hastalığının tedavi edilmeye çalışıldığına değinerek, bu şekilde beyindeki dopamine maddesi salgılanmasının körüklendiğini belirtti. Parkinson hastalarında, dompamine maddesinin yeterli oranda salgılanmadığı biliniyor. 
     





</TEXT>
</DOC>
