<DOC>
<DOCNO> 119149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/ekonomi/eko00.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Avrupalının dilinden konuşacak 
</HEADLINE>
<TEXT>

15 AB ülkesinde 1 milyon dolarlık ilan kampanyasına hazırlanan TÜSİAD, her ülkenin kendi dilindeki ilanlarda, Türkiye’nin üyeliği AB’ye yarar sağlar’ mesajı verecek 
     EKONOMİ SERVİSİ 

     TÜSİAD, Avrupa’da ilan kampanyası başlatıyor. 15 ülkenin, ikişer gazetesine Kopenhag Zirvesi’nden birkaç gün önce verilecek ilanlarda, her ülkenin kendi diliyle "Türkiye’nin tam üyeliğinin AB’ye yarar sağlayacağı" mesajı verilecek. 
     TÜSİAD’ın Başkanlar Kurulu toplantısı, İşadamı Sakıp Sabancı’nın ev sahipliğinde Hilton Parksa’da yapıldı. Rahmi Koç ve Bülent Eczacıbaşı’nın da aralarında bulunduğu eski Yüksek İstişare Kurulu YİK ve Yönetim Kurulu başkanlarının katıldığı toplantıdan sonra, açıklamalarda bulunan TÜSİAD Başkanı Tuncay Özilhan, Türkiye’ye destekleyen Avrupalı siyasilerin kendi kamuoylarını oluşturmaları için imk n sağlamak gereği ile kampanyası kararı aldıklarını söyledi. 
     Özilhan, "Önümüzdeki günlerde TOBB ve diğer sivil toplum örgütleriyle bunu paylaşacağız. 15 ülkede, ikişer gazetede böyle bir kampanya üzerinde çalışıyoruz. Kampanya için gerekli 1 milyon dolar, kimler katılıyorsa ki, bu 3 - 4 kuruluş olacaktır, onlar kendi aralarında bunu sponsorlukla bölüşecekler. İlanlarda, her ülkede kendi lisanıyla birtakım mesajlar var" dedi. 
     TÜSİAD YİK Başkanı Muharrem Kayhan da "Kampanya sadece bir ilan, reklam değil. Başkanımız Türkiye’den çok Avrupa’da vakit geçirmekte" diye konuştu. 
     
Kıbrıs’ta uzlaşma ortamı aranmalı’      BM Genel Sekreteri Kofi Annan’ın sunduğu Kıbrıs barış planına destek verdiklerini belirten Özilhan, "Türkiye bu planın üzerinde muhakkak çalışıp pozitif cevabı verip, uzlaşma ortamını aramalı. Çok önemli bir plan. Her iki taraf da çözüm diliyor. Dolayısıyla pozitif yaklaşmak gerekir. Türkiye’nin menfaatleri korunarak çözülmeli ama bana göre çok önemli bir adım. Türkiye’nin uzlaşma ortamını araması gerekir" dedi. 
     Özilhan, yeni hükümetten beklentileri konusunda da, "Birincisi AB. Bu konuda destek veriyoruz. Erdoğan’ın seyahatlerinin bazılarına katılacağız. İkincisi ekonomik program. Onun takipçisi olacağız. Bu konuda bazı çalışmalarımız var" diye konuştu. 
     



 EKONOMİ 
























</TEXT>
</DOC>
