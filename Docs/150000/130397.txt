<DOC>
<DOCNO> 130397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur09.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erciyes, günübirlik turların merkezi... 
</HEADLINE>
<TEXT>

     Türkiye'nin önemli kayak merkezlerinden Erciyes, hafta sonlarında günübirlik ziyaretçilerin ve öğrencilerin akınına uğruyor. 
     Bu yıl kar yağışı nedeniyle kayak sezonunu geç açan Erciyes, kar seviyesinin istenilen düzeye ulaşması ve yazdan kalma güzel havalarla birlikte eski hareketli günlerini yeniden yaşıyor. 
     Özellikle hafta sonlarında yoğun ziyaretçi akınına uğrayan Erciyes, daha çok günübirlik ziyaretçilerin ve öğrencilerin uğrak yeri oluyor. Şehir merkezinden Erciyes'e günübirlik turlar düzenleniyor. Konaklama tesislerindeki doluluk oranı ise istenen seviyeye ulaşmadı. 
     Çevre illerden ve özellikle Kapadokya bölgesinden gelen turistlerle şehir merkezinden gelen günübirlik ziyaretçiler, bir taraftan Erciyes'in kayağa yapışmayan dünyaca ünlü toz karında kayak fırsatı bulurken, diğer taraftan Erciyes'in eşsiz doğasında piknik keyfi yaşıyorlar. 
     





</TEXT>
</DOC>
