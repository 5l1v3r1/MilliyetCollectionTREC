<DOC>
<DOCNO> 108474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun27.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'deki patlamayı Hamas üstlendi 
</HEADLINE>
<TEXT>

     İsrail'in başkenti Tel Aviv'de bugün düzenlenen ve 5 kişinin ölümüne yol açan intihar saldırısının sorumluluğunu, aşırı dinci Hamas örgütünün silahlı kanadı İzzeddin El Kassam Tugayı üstlendi. 
     İzzeddin El Kassam Tugayı'ndan AFP'ye gönderilen bildiride, "Bugün yerel saatle 12.55'te, İzzeddin El Kassam Tugayı'nın bir şehidi, 4 numaralı hatta seyreden otobüse binmiş ve kendisini siyonist yolcuların ortasında havaya uçurmuştur" denildi. 
     Bildiride, bu saldırının Hamas lideri Salah Şehade'nin öldürülmesine karşılık olarak düzenlendiği belirtildi. 
     Öte yandan, İsrail Başbakanlığı'ndan yapılan açıklamada da Irak krizinin Filistinli silahlı grupların saldırı düzenlemeye yönelik motivasyonunu artırdığı ifade edildi. 
     





</TEXT>
</DOC>
