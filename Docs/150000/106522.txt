<DOC>
<DOCNO> 106522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun29.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IISS "Irak tehdidine karşı koymak acil ödev..." 
</HEADLINE>
<TEXT>

     Uluslararası Stratejik Araştırmalar Enstitüsü İİSS , ''uluslararası topluluğun Irak rejiminin ortaya koyduğu tehdide karşı koymak gibi acil ödevi bulunduğu'' görüşünü ileri sürdü. 
     Uluslararası güvenlik konularındaki uzmanlığıyla tanınan enstitünün başkanı John Chipman, son raporlarını Londra'da basına sundu. Raporda, Bağdat rejiminin uluslararası topluluk karşısında oluşturduğu tehdit, ''eşi benzeri görülmemiş'' olarak nitelendirildi. 
     Raporda, Saddam rejiminin ''asıl hedefinin'' kitle imha silahları edinmek olduğu görüşü dile getirildi. 
     Körfez Savaşı'ndan sonraki yaptırımların ve denetim çalışmalarının Irak'ın nükleer, biyolojik ve kimyasal silahlanma çalışmalarını sekteye uğrattığını söyleyen Chipman, ''Irak rejimi, er geç hedeflerine ulaşacak gibi gözüküyor'' dedi. 
     





</TEXT>
</DOC>
