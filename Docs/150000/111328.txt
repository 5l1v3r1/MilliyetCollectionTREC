<DOC>
<DOCNO> 111328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sondun11.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İğrenç nobel ödülleri sahiplerini buldu. İşte ödüller... 
</HEADLINE>
<TEXT>

     Nobel haftası daha başlamadan, ABD'de ''İgNobel'' ödülleri sahiplerini buldu bile... 
     ''İgNobel'' İgnobel İğrenç jürisi, göbek kiri ve bira köpüğü konusundaki araştırmaları ödüllendirdi. ''Uçuk'' ödüller, Boston yakınlarındaki ünlü Harvard üniversitesinde düzenlenen törenle sahiplerini buldu. 
     Sydney üniversitesinde çalışan Karl Kruszelniki, göbek kiri konusundaki çalışmalarıyla ''İgNobel bilim kolları arasındaki araştırma ödülünü'' aldı. Kruszelniki, ''yaşlı, kıllı ve göbek çukuru derin erkeklerin göbeğinde daha fazla kir biriktiği'' yolundaki keşfiyle ödüle layık görüldü. 
     İgNobel fizik ödülü ise, bira köpüğünün matematikteki ''üstlü çöküş'' kuralı uyarınca söndüğünü bulan Münihli araştırmacı Arnd Leike'ye verildi. 
     İgNobel özel ekonomi ödülü, ''hayali sayıları işdünyasına başarıyla uygulayan'' 30 kadar şirket yöneticisi arasında paylaştırıldı. 
     Dört İngiliz bilimadamı, ''devekuşlarını ayartma'' çalışmaları dolayısıyla ödüllendirildi. 
     Hint fillerinin ''toplam vücut yüzölçümü''ne ilişkin bir çalışma, K.P Sreekumar ve müteveffa G. Nirmalan adlı araştırmacılara matematik ödülünü kazandırdı. 
     Tıp ödülü, Londra'daki University College'da çalışan Chris McManus'a ''normal testis torbasıyla eski çağların erkek heykellerindeki torbalar arasındaki asimetri'' çalışması dolayısıyla verildi. 
     İgNobel barış ödülü de, köpek ürümesini ''insancaya'' çeviren tercüme aleti geliştiren Japonlara gitti. 
     Gerçek Nobel haftası, pazartesi tıp ödülünün açıklanmasıyla başlayacak. 
     





</TEXT>
</DOC>
