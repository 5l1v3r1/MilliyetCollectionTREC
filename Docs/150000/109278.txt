<DOC>
<DOCNO> 109278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/yazar/tamer.html </URL>
<DATE> 2002/09/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP de, CHP de bu sorulara cevap versin 
</HEADLINE>
<TEXT>

     Milliyet TIR’ıyla Anadolu’da 10’u aşkın ili dolaştığımızda karşımıza kapanmış fabrikalar, işsiz - aşsız kalmış yığınlar çıkmıştı. 
     Geçen hafta TÜSİAD’la birlikte SİAD toplantısı için gittiğimiz Mardin ve Diyarbakır’da ise fabrikalarını 90’lı yılların ortalarında kurmuş çiçeği burnunda sanayicilerle karşılaştık. Fabrikaların çoğu gıda ve tekstil üzerine. 
     Kime Sorsam "fabrikayı 1996 - 97’de kurdum" demesi, önce garip geldi. Ama sonra düşündüm ki Türkiye’de sanayinin coğrafi olarak yayılması dalgalar halinde oldu. İstanbul ve çevresiyle başlayan bu dalgalar İzmir, Kayseri, Çorum, Denizli derken yurda yayıldı. Gaziantep’i hariç tutarsak Güneydoğu Anadolu son dalga. Güneydoğu’da önce ticaret sermayesi sanayiye kaydı, ardından da tarımdan geçişler oldu. Toprak ağalarının çiftçilikte biriktirdikleri sermaye sanayiye kaydı. Ve ne yazık ki bu tesisler de şimdi ancak yüzde 10 - 15 kapasiteyle çalışabiliyor. Kriz yetmiyormuş gibi onların bir de Habur sorunu var 
     
5 yıldır yatırım yok      Türkiye’de mevcut yatırımlara kapasite ilavesini saymazsak, birkaç istisna hariç 1997’den sonra doğru - dürüst sanayi yatırımı maalesef olmadı. Zaten Kemal Derviş de geçenlerde bir televizyon konuşmasında "Biz üretim artışı derken hep kapasite kullanımındaki artışlardan bahsediyoruz. Sanayide son 5 yılda maalesef yeni kapasite yaratılamadı" dedi. 
     Asya ve Rusya krizinden bu yana istisnalar hariç Türkiye’de kayda değer sanayi yatırımından söz etmek mümkün değil. Zaten rakamlar da, Türkiye’de yatırım iklimini bulamayan sanayicimizin, 1997’den sonra yatırımlarını yurtdışına kaydırdığını gösteriyor. Bakınız üstteki tablo 
     
AKP ve CHP’ye sorular      Yatırımların durmasında ne AK Parti’nin ne de CHP’nin kusuru var. Ama ben yine de 3 Kasım seçimlerinin ardından iktidara en yakın 2 partinin yetkililerine sormak durumundayım 

</TEXT>
</DOC>
