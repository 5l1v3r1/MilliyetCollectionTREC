<DOC>
<DOCNO> 142761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur28.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 59. hükümetin Bakanlar kurulu listesi 
</HEADLINE>
<TEXT>

     Ve Tayyip Erdoğan Köşk'e çıktı ve Bakanlar Kurulu listesini Cumhurbaşkanı Sezer'e sundu. Yeni hükümette Dışişleri Bakanı Yaşar Yakış ile tezkereye sert muhalefet yapan Başbakan Yardımcısı Ertuğrul Yalçınbayır ve Çevre Bakanı İmdat Sütlüoğlu yeralmadı. 
     Eski kabinenin radikal bakanlarından Erkan Mumcu, Milli Eğitim Bakanlığı'ndan alınarak Kültür Bakanlığı'na atandı. 
     Irak'a yaptığı ziyaret ile gündeme yerleşen Dış Ticaretten sorumlu Devlet Bakanı Kürşat Tüzmen de Çevre Bakanı oldu. 
     Ak Parti Genel Başkanı, Siirt Milletvekili Recep Tayyip Erdoğan'ın başkanlığında kurulan 59. hükümette yer alan bakanların listesi şöyle 
     

Başbakan Recep Tayyip Erdoğan. Dışişleri Bakanı ve Başbakan Yardımcısı Abdullah Gül. Devlet Bakanı ve Başbakan Yardımcısı Abdullatif Şener. Devlet Bakanı ve Başbakan Yardımcısı Mehmet Ali Şahin. Devlet Bakanı Mehmet Aydın. Devlet Bakanı Beşir Atalay. Devlet Bakanı Ali Babacan. Adalet Bakanı Cemil Çicek. Milli Savunma Bakanı Vecdi Gönül İçişleri Bakanı Abdulkadir Aksu. Maliye Bakanı Kemal Unakıtan. Milli Eğitim Bakanı Hüseyin Çelik. Bayındırlık ve İskan Bakanı Zeki Ergezen. Sağlık Bakanı Recep Akdağ. Ulaştırma Bakanı Binali Yıldırım. Tarım ve Köyişleri Bakanı Sami Güçlü. Çalışma ve Sosyal Güvenlik Bakanı Murat Başesgioğlu. Sanayi ve Ticaret Bakanı Ali Çoşkun. Enerji ve Tabii Kaynaklar Bakanı Hilmi Güler. Kültür Bakanı Erkan Mumcu. Turizm Bakanı Güldal Akşit. Orman Bakanı Osman Pepe. Çevre Bakanı Kürşat Tüzmen.      
     GÖRÜŞME 40 DAKİKA SÜRDÜ 

     Başbakan Tayyip Erdoğan'ın Cumhurbaşkanı Sezer ile görüşmesi yaklaşık 40 dakika sürdü. Tayyip Erdoğan çıktığı yaptığı açıklamada hükümet listesinin daha önceden Sezer'e iletildiğini ve Cumhurbaşkanı'nın da gerekli incelemeleri yaptığını bildirdi. 
     Erdoğan, Cumhurbaşkanı Ahmet Necdet Sezer'in 59. Türkiye Cumhuriyeti Hükümeti'nin Bakanlar Kurulu'nu kabul ettiğini de bildirdi. 
     
</TEXT>
</DOC>
