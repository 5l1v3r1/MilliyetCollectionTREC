<DOC>
<DOCNO> 123837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/ekonomi/eko05.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK’da 2’inci başkan Çanakcı 
</HEADLINE>
<TEXT>

Bankacılık Düzenleme ve Denetleme Kurumu’nun Ali Vefa Çelik’in istifası ile boşalan ikinci başkanlığına, kurum içinden İbrahim Halil Çanakcı atandı 
     KADİFE ŞAHİN 

     Bankacılık Düzenleme ve Denetleme Kurumu’nun BDDK Ali Vefa Çelik ve Kemal Çevik’in ayrılmaları ile boşalan iki yönetim kurulu üyeliklerinden birine İbrahim Halil Çanakcı atandı. BDDK Ekonomik Değerlendirmeler Dairesi Başkanı olan Çanakcı, atama ile kurumun ikinci başkanlığı ve yönetim kurulu üyeliği görevlerini üstlendi. Çanakcı’nın getirildiği görevlerde Ağustos 2001’de BDDK’dan ayrılarak Merkez Bankası’ndaki eski işine dönen Ali Vefa Çelik bulunuyordu. 
     
     OECD’de Türkiye’yi temsil etti 
     1962 doğumlu olan Çanakcı, Ankara Üniversitesi Siyasal Bilgiler Fakültesi İktisat bölümü mezunu. Yüksek lisansını Michigan Üniversitesi ekonomi bölümünde şeref derecesi ile tamamlayan Çanakcı, mesleki kariyerine 1986 yılında Devlet Planlama Teşkilatı’nda DPT planlama uzman yardımcısı olarak başladı. 1994’te DPT Konjonktür Dairesi Başkanı olan Çanakcı, Aralık 2000’de bu BDDK’ya geçerek Ekonomik Değerlendirmeler Dairesi Başkanı oldu. Evli ve iki çocuk babası olan Çanakcı, Türkiye’yi temsilen OECD’de çeşitli çalışmalara katıldı. 
     



 EKONOMİ 

















</TEXT>
</DOC>
