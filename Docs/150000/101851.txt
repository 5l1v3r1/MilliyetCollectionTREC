<DOC>
<DOCNO> 101851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/soneko15.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız medya devi Vivendi, 10 milyar euroluk varlığını satıyor 
</HEADLINE>
<TEXT>

     Fransız medya devi Vivendi, aralarında ABD'deki yayımcılık şirketi Houghton Mifflin'in de bulunduğu 10 milyar euro 9.9 milyar ABD Doları değerinde varlığını elden çıkaracak. 
     Şirket yönetim kurulunun toplantısından sonra yapılan açıklamada, Vivendi'nin borç yükünü azaltmak ve borç yönetimini sürdürebilir kılmak yolunda önemli ilerlemeler kaydedildiği ve bu bağlamda 10 milyar euroluk şirket varlığının satılmasına karar verildiği bildirildi. 
     Karar, Vivendi'nin eski yönetim kurulu başkanı Jean-Marie Messier yönetiminde son iki yılda izlediği iddialı ve masraflı büyüme stratejisinden rahatsız olarak kendisini yönetimden uzaklaştıran yeni yönetim kurulunun ''makul küçülme'' stratejisini benimsediğini gösteriyor. 
     Vivendi, satacağı varlıklar arasında en tanınmışı olan ABD'li Houghton Söz konusu yayınevi, bir çok ünlü kitabın yanı sıra ''Yüzüklerin Efendisi'' yazarı J.R.R. Tolkien'in eserlerinin yayın haklarını elinde bulunduruyor. 
     





</TEXT>
</DOC>
