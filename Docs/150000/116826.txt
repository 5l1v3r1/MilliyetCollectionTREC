<DOC>
<DOCNO> 116826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/siyaset/asiy.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek başına iş başına... 
</HEADLINE>
<TEXT>

Yüzde 34 oy oranına ulaşan AKP, 360 sandalye kazanarak, tek başına iktidarı ve Anayasa değiştirecek çoğunluğu aldı 
Erdoğan’ı kurtaracak çoğunluk...Cumhuriyet tarihinde tek başına iktidar olan 5’inci parti AKP, bu seçimle Anayasa’yı değiştirecek Meclis çoğunluğunu da elde etti 
     ANKARA Milliyet 

     Türkiye 21. yüzyılın ilk genel seçiminde ülke yönetimine Milli Görüş çizgisindeki AKP’yi tek başına iktidara getirdi. Hakkındaki kapatma davası süren AKP, cumhuriyet tarihinde Başbakan adayı belli olmamasına karşın iktidarı kazanan ilk parti oldu. Sandık sonuçlarıyla, 1987 seçimlerinden sonra ilk kez "gitti-geldi", "çatladı-yıkıldı" tartışmalarıyla ülkeyi diken üzerinde tutan "sağlı-sollu" koalisyonlar dönemine en azından bir sonraki seçime kadar nokta konuldu. 
     
     TEPKİLER AKP’YE YARADI 
     AKP, 1954’te yüzde 57.61 oy alan Demokrat Parti’nin rekorunu kıramasa da CHP, Demokrat Parti, Adalet Partisi ve ANAP’tan sonra "tek başına iktidar" olanağına kavuşan beşinci parti oldu. Peşpeşe gelen ekonomik krizler ve bunun geniş halk kitleleri üzerindeki etkisi ile siyasetteki kirlenmişlik ve yolsuzlukların özellikle merkez sağdaki partilerin tabanlarında yarattığı tepki AKP’nin başarısının ana nedeni... 
     
     AKP-CHP GEÇTİ, GERİSİ KALDI 
     Gazetemiz baskıya girdiği saatlerde Türkiye genelinde kullanılan ve geçerli sayılan oyların yüzde 90’ının gösterdiği geçici sonuçlara göre, parlamentoya milletvekili sokabilmek için konulan yüzde 10’luk Türkiye barajını sadece AKP ve CHP aşabildi. DYP baraj sınırının hemen altında kaldı. Resmi olmayan geçici sonuçlar uyarınca 3 Kasım seçimlerine katılan 18 partinin Türkiye genelinde aldığı oy oranları şöyle oldu AKP yüzde 34.14, CHP 19.58, DYP 9.61, MHP 8.42, GP 7.29, DEHAP 5.86, ANAP 5.24, SP 2.50, DSP 1.24, YTP 1.16, BBP 1.02, YP 0.95, İP 0.52, ÖDP 0.34, BTP 0.47, TKP 0.19, LDP 0.29, MP 0.22, Bağımsızlar yüzde 0.96 
     Yüzde 10’luk Türkiye barajı sınırında dolaşan DYP’nin gazetemiz baskıya girdiği sıralardaki 9.65’lik oylarında artış olmaması durumunda, Cumhuriyet tarihinin en yüksek temsil krizi yaşanmış olacak. Sadece AKP ve CHP’nin barajı aştığını gösteren rakamlar kesinleşirse, barajın altında kalan 16 partiye verilen yüzde 45.34’ü civarındaki oy parlamentoya yansımamış olacak. 
     Barajı iki partinin aştığına ilişkin rakamlar kesinleşirse, Türkiye genelindeki oyların yüzde 34.45’ini alan AKP parlamentodaki sandalyelerin yüzde 66’sını kazanmış olacak. DYP barajı aşamazsa AKP’nin milletvekili sayısı 362’ye ulaşacak. Türkiye genelinde oyların 19.45’ini alan CHP de, 179 milletvekiliyle, DYP’nin barajı aşamaması durumunda parlamentodaki sandalyelerin yüzde 32’sini almış olacak. Geçici sonuçlara göre 9 bağımsız aday da parlamentoya girdi. 
     
     MERKEZ SAĞ GÖRÜNTÜ 
     AKP, tek başına iktidar olmanın yanı sıra, oy sayımının sürdüğü saatlerde yapılan projeksiyonlara göre Anayasa’yı da tek başına değiştirebilecek bir parlamento çoğunluğu elde etti. AKP böylece 330-367 milletvekili oyu aralığında referandum, 367 oyun üzerinde referandumsuz gerçekleştirilebilecek Anayayasa değişiklikleri için tek başına yeterli gücü sağlamış oldu. Cumhurbaşkanı, milletvekili desteği 330-367 aralığında kalan Anayasa değişikliklerini halkoyuna sunabiliyor. 
     Seçim sonuçları AKP’yi tek başına iktidar yaparken sağda ve solda iki partinin yer aldığı iki kutuplu bir Meclis tablosunu da yaratmış oldu. AKP’nin "tek başına iktidar" olarak vereceği ilk sınavı başarıyla sonuçlandırmak için değişik toplum kesimleriyle uzlaşma sağlayarak ANAP, MHP ve DYP’nin olmadığı siyasi arenada "merkez sağın lider partisi" imajını destekleyecek bir politika izleyeceği, ancak, başta türban yasağı olmak üzere, tabanından gelen baskılar karşısında zor durumda kalabileceği kaydedildi. 
     
AKP Genel Başkanı Recep Tayyip Erdoğan Yasaklar yolunu açtı      26 Şubat 1954’de İstanbul’da doğdu. İmam hatip lisesinde okudu. Yüksek öğrenimini Marmara Üniversitesi İktisadi ve Ticari Bilimler Fakültesi’nde yaptı. Siyasete, Milli Selamet Partisi’nin MSP gençlik kollarında başladı. Daha sonra RP’de görev aldı. İstanbul Büyükşehir Belediye Başkanlığı yaptı. "Minareler süngü, kubbeler miğfer, camiler kışlamız, müminler asker" şiiri nedeniyle cezaevinde yattı, siyasi yasaklı hale geldi. Bu nedenle YSK adaylığını reddetti. Ama partisi yine de seçimden zaferle çıktı. 
     
Gül’ün ilk mesajı tabana... Türban yasağını kaldıracağız...      AKP Genel Başkanı Abdullah Gül, seçimlerden büyük oy farkıyla çıkmalarının ardından yaptığı açıklamada tabana mesaj gönderdi. CNN Türk’te Çiğdem Anat’ın sorularını cevaplandıran Gül, "Türban yasağını kaldıracak mısınız" sorusu üzerine, "Dünyada yasak olmayan birşeyin Türkiye’de yasak olması kadar garip birşey yok. Uzlaşıyla Türkiye’ye yakışmayan yasakları kaldıracağız. AB’ye girme yolunda olan bir Türkiye’nin demokratik standartlarının gelişmesi gerekir. Temel hak ve hürriyetlerinin garanti altına alınması gerekir" diye konuştu. Gül, başbakan adayı konusunda da "Türk halkının bir süre sabretmesi gerekecek. Partide başbakan olabilecek çok arkadaşımız var" dedi. 
     
Maşallah, maşallah Erdoğan, seçim sonuçlarını Maşallah, maşallah’ diyerek izledi Emine Erdoğan da eşinin büyük başarısını alkışlarıyla kutladı 
     SERHAT OĞUZ İstanbul 

     Genel Başkan Recep Tayyip Erdoğan, seçim sonuçlarını İstanbul’da izlemeye karar verince, AKP’nin nabzı Okmeydanı’ndaki il binasında attı. Partililer, sevinçlerini "Koçum Bursa, aslanım Çankırı" diye bağırarak dile getirirken Erdoğan, üst katta Washington Post gazetesi aracılığıyla mesajlarını iletti. Sonuçların gelmesiyle etrafa gülücükler saçmaya başlayan Erdoğan’ın yorumu, "Maşallah, maşallah" oldu. 
     
     MEZARA KADAR...’ 
     Partililer, basın toplantısı sırasında salona dolunca, oluşan havasız ortam bile "İşte iktidar sıcaklığı" diye sevinçle karşılandı. Mehmet Ali Şahin ve Abdülkadir Aksu ise, partilerinin seçimi önde götürmesine rağmen, "Başbakan Erdoğan" sloganları atılmamasını isteyecek kadar temkinliydi. Gecenin en coşkulu isimleri ise ne Erdoğan, ne de parti yöneticileriydi. Bina önünde "Pazara kadar değil, mezara kadar" şarkısı eşliğinde hoplayıp zıplayan türbanlı Erdoğan sevdalılarıydı. 
     
Kafa karıştıranlara bir çift sözüm var ’      CNN Türk’te konuşan Erdoğan, basın toplantısındaki "Tüm vatandaşların yaşam tarzına saygılı olacağız" sözlerini şöyle açıkladı "Halkın kafasını karıştıranlar var. Bunlara benim cevap vermem gerekiyor. 1994’te belediye başkanı olduğum zaman da aynı kampanyalar başlatıldı. Bunlar yine yapılırsa cevabını hemen almaları gerekiyor." Erdoğan 28 Şubat konusunda ise şunları söyledi "Bir daha söz konusu olamaz. İstanbul’da belediye başkanlığı yaptığım zaman böyle bir şey yaşanmamış. Özgürlükler ülkesi olacak bu ülke." 
     
Üç yıl içinde düze çıkarız’Partililerden coşkularını ölçülü yaşamalarını isteyen Erdoğan, halka seslendiği konuşmasında "Ekonomideki sorunları 3 yıl içinde çözeriz" dedi 
     SERHAT OĞUZ İstanbul 

     AKP Genel Başkanı Recep Tayyip Erdoğan, seçim sonuçlarının netleşmesinden sonra yaptığı ilk açıklamasında partililere "sağduyu" çağrısı yaptı. Erdoğan, "Atatürk’ün dediği gibi Hakimiyet kayıtsız şartsız milletindir.’ Türkiye 3 Kasım’dan sonra yeni bir döneme girmektedir" dedi. Erdoğan, "Aziz milletim" diye başladığı konuşmasında öncelikle seçim çalışmalarını izleyen basın mensuplarına, güvenlik güçlerine, partililerine, "sandık başına gidip oy kullanan" herkese teşekkür etti. 
     
     TAŞKINLIK YAPMAYIN’ 
     Tüm vatandaşlardan, özellikle AKP’lilerden kamu düzenini bozacak davranışta bulunmamalarını isteyen Erdoğan şöyle konuştu "Kimsenin burnunun kanamaması gerek. Bir takım provokatif hareketlerle karşılaşabilirsiniz. Asla bunlara prim vermeyin. Özellikle başka partilere mensup vatandaşlarımıza ve partilerin genel başkanlarına saygı ve sevgi gösterilmeli, bunu zedeleyecek davranışlara girenlerin AKP’yle ilgisi olmadığı bilinmelidir. Tüm vatandaşlarımızın yaşam tarzlarına saygılı, anayasal kurumlarımızı daha iyi çalıştıran, Türkiye’nin AB’ye giriş sürecini hızlandıran, ülkemizin dünyayla entegrasyonunu güçlendiren bir ekonomik programın uygulanmasında kararlı olan bir siyasi iradeyi inşa etmek için görev almaya hazırız." 
     Erdoğan, "ağır sorunları paylaşmak için" Meclis’te koalisyon yapıp yapmayacaklarına yönelik bir soru üzerine de şöyle konuştu "Parlamentoda tek başına iktidar olabilecek çoğunluğa sahip bir partiye böyle bir soruyu yöneltmek çirkin değil mi Millet size sandıktan parlementoda yeter sayıda milletvekilini veriyor. Siz de Başka partiyle koalisyon kuracağım’ diyorsunuz. O zaman güveninizi kaybetmez misiniz " 
     AKP’nin başbakan adayıyla ilgili soruya sinirlenen Erdoğan, "Bu yetki eğer bende değilse bu soruyu niye bana soruyorsunuz Biraz sabırlı olun. Netice belli olsun. Cumhurbaşkanımız neticeyi değerlendirecektir" dedi. 
     
     TEMİZ HÜKÜMET OLACAK’ 
     Cumhurbaşkanı Sezer’le arasındaki tartışmanın hatırlatılması üzerine Erdoğan şunları söyledi "Cumhurbaşkanımızın yetki alanlarına girmeyiz. Böyle bir hata içinde olmayız. AKP tek başına iktidar olursa herhalde AKP’nin yetkili kurullarının da hakları hiçbir zaman görmezden gelinemez. Çünkü o partinin ruhunda geçmişte bazı uygulamalarla ne tür neticeler alındığı ortadadır." 
     Erdoğan açıklamalarının ardından eşi Emine Erdoğan’la birlikte canlı yayınlara katıldı. İlk işlerinin, Kopenhag zirvesinden en başarılı şekilde çıkmak olduğunu söyleyen Erdoğan, ekonomik rahatlama için 3 yıllık bir süre öngörerek, "Birlikte sıkıntı çekeceğiz ama Üçüncü yılın sonunda halkımız rahatlayacak. Ancak bu süreçte de rahatlama olacak" diye konuştu. 
     
Başbakan adayları şimdilik bekliyor...Türk halkı Başbakan adayı belli olmayan bir partiyi iktidara taşıdı. Vecdi Gönül, Abdülkadir Aksu, Bülent Arıç ve Abdullah Gül şimdilik koltuğa en yakın isimler 
     ABDULLAH KARAKUŞ Ankara 

     Türk seçmeni yıllardır aradığı "tek başına iktidarı" kuruluş aşamasından bu yana Anayasa Mahkemesi’ni kapılarını aşındıran AKP’de bulurken, siyasi tarihinde ilk kez "Başbakan’ı belli olmayan" bir partiye iktidarı teslim etti. Gözler parti yetkili kurullarının bugünden itibaren yapacağı kritik toplantılara çevrildi. AKP’nin başbakan adayı genel başkan Recep Tayyip Erdoğan’ın önümüzdeki günlerde belirleyeceği bir isim olacak. 
     
     TOP MKYK’DA 
     AKP’nin Başbakan adayı, Erdoğan’ın istemi doğrultusunda toplanacak MKYK’da belirlenecek. İlk toplantısını dün gece yapan MKYK’da tüzük değişikliğiyle aday belirleme konusunun da benimsenebileceği kaydedildi. Başbakan adayları arasında Genel Başkan Yardımcısı Abdullah Gül, Grup Başkanı Bülent Arınç, Genel Başkan yardımcıları Vecdi Gönül ve Abdülkadir Aksu başı çekiyor. 
     
     AKSU ADI AĞIR BASIYOR 
     "Ilımlı muhafazakar" olarak nitelendirilen yeni AKP’li milletvekilleri Vahit Erdem ve Köksal Toptan gibi isimler de parti kulislerinde cılız da olsa seslendiriliyor. Vecdi Gönül ile ANAP kökenli eski İçişleri Bakanı Abdülkadir Aksu’nun isimleri "emanetçi başbakan adayları" olarak geçiyor. 
     Aksu’nun son dönemde Erdoğan’ın yanından ayrılmaması parti yönetimine bir mesaj olarak yorumlanırken, Gönül’ün eşinin "türbansız" olmasının kendisini avantajlı kılabileceği savunuluyor. Erdoğan’ın parti kuruluşundan çok önce yanında bulunan Gül’ün adı ise Refahyol iktidarındaki deneyimi nedeniyle ön plana çıkıyor. Ancak, milletvekili olamayan Erdoğan’ın ipleri elinde tutmak istemesi nedeniyle bir "emanetçi isme" görevi verebileceği konuşuluyor. 
     
     Tercihlerini çok dikkatli yapacak 
     Erdoğan’ın İstanbul’daki yakın çevresi, seçim öncesi koalisyonlu ya da tek başına iktidar olmaları halinde kimin başbakan olabileceği yönünde de araştırma yaptı. Muhtemel isimlerin devletin farklı kademeleriyle ilişkileri de rapor edildi. Özellikle TSK’yla çatışma içen girmemeye özen göstereceği belirtilen Erdoğan’ın hem Başbakan adayını hem de hükümet üyelerini seçerken dikkatli davranacağına da kesin gözüyle bakılıyor. 
     
İlk yasak tekbire      AKP Genel Merkezi önündeki sevinç gösterileri devam ederken, coşkulu kalabalığa parti yönetiminden uyarı geldi. Grup Başkanvekili Salih Kapusuz partililere, "Burada AKP’ye ait olmayan hiçbir slogan atılamaz" diyerek uyarıda bulundu. Kapusuz, daha sonra Genel Merkez görevlilerine, "Dışarıdaki kalabalığın Bismillah, Allahuekber’ gibi slogan atmaları kesinlikle engellenecek" talimatı verdi. 
     

</TEXT>
</DOC>
