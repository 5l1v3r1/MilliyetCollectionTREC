<DOC>
<DOCNO> 111240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/guncel/gun02.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem GAP için tehdit’ 
</HEADLINE>
<TEXT>

Prof. Dr. Niyazi Türkelli, Doğu’da her an çok büyük bir deprem olabileceğini belirterek, yetkilileri uyardığını anlattı 
     ÖNAY YILMAZ İstanbul 

     Boğaziçi Üniversitesi Kandilli Rasathanesi ve Deprem Araştırmaları Enstitüsü ile ABD Cornell Üniversitesi’nin 1999’dan beri yaptığı araştırmanın sonuçları, deprem riskinin Marmara kadar Doğu Anadolu Bölgesi için de geçerli olduğunu ortaya çıkardı. Araştırma Koordinatörü Prof. Dr. Niyazi Türkelli, bölgede her an çok büyük bir deprem olabileceğini belirterek, BOTAŞ’a, "Bakü - Ceyhan boru hattını yeniden değerlendirin", DSİ’ye, "GAP barajlarını gözden geçirin", TPAO’ya da, "Petrol aramaları için bu verilerden yararlanın" uyarılarında bulundu. 
     
     PETROL UMUDU DOĞDU 
     Arap Yarımadası’nın Anadolu’ya çarpması sonucu Doğu Anadolu’nun tarih boyunca ortalama 2 bin metre yükseldiğini anlatan Türkelli, "Bu mantonun, yani sıcak yapının orayı yükseltmiş olması, birtakım yapıları ortaya koyuyor enerji bakımından çok şey ifade ediyor. Biz petrol ve doğalgaz şirketleri, mühendis ve şehir plancılarına bu araştırmanın sonuçlarını duyurduk. Bu yeni verileri, projeler ve büyük yatırımlar açısından yeniden değerlendirsinler" dedi. 
     Araştırmadan çıkan sonuçlardan bazıları şöyle 

</TEXT>
</DOC>
