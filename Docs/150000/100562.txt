<DOC>
<DOCNO> 100562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sonspo09.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı Dağı'nda zirve rotası belirleniyor... 
</HEADLINE>
<TEXT>

     Ağrı Dağı'na tırmanış başlatan AKUT ekibi, dağın rotasını belirgin hale getirmek ve tırmanışlarda kaybolma riskini en aza indirmek için, dağın her 100 metresine pusula ve çubuk, her 50 metresine de baba taşlar büyük taşlar yerleştirecek. 
     AKUT Başkanı Nasuh Mahruki rehberliğinde Ağrı Dağı'na dün tırmanış başlatan 16 kişilik ekip, zirveye kadar olan yol güzergahında her 100 metrede, üzerinde dağın kaçıncı metresinde olunduğunu gösteren çubuklar, CPS Cipies adı verilen uydu takip sistemleri ile pusulalar yerleştirilecek. 
     Mahruki, tırmanışlarda dağcıların kaybolmaması için zirve rotasını belirgin hale getireceklerini belirterek, ''Zirve boyunca her 50 ve 100 metreye koyacağımız taş ve çubuklar ile rotayı daha belirgin hale getireceğiz'' dedi. 
     Rotanın belirgin hale getirilmesiyle birlikte tipi ve fırtınaya yakalanan dağcıların kaybolmamasını hedeflediklerini kaydeden Mahruki, ''Bu çalışmamızdan sonra dağa tırmananlar, belirginleştirilen rota ile daha sağlıklı bir tırmanış gerçekleştirecekler'' dedi. 
     





</TEXT>
</DOC>
