<DOC>
<DOCNO> 102659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yazar/myilmaz.html </URL>
<DATE> 2002/08/19/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Yalanlar ve doğrular 
</HEADLINE>
<TEXT>

     Star Televizyonu ve gazetesinde üç gündür yayımlanan bir yalan haber ile ilgili olarak okuyucularıma bir açıklama yapmak istiyorum. 
     Aydın Doğan, Ertuğrul Özkök ve Özer Çiller ile birlikte geçen yazdan planlanmış bir Ege gezisine çıktım. 
     Star televizyonu ve gazetesinin muhabiri Rodos’ta fotoğraflarımızı çekmek istediğinde buna izin verdik. Kimseden gizlenecek bir şeyimiz olmadığı için.. 
     Hatta Star muhabirine Aydın Bey bu konuda bir de şaka yaptı "İyi ki bizim fotoğrafımızı çekiyorsun. Cem Uzan’ın resmini çekmeye kalksaydın şimdi korumalarından dayak yiyecektin.." 
     Star televizyonu ve gazetesinin bu fotoğrafları kullanarak yalan haberler üretmesini bekliyordum. Ama doğrusunu isterseniz bu kadar akıldışı ve utanmazca yalan haber yazabileceklerini de tahmin etmiyordum. Mesleğimiz adına utandım... Hesabını bundan önce olduğu gibi bu kez de mahkemede verecekler. 
     Star’da iddia edildiği gibi Özer Çiller ile aynı teknede bulunmamızın nedeni siyaset değildi. Ben gazeteciyim, işimin gereği olarak her siyasetçiyle görüşürüm. Bu onların siyasi görüşlerini paylaştığım anlamına gelmediği gibi, onlarla siyasi hesaplar içine gireceğim anlamına da gelmez. 
     Kaldı ki, Özer Çiller ile siyasi bir hesabım olsaydı bunu gerçekleştirmek için teknelere binip, Ege Adaları’na gitmeme gerek olmazdı. Burada da aynı pazarlığı yapabilirdim.. 
     Star’da yayımlanan haberlere kimsenin inanmadığını biliyorum. Ama yine de tarih karşısında kayda geçmesi amacıyla bu açıklamayı yapmak ihtiyacını hissettim. Okuyucularımdan bu kişisel açıklama için de ayrıca özür dilerim. 
     
     







Bektaşilik ve Alevilik 


Bir portre 


Baykal - Derviş görüşmesi 


ABD mi, PBD mi 


Bahçeli’yi sürpriz bekliyor 


Siyasetteki parçalanma ekonomide de gözleniyor 


Devlette para yok ama millette çok 


Yalanlar ve doğrular 


Naylon Holding 


Müslüman Dilendirmezler Cemiyeti... 


Derviş Baykal el ele 


Reisler izin verirse... 


IMF’nin güvendiği adamlar neye yarıyor 


Buğdayı üreten ağlıyor spekülatör göbek atıyor 


</TEXT>
</DOC>
