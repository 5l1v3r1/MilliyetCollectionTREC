<DOC>
<DOCNO> 133159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sontur19.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 2 ölü, 1 kayıp, 6 yaralı... 
</HEADLINE>
<TEXT>

     Yurtta meydana gelen trafik kazalarında 2 kişi öldü, 1 kişi kayboldu, 6 kişi yaralandı. 
     Sarıkamış'ta Arif Özkaya 45 idaresindeki 06 MOC 12 plakalı otomobil, Erzurum-Kars Karayolu Şeytan Geçmez mevkiinde, yolun buzlu olmasından dolayı virajı alamayarak Aras Nehri'ne devrildi. Otomobil nehrin kenarında kalırken, sürücü Arif Özkaya düştüğü nehirde kayboldu. 
     Kazada, otomobilde bulunan Turan Kolat, Eyüp Yener ve Cevdet Ersoy yaralandı. Nehre düşen Özkaya'nın bulunması için askerler ve vatandaşlar arama çalışması başlattı. 
     Eskişehir'in Sivrihisar İlçesi'nde, Mürsel Öcal 39 yönetimindeki 06 PEV 12 plakalı kamyon Sivrihisar-Ankara Karayolu'nun 8. kilometresindeki bir akaryakıt istasyonuna girerken şarampole devrildi. Sürücü Mürsel Öcal, kaldırıldığı Sivrihisar Devlet Hastanesi'nde müdahaleye rağmen öldü. 
     
     DEDE İLE TORUNUNA MİNİBÜS ÇARPTI 
     Gaziantep'te, Yusuf İzzettin Erdem yönetimindeki 27 UD 892 plakalı minibüs, İnönü Caddesi'nden karşısına geçmek isteyen Gazi Koçak 76 ve torunu Duran Dağlı'ya 5 çarptı. Kazada, Gazi Koçak öldü, torunu yaralandı. 
     Gaziantep Karşıyaka İstasyon alanı tren yolu altındaki tünel girişinde ise Vakkas Bay'ın kullandığı 34 ROC 85 plakalı otomobilin çarptığı Mehmet Polat 55 yaralandı. 
     Giresun'un Bulancak İlçesi'nde, Yavuz Hacısüleymanoğlu 46 yönetimindeki 55 LY 817 plakalı otomobil, Güzelyalı Mahallesi sahil yolundan karşıya geçmeye çalışan Derya Göze'ye 24 çarparak yaralanmasına neden oldu. 
     





</TEXT>
</DOC>
