<DOC>
<DOCNO> 103794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/guncel/gun06.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni tehdidi bana vız gelir 
</HEADLINE>
<TEXT>

Ermeni soykırımı iddiası saçmalıktır’ diyerek yankı uyandıran Weems, tezlerini destekleyen kitabı yayımladı 
     ŞÜKRAN PAKKAN İstanbul 

     Beş yıl yaptığı araştırmalar sonucunda "Ermeni soykırımı iddiası saçmalıktır" savıyla ortaya çıkan ABD’li emekli yargıç Samuel Weems, önce Hıristiyan ve Müslüman dünyasında yankılar uyandırdı, tepki aldı. Evine gelen tehdit telefonlarının arkası kesilmedi. O yılmadı, geçtiğimiz nisan ayında kitabını " Ermenistan Hıristiyan Terörist bir Devletin Sırları" ismiyle yayımladı. 
     Bu arada, geçen yıl İstanbul’da tanıştığı bir Türk’le evlendi. Şimdi, "Keşke bu kitabı yayımlamasaydın" diyen eşini, "Lobinizi siz yapamıyorsunuz, bari ben yapayım" diyerek sakinleştirmeye çalışıyor. Weems, İstanbul’da Milliyet’in sorularını yanıtladı 
     
     Orhan Pamuk, "Yeni Hayat" isimli kitabına "Bir kitap yazdım, hayatım değişti" diyerek başlar... Ya siz 
     Ben "Amerikalılar kendilerine neden Müslümanlar bizden nefret ediyor diye soruyorlar" diyerek başladım. Ama gerçekten hayatım değişti. Beş yıllık bir araştırmanın sonucu bu. Londra, Paris, Moskova, Roma ve İstanbul’u dolaştım. Türkler kapılarını her zaman açtı ama Ermeniler yanıt bile vermediler. 
     
     Soykırım yoktur’ iddiası neye dayanıyor 
     Araştırmalarımda soykırım iddiasının saçmalık olduğunu gördüm. Ermeni kaynaklarından bile ispat edebilirim. Pek çok Ermeni ve Türk öldü. Ama bu bir soykırım değildi. Ve bu mücadelelerden etkilenen tek Ermeni grubu doğudaki Ermenilerdi. İstanbul’daki Ermeniler etkilenmedi bile. Türkiye’de, Ermenistan’da olduğundan daha fazla Ermeni kilisesi var. 
     
Türk kürsüsü kuracak      Samuel Weems, Arkansas Üniversitesi’nde bir Türk enstitüsü kurma hazırlıkları içinde. Emekli yargıç, "Gelecek yıl derslere başlıyoruz. Ben bu üniversiteye yıllarca hizmet verdim ve rektörü ikna ettim. Amerika’da 30’dan fazla Ermeni kürsüsü var. Türklerin de lobiye ihtiyacı var. Bu üniversitede Atatürk Dünya Barış Enstitüsü kurup gerçekleri anlatacağız" dedi. 
     



 GÜNCEL 













</TEXT>
</DOC>
