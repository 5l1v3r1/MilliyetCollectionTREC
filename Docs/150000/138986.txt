<DOC>
<DOCNO> 138986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sonspo27.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşçakal Kral.. Güven Önüt toprağa verildi... 
</HEADLINE>
<TEXT>

     Beşiktaş'ta dün vefat eden eski futbolculardan ve siyah-beyazlı kulübün ilk gol kralı Güven Önüt 63 bugün toprağa verildi. 
     Önüt, Merter Veysel Karani Camii'nde kılınan ikindi namazının ardından Kazlıçeşme Mezarlığı'nda defnedildi. Veysel karani Camii'nde düzenlenen törene Beşiktaş Kulübü Onursal Başkanı Süleyman Seba, yönetim kurulu üyesi Hüseyin Mican, Divan Kurulu Başkanı Şeref Nasır, kongre üyeleri ve Önüt'ün yakınları katıldı. 
     Bu arada Galatasaray Kulübü, resmi internet sitesinde Güven Önüt'ün vefatı nedeniyle başsağlığı mesajı yayınladı. 
     
     YANARDAĞ DA VEFAT ETTİ 
     Beşiktaş'ta Güven Önüt'ün yanı sıra eski futbolculardan Erkan Yanardağ da vefat etti. 
     Siyah-beyazlı kulüpte 1962-70 yılları arasında forma giyen ve ligde 178 maça çıkan Erkan Yanardağ'ın Tekirdağ'da yarın Orta Cami'de kılınacak öğle namazının ardından toprağa verileceği bildirildi. 
     





</TEXT>
</DOC>
