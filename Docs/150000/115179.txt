<DOC>
<DOCNO> 115179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/siyaset/siy09.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ordusu sonunda tamam 
</HEADLINE>
<TEXT>

Türkiye’nin istediği oldu 
     GÜVEN ÖZALP Brüksel 

     Brüksel Zirvesi, Türkiye’ye yönelik sıcak mesajların yanı sıra bir de önemli sürprize ev sahipliği yaptı. Avrupa Birliği AB , Avrupa Güvenlik ve Savunma Politikası AGSP alanında Ankara tarafından kabul edilebilecek "bir değişiklikle" Türkiye’nin benimsediği çizgiye geldi. 
     
     15 ÜLKEDEN ONAY ALDI 
     AB’nin 15 üyesinin onay verdiği ve Brüksel Belgesi adını alan metin, Türkiye’nin başından bu yana onay verdiği Ankara Mutabakatı’yla paralellik içinde. Türkiye’nin süreci bloke etmesine neden olan iki maddede AB, Ankara tarafından kabul edilebilecek nitelikte değişikliğe gitti. Özellikle belgenin 2. maddesinde yer alan "ikili anlaşmazlıkların Lahey’e götürülmesi" ibaresi değiştirilerek, "BM Şartı’nı ihlal edecek eylemlerde bulunulamaz" ifadelerine yer verildi. 
     
     SOLANA BASTIRDI, BİTTİ 
     Varılan sonuçta AB Yüksek Temsilcisi Javier Solana’nın son günlerdeki yoğun baskısı etkili oldu. Yunanistan’ın tavrı nedeniyle bazı toplantıları terk etmeye varacak kadar ciddi tepki veren Solana, belgeyi pazartesi günü Kopenhag’da aday ülkelerle düzenlenecek "mini zirve"de Cumhurbaşkanı Ahmet Necdet Sezer’e sunacak. 
     
     KIBRIS’TA TATBİKAT YOK 
     Bu arada Yunanistan Dışişleri Bakanı Yorgo Papandreu, Ankara’yla varılan uzlaşma sonucunda Kıbrıs’ta Türk ve Yunan silahlı kuvvetleri tarafından düzenlenen tatbikatların iptal edildiğini söyledi. 



 SİYASET 






















</TEXT>
</DOC>
