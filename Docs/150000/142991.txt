<DOC>
<DOCNO> 142991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sondun12.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Başbakanı Irak için ikinci karar şart değil... 
</HEADLINE>
<TEXT>

     İspanya Başbakanı Jose Maria Aznar, Irak'a askeri müdahalede bulunulması için, ''ikinci bir BM kararının yasal açıdan zorunlu olmadığını'' söyledi. 
     Aznar, BBC'ye yaptığı açıklamada, ''Yeni bir BM kararı, siyasi olarak daha çok tercih edilir ve daha iyi olur, ancak yasal açıdan Irak'a askeri müdahaleye izin verilmesi için şart değil'' dedi. 
     İspanya Başbakanı Aznar, ''Kanımca, 687'dan 1441'e kadar tüm BM kararları göz önüne alınırsa, gerekmesi halinde savaşa gitmek mümkün'' diye konuştu. 
     Aznar'ın dün gece yaptığı açıklama, bugün Azor adalarında düzenlenecek olan, ABD Başkanı George Bush, İspanya Başbakanı Jose Maria Aznar ve İngiltere Başbakanı Tony Blair'in katılacağı toplantının başlamasına birkaç saat kala yayımlandı. 
     ABD, İspanya ve İngiltere, BM'ye Irak'ın 17 Mart'a kadar silahsızlanmasını öngören ikinci bir karar tasarısı sunmuştu. Fransa ve Rusya, her türlü askeri eyleme yol açan bir kararı veto edebilecekleri uyarısında bulunmuştu. 
     





</TEXT>
</DOC>
