<DOC>
<DOCNO> 135169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/spo07.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtan tercih 
</HEADLINE>
<TEXT>

Montgomery ve Marion Jones’un, Ben Johnson’ı doping yüzünden yakan Francis’le çalışma kararı alması şaşkınlık yarattı 
     Rekortmenlere tepki 
     ATLETİZM dünyasının son yıllardaki en büyük iki ismi olarak kabul edilen Tim Montgomery ile Marion Jones’un son adımı herkesi şaşırttı. Duygusal bir ilişki de yaşayan çiftin, Seul Olimpiyatı’nda şampiyon olan ancak doping yaptığının tespit edilmesiyle madalyası elinden alınan Ben Johnson’ın antrenörü Charlie Francis ile çalışma kararı alması tepki çekti. 
     
     IAAF’dan uyarı 
     FRANCIS, 1989 yılında Johnson’a doping maddesi ihtiva eden ilaç verdiğini itiraf edince, Kanada Milli Takımı’nı çalıştırmaktan men edilmişti. Francis’in diğer atletleri çalıştırması için bir engel bulunmuyordu. Johnson da tüm hayatı boyunca spor yapmaktan alıkoyulmuştu. Uluslararası Atletizm Federasyonu IAAF , resmi bir çağrı yaparak, iki atletten açıklama istedi. 
     
     



 SPOR 
























</TEXT>
</DOC>
