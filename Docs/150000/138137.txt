<DOC>
<DOCNO> 138137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yasam/yas11.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazla kahve ölü doğum yaptırıyor 
</HEADLINE>
<TEXT>

     LONDRA Milliyet 

     DANİMARKALI bilim adamlarının yaptıkları araştırmada, günde 8 fincandan fazla kahve içen hamile kadınlarda ölü doğum yapma riskinin iki katına yükseldiği ileri sürüldü. Bilim adamları, günde bir ya da iki fincan kahve içmenin zararlı olmadığını, ancak günde 4 ile 7 fincan arasındaki kahvenin ölü doğum riskini yüzde 80 artırdığı, 8 ve daha fazla fincan kahveninse iki katına çıkardığını söyledi. 
     
     Kesin nedeni bilinmiyor 
     ARAŞTIRMAYA katılan 18 bin hamile kadına alkol, kahve ve sigara içme alışkanlıkları anketle soruldu. Fazla kahve tüketen kadınların çoğunun aynı zamanda fazla alkol ve sigara içtikleri, bu faktörün de ölü doğum riskini artırdığı belirlendi. Bilim adamları, kahvenin nasıl bir mekanizmayla ölü doğum riskini artırdığını bilemediklerini, ancak kafeinin kalp atışlarını etkileyen adrenalini harekete geçirdiğinden şüphe ettiklerini belirtti. 
     



 YAŞAM 





















</TEXT>
</DOC>
