<DOC>
<DOCNO> 125653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo12.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Pistons-Cavaliers'ı 111-106 yendi... 
</HEADLINE>
<TEXT>

     ABD Profesyonel Basketbol Ligi NBA'de, Mehmet Okur'un oynamadığı maçta Detroit Pistons, uzatmada Cleveland Cavaliers'ı 111-106 yendi. 
     Gecenin uzatmaya giden tek maçında Doğu Konferansı Merkez Grubu ikincisi Detroit Pistons, aynı grupta son sırada yer alan Cleveland Cavaliers ile deplasmanda karşılaştı. Cleveland'daki karşılaşmada, uzatmada üst üste 8 sayı atan Chauncey Billups'ın kaydettiği 3 sayılık atışla 106-103 öne geçen Pistons, bir daha rakibine skorda üstünlük şansı vermedi. Billups, toplam 23 sayıyla da takımda en çok sayı atan oyuncu oldu. Üst üste 5. galibiyetine ulaşan Detroit Pistons'da Ben Wallace, 15'i savunmadan toplam 19 ribaunt aldı. 
     Cavaliers'da, Litvanyalı dev pivot Zydrunas Ilgauskas, 29 sayıyla en çok sayı atan oyuncu olurken, skora Ricky Davis 20 sayı ekledi ve 11 asistle kariyerinde bir maçta en fazla asistini gerçekleştirdi. 
     Doğu Konferansı Merkez Grubu lideri Philadelphia 76ers da Batı Konferansı Ortabatı Grubu dördüncüsü Minnesota Timberwolves'ı 99-94 yendi. 
     76ers'da Allen Iverson 41 sayı atarak hem bu sezon en yüksek skorlu maçını oynadı hem de kariyerinde 51. kez 40 sayının üstüne çıktı. 5 yenilgiden sonra üst üste 2. galibiyetini gören Philadelphia 76ers'da skora Eric Snow 31 sayı ekledi. 
     Son 4 maçında 3. galibiyetini alan Timberwolves adına Kevin Garnett, 24 sayı, 16 ribaunt, Sloven forvet Radoslav Nesteroviç 19, Rod Strickland da 15 sayı ekledi. 
     Sonuçlar şöyle 
Washington Wizards-Memphis Grizzlies 118-100 
Boston Celtics-Miami Heat 81-91 
Philadelphia 76ers-Minnesota Timberwolves 99-94 
Cleveland Cavaliers-Detroit Pistons 106-111 uzatmada 
Chicago Bulls-Toronto Raptors 96-83 
Utah Jazz-Orlando Magic 90-97 
Denver Nuggets-Dallas Mavericks 75-80 
Houston Rockets-Indiana Pacers 95-83 
Seattle Supersonics-San Antonio Spurs 88-91 
Golden State Warriors-New Orleans Hornets 111-106 
Los Angeles Clippers-Portland Trail Blazers 93-97 

     





</TEXT>
</DOC>
