<DOC>
<DOCNO> 134860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo33.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'daki belirsizlik sürüyor... 
</HEADLINE>
<TEXT>

     Diyarbakırspor'daki belirsizlik sürerken, kulüp eski basın sözcüsü Şahismail Bedirhanoğlu, 2. Lig'de takımın genel kaptanlığını yapan Abdurrahman Yakut'un, başkanlık için aday olması halinde kendisine gerekli desteği vereceklerini söyledi. 
     Bedirhanoğlu, yaptığı açıklamada, Yakut'un aday olması halinde, Mücahit Can için verilen taahhütlerin kendisi için de geçerli olacağını belirtti. 
     Takımın huzura kavuşması için ellerinden geleni yaptıklarını da kaydeden Bedirhanoğlu, şöyle dedi 
     ''Bizim için önemli olan futbolcuların biran önce biraraya gelerek Adanaspor maçına hazırlanması ve huzur içerisinde çalışmalarını sürdürmesidir. Abdurrahman Yakut arkadaşımızın takımı alması halinde, istifa eden yönetimdeki arkadaşlarımla birlikte kendisine her konuda destek vereceğiz. Yakut, bu takıma başkanlık yapacak kapasitede biridir. Geçmişteki deneyim ve tecrübeleri itibariyle takıma huzur getireceği inancındayız.'' 

     
</TEXT>
</DOC>
