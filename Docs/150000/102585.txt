<DOC>
<DOCNO> 102585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/dunya/tur.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İki İngiliz askerinin kuşkulu ölümü 
     Afganistan’da görev yapan, Türkiye’nin komutasındaki Uluslararası Güvenlik Destek Gücü’ne ISAF bağlı 2 İngiliz askeri önceki gece bilinmeyen bir nedenle silahla vurularak öldürüldü. ISAF askerlerin silahla nasıl vuruldukları hakkında bilgi vermezken, ölümlerin "düşmanın düzenlediği bir eylem" yüzünden olmadığını ifade etti. Açıklamada, "Önce ailelerinin olaydan haberdar edilmesine kadar bilgi verilmeyecek" denildi. 
     
     İsrail ordusu Arafat’ı sürgüne yollayacak 
     İsrail’in Kanal 2 televizyonu, ordunun, Filistin lideri Yaser Arafat’ı bir Arap ülkesine sürgün etmeyi planladığını öne sürdü. Haberde, İsrail Başbakanı Şaron tarafından onaylanan plana göre, Arafat’ın Ramallah’taki karargahına baskın düzenleneceği, sonra bir helikoptere bindirilip muhtemelen Lübnan’a gönderileceği öne sürüldü. 
     
     Ukrayna birlikleri patates topluyor 
     Ekonomik sorunlar yüzünden ordusunu beslemekte güçlük çeken Ukrayna’da askerler, tarlalarda çalıştırılmaya başlandı. Yeni kararla birlikte, tarlalarda ekin ekip hasat biçen askerlerin bir kısmı da çoban olarak görevlendirdi. Askerlere ücret olarak yiyecek veriliyor. Böylece ordu hiç değilse beslenme masrafını azaltacağını düşünüyor. Karın tokluğuna işçi çalıştırarak kazançlarını artıran çiftçiler ise uygulamadan memnun. 
     



 DÜNYA 










</TEXT>
</DOC>
