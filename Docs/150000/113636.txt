<DOC>
<DOCNO> 113636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yazar/bila.html </URL>
<DATE> 2002/10/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İzgi’nin mesajı 
</HEADLINE>
<TEXT>

     TBMM Başkanı Ömer İzgi, son günlerde Kuzey Irak’la ilgili önemli mesajlar veriyor. Medyada pek üzerinde durulmuyor ama İzgi, Kerkük, Musul ve Süleymaniye için Türkiye’nin koruma görevi yapabileceğini, bunun bir işgal niteliğinde olmayacağını belirtiyor. 
     İzgi’yle dün yaptığımız görüşmede, bu düşüncesinin nereden kaynaklandığını ve neyi amaçladığını sorduk. 
     İzgi’nin satır aralarının da dikkatle okunması gereken yanıtı şu oldu 
     "11 Eylül faciası olduktan sonra devletin zirvesinde bu konular ele alındı. Ben o zaman yaptığım değerlendirmede ABD müdahalesinin Afganistan’la sınırlı kalmayacağını ve Irak’a da sıranın geleceğini belirtmiştim. Bu yaklaşım içinde muhtemel gelişmeler ele alınmış ve Türkmenlerin güvenliği konusu da görüşülmüştü." 
     İzgi, ABD müdahalesiyle ortaya çıkacak kaos ortamı içinde duyduğu endişeyi ifade ederken de şu değerlendirmeyi yaptı 
     "1974’te olduğu gibi Türkmenler, bir kaos ortamında Kürtlerle Arapların arasında kalabilirler ve her iki grup tarafından da bir faciaya sürüklenebilirler. Endişemiz budur. Ben böyle bir olasılık karşısında Türk Silahlı Kuvvetleri’nin koruma görevi üstlenmesi gerektiğini düşünüyorum. Ancak bunun bir işgal olmayacağının da özellikle Arap devletlerince bilinmesi gerektiğini vurguluyorum." 
     İzgi’ye sorduk 
     - Bu olasılıklar değerlendirilirken devletin zirvesinde bir karar alındı mı TBMM Başkanı olarak, bu bilgilere dayanarak mı değerlendirme yapıyorsunuz 
     - Şu kadarını söyleyeyim Ben yasama organının başkanıyım. Ama icra organlarının yetkilileri, Cumhurbaşkanı, Başbakan, hükümet, Türk Silahlı Kuvvetleri’nin bu olasılıkları görüşmüş ve bir karara bağlamış olduklarını umuyorum. Biz 11 Eylül sonrasında Sayın Başbakan’la bu konuyu değerlendirmiştik. 
     İzgi, bir askeri müdahale sonrasında Türkmenlere dönük hareketler karşısında Türkiye’nin seyirci kalmasının ve duyarsız davranmasının beklenemeyeceğini de vurguluyor. 
     TBMM Başkanı İzgi, Türkiye’nin savaş istemediğini, bunu önlemek için diplomatik çabalarını sürdürdüğünü, ancak iradesi dışında gelişecek olaylar karşısında da hazırlıklı olduğuna işaret ediyor. 
     İzgi, bölgedeki gelişmeleri yaşamsal sayan ve en fazla etkilenen ülke olarak Türkiye’nin görüşü dikkate alınmadan ve işbirliği sağlanmadan ABD’nin harekete geçmesinin de yanlış sonuçlar doğurabileceğine işaret ediyor. 
     Öyle anlaşılıyor ki, birçok sorunun yanıtı ABD’li General Franks’ın Ankara ziyareti ile Genelkurmay Başkanı Org. Hilmi Özkök’ün Washington ziyareti sonrasında aydınlanmaya başlayacak. 
     
     







Ne halt ettik 


Çözümsüz bir cinayet 


Sayın Hortumcu 


İzgi’nin mesajı 


PKK sopası, Kerkük havucu 


Hayırlara vesile mi 


ODTÜ bir dünya üniversitesi olmuş 


Borç yiğidin süvarinin kamçısı 


Türkiye federasyona karşı değil, ama... 


AKP, Başbakan adayını açıklamalı 


Şiddet kültürü 


Derviş’in turşusunu kuralım 


Cuma adlı hayatlar 


40 yıl önce de böyle olmuştu 


Özilhan AKP-CHP Avrupa’ya gitsin 


</TEXT>
</DOC>
