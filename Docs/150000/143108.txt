<DOC>
<DOCNO> 143108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/spor/spo03.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DERSİMİZ KARİYER 
</HEADLINE>
<TEXT>

Kariyer 2003 Zirvesi’ndeki sempozyuma katılan Terim, kendi hayatından örnekler verdi. Fatih hoca, "Kim olduğunuz değil, kim olmak ve ne yapmak istediğiniz önemli" diye konuştu 
     ERHAN TELLİ 

     Terim’in hedefi 
     LÜTFİ Kırdar Kongre Sarayı’nda yapılan "Kariyer 2003 Zirvesi"ne katılan Galatasaray Teknik Direktörü Fatih Terim, liderlik ve vasıfları üzerinde durdu, gençlere kendi yaşamından örnekler verdi. Oturuma davet edilen Suat Kaya ise hastalığını gerekçe göstererek katılmadı. Acar Baltaş’ın başkanlığında yapılan konuşmada Dr. Bülent Bayraktar da yer aldı. Terim yeni hedefinin 4 yıl içinde Şampiyonlar Ligi Şampiyonluğu olduğunu da burada açıkladı. 
     
     Şansa inanmıyorum 
     BAŞARIDA şansa inanmadığını ifade eden Terim, bahane üretmenin başarıyı engelleyen faktör olduğunu belirtti, "Kim olduğunuz değil, kim olmak ve ne yapmak istediğiniz önemli. Hedeflere küçük adımlarla ve sabırla gelinir" dedi. Terim konuşmasında, "Beraber çalıştığım tüm arkadaşlarımla görevleri paylaştım. Onlara yetkiler verdim. Tek kızdığım onların bunu kullanamamasıydı. Baktım kimse sorumluluk almıyor, o zamana bütün sorumluluğu kendi üzerime aldım" diye konuştu. 
     
     Üçüncülüğe katkı 
     HER zaman tarzını ortaya koyarak görev yaptığını açıklayan Fatih hoca, 1993’te milli takımın başına geldiğimde oyuncularıma söylediği şu sözleri anlattı "Kaybetmekten korkmayın, çıkın oynayın. Maçın sonunda da ne kaybettiğinize değil, ne kazandığınıza bakın. Bugüne kadar hep savunarak mağlup olduk, hücum ederek mağlup oluruz daha iyi. Ve o günden sonra başarılar arka arkaya geldi. Ve o günlerin devamı olan milli takım, sonunda aslanlar gibi dünya üçüncüsü oldu." 
     
     Küçük atışma 
     ÇANAKKALE Üniversitesi’nden gelen bir öğrenci, "Büyüdükçe küçüldüğünüz için teşekkür ederiz. Bu derslerimizde öğrendiğimiz bir deyimdir yanlış anlamayın" derken, Terim kendisine uzatılan bir kağıdı da almak isteyince genç öğrenci, "Dinler misiniz " diyerek tepkisini gösterdi, "Şansa inanmıyorum dediniz, peki ilk yıl şampiyon olamasaydınız buralara gelebilir miydiniz " diye sordu. Terim ise, "Ben başka yere baksam da dinlerim. Zaten onun için lider olunuyor" dedi. 
     
     TERİM’DEN İNCİLER 
     Top 15 santimlik bir direğe çarpıyorsa şanssızlık oluyor da, oyuncu 7 metrelik boşluğa atınca mı şans oluyor 
     Ölümcül olmayan darbe, her zaman daha da güçlendirir. 
     Yan yollardan doğrulara gidilmiyor. Hayatım boyunca hiç yan yollara sapmadım. 
     Başarıda torpil olmaz. Ben kendi kardeşime bile futbolu bıraktırdım. Babam çok kızdı ama gerçek bu idi. 
     Kimseyi kendime örnek almadım. Ancak NBA’de Lakers Coachu Phil Jackson’dan çok etkilendim diyebilirim. 
     Her başarılı erkeğin arkasında bir kadın vardır sözünü fazla sevmem. Bayanlar her zaman herşeyin önünde değil midir Burada niye arkada kalsın. Benim eşim daima benim önümdedir. 
     Herkes birşeye bakabilir ama bir şeyi bir kişi farklı yapabilir. 
     
Florya’da kriz      CÜNEYT KARAKAYA 

     İSTANBULSPOR karşısındaki galibiyete rağmen oynanan futboldan memnun olmayan teknik direktör Fatih Terim, daha önceden izin verdiği futbolcularını dün sabah apar topar Florya’ya çağırarak yaptırdığı ağır idmanın ardından 1.5 saat süren bir toplantı yaptı. Fenerbahçe maçında çok iyi oynayan onbirin bu maçta tam tersi görüntü sergilemesine şaşıran ve çarşamba günü oynanacak Denizlispor maçında farklı onbirle sahaya çıkmayı düşünen Terim, Volkan ve Cihan dışında tüm oyunculara isim isim yanlışlarını söyleyip sinirden avazı çıktığı kadar bağırdı. 
     SARI - Kırmızılı oyuncuların bu esnada kafalarını havaya bile kaldırmadıkları öğrenilirken Ümit Karan’a,"Maç başında yaptığın laubali hareket beni çıldırttı daha ciddi ol", Ümit Davala’ya,"Sen kendini tanıyabiliyormusun merak ediyorum", Revivo’ya," Bir problem varsa anlat çözelim", Lukunku’ya ise, " Biran önce kandine gel" dediği öğrenilirken son olarak tüm futbolculara,"Böyle oynarsanız şampiyonluk hayal. Zaten böyle oynayacaksanız ben şampiyonluğu istemiyorum. Bundan sonra karşımda yüzüme dik bakabilecek futbolcular istiyorum" diyerek toplantıyı bitirdi. 
     
Oturumda gerginlik      "KARİYER 2003 Zirvesi"ndeki sempozyuma katılan Fatih Terim, süreyi aşınca gerginlik çıktı. Terim’den sonraki oturumu izlemeye gelen bir bayan, "Ben buraya sizi dinlemeye gelmedim. Yeter artık" deyince, Terim, "Bunu bu şekilde söylemeniz yanlış. Ben sizin muhatabınız değilim" dedi. Ardından da bir soru daha sorulmasına izin verdi. Son soru da, "Hiç yaptığınız hatalardan pişman oldunuz mu " şeklindeydi. Galatasaray Teknik Direktörü ise buna şöyle cevap verdi "Kendi yaptığım hataları h l düzeltmeye çalışıyorum. Örneğin, biraz önce yaptığım da hataydı, bir bayana karşı yapmamalıydım ama herkes herşeyi yapabilir. Bizim hata yapmaya hakkımız yoktur. Ben olduğum gibi görünürüm. Göründüğüm gibi olurum. İsteyen sever, isteyen sevmez." 
     
Cim - Bom’a tatil yok      DENİZLİSPOR ile çarşamba günü oynayacakları erteleme maçını düşünen Galatasaray, İstanbulspor maçının ardından ara vermeden çalışmalarını sürdürdü. Sarı - Kırmızılılar’ın dün yaptığı basına kapalı idmanda son maçta 90 dakika oynayanlar düz koşu yaparken, Lukunku, Hakan Ünsal ve Suat Kaya çalışmada yer almadı. 
     



 SPOR 





























</TEXT>
</DOC>
