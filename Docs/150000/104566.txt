<DOC>
<DOCNO> 104566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/cemal.html </URL>
<DATE> 2002/08/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan milletvekili olamazsa... 
</HEADLINE>
<TEXT>

     Tayyip Erdoğan seçime katılabilecek mi Milletvekili olabilecek mi Bu konu belirsiz. 
     Belirsiz olduğu için de AKP’de rahatsızlık yaratıyor. Tayyip Erdoğan’ın milletvekili adayı olup olamayacağı konusundaki son kararı Yüksek Seçim Kurulu verecek. 
     Tayyip Erdoğan’ın milletvekilliğine giden yolda Diyarbakır Devlet Güvenlik Mahkemesi engellerden birini koydu. Seçim için temiz sicili vermedi Tayyip Erdoğan’a... 
     Şimdi sıra Yargıtay’da. 
     Bu konuda Yargıtay’ın ilgili dairesinden de Tayyip Erdoğan’ı memnun edecek bir karar çıkması beklenmiyor. 
     Yüksek Seçim Kurulu ne yapar 
     DGM ve Yargıtay’a rağmen Tayyip Erdoğan’a 3 Kasım seçimleri için yeşil ışık yakabilir mi 
     Buna ihtimali verenler azınlıkta. 
     Bir başka deyişle 
     Tayyip Erdoğan, 312 mahkumiyeti nedeniyle yargıdan seçimler için temiz kağıdı alamayacak. 
     Ağır basan olasılık böyle. 
     Öte yandan, Tayyip Erdoğan’ın 19 Ekim’e kadar parti genel başkanlığından ayrılması gerekiyor. Çünkü, 312 mahkumiyeti dolayısıyla partisinde kurucu üye olamıyor. Kurucu üyelik sona erince, genel başkanlığı da düşecek. 
     Ancak, Tayyip Erdoğan daha sonra biraz hülle kokan bir yolla yine partisinin genel başkanlığına seçilecek. 
     Burada bir soru işaret var 
     Yargıtay Başsavcısı Sabih Kanadoğlu Tayyip Erdoğan’ın bu yolla yeniden genel başkanlık koltuğuna oturmasına sessiz kalacak mı .. 
     Ayrıca, ekim ayı içinde Tayyip Erdoğan’ı mahkemeler bekliyor. Bazı duruşmalara çıkmak durumunda. Davalardan biri, mal varlığı ile ilgili... 
     AKP’de bugün için kafaları meşgul eden asıl soru, demin belirttiğim gibi, Tayyip Erdoğan’ın seçimlere katılıp katılamayacağı... Yüksek Seçim Kurulu hayır derse ne olacak 
     Tayyip milletvekili olamayacak. 
     Başbakan olamayacak. 
     Rakip partilerin başlatacakları, "Nasıl olsa başbakan olamayacak AKP’ye oy verme, boşa gider " propagandası tutacak mı 
     Yoksa geri mi tepecek 
     Yani AKP oyları artacak mı 
     Bu konuda öteden beri iki farklı görüş dikkati çekiyor. Kimine göre ters teper, AKP’nin oyu artar. Kimini göre, "Galiba Tayyip de Erbakan Hoca gibi devletle kavgalı" deyip oyunu AKP’den kaçırabilir. 
     İki görüşü savunan da var. 
     Refah Partisi’nin kapatılması ve 28 Şubat yüzünden 1999 genel seçimlerinde Fazilet oylarının tepki nedeniyle artacağını savunanlar yanılmıştı. Bu kez de "Tayyip seçime girmezse ters teper " diyenler yanılabilir mi .. 
     Tayyip Erdoğan başbakan adayı olmazsa, kim olacak 
     Abdullah Gül... 
     Bülent Arınç... 
     Abdüllatif Şener... 
     Vecdi Gönül... 
     Tayyip Erdoğan’ın gönlünde Abdullah Gül mü yatıyor Gül başbakan adayı olursa Bülent Arınç ne yapar Yoksa Tayyip Erdoğan, Erbakan Hoca gibi emanetçi’den yana mı kullanır tercihini 
     Bütün bu sorular, AKP’nin tepelerinde huzursuzluğa yol açıyor. 
     Partinin gündeminde dikenli bir konu daha var. AKP, seçim araştırmalarında başa oynadığı için parti şu sıralar milletvekilliği konusunda müthiş bir çekişmeye sahne oluyor. 71 ilin, 40 küsur ilçenin başkanları milletvekili olmak için görevlerinden istifa ettiler. Ayrıca, teşkilat yoklamaları’nda da ilk sıralara oturmuş durumdalar. 
     Bu da parti yönetimiyle Tayyip Erdoğan’ın canını sıkan bir başka nokta... 
     AKP’de durum böyle. 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
