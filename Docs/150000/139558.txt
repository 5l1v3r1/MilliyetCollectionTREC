<DOC>
<DOCNO> 139558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/ekonomi/eko07.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
10.500 ev sahibine inceleme 
</HEADLINE>
<TEXT>

İstanbul Defterdarlığı, 2002 yılı kira gelirlerini 950 milyon lira ve altında beyan ettikleri için muafiyetten yararlanarak vergi vermeyen 10 bin 500 ev sahibi hakkında inceleme başlatıyor 
     EKONOMİ SERVİSİ 

     İstanbul Defterdarı Kadir Boy, kira gelirlerini düşük beyan ettiğinden şüphelenilen 10 bin 500 ev sahibi hakkında yeni bir inceleme yapılacağını açıkladı. 
     Kira gelirlerinde 950 milyon lira ve altındaki gelirin vergiden muaf tutulduğunu hatırlatan Boy, 10 bin 500 ev sahibinin bu rakamın altında kira kazancı beyan ettiğini bildirdi. Vergi Barışı Yasası’ ile ilgili toplantı yapan Boy, vergi borçları olanların yasanın imk nlarından yararlanması gerektiğini söyledi. Yararlanmayanların üzerine vergi dairelerinin icra kuvveti ile gideceğini belirten Boy, yasanın incelemesi süren 49 bin dosyanın ortadan kaldırılmasında yararı olacağını bildirdi. Boy, Kurban Bayramı’nda kredi kartları ile yapılan harcama ile ilgili olarak araştırma yaptıklarını da ifade etti. 
     
     Kendilerini gizliyorlar 
     İstanbul’da en yüksek kira geliri elde ederek rekortmenler listesine girenlerin önemli bir kısmı isimlerini gizliyor. 2002 yılında kira geliri beyanı en yüksek olan 100 kişi arasında toplam 18 mükellef, yasanın verdiği imk nlardan yararlanarak isminin kamuoyuna açıklanmasını istemedi. İsminin açıklanmasını istemeyenlerin sayısı ilk 20 arasında ise dokuza kadar çıktı. 
     
Rekortmen ailede miras kavgası      Çiftçiler Holding’in ortaklarından olan Sıtkı Çiftçi, 2002’de 3.5 trilyon liralık gayri menkul sermaye iradı kira geliri ile İstanbul’un vergi rekortmeni oldu. Çiftçi 1 trilyon 603 milyar lira vergi ödeyecek. 
     Sıtkı Çiftçi, Türkiye’nin gizli zenginlerinden kardeşi Tahsin çiftçi’nin 22 Eylül 2000’de vefat etmesinin ardından aile içinde miras kavgasının tarafı haline geldi. Bilindiği gibi Tahsin Çiftçi, ölümünden bir hafta önce, hastanede notere yazdırdığı vasiyet ile 300 trilyon tutarındaki servetini kardeşi Hikmet ile yeğenleri Hakan Mehmet Çiftçi ve Hatice Ayşe Paksoy’a bırakmıştı. Trilyoner işadamı vasiyetinde, kendisiyle ilgilenmeyen ağabeyi Sıtkı Çiftçi ve diğer varisleri suçlamıştı. 
     
     Vasiyetname için dava açtı 
     Bu yıl 1.6 trilyon lira ödeyerek vergi rekortmenleri arasında ilk sıraya giren Sıtkı çiftçi ve öteki 32 mirasçı, vasiyetnamenin iptali için dava açtı. Trilyoner işadamının varisleri, vasiyetname hazırlandığı sırada Tahsin çiftçi’nin en yakınlarını bile tanıyacak durumda olmadığını, vasiyetini de baskı ve manevi cebir altında imzaladığını’ iddia ettiler. Sarıyer 1. ve 2. Asliye Hukuk Mahkemelerinde konu ile ilgili toplam 12 dava açıldı. 
     



 EKONOMİ 





















</TEXT>
</DOC>
