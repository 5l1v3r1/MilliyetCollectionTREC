<DOC>
<DOCNO> 116038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/ekonomi/aeko.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek içkiyi azalttı ama kadın süsten kesmedi... 
</HEADLINE>
<TEXT>

ACNielsen Latin Amerika Başkan Yardımcısı Perez, Arjantin’de en çok içki tüketimi azaldı. Kozmetikte daralma az oldu. Kadınlar her yerde aynı, anlamak zor’ dedi 
     İSMAİL ŞAHİN, EVRİM ERGİN 

     ACNiesen Latin Amerika Başkan Yardımcısı Amircar Perez, Arjantin’de kriz sonrası tüketicilerin daha küçük paketlere’, Türkiye’de ise daha ucuz’ ürünlere yöneldiğini söyledi. Perez, "Arjantin’de alkollü içki tüketimi yüzde 18 düştü. Ancak kozmetik pazarındaki daralma daha az oldu. Türkiye’de de kozmetik tüketimi azalmadı. Kadınlar her yerde aynı, anlamak zor" dedi. 
     AC Nielsen’in yıllık Infocus toplantıları için Türkiye’ye gelen Perez, tüketici davranışları yönünden Türkiye ile Arjantin’i karşılaştırdı. Perez, 
     "Değişim Türkiye ile Arjantin’de aynı yönde olmadı. Arjantin’de bankalardan para çekmeye sınır gelince tüketici az parayla çok çeşit almak istedi. Firmalar aynı ürünleri daha küçük ölçekli paketlere koydu. Türkiye’de daha ucuz ürünler, daha büyük miktarlarda paketlerde tüketildi" diye konuştu. 
     
     Artık fiyata bakıyorlar’ 
     Aralık ayında Arjantin’deki devalüasyonun ardından tüketimde ciddi oranda düşüş başladığını anlatan perez, tüketicilerin markadan çok fiyata bakmaya başladıklarını söyledi. Temel gıda ürünleri pazarında yüzde 4 oranında daralma olduğunu anlatan Perez, "Ancak alkolsüz içecek alanında yüzde 18’lik bir daralma var. Tüketim düşüyor ancak değişik kategorilerde değişik miktarlarda düşüyor. Tüketiciler daha çok kategori değiştiriyorlar" dedi. 
     
     Promosyon sattırıyor 
     Perez, Arjantin’de 1998’e kadar tüketicinin süper ve hipermarketlere yöneldiğini, krizle birlikte küçük ölçekli yerlere yöneliş başladığını ancak zon zamanlarda devalüasyonun ardından tekrar hiper ve süpermarketlere yönelme olduğunu söyledi, Perez, "Halkın yüzde 65’i artık daha fazla promosyon olan ürünlere yöneliyorlar" dedi. 
     
Müşteriyi anlayan krizden çıkıyor      Firmaların hepsi kriz sürecinden yara aldıklarını ve müşterilerini anlayarak krizi atlatmaya çalıştıklarını’ anlatan Perez, "Kriz sonrasına güçlü girebilmek için pazar paylarını korumaya çalışıyorlar. Türkiye’de Arjantin arasında bir karşılaştırma yapmak aslında pek doğru değil, ancak ekonomik göstergeler açısından Türkiye’nin daha iyi durumda olduğunu söyleyebilirim. 
     Brezilya’dan da sorumlu durumda olan Perez, bu ülkeki Devlet Başkanı seçilen Lula’nın popülizmle’ iktidara geldiğini savundu. Perez, "Ancak şu an ne yapacağını tam kestiremiyoruz. Bunun için zaman gerekiyor. Ekonomi Bakanlığı’na kimi atayacağı çok önemli" dedi. 
     



 EKONOMİ 






















</TEXT>
</DOC>
