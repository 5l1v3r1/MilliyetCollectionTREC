<DOC>
<DOCNO> 126269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/guncel/gun05.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yeniden vuracak 
</HEADLINE>
<TEXT>

     ANKARA Milliyet 

     Türkiye yarından itibaren, Karadeniz üzerinden gelen yeni bir yağışlı ve soğuk havanın etkisi altına girecek. Meteoroloji Genel Müdürlüğü’nden alınan bilgiye göre bugün Karadeniz kıyıları yağışlı geçecek. Yağışlar, genellikle yağmur, Batı Karadeniz’de karla karışık yağmur şeklinde olacak. Hava sıcaklıkları, batıdan itibaren 2 - 4 derece artacak. Yarından itibaren Marmara’nın kuzey ve doğusu, Karadeniz, İç ve Doğu Anadolu’nun kuzeyi yağışlı olacak. Yağışlar, Marmara’nın doğusu ve Karadeniz kıyılarında yağmur ve karla karışık yağmur, diğer yerlerde kar şeklinde olacak. Yağışlı hava, 25 Aralık’ta yurdun kuzey, iç ve doğu kesimlerinde etkisini sürdürecek. Marmara’nın doğusu, Karadeniz, İç Anadolu, İç Ege, Doğu ve Güneydoğu Anadolu ile Doğu Akdeniz’in iç kesimlerinde görülecek yağışlar, yurdun doğusunda etkili olmak üzere genellikle kar şeklinde olacak. 
     



 GÜNCEL 

















</TEXT>
</DOC>
