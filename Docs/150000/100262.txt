<DOC>
<DOCNO> 100262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yazar/dundar.html </URL>
<DATE> 2002/08/06/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
EcevitİnönüCemBaykal newline DervişKarayalçın newline PişkinsütUras 
</HEADLINE>
<TEXT>

     Siyasi hayatımızın iplerinin, karanlık bir gücün elinde olduğuna inanan komplo teorisyenlerindenseniz elimde tam sizlik bir senaryo var. 
     Adı "Harakiri". 
     Yazarını siz bulun ben sadece senaryonun mantığına dair ipuçları vereceğim 
     Senaristin özelliği, "oyuncuların tümünü kendi silahıyla vurdurması..." 
     Örnek 
     Siyasi koşullar Apo’nun asılmamasını gerektiriyor. 
     Bunun doğuracağı toplumsal tepkinin sözcüsü kim 
     MHP mi 
     Bu iş bizzat MHP’nin ortak olduğu iktidara yaptırılıyor. 
     İsrail’le askeri işbirliği anlaşması yapılacak. 
     En büyük tepkiyi kim gösterir 
     Erbakan mı 
     Anlaşma bizzat ona imzalattırılıyor. 
     Yunanistan’ın NATO’nun askeri kanadına koşulsuz dönmesi şart. 
     Kim itiraz edebilir 
     Askerler mi 
     Bu konudaki Türk vetosu 12 Eylül’de bizzat askerlerce kaldırılıyor. 
     Kıbrıs’ta Türkiye’den taviz istenecek. 
     En büyük hassasiyeti kim gösterir 
     "Kıbrıs fatihi" Ecevit mi 
     Tavizler bizzat ona dayatılıyor. 
     Yükselen muhalefet yargısız infazlarla çökertilecek. 
     En duyarlı kesim hangisi 
     Sosyal demokratlar mı 
     En çok yargısız infaz onların ortak olduğu iktidarda yapılıyor. 
     
     Bir taşla üç kuş 
     Hem "iş", tereyağından kıl çeker gibi hallediliyor. 
     Hem, muhalefette olsa yeri göğü inletecek kesimler, hükümette tepkiyi yatıştırma işlevi görüyor. 
     İşi bitince de, zaten tabanın desteğini yitirdikleri için, tarihin çöp sepetine atılıyor. 
     "Karmaşık siyasal hayat bu kadar basit bir denkleme indirgenemez" diyeceksiniz haklısınız. 
     Ama içimdeki "komplo teorisyeni" söz dinlemiyor. 
     "Senarist"in yazım tarzına artık aşina olduğu için "son senaryo"dan tüyolar fısıldıyor kulağıma 
     "AB işi tamam. Sırada ağır bir ekonomik paket ve bunun getireceği toplumsal sıkıntılar var. 
     Uygulandığı ülkelerde sokakta isyanı ateşleyen bu politikaların en çetin muhalifi kimler olabilir 
     Solcular mı 
     Bu ekonomik programı onlara uygulatmak gerekiyor." 
     Ufukta "sol"un iktidarı gözüküyor. 
     
     Sayın İnönü, Sayın Ecevit, Sayın Cem, Sayın Baykal, Sayın Karayalçın, Sayın Uras, Sayın Pişkinsüt... 
     Ve bunca "sayınödan, tek bir "sayın" çıkarmaya çalışan Sayın Derviş... 
     Göstere göstere gelen bir kasırga var 
     İslami duyarlılıkları yüksek bir taban hareketi ile ordunun yenilenen komuta kademesi aynı anda siyasal hayatın sahnesine çıktı. 
     Daha önce sancılı bir örneğini yaşadığımız ve sonu 28 Şubat’la biten talihsiz kapışmanın tekrarlanmaması için bir neden ve önlem gözükmüyor. 
     Bu gerilimi yeniden yaşamak istemeyen, sol maske altında yürütülecek sağcı politikalara yüz vermeyen ve artık ufalanıp örselenmekten "illallah" diyen kitleler sizden "harakiri senaryoları"nı bozmanızı ve bir araya gelip "aklın yolu"nu bulmanızı bekliyor. 
     Tek başınıza altında zıplayıp durduğunuz barajı ancak ittifakla aşabileceğinizi, o enerjiyle bu ülkenin yarınını kurabileceğinizi nasıl göremezsiniz 
     Önümüzde sadece 3 ay var ve sorumluluk tamamen sizde 
     Ya tek tek cüceleşeceksiniz ya da birlikte devleşecek .. 
     
     







İttifak çok zor 


Uygar yaşam... 


Derviş’e istifa daveti 


Aşırı uç tehlikesi kapıyı çalarsa... 


Yazgı haftası 


EcevitİnönüCemBaykal 
DervişKarayalçın 
PişkinsütUras 


Bir dokun bin ah işit 


Umutlar tükenmiş 


Derviş’in hayalleri ve gerçekler 


Fransa solu, Derviş’in yolu 


Siyasetçi de travesti’ seçmen de... 


Vatandaşlıkta azınlık’ ayrımı yok ama vakıf’ta var 


Bu iktidara oy yok’ 


</TEXT>
</DOC>
