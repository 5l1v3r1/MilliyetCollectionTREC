<DOC>
<DOCNO> 144966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun07.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Dışişleri Bakanı ''Saddam yaşıyor ve durumu iyi'' 
</HEADLINE>
<TEXT>

     Irak Dışişleri Bakanı Naci Sabri, başkent Bağdat'ta saraylarına yönelik ağır bombardımana rağmen Irak lideri Saddam Hüseyin'in yaşadığını ve durumunun iyi olduğunu kaydetti. 
     Mısır'ın başkenti Kahire'de Arap dışişleri bakanları toplantısı öncesinde gazetecilere açıklamada bulunan Sabri, ''Saddam Hüseyin çok iyi. George Bush ve Tony Blair'den çok daha iyi. Halkımızı ve koloni halindeki saldırıya karşı savaşımızı yönetiyor'' dedi. 
     Saddam Hüseyin'in Allah'a derinden inanan bir kişi olduğunu kaydeden Naci Sabri, ''Halkı tarafından seviliyor. Bush'tan ise kendi halkı, dünyadaki bütün halklar nefret ediyor'' diye konuştu. 
     Amerikan ve İngiliz savaş uçaklarının Bağdat'ı bombalamaya başlamasından bu yana Saddam Hüseyin'in sağlığı ve nerede olduğu bilinmiyor. 
     




</TEXT>
</DOC>
