<DOC>
<DOCNO> 145180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/yasam/yas05.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarpışma korkusunu şampiyonlukla yendi 
</HEADLINE>
<TEXT>

Uludağ’da kayarken, Evren Özçam ile çarpışarak ağır yaralanan Filiz, bu yılki snowboard yarışlarının galibi 
     UMUT ASMA Bursa DHA 

     18 yaşındaki Filiz Avunduk, geçtiğimiz yıl Uludağ’da snowboard ile kayarken ODTÜ öğrencisi Evren Özçam’la 20 çarpışmıştı. İnterteks Fuarcılık’ın sahibi Hüseyin Avunduk ile VIP Turizm’in yöneticilerinden Yasemin Pirinççioğlu’nun kızları Filiz bu kazada ağır yaralandı. Yaklaşık 70 kilometre hızla çarpışan gençler, Uludağ Üniversitesi Tıp Fakültesi’nde tedavi altına alındı. Pierre Loti Fransız Okulu öğrencisi Avunduk, iyileşmesinin ardından geçen yıl yapılan yarışmalarda da birinci oldu. Bu yıl Uludağ’da düzenlenen Bonus Snow Masters Kayak ve Snowboard yarışmalarına da katılan Avunduk, 400 kayakçının katıldığı yarışlarda, kadınlar kategorisinde birinci oldu. 
     
     Çok iyi yarıştım’ 
     Azminin karşılığını başarıyla gördüğünü söyleyen Avunduk, "Snowboard sevgisi, kazanın olumsuz etkisini yendi. Geçen yıl korkarak katıldığım yarışmada birinci oldum. Bu yıl iyi bir yarışma çıkardım ve yine birinci oldum. Çok mutluyum" diye konuştu. 
     


YAŞAM 























</TEXT>
</DOC>
