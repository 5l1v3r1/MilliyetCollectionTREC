<DOC>
<DOCNO> 137341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sonspo18.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da sinirler geriliyor... 
</HEADLINE>
<TEXT>

     Ligin ikinci bölümüne kötü bir başlangıç yapan ve üst üste 2 maçını yitirerek düşme hattına biraz daha yaklaşan İstanbulspor'da sinirler geriliyor. 
     Ligin ilk bölümünü 11. sırada tamamlayan sarı-siyahlılar, 2. bölümde Gençlerbirliği ve Beşiktaş yenilgileriyle 13. sıraya düşerken, son 2 maçta futbolcular adeta sarardı. 
     Bu sezonun ilk bölümünde 18 maçta 37 sarı kart gören ortalama 2 sarı kart İstanbulsporlu futbolcular, Gençlerbirliği ve Beşiktaş maçlarında ise 4'er sarı kart gördüler. 
     
     MUSA EN HIRÇIN OLDU 
     Son iki maçta toplam 8 sarı kart gören İstanbulspor'da, Musa ve Saffet her iki maçta da sarı kart gördü. 
     Gençlerbirliği maçında Petkov, Selçuk, Musa ve Saffet, son dakikaları oldukça gergin geçen Beşiktaş maçında da Cenk, Saffet, Musa ve Deniz Uygar sarı kartla cezalandırıldı. 
     Gençlerbirliği maçından sonra Petkov, Beşiktaş maçından sonra da Cenk, Musa ve Saffet 4'er sarı karta ulaşarak cezalı duruma düştü. Deniz Uygar 3, Selçuk ise 2. sarı kartına ulaştı. 
     Ligin ilk bölümünde 7 sarı kartla en çok sarı kart gören futbolcu olan Saidou, ikinci bölümde henüz kart görmezken, Musa bu sezonki sarı kart sayısını 8'e yükselterek, takımın en hırçın futbolcusu oldu. 
     İstanbulspor'da, 18 maçlık bölümde sadece 3 futbolcu 4 kez cezalı duruma düşerken Saidou 2, Musa, Niyazi , ikinci bölümde henüz ilk 2 maçta 4 futbolcu cezalı duruma düşerek, takımlarını önemli maçlar öncesinde yalnız bıraktı. 
     





</TEXT>
</DOC>
