<DOC>
<DOCNO> 117093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/spor/spo15.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Yüksel Yamak’tan savunması alındı      ALTAY maçında Adanasporlu Mevlüt’ü tokatlayan saha komiseri Yüksel Yamak, Saha Komiserleri Derneği İzmir Şubesi Başkanı Çetin Zengin’e savunmasını verdi. Yamak’ın "Oyuncuları reklam panolarının arkasına geçmeleri için uyardığım sırada Mevlüt bana küfür etti. Güngör de aynı şekilde davrandı. Sinirlerime hakim olamadım" dediği öğrenildi. Yamak’ın görevden alınma istemiyle Disiplin Kurulu’na sevkedileceği bildirildi. 
     
Sparta Prag farklı galip      DENİZLİSPOR’UN, UEFA Kupası ikinci turundaki rakibi Sparta Prag ligde oynadığı Bohemian maçını rahat kazandı. Karşılaşmaya hızlı başlayan ve 4. dakikada Baranek ile gol perdesini açan Bordo - Beyazlılar, 42’de Karel Poborsky’in sayısıyla rahatladılar. 49. dakikada Michal Pospisil’in golüyle de farklı galibiyete ulaştılar. 
     
Kupada tek maç      FUTBOLDA Türkiye Kupası 1. kademe ilk maçında bugün Elazığspor ile Siirtspor karşı karşıya gelecek. İbrahim Çınar’ın yöneteceği mücadele Elazığ Atatürk Stadı’nda saat 13.00’te başlayacak. 
     
Beckham’a izin      EŞİ Victoria ve iki çocuğunu Londra’daki evinden kaçırma planı yapan fidye çetesinin ortaya çıkarılmasıyla şoka giren Manchester Unitedlı Beckham’a, Teknik Direktör Alex Ferguson izin verdi. Ferguson’un, Lig Kupası’ndaki Leicester ve B.Leverkusen maçlarında Beckham’ı kadroya almayacağı bildirildi. 
     



 SPOR 

























</TEXT>
</DOC>
