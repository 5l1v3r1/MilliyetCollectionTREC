<DOC>
<DOCNO> 130802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo16.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Lukunku Galatasaray'a transfer olduğum için mutluyum... 
</HEADLINE>
<TEXT>

     Galatasaray'ın anlaşmaya vardığı Standart Liege takımının golcüsü Maboula Ali Lukunku, sarı-kırmızılı kulübün prestiji nedeniyle gelen teklifle kendisinin de çok ilgilendiğini bildirdi. 
     Avrupa Futbol Federasyonları Birliği'nin UEFA resmi internet sitesine açıklamalarda bulunan 26 yaşındaki Kongolu futbolcu, ''Galatasaray çok üst kalite bir takım ve Teknik Direktör Fatih Terim de benim kadrosunda yer almamı istedi. Galatasaray'a transfer olduğum için çok mutluyum ama özellikle de Standart Liege'den ayrıldığım için mutluyum. Çünkü orada bazı problemlerim vardı'' dedi. 
     Fransa'nın Monaco takımından 1998 yılında Standart Liege'e gelen ve Belçika Ligi'nde bu sezon oynadığı 13 maçta 7 gol kaydeden futbolcu, Galatasaray'ın Türkiye Ligi'nin en güçlü takımı olduğunu savundu. 
     Lukunku ayrıca, Türk Milli Takımı'nın da ne kadar güçlü bir ekip olduğunu son Dünya Şampiyonası'nda herkese gösterdiğini kaydetti. 
     





</TEXT>
</DOC>
