<DOC>
<DOCNO> 102306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur33.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzer havuz, Çanakkale Boğazı'nı trafiğe kapattı... 
</HEADLINE>
<TEXT>

     Rusya Federasyonu bayraklı PD-90 adlı yüzer havuz, geçişi sırasında, Çanakkale Boğazı'nı yaklaşık 15 saat deniz trafiğine kapattı. 
     Ukrayna'nın Kerson Limanı'ndan Mısır'ın Port Said Limanı'na giden 24 bin 999 grostonluk, 162 metre boyundaki dev yüzer havuz, sabah saatlerinde Marmara Denizi'nden Çanakkale Boğazı'na giriş yaptı. Saat 16.45 civarında Çanakkale önlerine gelen ve Nara Burnu ile Kilitbahir arasındaki 1,5 millik mesafeyi 54 dakikada geçen PD-90 adlı yüzer havuzun geçişi sırasında, Çanakkale'de konuşlandırılan Denizcilik İşletmeleri'ne ait römorkörler de geçişe yardımcı oldular. 
     Yüzer havuz, Çanakkale Boğazı geçişini sürdürürken, yaklaşık 15 saat süreyle deniz trafiğine kapatılan boğaz, Marmara girişinden tek taraflı olarak trafiğe açıldı. 
     





</TEXT>
</DOC>
