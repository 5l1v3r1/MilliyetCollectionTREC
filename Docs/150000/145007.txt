<DOC>
<DOCNO> 145007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun48.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgeneral Franks ''3000 Iraklı'yı esir aldık'' 
</HEADLINE>
<TEXT>

     Amerikan Merkez Kuvvetler Komutanı Orgeneral Tommy Franks, koalisyon güçlerinin Irak'ta hızlı ve önemli ilerleme kaydettiğini, ''yer yer'' direnişle karşılaştığını söyledi. 
     General Franks, Katar'da düzenlediği basın toplantısında, Amerikan güçlerinin Irak'ın güneyinde yer yer direnişle karşılaştığını ifade etti. 
     Dünkü çarpışmalarda yaklaşık 20 Amerikan askerinin öldürülmesi ya da kaybolmasını da tuzaklara ve teslim olma numarası yapılmasına bağlayan Franks, Amerikan güçlerinin 3000 esir aldığını da kaydetti. 
     Franks, Amerikan güçlerinin Irak'ta şüphelenilen kimyasal silahları bulmasını ummak için erken olduğunu söyledi. 
     Franks, Katar'da koalisyon güçlerinin merkez karargahında düzenlediği basın toplantısında, koalisyon güçlerinin Irak'ta hızlı ve önemli ilerleme kaydettiğini, ''yer yer'' direnişle karşılaştığını ifade ederek, bazı birliklerin direnişinin kendilerini için sürpriz olmadığını kaydetti. 
     Irak lideri Saddam Hüseyin'in komuta ve kontrol ağının hala çalıştığını, ancak hasar gördüğünü ifade eden Franks, ''hala iletişim içindeler'' dedi. 
     Irak'ın seçkin Cumhuriyet Muhafızları birliklerine Bağdat çevresinde saldırı düzenlendiğini belirterek, gelecek günlerde bu birliklerin vurulmaya devam edeceğini, bunun etkisinin kendileri için çok olumlu olduğunu söyledi. 
     Franks, Bağdat'ın güneyde düşürüldüğünü açıkladığı Apaçi Longbow helikopterindeki iki kişilik mürettebatı kayıp olarak kabul ettiklerini kaydetti. Tommy Franks, ''Mürettebatın durumu kesin bilinmiyor. Biz mürettebatı fiilen kayıp olarak tanımlıyoruz'' dedi. 
     Tommy Franks ayrıca, ABD, Avustralya ve İngiliz askerlerinden oluşan koalisyon güçlerinin Irak'ın batısı ve kuzeyinde bulunduğunu kaydederek, ''Onlar orada harika şeyler başardı'' dedi, ancak ayrıntı vermedi. 
     




</TEXT>
</DOC>
