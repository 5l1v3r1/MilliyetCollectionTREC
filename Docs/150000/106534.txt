<DOC>
<DOCNO> 106534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun41.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın ilk kök hücre bankası açılıyor 
</HEADLINE>
<TEXT>

     İngiltere'de Avrupa'nın ilk kök hücre bankasının bir yıl içinde açılabileceği ve kök hücreleri kabul etmeye hazır olacağı bildirildi. 
     İngiltere Tıbbi Araştırma Konseyi adlı grup, Ulusal Biyolojik Standartlar ve Kontrol Enstitüsü için İngiltere Kök Hücre Bankası'nı kurmak ve işletmek için anlaşma sağladıklarını bildirdi. 
     Kök Hücre Bankası, tıpkı kan bankalarında olduğu gibi, kök hücrelerin saklanması ve araştırmacıların kullanması için hizmet verecek. 
     Konsey Müdürü Dr. Stephen Inglis, bankanın ne zaman açılıp faaliyete geçeceğinin tam olarak belli olmadığını, ancak bir yıl içinde işletmeye hazır olabileceklerini söyledi. 
     Doktorlar, embriyolardan alınan kök hücrelerin saklanmasıyla aralarında Parkinson ve Alzheimer gibi hastalıkların da bulunduğu birçok rahatsızlığı tedavi edip iyileşirebileceklerini ümit ediyorlar. 
     Başta ABD Başkanı George Bush olmak üzere birçok kişi, insan embriyosu kök hücrelerinin tıbbi araştırmalarda kullanılmasına karşı çıkıyor. 
     





</TEXT>
</DOC>
