<DOC>
<DOCNO> 113265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/soneko08.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fındık ihracatında düşüş... 
</HEADLINE>
<TEXT>

     1 Eylül'de başlayan 2002-2003 fındık ihraç sezonunun 6. haftasında, ihraç edilen fındık miktarında geçen yıla oranla yüzde 7 düşüş yaşandı. 
     Karadeniz Fındık ve Mamülleri İhracatçıları Birliği'nden alınan bilgiye göre, fındık ihraç sezonunun ilk 6 haftalık döneminde 81 bin 280 ton fındık ihraç edilerek karşılığında 184 milyon 232 bin 406 dolar döviz sağlandı. İhracatın büyük bölümü 72 bin 502 ton ile Avrupa ülkelerine gerçekleştirildi. 
     Yaklaşık 80 ülkeye fındık ihraç eden Türkiye, geçen sezonun aynı döneminde 87 bin 412 ton iç fındık ihraç edilerek karşılığında 217 milyon 294 bin 8 dolar döviz elde edilmişti. 
     Fındık ihraç sezonunun 31 Ağustos'ta tamamlanacağını ifade eden yetkililer, ihraç edilen fındık ile elde edilen gelirde yaşanan düşüşün, fındık taban fiyatındaki 2 ay süren belirsizlik ile iç ve dış piyasada meydana gelen spekülasyonlardan kaynaklandığını belirttiler. 
     





</TEXT>
</DOC>
