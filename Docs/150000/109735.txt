<DOC>
<DOCNO> 109735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sonspo10.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Ali Sami Yen'deki galibiyet serisini sürdürmek istiyor 
</HEADLINE>
<TEXT>

     Birinci Süper Futbol Ligi'nin 7. haftasında yarın İstanbulspor'u konuk edecek olan Galatasaray, kendi evindeki galibiyet serisini sürdürmek istiyor. 
     Ali Sami Yen Stadı'ndaki son yenilgisini 2000-2001 sezonunun 32. haftasında 2-1'lik skorla Ankaragücü karşısında alan sarı-kırmızılılar, bu yenilginin ardından kendi evinde oynadığı tüm lig maçlarını kazandı. 
     2000-2001 sezonunun son haftasında Trabzonspor karşısında aldığı 4-0'lık galibiyetle seriye başlayan Galatasaray, Ali Sami Yen Stadı'nda 2001-2002 sezonunda oynadığı tüm maçları kazandı. 2002-2003 sezonunda taraftarının karşısına çıktığı 3 mücadeleden de gülen taraf olarak ayrılan sarı-kırmızılılar, 21 maçlık galibiyet serisi yakaladı. 
     Galatasaray, İstanbulspor karşısında alacağı galibiyetle, ezeli rakibi Fenerbahçe'nin kendi evindeki 24 maçlık yenilmezlik unvanına bir adım daha yaklaşmayı amaçlıyor. 
     Galibiyet serisine 26 Mayıs 2001 tarihinde 4-0 kazandığı Trabzonspor maçıyla başlayan sarı-kırmızılılar, ligde tam 489 gündür rakiplerine Ali Sami Yen Stadı'nda puan kaptırmadı. 
     





</TEXT>
</DOC>
