<DOC>
<DOCNO> 129494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun32.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de düşen uçaktaki 21 kişi öldü... 
</HEADLINE>
<TEXT>

     ABD'nin Kuzey Carolina eyaletinin Uluslararası Charlotte Douglas Havaalanı'nda düşen küçük uçakta bulunan 21 kişinin öldüğü bildirildi. 
     Federal Havacılık Dairesi yetkilileri, havalandıktan hemen sonra tamir gören bir hangara çarpan uçağın, çarpmanın etkisiyle infilak ettiğini, hangar ve çevresinin alevlere büründüğünü söylediler. 
     Uluslararası Charlotte Douglas Havaalanı Müdürü Jerry Orr, Beech 1900 tipindeki iki motorlu uçağın Greenville'e gittiğini belirterek, uçaktaki 19 yolcu ile 2 kişilik mürettabattan kurtulan olmadığını kaydetti. 
     Orr, uçak düştükten sonra yerdeki üç işçinin kayıp olduğunun söylendiğini, daha sonra yapılan araştırmada haberin doğru olmadığını, hangarda da kimsenin bulunmadığını tespit ettiklerini ifade etti. 
     





</TEXT>
</DOC>
