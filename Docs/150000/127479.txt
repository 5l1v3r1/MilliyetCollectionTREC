<DOC>
<DOCNO> 127479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sontur18.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'nde trafik kazası... İki ölü var... 
</HEADLINE>
<TEXT>

     Eminönü'nde meydana gelen trafik kazasında, Maliye Bakanlığı Yıldız Teknik Üniversitesi Bütçe Daire Başkan Yardımcısı Mümtaz Taner Özmen ve çarpıştığı otomobildeki bir kadın hayatını kaybetti. 
     Alınan bilgiye göre, Aksaray'dan Yenikapı yönüne giden Mümtaz Taner Özmen'in 48 kullandığı 34 VH 6355 plakalı özel otomobil, kontrolden çıkarak yolun ortasındaki refüjü aştı. 
     Yolun geliş bölümüne geçen otomobil, Aydın Kılıç'ın kullandığı 34 UL 6762 plakalı otomobille çarpıştı. 
     Maliye Bakanlığı Yıldız Teknik Üniversitesi Bütçe Daire Başkan Yardımcısı olduğu belirtilen Özmen, olay yerinde hayatını kaybetti. 
     Diğer aracın sürücüsü Aydın Kılıç ile aynı araçta bulunan Yurdagül Gülaçan ve Nuray Şengül ise otomobilde sıkıştı. 
     İtfaiye tarafından kurtarılan bu kişilerden Nuray Şengül 39 , İstanbul Üniversitesi İÜ Tıp Fakültesi Hastanesi'nde hayatını kaybetti. 
     Kılıç ile Gülaçan ise Haseki Eğitim ve Araştırma Hastanesi ile İÜ Cerrahpaşa Tıp Fakültesi Hastanesi'ne kaldırılarak tedavi altına alındı. 
     





</TEXT>
</DOC>
