<DOC>
<DOCNO> 100645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/siyaset/siy06.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü Benden şikayeti olan gelir söyler 
</HEADLINE>
<TEXT>

     ÖNDER YILMAZ Ankara 

     DSP’li Devlet Bakanı Fikret Ünlü, görevinden istifa etmeyeceğini belirtirken, "Benden şikayeti olan varsa gelir söyler" dedi. 
     Ünlü, dün Devlet Bakanı Kemal Derviş ile Bakanlar Kurulu toplantısından sonra Başbakanlık’taki makamında bir araya gelerek görüştü. Görüşmenin son bölümüne Devlet Bakanı Tayyibe Gülek de katıldı. Derviş’in Eskişehir’deki organizasyonu için devreye girmesinin kızının ricası üzerine gerçekleştiğini söyleyen Ünlü, "Benim devreye girmek isteyişim Sayın Ecevit’in Derviş’e öncelik mesajlarından üç beş gün öncesine raslar. Gerginlikten sonra bu girişimde bulunmazdım" dedi. 
     DSP’den kendisine herhangi bir mesaj gelmediğini ifade eden Ünlü sözlerini şöyle sürdürdü 
     "Ecevit’in yanında çalışmaktan her zaman gurur duydum. Ben görevimi yapmaya devam edeceğim. İstifam söz konusu değil. Benden şikayeti olan varsa gelir söyler. " 
     



 SİYASET 



















</TEXT>
</DOC>
