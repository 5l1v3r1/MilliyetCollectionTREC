<DOC>
<DOCNO> 103050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy03.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş CHP’ye sıcak 
</HEADLINE>
<TEXT>
Aynı çizgide buluştular 
Baykal’la görüşmesini yakın çevresine değerlendiren Derviş "İki taraf için de oldukça olumlu geçen bir görüşme oldu’ yorumunu yaptı 
     MURAT SABUNCU 

     Pazartesi günü CHP Genel Başkanı Deniz Baykal’la görüşen Kemal Derviş, dün çalışma ofisinde yakınlarına İki taraf için de oldukça olumlu geçen bir görüşme oldu’ yorumunu yaptı. Ayrıca bugünkü toplantı için de aynı isimlerle görüş alışverişinde bulundu. Derviş’in yakınlarına verdiği bilgiye göre pazartesi günkü görüşmede şu noktalar üzerine konuşuldu 
     Özelleştirmeden tarım politikasına dış ilişkilerden Avrupa Birliği’ne kadar hem Kemal Bey hem Deniz Bey birbirlerine görüşlerini anlattılar. Aynı görüşte oldukları ve farklı düşündükleri noktaları not ettiler. Yani geleceğin Türkiye’sini tartıştılar. Gördüler ki pek çok konuda hemen hemen aynı çizgideler. Bu her ikisine de umut verdi. Bir de Deniz Bey, Kemal Bey’e solun Türkiye’deki gelişimi üzerine bilgi verdi. Konuşmada en uzun tartışılan konu ise tarım kesiminin sorunları oldu.’ 
     Bugünkü Baykal-Derviş görüşmesinin ana gündem maddesi ise DSP. Özellikle Derviş, Ecevit’i mutlaka bütünleşmiş sol hareketin’ içinde görmek istiyor. Derviş’in dün söylediği şu sözlerin Ecevit’e ne kadar önem verdiğinin’ bir göstergesi olarak altı çiziliyor Türk solunun çok önemli bir öncüsü ve sosyal demokrasiyle cumhuriyeti birleştiren en önemli isim’. Ve onu da bu birlikteliğe katmak için nasıl bir teklifle gidilmesi gerektiğini tartışacaklar. 
     Yani Derviş sonuna kadar solda birliği zorlayacak. Ancak olmazsa da CHP’yle birlikte çalışması neredeyse kesin. Bilgi verenler Bugün bir sonuç beklememek lazım. Çok hassas konular bunlar. Hafta sonuna doğru her şey netleşecek. Beklentiyi yükseltmemek lazım’ diye konuşuyor. Ancak şurası kesin ki Derviş artık siyasete yakınlaşıp üniversiteye uzaklaşıyor. 
     



 SİYASET 






















</TEXT>
</DOC>
