<DOC>
<DOCNO> 115269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/soneko05.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaza 4.5 oranında indirim... 
</HEADLINE>
<TEXT>

     Enerji Piyasası Düzenleme Kurulu'nun EPDK , Kasım ayında uygulanacak doğalgaz satış fiyatlarına ilişkin kararı, Resmi Gazete'nin bugünkü sayısında yayımlandı. 
     EPDK'nın 1 Kasım 2002'de yürürlüğe girecek kararına göre, doğalgaz satış fiyatlarında, söz konusu tarihten geçerli olmak üzere yüzde 4.5 oranında indirim yapılacak. 
     Buna göre, göre doğalgaz kullanan beş şehir olan Ankara, İstanbul, İzmit, Eskişehir ve Bursa'da bir metreküp doğalgazın KDV hariç üst sınır satış fiyatı 317 bin 420 lira olarak belirlendi. 
     Karara göre, BOTAŞ'tan doğrudan gaz alan yap-işlet-devret ve yap-işlet santralleri, Hamitabat Elektrik Üretim A.Ş'ye ait santral, Elektrik Üretim Anonim Şirketi'ne ait santraller, İstanbul Gübre Sanayi A.Ş, Türkiye Gübre Sanayi A.Ş ile sanayi müşterileri dışındaki diğer müşteriler için doğalgaz satış fiyatı, imzalanmış mevcut sözleşmelerde belirlendiği şekilde uygulanmaya devam edilecek. 
     
     SATIŞ FİYATINDA ÜST SINIRLAR 
     Şehir içi doğalgaz dağıtım tüzel kişileri dahil diğer birimlere yapılan satışlar için ise ''üst sınırlar'' belirlendi. 
     EPDK'nın 24 Ekim'deki toplantısında aldığı ve 1 Kasım'da yürürlüğe girecek kararı uyarınca, BOTAŞ tarafından 4646 sayılı Kanunu'nun yürürlüğe girdiği tarihten evvel alınmış bir hak, belge, izin ve yetkilendirmeye istaneden doğalgaz dağıtım faaliyetinde bulunan şehiriçi doğalgaz dağıtım tüzel kişilerine yapılan doğalgaz satış fiyatının üst sınırı, Özel Tüketim Vergisi ÖTV dahil metreküpü 245 bin lira 23.026,32 TL kWh olarak belirlendi. 
     BOTAŞ tarafından serbest tüketicilere yapılan, kesintisiz doğal gaz satış fiyatı üst sınırı ise ÖTV dahil metreküpte 274 bin 589 lira 25.807,24 TL kWh , kesintili doğal gaz satış fiyatı üst sınırı da ÖTV dahil metreküpte 265 bin 721 lira 24.973,78 TL kWh olarak tespit edildi. 
     Karar uyarınca, 4646 sayılı Kanunun yürürlüğe girdiği tarihten evvel alınmış bir hak, belge, izin ve yetkilendirmeye dayanarak doğalgaz dağıtım faaliyetinde bulunan şehir içi doğalgaz dağıtım tüzel kişilerinin perakende satış fiyatı üst sınırı ise metreküpte 317 bin 420 lira 29.832,71 TL kWh olarak uygulanacak. 
     
     KAMU KURUM VE KURULUŞLARI 
     Kamu kurum ve kuruluşları için doğalgaz satış fiyatının belirlenmesinde, şehiriçi doğalgaz dağıtım tüzel kişilerince yürütülmekte olan uygulamaya devam edilecek. 
     Şehiriçi doğalgaz dağıtım tüzel kişilerinden sadece taşıma hizmeti alanlara uygulanacak birim taşıma bedeli üst sınırı ise metreküpte 72 bin 420 lira 6.806,39 TL kWh olarak tespit edildi. 
     Abone bağlantı bedeli olarak, şehiriçi doğalgaz dağıtım tüzel kişileri tarafından abonelik işlemi esnasında halen alınmakta olan bedeller, yeni bir düzenleme yapılıncaya kadar artırılmaksızın uygulanmasına devam edilecek. 
     Şehiriçi doğalgaz dağıtım tüzel kişileri tarafından, sayaç açma-kapama ve güvence bedeli olarak alınmakta olan bedeller de yeni bir düzenleme yapılıncaya kadar, artırılmaksızın uygulanacak. 
     Kararda belirlenen fiyatlarda, doğalgazın 9155 kcal m3 üst ısıl değeri esas alınırken, belirlenen fiyatlara KDV dahil edilmedi. 
     Belirlenen tarifelerde, kurul kararında belirtilenlerin dışında herhangi bir unsur yer alamayacak. 
     
     SERTİFİKA ÜCRETLERİ 
     Doğalgazla ilgili yapım ve hizmet piyasasında faaliyet göstermek isteyen firmaların, bu amaçla EPDK'dan alacakları sertifikaların, 2002 ve 2003 yılına ilişkin bedelleri belirlendi. 
     EBDK'nın 24 Ekim'de yaptığı toplantısında, sertifika alma, yenileme, sertifika tadili, sertifika sureti çıkartma ve sertifika vize bedellerine ilişkin aldığı karar, Resmi Gazete'nin bugünkü sayısında yayımlanarak yürürlüğe girdi. 
     Karara göre, Doğalgaz Piyasası Sertifika Yönetmeliği uyarınca alınacak yapım ve hizmet sertifikalarından 3 milyar lira, bu sertifikaların vizesi için 500 milyon lira ücret alınacak. 
     İç tesisat ve servis hatları ile ilgili sertifikaların ücreti 1 milyar lira, bu sertifikaların vize bedeli ise 300 milyon lira olarak belirlendi. 
     Sertifika kapsamındaki tüm faaliyetlere ilişkin sertifika yenileme işlemlerinde, ilgili sertifika türü için belirlenen sertifika alma bedelinin yarısı kadar, sertifika tadili ve sureti çıkarma halinde de 300'er milyon lira ücret alınacak. 
     Söz konusu ücretler, 2002 ve 2003 yıllarında geçerli olacak. 
     Doğalgaz Piyasası Sertifika Yönetmeliği'ne göre, piyasada yer alan tesislerin fizibilite, etüt, proje, müşavirlik, kontrol, denetleme, yapım, servis, bakım ve onarım hizmetleri için yapım ve hizmet sertifikası alınması gerekiyor. 
     





</TEXT>
</DOC>
