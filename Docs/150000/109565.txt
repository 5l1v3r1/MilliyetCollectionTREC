<DOC>
<DOCNO> 109565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur19.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş kavgası cinayetle sonuçlandı... 
</HEADLINE>
<TEXT>

     Pendik'te, 2 kardeş arasında çıkan tartışma cinayetle sonuçlandı. 
     Alınan bilgiye göre, Dumlupınar Mahallesi İzmit Sokak'ta oturan ve ''bali çekerek'' çevresini sürekli rahatsız ettiği belirtilen Sezgin Güzel 23 ile ağabeyi Cengiz Güzel arasında tartışma çıktı. 
     Tartışma sırasında Sezgin Güzel'in tornavida ve bıçakla saldırması üzerine Cengiz Güzel, tabancasını çekerek kardeşine bir el ateş etti. 
     Sezgin Güzel, göğsüne isabet eden tek kurşunla olay yerinde hayatını kaybetti. 
     Olaydan kısa süre sonra baba Ahmet Güzel, Cengiz Güzel'i Pendik Çınardere Karakolu'na götürerek teslim etti. 
     Bu arada Güzel ailesinin komşuları, ölen Sezgin Güzel'in sürekli bali kullanarak ailesine ve çevresine zarar verdiğini söylediler. 
     Sezgin Güzel'in ara sıra babasını da dövdüğünü, mahalledeki otomobillerin camlarını kırdığını anlatan komşuları, geçen yıl ise bilerek evlerinde yangın çıkardığını iddia ettiler. 
     





</TEXT>
</DOC>
