<DOC>
<DOCNO> 147767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo26.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 2 - Denizlispor 0 
</HEADLINE>
<TEXT>

     Birinci Süper Futbol Ligi maçında Beşiktaş, Denizlispor'u 2-0 yenerek, yenilgisiz liderliğini sürdürdü. 
     Birinci Süper Futbol Ligi maçında Beşiktaş, Denizlispor karşısında ilk yarıyı 2-0 önde kapadı. 
     3. dakikada Zago'nun hatasıyla topu kazanan Ersen'in ceza alanı dışından sert şutunda, meşin yuvarlak üst direği sıyırarak, auta gitti. 
     5. dakikada İlhan Mansız'ın ceza alanı dışından sol çaprazdan sert şutunda, top az farkla yandan auta gitti. 
     7. dakikada ceza alanı içinde Sergen ile verkaç yaparak sol çaprazda kaleciyle karşı karşıya kalan Tayfur'un vuruşunda, kaleci Heinen'in ayaklarına çarpan topu altıpasta önünde bulan Zago, meşin yuvarlağı boş kaleye gönderdi 1-0 
     19. dakikada İlhan Mansız, Servet'ten kaptığı topla ceza alanına girdiği anda bu futbolcu tarafından düşürülünce hakem Ali Aydın, penaltı noktasını gösterdi. 
     20. dakikada penaltı atışını kullanan İlhan'ın vuruşunda, kaleci Heinen uzanarak topu kornere attı. 
     23. dakikada İlhan'ın pasıyla ceza alanında kaleciyle karşı karşıya kalan Sergen'in vuruşunda, top kaleci Hianen'den döndü. Ceza alanında dönen topa sahip olan Sergen'in Nouma'ya göndermek istediği meşin yuvarlağı savunma kornere attı. 
     33. dakikada ceza alanında Nouma ile verkaç yapan Sergen, kaleci Heinen ile karşı karşıya kaldığı pozisyonda yerden düzgün bir vuruşla kalecinin sağından meşin yuvarlağı filelere göndererek, farkı 2'ye çıkardı 2-0. 
     36. dakikada Kabat'ın uzak mesafeden kullandığı serbest vuruşta, top yandan auta gitti. 
     45. dakikada Sergen'in arapasıyla ceza alanında topla buluşan Nouma'nın aşırtma vuruşunda, meşin yuvarlak yandan auta gitti ve karşılaşmanın ilk yarısı 2-0 Beşiktaş'ın üstünlüğüyle sona erdi. 
     Denizlispor, ikinci yarıya Mustafa Özkan'ın yerine Serdal'ı oyuna alarak başladı. 
     57. dakikada ceza alanında Sergen, 2 futbolcuyu çalımlarla geçtikten sonra kaleci Heinen ile karşı karşıya kaldı. Kaleciyi de geçen tecrübeli futbolcunun altı pasa bıraktığı topu savunma uzaklaştırdı. 
     60. dakikada Beşiktaş'ta Sergen'in yerine Tümer oyuna girdi. 
     68. dakikada Denizlispor'da Bülent Ertuğrul, sarı kart gördü. 
     69. dakikada Kaan Dobra'nın sağdan kullandığı korner atışında, İlhan Mansız topu kafayla auta gönderdi. 
     72. dakikada Beşiktaş'ta Nouma'nın yerine Ahmet Dursun , Denizlispor'da da Kabat'ın yerine Hakan oyuna dahil oldu. 
     74. dakikada Denizlispor'dan Serdal sarı kart gördü. 
     81. dakikada topsuz alanda İbrahim ile Ali Tandoğan arasında yaşanan olay sonrası, İbrahim yerde kaldı. Durumunun ciddi olduğunun anlaşılması üzerine İbrahim, ambulansla hastaneye götürüldü. Aynı dakika içinde İlhan Mansız ile Ali Tandoğan arasında itişme yaşandı. 
     82. dakikada yaşanan olaylardan sonra Beşiktaş'ta İlhan Mansız, sarı kart görürken, Denizlispor'da Ali Tandoğan kırmızı kartla oyun dışında kaldı. 
     Karşılaşmanın bundan sonraki dakikalarında başka gol olmadı ve Beşiktaş maçtan 2-0 galip ayrıldı. 
     





</TEXT>
</DOC>
