<DOC>
<DOCNO> 112337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gunz1.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     AKP’nin seçim bürosunda cinayet 
     Samsun’da Yenidoğan Mahallesi’ndeki AKP seçim bürosunda oturan Yaşar Kilarcı 60 , aralarında anlaşmazlık bulunan Cihan Kilis’le 35 tartıştı. Kavgaya dönüşen olayda Kilis, namlusu kesik av tüfeğiyle ateş açtığı Kilarcı’yı daha sonra bıçakladı. Ağır yaralanan Kilarcı, kurtarılamadı. Olayın siyasi yönünün bulunmadığı öğrenildi. 
     
     1.5 milyar lira verip kocasını öldürttü 
     Osmaniye’de boğazı kesilmiş halde bulunan Nurettin Seven’i eşi İsmet Seven’in 1.5 milyar lira karşılığında yeğeni M.Ç. 16 ile arkadaşı T.Y.’ye 17 öldürttüğü ortaya çıktı. İsmet Seven, "Kocam kız kardeşimi hamile bırakmıştı. Benimle de ters ilişkiye giriyordu" dedi. Nurettin Seven’in cep telefonunu kullanmaya devam eden katiller yakalandı. 
     
     İki günlük bebeği sokağa bıraktılar 
     Fındıkzade’de iki günlük bebek, bir pazar çantasının içinde terk edilmiş olarak bulundu.Yapılan kontrolde bebeğin göbek kesiminden ve uygulanan pansuman yönteminden bir hastanede doğduğu anlaşıldı. Yanındaki çantada ise annesine ait olduğu sanılan bir gecelikle bebek çorapları bulundu. Polis, bebeği Haseki Hastanesi’ne yatırdı. 
     
     Deli danaya 15 dakikada teşhis 
     Alman bilim adamları, halk arasında deli dana olarak bilinen sığırlardaki hastalığın insanlarda görülen şeklini vCJK 15 dakika süren kan testiyle tespit etmeyi başardı. Bilim adamları, bu test sayesinde hastalığın kan nakli yoluyla bulaşmasının engellenebileceğini belirterek, deneylerde yüzde 97 başarı sağlandığını kaydetti. 
     
     Kanser ilacını çalan eczacıya rekor ceza 
     ABD’de daha fazla para kazanmak amacıyla kanser ilacını seyrelten bir eczacı 2.2 milyar dolar yaklaşık 3.6 katrilyon lira tazminat ödemeye mahk m edildi. Robert R. Courtney, Missouri eyaletinde kanser hastası bir kadına kemoterapi ilaçlarını seyreltip vermekle suçlanıyordu. 
     
     Cilvegözü’nde 81 kilo eroin 
     Hatay’ın Reyhanlı ilçesindeki Cilvegözü Gümrük Kapısı’nda bir TIR’da 81 kilo eroin ele geçirildi. Gümrük Muhafaza Müdürlüğü ile narkotik polisi, ihbar üzerine Suriye’ye çıkış yapmak isteyen kereste yüklü TIR’da arama yaptı. TIR’ın gizli bölmelerinde paketlenmiş halde 81 kilo eroin bulundu. 
     
     100 koyun verip suya kavuştular 
     Muş Bulanık’a bağlı Sarıpınar beldesindeki vatandaşlar, 100 koyun karşılığında komşu köyün su kaynağını kullanma hakkını aldılar. Ancak suyun beldeye getirilmesi için 75 milyar liralık ödeneğe ihtiyaç duyuluyor. Beldede içme suyu ihtiyacının yıllardır tek bir çeşmeden sağlandığı belirtildi. 
     
     Öğrenci servisi takla attı 28 yaralı 
     Kayseri’de Metin Akgöz yönetimindeki Sema Yazar ve Sümer Liseleri ile TED Koleji Lise Bölümü öğrencilerini taşıyan servis midibüsüne, kavşağa kontrolsüz giren belediyeye ait kamyonet yandan çarptı. 26 öğrencinin bulunduğu midibüs, takta atarak devrildi. 26 öğrenci ile sürücüler yaralandı. 
     



 GÜNCEL 






























</TEXT>
</DOC>
