<DOC>
<DOCNO> 143150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun12.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Güvenlik Konseyi Irak için bugün toplanıyor... 
</HEADLINE>
<TEXT>

     BM Güvenlik Konseyi'nin, bu akşam önce Irak konusunda danışmalarda bulunmak ve ardından Fransa, Almanya, Rusya'nın ortak önerisini görüşmek üzere iki kez toplanması bekleniyor. 
     BM Güvenlik Konseyi, Irak'a hızla silahsızlanması aksi takdirde savaşla karşı karşıya geleceğine dair ABD, İngiltere ve İspanya'nın desteklediği tasarıyı tartışmak üzere bugün 10 00'da TSİ 17 00 basına kapalı olarak toplanacak. 
     Fransa da, Güvenlik Konseyi'nin Fransa, Almanya, Rusya ortak deklarasyonunu görüşmek üzere 15 00'de TSİ 22 00 toplanması için baskı yapıyor. 
     Ortak deklarasyon, Irak lideri Saddam Hüseyin'in silahsızlanması için gerçekçi bir takvimin kabul edilmesi ve denetçilerin silahsızlanma görevlerinin ele alınması için, yarın dışişleri bakanları düzeyinde toplantı yapılmasını öngörüyor. 
     Deklarasyonda, Irak savaşının haklı yanı olmadığı, BM denetçilerinin çalışmalarının sürdüğü belirtilmişti. 
     





</TEXT>
</DOC>
