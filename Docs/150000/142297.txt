<DOC>
<DOCNO> 142297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur13.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Annenin cesareti faciayı önledi... 
</HEADLINE>
<TEXT>

     Kütahya'da 2 katlı evde çıkan yangında, dumanlar arasında kalan en büyüğü 6 yaşındaki 5 çocuk, anneleri tarafından kurtarıldı. 
     Alınan bilgiye göre, Bahçelievler Mahallesi Şen Sokak'ta Hakkı Kaplan'a ait 2 katlı evin üst katında, elektrik kontağından yangın çıktı. Anne Meryem Kaplan 26 , büyük uğraş vermesine rağmen yangını söndüremeyince, çocuklarını kurtarmak için harekete geçti. 
     Merdivenin bulunduğu bölümün tamamen dumanla kaplanması üzerine çocukları alt kata indiremeyen anne, çocukları Emre 6 , Emirhan 4 , ikiz olan Beyza ve Feyza'yı 2 pencereden sarkıtarak dışarı çıkartmayı başardı. Anne, son olarak beşiğinde uyumakta olan 3 haftalık bebeğini kucağına alarak pencereden atladı. 
     Evde büyük hasara yol açan yangın, Kütahya Belediyesi itfaiye ekiplerinin müdahalesi sonucu söndürüldü. 
     Meryem Kaplan, yaşadığı korkunç olayı şöyle anlattı 
     ''Yangın çıkınca çok korktum. Çocuklarımın hepsi çok küçük oldukları için, kendi başlarına dışarı çıkmaları imkansızdı. Onları tek tek pencereden dışarı çıkartırken, içerde bekleyen diğer yavrularımı düşünüyordum. Evim yandı, ama tek tesellim çocuklarıma bir şey olmaması.'' 
     





</TEXT>
</DOC>
