<DOC>
<DOCNO> 107686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/spor/spo01.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU ALARM VERDİ 
</HEADLINE>
<TEXT>

Teknik direktör Mircea Lucescu, oyuncularını Göztepe maçına motive olmaları için sert bir şekilde uyardı 
     "Dikkatli olmalıyız" 
     GÖZTEPE maçının saatini bekleyen Siyah - Beyazlı ekipte Mircea Lucescu fırtınası esti. Rumen teknik adam, futbolcularını bu karşılaşmaya motive olmaları için sert şekilde uyardı. Göztepe’nin ligde kötü bir performans ortaya koyduğunu hatırlatan Lucescu, "Tamam, rakibimiz sıkıntılı bir dönem geçiriyor. Ancak kötü gidişe son vermek için canla başla mücadele edeceklerdir. Dikkatli olmalıyız" diye konuştu. 
     
     Galibiyet istedi 
     KAMPTA oyuncuların Göztepe maçından çok UEFA Kupası ilk turunda perşembe günü Bosna Hersek’in Sarajevo takımı ile yapacakları karşılaşmayı konuştuklarını hisseden Lucescu, "Kendinizi toplayın. Puan kaybedersek, tel fi edemeyiz. Bu karşılaşma en zor maçlarımızdan birisi" diyerek, oyuncularının dikkatini çekti. Beşiktaş’ın hocası, Göztepe maçını kayıpsız kapatmaları gerektiğini de vurguladı. 
     
     "Gevşememeliyiz" 
     FUTBOLCULARLA bir toplantı yapan Mircea Lucescu, isteklerini şöyle sıraladı "UEFA Kupası’ndaki Sarajevo maçını unutun, Göztepe’yi düşünün. Önce bu maçı kazanalım, sonra hep birlikte Sarajevo’ya motive oluruz. Galip gelirsek, bu hem bize moral verir, hem de ligdeki yarışımızı kayıpsız devam ettiririz. Gevşememeliyiz. Zorlu bir dönem bizi bekliyor. Bu işin altından başarıyla kalkacağımıza inanıyorum". 
     
     
     Göztepe - Beşiktaş 
     STAT İzmir Atatürk 
     SAAT 19.00 
     HAKEM İsmet Arzuman 
     SAKAT J.Amoah Göztepe , 
     İlhan Mansız Beşiktaş 
     CEZALI Ali Eren Beşiktaş 
     TV DigiTürk Canlı 
     



 SPOR 
































</TEXT>
</DOC>
