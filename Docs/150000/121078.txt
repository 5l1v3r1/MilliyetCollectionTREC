<DOC>
<DOCNO> 121078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yazar/sazak.html </URL>
<DATE> 2002/11/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP, muhalefet, kurultay 
</HEADLINE>
<TEXT>

     3 Kasım seçimlerinde tek başına’ muhalefete gelen CHP yönetimi, AKP iktidarı karşısında ilk sınavını bugün Meclis’te verecek. Abdullah Gül hükümetinin programı CHP lideri Deniz Baykal tarafından eleştirilecek. 
     AKP’nin seçimdeki sözlerin aksine, program ve Anayasa değişikliği paketinde dokunulmazlıklar’a yer vermeyişine Baykal’ın sert tepki göstermesi, kabineye giren dosyalı bakanlar’ı gündeme getirmesi bekleniyor. 
     Cumhurbaşkanı Sezer’in başörtüsü uyarısı’ ardından CHP’nin türban konusundaki tutumunun da bugün netleşmesi bekleniyor. 
     Seçim kampanyasında türbanı gerilim konusu yapmayalım’ söylemiyle AKP tabanına yönelen CHP’nin bu stratejisi oy açısından umulan sonucu doğurmadığı gibi, Baykal’ın 3 Kasım sonrası manevra alanını da daraltıyor. Anadolu solu’ sentezi hiç kuşkusuz inanç özgürlüğü’nü de içermektedir. CHP’nin değişen retoriği’nin AKP iktidarında Cumhuriyet’in temel değerleri ve kazanımlarında geriye gidiş’ bekleyen çevrelerde kuşku uyandıracağı açık. Baykal, bu tür açılımlarla partisini iktidara taşıyabilse laiklik’ konusunda haklı bir duyarlılık içerisinde olan kurumlara verdiği güvence’nin anlamı olabilirdi. Oysa CHP’nin Meclis aritmetiği, AKP’nin Anayasa’yı değiştirecek güçteki çoğunluğunu dengelemeye yetmiyor. 
     Baykal’ın da kafası karışık. 
     AKP yıprandıkça, CHP’nin güçleneceği’ varsayımının tutmadığı 3 Kasım’da gözlendi. İki kutuplu seçim, merkez sağı eritti ama solun iktidarına yetmedi’. DSP oyları bile AKP’ye gitti. CHP yine Meclis’in muhalefet kulisi’ne hapsolmuş durumda. En yaşlı üyelere sahip grup özelliğiyle her seçimde geçici başkanlık’ makamı garanti Böyle giderse Baykal’ı da başbakan olamadan, Elekdağ’ın yerine Meclis’i açarken görebiliriz. 
     Oysa hedef, yerel seçimleri kazanıp, iktidara koşmak olmalıdır. 
     AKP kulislerinde 2004 Nisan’ındaki belediye seçimlerinin bir yıl önceye alınması olasılığı konuşuluyor. CHP’nin süratle yeniden yapılanması gerekiyor. 
     Ankara Çağrısı’ adıyla bildiri yayımlayan parti içi muhalefet Baykal’ın, kurultayı toplayarak üstlendiği sorumluluğun gereği, güvenoyu’na başvurmasını bekliyor. 
     Genel merkez direnirse, beşte bir imzayla olağanüstü kurultayın toplanması sağlanacak. 
     İlginçtir. CHP Parti Meclisi’nde Baykal’ı eleştirenler arasında eski genel sekreteri Adnan Keskin de var 
     Kuvayı Milliye önderleri ulusal Kurtuluş Savaşı’nın en güç koşullarında bile ülkeyi ortak akıl ve ilkelerle yönetmeyi başarmışlardır. Çerkes Etem türü başıbozuk hareketleri bastırmak için çatışmayı göze almanın temelinde de hukuk kurallarına uygunluk yatmaktadır. CHP, bu anlayışla Cumhuriyeti kurduktan 80 yıl sonra, hukuksuzluğa ve tek adam anlayışının üstün iradesine terk edilmiştir.’ 
     Bakalım CHP liderliği 3 Kasım’ın sorgulandığı bir kurultayı göze alabilecek mi 
     Erdal İnönü bu sonucu almış olsaydı, kurultay için ilk imzayı Sayın Baykal atmaz mıydı 
     
     







Hukuk ve yasak 


Çarşaflı soru... 


Baykal’dan Erdoğan’a 


AB’nin miyopluğu devam edecek mi 


Netleşmek 


Kamusal alan mı Neresi orası 


Çukurova’da bir bahar Çukurova Üniversitesi 


Olmayacak duaya amin denilmez 


CHP, muhalefet, kurultay 


Türkiye’de sol, krizi nasıl aşacak 


Halk AKP’ye yolsuzluklarla savaşsın diye oy verdi 


Yunanistan potansiyeli su yüzüne çıkıyor 


</TEXT>
</DOC>
