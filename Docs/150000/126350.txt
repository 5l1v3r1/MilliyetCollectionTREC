<DOC>
<DOCNO> 126350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun19.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman televizyonu SAT1, Corina ve Abdullah'ı buluşturdu 
</HEADLINE>
<TEXT>

     Alman özel televizyon kanalı SAT 1, Türkiye'de birbirine aşık olduktan sonra geçen yıl bir çocukları olan, yaklaşık iki yıldır görüşemeyen Alman ve Türk sevgilileri Almanya'da bir araya getirdi. 
     Frankfurt Havalaanı'ndan, ''Yanlız Aşk Sayılır'' programının sunucusu Kai Plaume tarafından alınan Abdullah İncel, bu program için tahsis edilen otobüsle, Almanya'ya geldiğinden haberi olmayan Corina Stevner'in oturduğu Zittau kentine götürüldü. 
     Corina Stevner, Abdullah İncel'i görünce çok şaşırdı ve kollarına atılarak uzun uzun hasret giderdi. İki aşık, program sunucusu Kai Plaume'ye çok teşekkür ettiler ve mutluluklarını dile getirdiler. 
     Daha sonra Corina Stevner'in evine giden Abdullah İncel, ilk kez oğlunu gördü. 
     Corina Stevner ve Abdullah İncel, Türkiye'de 1999 yılında tanışmış ve birbirine aşık olmuşlardı. Corina Stevner, bir yıl sonra Abdullah İncel'i memleketi Konya'da ziyaret etmiş ve bu ziyaret sırasında hamile kalmıştı. 
     Parasızlık nedeniyle birbirine kavuşamayan ikili, Corina Stevner'in annesinin SAT 1'e başvurusu üzerine, bir araya getirildi. 
     





</TEXT>
</DOC>
