<DOC>
<DOCNO> 108020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/spor/spo06.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Dimdik ayaktayız’ 
     GAZİANTEPSPOR Başkanı Celal Doğan, Altay galibiyetinin ardından takım içinde yapılan revizyona sahip çıktı. Doğan, "Genç ve geniş bir kadroya sahibiz. Gaziantepspor’dan çok adam gitti. Bizim yaptığımız revizyonu eleştirenlere bu galibiyet her halde iyi bir cevaptır. Gaziantepspor’un dimdik ayakta olduğunu herkes gördü" dedi. 
     
     Kırşehir’den tek kurşun 
     ÜÇÜNCÜ Lig 2. Grup’ta yapılan erteleme maçında Ofspor, Yeni Kırşehirspor’a evinde 1 - 0 yenildi. Önceki gün aşırı yağış nedeniyle ertelenen ve ilçe stadında yapılan maçta konuk takımın golünü 74. dakikada Mehmet Ali kaydetti. Sert geçen mücadelede maçın hakemi Sacit Solmaz, Ofspor’dan Aydın ve Hüseyin’e kırmızı kart gösterdi. Bu sonuçla ev sahibi ekip bir puanda kaldı, Yeni Kırşehir ise ilk üç puanını kazandı. 
     
     Tahkim’den devlere ret 
     GALATASARAY, Fenerbahçe ve Beşiktaş’ın "hasılat dağıtım talimatına" yaptıkları itiraz Tahkim Kurulu tarafından geri çevrildi. Üç kulübün kombine bilet satışlarının teberrü kabul edilmesi ve vergi kapsamı dışında bırakılması yolundaki başvurusuna ret yanıtı verildi. 
     
     Dura haftanın golcüsü 
     A Milli Futbol Takımı’nın Dünya üçüncüsü olmasının ardından Türkiye Birinci Süper Futbol Ligi maçlarından görüntüler vermeye başlayan Eurosport’da Malatyasporlu Duro’nun Fenerbahçe’ye attığı gol haftanın golü seçildi. Duro, bir çok Avrupalı golcüyü geride bırakarak bu tahta oturdu. 
     
     Şampiyonlar Ligi’nde perde açıyor 
     AVRUPA Şampiyonlar Ligi’nde ilk grup maçları bugün sekiz karşılaşmayla start alacak. Program şöyle A Grubu AJ Auxerre - PSV Eindhoven, Arsenal - B.Dortmund, B Grubu Valencia - Liverpool, Basel - Spartak Moskova, C Grubu Genk-AEK, Roma-R.Madrid, D Grubu Rosenborg-Inter, Ajax-O.Lyon. 
     
     2008 zirvesi 
     YUNANİSTAN Kültür Bakanı Evangelos Venizelos ile Futbol Federasyon Başkanı Vasilis Gagatsis ve UEFA Asbaşkanı Şenes Erzik, bugün Euro 2008 ev sahipliği adaylığı konusunu ele almak üzere bir araya gelecek. Çırağan Oteli’nde 11.00’de başlayacak toplantıda ortak adaylığın detayları üzerinde durulacak. 
     
     Maurice Greene meydan okudu 
     ATLETİZMDE üç yıl taşıdığı 9.79’luk 100 metre Dünya rekorunu, 9.78 koşan vatandaşı Tim Mongomery’ye kaptıran ABD’li Maurice Greene, yeni sezonda unvanını geri alacağını söyledi. Greene, "Kafamdaki derece 9.76. Ancak antrenörüm 9.6’lı dereceleri de koşabileceğimi düşünüyor" dedi. 
     
     Rövanş programı 
     UEFA Kupası’ndaki temsilcilerimizin rövanş maçlarının saatleri belirlendi. Program şöyle 3 Ekim Perşembe 17.15 Kocaeli - Frencvaroş, 19.00 Lorient - Denizli, 20.45 Fenerbahçe - Solna, 21.15 Sarajevo - Beşiktaş, 21.30 Alaves - Ankaragücü. 
     
     Kalpar istifa etti 
     DİYARBAKIRSPOR Teknik Direktörü Hüseyin Kalpar görevinden ayrıldı. Kalpar, "Diyarbakırspor’un menfaatine olacağı düşüncesiyle görevimi bırakıyorum" dedi. Başkan Ali İhsan Kaya, oyunculara 5’er milyar lira ceza vereceklerini açıklarken, yönetimin Erdoğan Arıca ile temasa geçtiği ifade edildi. 
     
     Milli maç yine İstanbul’da 
     AVRUPA Şampiyonası grup elemelerindeki üçüncü sınavımız olan Liehtenstein maçının 16 Ekim’de Ali Sami Yen’de oynanacağı açıklandı. Slovakya karşılaşması sonrası yaşanan bazı tatsız olaylar nedeniyle milli maçların İstanbul dışına kaydırılması gündeme gelmişti. 
     
     Fair Play ödülü Simone Moro’nun 
     ULUSLARARASI Fair Play Komitesi CIFP , Pierre De Coubertin ödülünü Himalayalar’da uçuruma düşen İngiliz dağcı Tom Moores’u hayatı pahasına kurtaran İtalyan dağcı Simone Moro’ya verdi. Kariyer dalındaki Jean Borotra ödülü efsane futbolcu Eusebio’ya, tanıtım dalında ise Willi Daumen ödülü eski atlet Kipchoge Keino’ya verildi. 
     
     TED Open başladı 
     AKBANK Private Banking TED Open Uluslararası Tenis Turnuvası dün İstanbul’da başladı. K.Pless, M.Ancic, V.Voltchkov, M.K.Goellner gibi ünlü raketlerle birlikte 44 profesyonel ismin katıldığı turnuvanın ilk gününde Çağdaş Ulukan, Esat Tanık, Ergun Zorlu, Mustafa Gençsoy, Barış Ergün ve Can Akkoyun rakiplerine yenilip, elendiler 
     
     



 SPOR 

























</TEXT>
</DOC>
