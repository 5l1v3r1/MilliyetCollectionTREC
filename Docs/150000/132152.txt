<DOC>
<DOCNO> 132152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/yilmaz.html </URL>
<DATE> 2003/01/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sayın Bakan bunları da not eder mi 
</HEADLINE>
<TEXT>

     Bütün bunları yadırgamamın nedeni, Başbakan Gül’ün de dediği gibi Yüksek Planlama Kurulu, Ekonomik ve Sosyal Konsey gibi kurumları bile çalıştırmayı unutan devlet yönetimi anlayışından bugüne gelinmiş olunması. Türkiye Odalar ve Borsalar Birliği’nin TOBB pazar günkü toplantısından sözediyorum tabii... 
     
     O da bir Kayserili 
     Başbakan Abdullah Gül ile Kayserili hemşerisi TOBB Başkanı Rifat Hisarcıklıoğlu’nun sıcak karşılaşmaları, kürsüde elele vermeleri dikkat çekiciydi. Başbakan kürsüde konuşurken, işadamlarından bu kadar çok "Bravo" seslerinin yükseldiği bir salon hatırlamıyorum. Hisarcıklıoğlu’nun "Turgut Özal mertebesine yükselttiği" Gül, neredeyse TOBB ile ekonomide alternatif bir bakanlar kurulu kurduğunu açıkladı. Bakalım, Türk Sanayicileri ve İşadamları Derneği’nin Kayserili Başkanı Tuncay Özilhan ile de elele, kolkola görüntü verecek mi 
     
     Ergezer de not tutar mı 
     Kamu görev süresi yeterli değilken, Emlak Konut Genel Müdür Yardımcılığı’na Emlak Konut, Emlak Gayrimenkul Yatırım Ortaklığı - EGYO oldu MHP iradesi ile atanan Demir İnal’ın geçirdiği iki teftişten birinden aklandığı, diğerinden ise uyarı cezası aldığını pazar günü bu sütunlarda yazmıştım. İki gündür telefon, faks ve elektronik posta ile çok sayıda okuyucu fırsat bu fırsat deyip Emlakbank serüvenini anlatmaya koyuldu. Mavişehir belgelerini 3 bin kişiye göndermişler, anlatıyorlar. Burada 890 daire satılmış, 500’ü EGYO’nun elinde satılmayı bekliyor. Emlakbank projelerinden Sinanoba - Mimaroba ise neredeyse taksitle ev sahibi olmak isteyenleri soyan bir sisteme dönüşmüş. 
     
     Aidat belirlemek zor mu 
     Geçen hükümet döneminde Emlakbank’tan sorumlu Devlet Bakanı Faruk Bal’a konuyu ileterek, teftişe yol açan Mavişehir’in ekonomist sakinlerinden Muammer Ertekin, EGYO Genel Müdür Yardımcılarından Demir İnal’ı sorumlu tutarak soruyor "Emlak Konut, buradaki 500 konut adına yönetimde sağladığı çoğunluğa dayanarak aidatlarda yüzde 48’lik artışa gitti. Yaptığımız hesaba göre bu artışın 290 milyar lirası şişirilmiş kalemler. Devletin kurumuna bu paraları ödetmek reva mı " 
     EGYO, son üç aydır zamsız aidat ödüyor ancak kat maliklerinden kimisi zamlı ödeme yapmayı sürdürüyor. Çünkü aidatlar için gerekli yönetim toplantısı yapılmadı. Neden bir aidatı belirlemiyorsunuz AKP’nin yönetime gelmesi ile Toplu Konut İdaresi Başkanlığı’nı vekaleten sürdüren İstanbul Büyükşehir Belediyesi’nin inşaat firması Kiptaş eski Genel Müdürü Erdoğan Bayrak da dahil, ilgili birimlerin tümüne gider bu soru. 
     
     Emlakbank kazığı 
     Toplu Konut İdaresi TOKİ Sinanoba’daki evleri 40 milyar liraya satışa çıkardı. Emlakbank’dan "memur maaşlarına endeksli" konut kampanyasından daire alanlar ise aynı ev için 55 milyar lira ödediler. Taksitlerini ödeyemeyen okurum Gürol Küçükgörür hesap çıkarmış 
     "Evi satın alırken liste fiyatı 31 milyar liraydı. Son 3.5 yılda 25 milyar lira ödedim reel olarak 55 milyar lira . Geri kalan borcumu 57 milyar lira olarak hesapladılar." 
     Memurlar son 3.5 yılda bu kadar zam almadığına göre, batık bankalarınızdan buharlaşan kredileri halka mı ödetiyorsunuz diye sormak geliyor içimden... Daha hak sahipleri bile belirlenemeyen, 380 trilyon liralık Konut Edindirme Yardımı KEY hesaplarını sormadım bile... 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
