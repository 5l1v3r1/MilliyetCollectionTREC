<DOC>
<DOCNO> 128269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun18.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Klonlandığı öne sürülen bebek artık evinde... 
</HEADLINE>
<TEXT>

     Rael tarikatının klonlandığını iddia ettiği Eve Havva adlı bebeğin artık evinde olduğu açıklandı. 
     Tarikata bağlı Clonaid şirketinin sözcüsü Nadine Gary, kopya bebeğin evinde olduğunu belirterek, Eve'in annesinin kopyası olduğunu ispat etmek için genetik testlerin yapılmasının önünde hiçbir engel kalmadığını kaydetti. 
     Kopya Bebeğin doğduğunu geçen hafta Florida'da açıklayan şirket başkanı Brigitte Boisselier, bebeğin annesinin 31 yaşında bir Amerikan vatandaşı, babasının da kısır bir Amerikan vatandaşı olduğunu söylemekle yetindi. Bebeğin ve annenin genetik yapısını karşılaştıracak bağımsız uzmanların kimlikleri konusunda da bilgi vermeyen Boisselier, gazetecilerin bilim adamlarını takip edip ailenin adresini bulmalarından ve onlara ''hayatı zehir etmelerinden'' endişe ettiğini söyledi. 
     Boisselier, Clonaid şirketinin insan kopyalama tekniğini uygulayacak bilgi ve donanıma sahip olmadığı iddiaları üzerine ise, Eve'in klonlandığı sıradaki kayıtları açıklamayacağını, fakat bağımsız bilim adamlarının, kopyalanması planlanan 20 embriyonun klonlanması ve yerleştirilmesini izleyebileceğini kaydetti. 
     





</TEXT>
</DOC>
