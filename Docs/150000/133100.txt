<DOC>
<DOCNO> 133100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sondun03.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell, Avrupa ülkelerinin çağrılarını eleştirdi... 
</HEADLINE>
<TEXT>

     ABD Dışişleri Bakanı Colin Powell, Avrupa ülkelerinin, Irak'ta BM silah denetçilerine daha fazla tanınması yönündeki çağrılarını eleştirdi. 
     Powell, İngiltere'de yayınlanan Financial Times gazetesine yaptığı açıklamada, Almanya ve Fransa'nın bu yöndeki çağrılarına, ''Neyin olması için daha fazla zaman Denetçilerin ne yapması için Irak'ın büyük olasılıkla işbirlikçi olmayan tavrına karşın iki ya da üç ayda ne öğrenebiliriz '' sorularıyla yanıt verdi. 
     Avrupalı meslektaşlarının, denetimlerden ne zaman tatmin olacaklarını merak ettiğini belirten Powell, ''Sorun, denetçiler değil, Irak'' dedi. 
     Powell, silah denetçilerinin, Irak'ta daha fazla inceleme yapması yönünde bir kararın BM Güvenlik Konseyi tarafından verileceğini belirtirken, bu konuda tavır koyan Fransa ve Almanya ile transatlantik ilişkinin sürmesi için ise birçok nedenin bulunduğunu kaydetti. 
     Washington yönetiminin, bu savaşı haklı çıkarmak için Amerikan halkıyla uluslararası toplumu yeterince ikna edemediğini de belirten Powell, ''Hala barışçı çözüm şansı var, ancak zaman tükeniyor'' dedi. 
     





</TEXT>
</DOC>
