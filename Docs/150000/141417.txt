<DOC>
<DOCNO> 141417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/spor/spo01.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
PASCAL BİTTİ 
</HEADLINE>
<TEXT>

Fransız yıldız, kupa maçında gördüğü kırmızı kartla gözden düştü. Başkan Bilgili’nin, "Benim için de, Beşiktaş için de Nouma defteri artık kapanmıştır" dediği iddia edildi 
     BİLAL MEŞE 

     Bilgili’nin tepkisi 
     TÜRKİYE Kupası’nda, Gençlerbirliği ile oynanan maçta, rakibinin üzerine yürüdükten sonra kırmızı kartla oyun dışında kalan Pascal Nouma, yol ayrımına geldi. Ritz Charlton Oteli’nde Levent Erdoğan, İsmail Ünal ve Tadil Komitesi Üyeleri ile buluşan Başkan Serdar Bilgili’nin Pascal’ı eleştirip, "Benim için de, Beşiktaş için de Pascal Nouma artık bitmiştir" dediği vurgulandı. 
     
     Kasıtlı mı yapıyor ’ 
     BİLGİLİ’NİN Nouma’nın kırmızı kart gördüğü pozisyonunu da değerlendirdiği açıklandı. Beşiktaş başkanının, "Ne yapmak istediğini anlayamıyorum. Saha içinde peşinde kovaladığı adamı, soyunma odası koridorunda öpüyor. Bence bu hareketleri bilinçli yapıyor" ifadeleri kullandığı iddia edildi. Öte yandan Tüzük Tadil Kongresi’nin 19 Nisan’da yapılması kararlaştırıldı. 
     
Trabzon’a uçuyorlar      ZİRVE yarışını yakından ilgilendiren sınavda Trabzonspor ile kozlarını paylaşacak olan Beşiktaş, bugün Trabzon’a gidiyor. Maçka’da kampa girecek kafileye havalimanına inişiyle birlikte korumalar yakın takibe alacak. Siyah - Beyazlı yönetim, bu karşılaşmanın primine zam yaptı. Daha önce lig maçlarına verilen 5’er milyarlık prim, kritik 90 dakika için 10 milyara çıkartıldı. 
     
Kartal’a tedavi      Ümraniye mesaisi 
     TÜRKİYE Kupası’nda Gençlerbirliği’ne elenerek, hayal kırıklığı yaşayan Beşiktaş’ta Trabzonspor maçı öncesinde kollar sıvandı. Oyuncularının moral bozukluğundan tedirgin olan Teknik Direktör Lucescu ve yöneticiler, Ümraniye Tesisleri’nde psikolojik tedavi uyguluyor. Özellikle Rumen hoca, oyuncularıyla bire bir görüşmeler yaparak, yaşanan çöküntüyü dağıtmaya çalışıyor. 
     
     Hedefler bitmedi’ 
     TRABZONSPOR maçı öncesinde futbolcularıyla toplantı yapan Lucescu, sadece kupadan elendiklerini, diğer hedeflere emin adımlarla yürüdüklerini hatırlattı. Rumen hoca sözlerini şöyle sürdürdü "Ligde namağlup unvanımız sürüyor. Ancak bugüne kadar Trabzon, Antep ve Gençlerbirliği’ne karşı galibiyetimiz yok. Trabzonspor’u yenip, yolumuza devam etmeliyiz." 
     
Beşiktaş sıkıntılı      TRABZONSPOR maçı öncesinde sakat ve cezalı futbolcuların fazla oluşu teknik kadroyu kara kara düşündürüyor. Kupa maçında kırmızı kart gören Ahmet Yıldırım ve Nouma’dan yoksun bir kadroyla sahaya çıkacak olan Beşiktaş, Sergen, İbrahim, Tümer, Yasin ve Pancu için doktorlardan gelecek raporu merakla bekliyor. Sakat futbolcuların son durumu bugün netlik kazanacak. 
     
Akıllar derbide      SİYAH - Beyazlı takım bugün Galatasaray ile Fenerbahçe arasında oynanacak olan derbi maçının sonucunu merakla bekliyor. Menajer Sinan Engin, ezeli rakiplerinden beraberlik beklediklerini dile getirirken, "Bizim için en güzel sonuç 1’er puan almaları olur" dedi. Kaptan Tayfur ise şunları söyledi "Fenerbahçe’nin kazanması bizi rahatlatır. Galatasaray bize daha yakın." 
     
Rakip Lazio Roma karşısında      BEŞİKTAŞ’ın UEFA Kupası çeyrek finalindeki rakibi Lazio bugün İtalya Ligi’nde Roma ile karşılaşacak. Olimpiyat Stadı’ndaki mücadele 21.30’da başlayacak. İtalya Ligi’nin başkent derbisine ev sahipliği yapacak Roma’da grip olan Totti ile cezalı Cassano forma giyemeyecek. Lazio’da ise eksik oyuncu bulunmuyor. Bu sezon oynadığı 17 deplasman maçını da kaybetmeyen Lazio’nun amacı bu unvanını devam ettirebilmek. Ligin ilk yarısındaki maç 2 - 2 sona ermişti. 
     



 SPOR 





























</TEXT>
</DOC>
