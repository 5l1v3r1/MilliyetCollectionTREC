<DOC>
<DOCNO> 120294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/ekonomi/aeko.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonominin patronu Milliyet’e konuştu 
</HEADLINE>
<TEXT>
Enflasyon hedefi değiştirilebilir 
Devlet Bakanı Ali Babacan 2003 için yüzde 20 olarak öngörülen enflasyon hedefinin Merkez Bankası ile görüşülerek değiştirilebileceğini söyledi 
     SERPİL ÇEVİKCAN 

     Hazine’den sorumlu Devlet Bakanlığı görevini üstlenen Ali Babacan 2003’ün ekonomik göstergeler açısından iyi bir yıl olacağını, borç çevirme sorununun yaşanmayacağını ve büyümede yüzde 4’ün üzerine çıkılacağını söyledi. 
     Babacan, AKP lideri Recep Tayyip Erdoğan’ın Acil Eylem Planı’nı açıklarken yanıtsız bıraktığı enflasyon hedefine ilişkin soru üzerine "Şu andaki programda tüketici fiyat endeksinin artışı yüzde 20. Ancak Merkez Bankası ile hükümet bir araya geldiğinde biraz değişiklik olabilir" dedi. Dün bakanlık koltuğuna oturduktan sonra kapılarını Milliyet’e açan Babacan’ın sorularımıza verdiği yanıtlar şöyle 
     
IMF programı ile ilgili yeni düzenlemeler neler olacak 
     Bazı iyileştirmeler düşünüyoruz tabii. Özellikle sosyal konularda. 
     
Açlık sınırındaki insanlara nasıl katkıda bulunacaksınız 
     İstatistiksel metodlarla belirleyeceğiz. DPT’nin çalışmalarına göre Türkiye’de yüzde 15 gibi nüfusun aylık geliri gıda harcamalarına bile yetmiyor. Yapacağımız şey bu kitlenin geliri ile açlık sınırı arasındaki farkı kapatmak. Sosyal Yardımlaşma Fonu’nu etkin hale getireceğiz. 
     
Bu, IMF’ye takılır mı 
     Hayır. Şu anda Dünya Bankası’nın normları var. Her ülkenin sosyal harcamaları var. Bu ülkenin normları bunun çok çok altında. Kredi şartlarını onlarla görüşeceğiz. 
     
Vergi sistemi 
     Vergi oranlarının mutlaka makul olması ve sıkı vergi denetimi gerekiyor. Aynı askerlik gibi olmalı. Asgari ücretten nihai olarak vergi alınmaması gerektiğini düşünüyoruz. 
     
Bütçenin harcama kısmını ne yapacaksınız 
     Bugün 5 bin küsur kamu yatırım projesi var. Bir ekibimiz sırf bununla ilgili çalışıyor. Bazı projeler yarı yarıya tamamlanmış olabilir. Ancak o proje tamamlandığında katma değer üretmeyecekse tamamlanmayacak. Buna İngilizce "sunk cost" yani batmış maliyet denir. Bu projeler binin altına insin diye görüştük. Örneğin atıl havaalanları. Tabii bir de yolsuzluk var. Artık onu söylemeye bile gerek yok. 
     
2003 enflasyon hedefiniz ne olacak 
     Şu andaki programda tüketici fiyat endeksinin artışı yüzde 20. Ancak Merkez Bankası ile hükümet bir araya geldiğinde biraz değişiklik olabilir. 
     
     Deppler geliyor 
IMF’yle ne zaman masaya oturacaksınız 
     Hindistan gezisinde IMF Başkan Yardımcısı ile tanışacağım. Bir iki hafta içinde Deppler ve Kahkonen gelecek. İki gün kalacaklar, ön görüşmeler yapacağız. 
     
57. Hükümet size iyi bir ekonomi devrettiğini söylüyor. Hazine’yi düşündüğünüzden iyi mi buldunuz 
     Beklediğim gibi buldum Hazine’yi. Borç stoğu yüksek, reel faizler h l yüksek. Bizim de hedefimiz üç - dört sene içinde kamu borç stoğunun gayri safi yurt içi hasılaya oranını yüzde 60’ın altına indirmek. 2003’e iyimser bir havayla giriyoruz. Dışardan da öyle bir hava geliyor. 
     
Mali miladı kaldırıyorsunuz herhalde 
     Türkiye’de servetin vergisi var mı Ürkütüyor. Tabii kara para, uyuşturucu ayrı. Ama bunlar hukuki süreç. İnsanlar birkaç milyon dolara kadar olan nakit paraları kendi kasalarında tutuyorlar. 
     
Üç sıfır atalım projesi vardı 
     Kısa vadede öyle birşey düşünmüyoruz. 
     
Hangi bankanın batacağına siyaset karar vermeyecek’Batık bankalarda, tahsilata yönelme çabası olacak mı 
     BDDK’nın varlığı tabiki önemli. Fakat bunların daha siyasi etkiden uzak hale getirilmesi gerekiyor. Hangi banka batacak hangisi kurtulacak bunun siyasi iradeye bağlı olmaması lazım. 
     
Bütünüyle bu kurulları tasfiye edip tamamı eski sistemi dönmek gibi bir proje var mı 
     Öyle birşey yok. Bu kurulların makro politikasını, objektif çalışma kriterlerini hükümetin koyması gerektiğini düşünüyorum. 
     
Batık bankalarla ilgili tahsilat ne olacak 
     BDDK var. Bizim istediğimiz daha şeffaf olması. Ancak derinine indiğinizde kişisel ilişkileri ve yapısı nedeniyle ki burada hem kurul üyelerini hem siyasileri kast ediyorum bu özerk sistemi içine sindirememiş durumda. Bunlarda siyaset olmayacak. 
     
Size 'bankalarımızı geri verin’ diye bir baskı geliyor gibi. 
     Objektif kriterler esas olacak, siyasi inisiyatif değil. 
     
Gül, ekonomiyle bizzat ilgilenecekTek elden yani Derviş modeline yakın bir yetkilenme olacak mı 
     Korkulan olmayacak. Başbakan’ın kendisi bizzat ekonomiyle yakından ilgilenecek. Maliye Bakanımız, Abdüllatif Şener ve ben dördümüz beraber çalışacağız. Ekonomik programın yürütülmesi, Dünya Bankası ve IMF ile görüşmeler ve ekonomik programın koordinasyonunu ben yürüteceğim. 
     
Borç çevirmede sorun olmayacakSizden asıl beklenen bir kaynak sağlayıp ekonomiyi hareketlendirip, reel sektörü canlandırmak. Buradaki kritik manivela ne 
     Borç döndürmesi sorunu ortadan kalkıyor. Hazine k ğıtlarına piyasadan çok talep var. Yurtdışındaki eurobondlarımızın faizi düşüyor. Geçen hafta 500 milyon dolarlık eurobond ihracı yaptık. 2003’te borç çevirme sorunu yaşanmayacak. 
     
Faik Bey’le çok uyumlu çalışıyoruzHazine Müsteşarı, Merkez Bankası Başkanı gibi kilit noktalardaki isimler değişecek mi 
     Bürokraside geniş çaplı değişiklik düşünmüyoruz. Merkez Bankası’nın statüsü kanunla sabit zaten. Hemen yapılacak bir değişiklik olmaz. Ama çok kritik noklarda daha rahat çalışacağımız kişilerle konuşuruz. Faik Bey’le Öztrak çok uyumlu çalışıyoruz. 
     
Derviş Umutlu başlangıç’ dediKemal Derviş sizin ekonomi kadronuz için genç, parlak demişti. Siz O’nun hakkında ne düşünüyorsunuz 
     Masum Bey’le devir teslim yapmamdan iki saat sonra telefon etti. Kutladı, çok umutlu olduğundan bahsetti. Birisinin gelip ne pahasına olursa olsun ben bunları yapacağım diye yumruğu masaya vurması lazım. 
     

</TEXT>
</DOC>
