<DOC>
<DOCNO> 136695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yazar/akyol.html </URL>
<DATE> 2003/02/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddamsız 16 senaryo 
</HEADLINE>
<TEXT>

Saddam’ın yakın çevresiyle birlikte başka bir ülkeye gitmesi son günlerde yeniden konuşuluyor. ABD’liler "savaşla devirmeyi" planlarken, Suudiler Saddam için "Yemen formülü"nü gündeme getirecek... 
     Dün konuştuğum yetkili "16 tane senaryo var" diyordu 
     - Saddam’dan sonra Irak’ta otarşik bir askeri rejimden, zamanla dağılmaya yol açabilecek gevşek federasyon’a, hatta etnik ve dinsel iç savaşa kadar on altı senaryo... 
     Dikkatimi çeken, senaryoların hepsinin "Saddamsız bir Irak" esasına dayanması... Bu nasıl olur 
     - Ya Amerika Saddam’ı savaşla devirir... Veya Suudilerden gelen son bilgilere göre, Saddam son anda’ dışarıya gitmeyi kabul edebilir. Savaşsız çözüm deyince Amerikalılar Saddam’ın Suudiler aracılığıyla başka bir ülkeye, mesela Yemen’e gitmesini anlıyorlar. 
     Saddam’ın yakın çevresi, yani Taha Yasin’ler, Tarık Aziz’ler, oğlu Uday’lar dahil rejimin temel isimleri... 
     Savaş çıkarsa savaş suçlusu olarak yargılanacak isimler 
     
     SADDAM’IN yakın çevresiyle birlikte başka bir ülkeye gitmesi son günlerde yeniden konuşuluyor. Ankara’ya gelen bilgilere göre Suudiler Amerikalılara demiş ki 
     - Saddam şimdi elbette sert tepki gösteriyor. Çünkü savaş karşıtı akımın güçleneceğini, savaşın çıkmayacağını umuyor. Ama savaşın çıkacağı kesinleşirse, bize birkaç gün imkan tanıyın, Saddam’ın garantili bir şekilde başka bir Arap ülkesine gitmeyi kabul edeceğini sanıyoruz. 
     Saddam’ın en yakın çevresindeki birkaç isim bunun mümkün olabileceğini Suudilere fısıldamış olabilir. 
     Düşünülen ülke Yemen. Çünkü Amerikalılar Irak’a komşu bir Arap ülkesini istemiyor, o ülkeler de istekli değil zaten. Kuzey Afrika ruhen bölgenin çok dışında. Libya olabilir ama Saddam’ın Kaddafi’ye emanet edilmesini Amerika kabul etmez. 
     Onun için Yemen deniliyor. 
     Amerika savaş için bastırıyor, böylece hem savaşa hazırlanıyor, hem bu baskının Saddam’ı dışarıya gitmeye ikna edebileceğini umuyor. 
     
     HÜKÜMETİN Kuzey Irak’a asker gönderme ve yabancı askere izin verme işini "18 Şubat" sonrasına atmasının sebeplerinden biri, Saddam’ın dışarıya gitme ihtimalinin yeniden gündeme gelmesi... 
     Fransız - Alman mihveri savaşa karşı çıkıyor, BM denetçilerinin artırılması, Irak’a BM askerlerinin konuşlandırılması gibi formüller öneriyor. Bir adım sonrası "savaşsız ve Saddam’sız çözüm" formülünde ABD ile Fransa ve Almanya’nın uzlaşması olabilir 
     Savaş çıkmayacaksa, hükümet asker gönderme izni alarak bu aşamada savaşa angaje olmuş görüntüsü vermek istemiyor. 
     "18 Şubat"ın askıya alınmasının bir sebebi de elbette ABD ile son pazarlıklar ve bunları yazıya dökmek için Yaşar Yakış’la Ali Babacan’ın Washington’a gitmiş olması. 
     Herhalde Ankara için birinci baş ağrısı savaş ama "Saddam sonrası" Ankara’nın başını daha fazla ağrıtıyor. 
     - 16 tane senaryonun, yani 16 değişik ihtimalin öngörülmesi, durumun ne kadar belirsiz, zeminin ne kadar kaygan olduğunu gösteriyor 
     Türkiye elbette ben yokum’ diyemez... 
     
     







Saddamsız 16 senaryo 


Gümbür gümbür gelen 21. yüzyıl... 


Okullara işletmeci müdür atansın mı 1 


İç borçta sorun büyüyor 


Beni böyle sev, seveceksen... 


Romancının boyunu aşan hayali 


Osmanlı dersleri 


Kurban eti yerine para verenler ve itiraz edenler 


Büyü ve gerçek 


Açlık sınırı 401 milyon lira oldu 


</TEXT>
</DOC>
