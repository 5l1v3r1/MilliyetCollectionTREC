<DOC>
<DOCNO> 109576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/dunya/dun02.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat yerde yatıyor 
</HEADLINE>
<TEXT>

     DIŞ HABERLER SERVİSİ 

     Ramallah kararg hında bir haftadır İsrail kuşatması altında yaşayan Filistin lideri Yaser Arafat, yerde uyuyor, sadece konserve yiyor, büyük baskı altında bekliyor ama bütün bunlara rağmen adamlarının moralini yüksek tutuyor. AFP muhabiri, Arafat ve yanındaki adamlarıyla yapılan telefon görüşmelerinden ortaya çıkan manzarayı böyle özetledi. Bu tabloya göre, dünyayla bağı koparılan Arafat, adamlarıyla hep konuşarak, tartışarak vakit geçiriyor. Arafat’ın dünyayla tek bağı, telefonu... Arafat da diğerleri gibi yerde yatıyor, günde bir öğün konserve yiyor. Hem de tabaktan değil, kutudan... 
     AFP muhabirine göre, Arafat uluslararası topluma İsrail’in yanında olduğu için sitem etse de kendi davasına inancını koruyor ve 250 kişinin sıkışıp kaldığı, rutubetli ve baygın kokulu küçücük binada başına gelenleri inancı sayesinde kabulleniyor. İsrail ordusu binanın çevresini dikenli telle ördü ve geceleyin de görülmesi için ışıklandırdı. 
     



 DÜNYA 












</TEXT>
</DOC>
