<DOC>
<DOCNO> 125810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yazar/sazak.html </URL>
<DATE> 2002/12/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erken türbülans 
</HEADLINE>
<TEXT>

     3 Kasım seçimlerinden Meclis’te üçte iki’ çoğunlukla tek başına’ iktidar çıkan AKP’nin bu gücüne Batı dünyası ve ABD nezdinde meşruiyet’ kazandırabilmek için başlattığı AB atağı, 12 Aralık’ta tam hedefine ulaşamayınca Türkiye’nin türbülans’lı gündemine geri dönüldü. 
     Hükümeti bir dizi ekonomik ve siyasi sorunun yanı sıra arka planı’nda soru işaretleri olan yeni olaylar da sıkıntıya sokacağa benziyor. 
     Ankara’daki Doç. Necip Hablemitoğlu cinayeti, epeydir unutulan faili meçhul suikastlar’ı yeniden gündeme taşıdı. 
     Dünkü gazete başlıklarındaki ortak vurgunun, derin ’ olması anlamlıdır. Öldürülen öğretim üyesi Hablemitoğlu, DGM Savcısı Nuh Mete Yüksel’in soruşturma açtığı Alman Vakıfları’nın Türkiye’deki faaliyetleri başta, Fethullah Gülen davasından Bergama altın davasına kadar pek çok alanda iddianamelere dayanak oluşturan tez’lerin arkasındaki imzaydı. Kürt sorunundan, Kıbrıs’a pek çok tartışmada ulusal kimlikle’ taraf olmuştu. Üniversite çevresinde laik ve Atatürkçü’ bir aydın olarak tanınıyordu. 
     AB nedeniyle Türkiye’de AKP iktidarınca seslendirilen kimi görüşlerin ulusal politikalardan bir ödün olup olmadığının’ tartışıldığı duyarlı günlerde Hablemitoğlu suikastı’nın nedenleri, çok daha derin’lerde aranmalıdır. 
     CHP Grup Başkanvekili Haluk Koç’un dün cinayeti Meclis kürsüsüne getirmesi üzerine İçişleri Bakanı Abdülkadir Aksu, Hablemitoğlu’nu öldüren kurşunların aynı zamanda istikrara sıkıldığını’ söylemiştir. Eğer öyleyse bu durumu aydınlatma görevi hükümete düşmektedir. Bu cinayet de geçmişteki benzerleri gibi faili meçhul’ kalmamalıdır. 
     Kıbrıs, Irak gibi dış politika konuları ve ekonomi yönetimindeki eşgüdümsüzlük’ karşısında, Ankara’da yaşanan derin cinayet’ henüz türbülans’tan çıkmayan Türkiye’nin güçler çatışması’na açık gündemine, yeni soru işaretleri ekliyor. 
     AKP, 3 Kasım seçimlerinin unutturduğu iç gündem’le baş başa kalınca patinaj’a başlamıştır. 
     Umutla bağlandığı 2004’teki AB hedefi ise garanti gözükmüyor. 
     AB Temsilcisi Javier Solana, Washington’da önceki gün yapılan ve Brzezinski’nin de katıldığı bir forumda, AB’nin Türkiye’yi kabul etmesi halinde yeni komşularının Irak, İran, Suriye gibi ülkelerin olacağını ve Avrupa’nın bunun için henüz hazır olmadığını’ açıklamış. 
     Bunun anlamı, AB tam üyeliği değil, özel statü’dür. Fransa ve Almanya’nın Türkiye için öngördüğü model de budur 
     AKP liderleri Gül ve Erdoğan aksini savunmaya çalışsalar da 2004 sonunda yeni bir düş kırıklığı yaşayabiliriz. 
     ADALET DİVANI UYARISI Cem Duna ile yaptığımız söyleşi üzerine ABD’den bilgi notu geçen Dr. Bülent Seven, AB’nin Türkiye’yi tam üye’ yapmaması halinde Adalet Divanı’na dava açılmasının mümkün olmadığını bildirdi. Araştırdık. Okurumuz haklıymış. Topluluğun bu yoldan dava edilmesi olanaksız. Sayın Seven’e teşekkür ediyorum. 
     
     







Siyasi cinayet 


"Derin cinayet" ve yeni iktidarın yeni üslubu 


Radyo reytingi 


Çankaya’daki Kıbrıs zirvesi 


Denktaş, Atatürk, Lozan, Mandela, barış 


Ölüm kültürü 


İslami Eğitim Bakanlığı 


Gelecek yılın bütçesi 


Bu filmi de görmüştüm 


Yaşar Yakış’ın bombaları... 


Erken türbülans 


OPET’te Enron gitti, Koç geldi 


Reha Muhtar’ın dibi var mı 


Mevduat, kredi yerine tahvile, bonoya gidiyor 


</TEXT>
</DOC>
