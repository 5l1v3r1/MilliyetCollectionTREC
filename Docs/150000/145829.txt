<DOC>
<DOCNO> 145829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/ekonomi/eko08.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın aklından duble yol çıkmıyor 
</HEADLINE>
<TEXT>

     ANKARA Milliyet 

     Başbakan Recep Tayyip Erdoğan, görev yerleri yeni belli olan kaymakamlara, AKP’nin büyük önem verdiği "duble yol" projelerini yakından takip etmeleri yolunda nasihat verdi. Faiz dışı fazla ve bütçe gibi temel ekonomik hedeflerin tutturulması için bir yandan üst üste kaynak paketleri açıklanırken son olarak da tamamen yatırım ödenekleri kısılarak 4 katrilyonluk tasarrufa gidilirken Erdoğan da "duble yol" ısrarını sürdürüyor. 
     Başbakanlık’ta kaymakamları kabul eden Erdoğan, "tasarruf, kaynak temini ve halkla sıcak ilişki kurulması" tavsiyelerinde bulundu. İçişleri Bakanı Abdülkadir Aksu’nun da hazır bulunduğu kabulde, Erdoğan, kaymakamlardan, halkın sorunlarına eğilmelerini ve vatandaşla ilişkilerini sıcak tutmalarını istedi. Erdoğan, duble yol projelerine yakın ilgi gösterilmesini istediği kaymakamlara, ülkenin içinde bulunduğu ekonomik sıkıntıları da hatırlatarak tasarrufa yönelik adımlar atmaları gerektiğini söyledi. 
     Erdoğan, duble yol konusunda önümüzdeki günlerde valilerle de bir toplantı yapacağını belirtti. 
     


SİYASET 






















</TEXT>
</DOC>
