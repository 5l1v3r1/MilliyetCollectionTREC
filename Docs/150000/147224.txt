<DOC>
<DOCNO> 147224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun21.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika gazetesi "Anahtarlar Türkiye'nin elinde" 
</HEADLINE>
<TEXT>

     Belçika'nın Le Soir gazetesi, ''ABD Dışişleri Bakanı Colin Powell'ın, savaş sonrasındaki ilk dış gezisinde NATO ve AB ile görüşmeden önce Ankara'ya gitmesinin, Türkiye'nin önemini gösterdiğini'' yazdı ve bu durumun AB'lileri kıskandırdığını ima etti. 
     ''Irak'ın komşusu olan Türkiye'nin elinde birçok anahtar bulunduğunu görmek lazım'' diye yazan gazete, Amerikalıların Türkiye'den kara birimleri geçiremedikleri için sıkıntıya düştüklerini, strateji değiştirmek zorunda kaldıklarını hatırlatarak özetle şöyle devam etti 
     ''Türkiye bu yüzden, ABD'nin işbirliği çerçevesinde söz verdiği 6 milyar doları kaybederek bedel ödedi. Ancak Washington, Türkiye'ye karşı uzun süre sitem edip surat asamaz. Kuzey Irak'taki Amerikalı askerler zor durumda, Washington Ankara'nın desteğinden vazgeçemez. Bu nedenle Colin Powell, Amerikan onurunu bir kenara bırakıp ayağına gittiği Türkiye'nin savaş sonrasında da oynayacağı önemli rol üzerinde durdu.'' Gazete, Washington'ın Türkiye'den tüm istediklerini elde edemediğini, Ankara'nın Kuzey Irak'a asker sokmayacağı garantisi de vermediğini yazarak, o bölgedeki Kürtlerin fazla ileri gitmesi halinde Türkiye'nin müdahale edebileceğini, o zaman yeni bir felaket senaryosu yaşanabileceğini yazdı. 
     





</TEXT>
</DOC>
