<DOC>
<DOCNO> 143967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko53.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsolide bütçe toplam borç stoğu 4,1 milyar dolar arttı 
</HEADLINE>
<TEXT>

     Konsolide bütçe toplam borç stoğu, 2003 yılı Ocak ayı sonuna göre 4,1 milyar dolar tutarında artış göstererek 1,3 milyar dolardan 157,4 milyar dolara ulaştı. 
     Hazine Müsteşarlığı, Aralık 2002-Şubat 2003 dönemine ait aylık konsolide bütçe iç ve dış borç istatistikleri geçici verileri açıkladı. 
     Açıklamaya göre, bu artışta en önemli belirleyici, iç piyasaya olan borçtaki 3,1 milyar dolar tutarındaki artış oldu. Bunun yanısıra, kamu kesimine olan borç tutarı da 1,6 milyar dolar tutarında artarak 45 milyar dolara ulaştı. Dış piyasaya olan borç tutarında ise, geri ödemelerden kaynaklanan bir azalma gerçekleşti. 
     Bu gelişmelerin sonucunda, toplam borç stoğu içinde en büyük pay, yüzde 31 ile iç piyasaya ve yüzde 29 ile kamu kesimine olan borçlara ait oldu. Dış piyasaya olan borçların ağırlığı ise yüzde 20'den yüzde 19'a düştü. 
     Konsolide dış borç stoğu Şubat ayı sonu itibariyle, geçen yılın Ocak ayı sonuna göre 717 milyon dolar azalarak 58,7 milyar dolara geriledi. Dış borç stoğundaki bu azalma büyük ölçüde tahvil geri ödemelerinden kaynaklandı. 
     Konsolide bütçe iç borç stoğunda ise aynı dönemler itibariyle 4 katrilyon liralık artış görüldü. Şubat ayı sonu itibariyle 159,4 katrilyon lira olarak gerçekleşen iç borç stoğundaki bu artış, Şubat ayı içinde yapılan toplam 4,5 katrilyon liralık anapara ödemesine karşılık gerçekleştirilen 8,5 katrilyon liralık borçlanmadan kaynaklandı. 
     Stoktaki net artışın 3,6 katrilyon liralık kısmı Şubat ayında vadesi gelen ödemeler karşılığında yapılan nakit borçlanmalardan, 98,7 trilyon liralık kısmı ise döviz cinsi ve dövize endeksli senetlerin kur atışlarından kaynaklandı. 
     Nakit dışı senet stoğunda değişim, geri ödeme ve döviz cinsi, dövize endeksli senetlerin net kur farkından oluşan 308,6 trilyon liralık artış ile Şubat ayı içindeki net borçlanma 4 katrilyon lira olarak gerçekleşti. 
     





</TEXT>
</DOC>
