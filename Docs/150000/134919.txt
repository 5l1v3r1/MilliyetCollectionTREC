<DOC>
<DOCNO> 134919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/guncel/gun90.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     "Annem bana "Asker olacaksan, general rahip olacaksan, papa olmalısın." derdi. Ben ressamlığı seçtim ve Picasso oldum. 
Pablo Picasso 

Milyonlarca dolarlık kaynak ..      Bir ikilemler, üçlemler, onlamlar ülkesinde yaşıyoruz. Şöyle dünyayı sallayıp taklit edilen bir ürün, bir buluş yerine, dünya markalarının taklitlerini üretmede ciddi başarılara imza atıp duruyoruz. 20 Ocak’ta Yalova’da, 1 Şubat’ta da Adana’da Van Gogh tablosu satmaya çalışan insanlar yakalandı. Görünen o ki hafiften bu işin de karaborsasını ele geçirmeye başlamışız. Kolay değil tabii o resimleri bulmak, ciddi bir çaba ’ gerektiriyor... Üstelik riskli de, orijinal mi değil mi, alan da satan da nereden bilecek 
     Halbuki git bak Marmaris’e, 
     -Allah uzun ömürler versin- Evren Paşa orada. Kendisi zamanında, Picasso resimleri için "Ne var o resimlerde, ben de yaparım" dememiş miydi Şöyle en basit bir Picasso tablosu Amerikan Doları bazında 5 milyondan başlıyor. Milyonlarca dolarlık kaynak orada ve değerlendirilmiyor. Neden Çünkü zamanında Faruk Cimok Ressam , "Evren’in resmi ancak 50 dolar eder. Paşa, sen bunlarla sergi değil, kermes aç " diyerek kendisini küstürmüştür. Ondan sonra da uğraş dur kaçak tablolarla... 
     
Bir belgegeçer ..      Türk Dil Kurumu Başkanlığı Basın Bürosundan, 30 Ocak 2003’te "TDK’yı göreve çağırıyoruz..." ve "TDK’yı bir daha göreve çağırıyoruz..." başlıklı yazılarımızdan dolayı bir faks belgegeçer aldık, Kısaltarak yayımlıyoruz. 
     "Kitle iletişim araçlarındaki anlatım bozukluklarını ele aldığınız Gündeme Karşı Serin Duruş’ köşesindeki yazılarınızı ilgiyle izlemekteyiz. Kamuoyunda doğru ve güzel Türkçe kullanımını yaygınlaştırmada önemli bir işleve sahip olduğuna inandığımız yazılarınızdan dolayı sizleri kutlarız. 30 Ocak 2003 günkü yazınızda......" şeklinde devam ediyor ve "Dilimiz Türkçe konusunda göstermiş olduğunuz duyarlılığa teşekkür ederiz" diye de bitiyor. 
     Ne diyelim... Toplam 100 kelimeyle ve üstelik de "falan oldum, yıkılıyor aaağbii, deeeermişiiiim" lerle konuşup anlaşabilen ne yazarken ne de konuşurken nokta, ünlem, soru işaretinin yanından geçmeyip yokuş aşağı yuvarlanıyormuş hissi veren bir kitle olduğu sürece biz daha çooook teşekkür, yıldızlı pekiyi hatta takdirname alırız... Bu arada, sevgili TDK yetkilileri, belgegeçer yetmez, "onurluk"umuzu da plaket bekliyoruz...Saygılar... 
     
     Bülent ve Ecevit ikilisi... 
     "Başbakan Abdullah Gül, eski Başbakan Bülent Ecevit’i ve DSP Genel Başkanı Bülent Ecevit"i kapıya kadar gelip karşıladı..." 
     
</TEXT>
</DOC>
