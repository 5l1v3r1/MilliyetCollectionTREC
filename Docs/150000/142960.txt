<DOC>
<DOCNO> 142960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yasam/yas04.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo Çocuğu niye çaldınız ’ 
</HEADLINE>
<TEXT>

Çarpma’ numarasıyla bir çiftin arabasını çalan hırsızlar, araçtaki çocuğu polisin telefonu üzerine yola bırakıp kaçtılar... 
     ŞAKİR AYDIN İstanbul 

     Hollanda’da taksi şoförlüğü yapan Serdar Köse, üç gün önce eşi Güler ve iki yaşındaki oğlu Süleyman’la İstanbul’daki dayısının yanına tatile geldi. Köse, eşi ve oğlu, önceki gece 20 FVKN yabancı plakalı otomobilleriyle gezmek için dışarı çıktılar. Boğazda ailesiyle saat 01.00’e kadar dolaşan Köse, eve dönmek için önden giden dayısının aracını takip etmeye başladı. 
     Köse’nin otomobiline, Bayrampaşa sapağında bir otomobil arkadan çarptı. Köse, otomobili çalışır bırakarak eşiyle inince, iki kişi çifti lafa tutarken üçüncüsü içinde küçük Süleyman’ın bulunduğu otomobile binerek hızla uzaklaştı. Diğer ikisi de otomobilleriyle kaçtı. Köse, dayısıyla polise başvurdu. 
     Polis, Köse’nin araç telefonunu arayarak, hırsızlardan çocuğu bırakmalarını istedi. 
     Bir süre sonra hırsızlar, çocuğu ilk kaza yerine bıraktıklarını söylediler. Polis ve Köse kaza yerine geldiğinde küçüğü yolda bulurken, hırsızlar da izlerini kaybettirdiler. 
     



 YAŞAM 

















</TEXT>
</DOC>
