<DOC>
<DOCNO> 107127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy13.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferlerbirinci sırada 
</HEADLINE>
<TEXT>

AKP’de teşkilat tepkili 
     AKP’de listeler hazırlanırken örgüt yoklamaları dikkate alınmadı, ilk sıralara daha çok milletvekilleriyle diğer partilerden transfer edilenler konuldu. AKP aday listeleri bu nedenle basına akşam geç saatlerde verilirken, teşkilatlar tepki gösterdi. 
     
     Sevinenler 
     ANAP’tan AKP’ye katılanlar arasında yer alan Erkan Mumcu Isparta’dan, Hasan Özyer Muğla’dan 1. sırayı kaptı. Erdoğan’ın siyasi danışmanı Ömer Çelik Adana 1. sıradan aday oldu. Erbakan’ın FP’de emanetçisi olan, ancak AKP’ye katılan İsmail Alptekin Ankara’da 1. sırada yer aldı. Erdoğan’ın avukatı Hayati Yazıcı da İstanbul 2. bölge 5. sıradan aday olurken, eski DYP’li Köksal Toptan Zonguldak’ta 1. sıraya oturdu. 
     
     Yasemin Kumral umutsuz 
     Eski popçu ve partinin kurucusu Yasemin Kumral İzmir 2. Bölge 5. sıradan, eski sinema sanatçısı Tamer Özyeğitoğlu da İstanbul 3. Bölge 17. sıradan listelere kondu. Erdoğan, aday olmasını istemediği eski Özel Kalem Müdürü Turan Çömez’i, Balıkesir teşkilat yoklamasında ilk sırada çıkmasına karşın 4. sıraya kaydırarak cezalandırdı. FP’nin kapatılmasına neden olan isimlerden Nazlı Ilıcak’ın eşi Emin Şirin de İstanbul 1. bölge 12. sıraya yerleştirildi. Tayyip Erdoğan, doğum yeri olan İstanbul 2. Bölge’deki Kasımpaşa yerine 1. bölgeden aday olmayı tercih etti. AKP’de Kadın adaylar "göstermelik" düzeyde kaldı. 
     



 SİYASET 
















birinci sırada 








</TEXT>
</DOC>
