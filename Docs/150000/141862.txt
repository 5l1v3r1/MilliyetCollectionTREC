<DOC>
<DOCNO> 141862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur07.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kondom için güldüren sloganlar... 
</HEADLINE>
<TEXT>

p    UNICEF ve Sağlık Bakanlığı, başta AIDS olmak üzere cinsel ilişkiyle bulaşan hastalıklardan korunmayı sağlamak için kondom kullanılmasını teşvik amacıyla broşür hazırladı. Broşürdeki sloganlar okuyanları kahkahaya boğuyor. 
     Kapağı, Koruyucu Meleğim Olmadan Asla '' sloganını taşıyan 28 sayfalık broşür İl Sağlık Müdürlükleri aracılığıyla vatandaşlara dağıtılıyor. Broşür, AIDS virüsünün ne olduğu ve nasıl korunabileceği ile kondomun nasıl kullanılacağı konusunda bilgiler içeriyor. 
     
     İŞTE KONDOM SLOGANLARI 

     AIDS'in zulmü varsa, sevenin kondomu var. 
     Kondom korur. 
     Fidayda da Ankaralım fidayda, kondomunu taktın bir anda. 
     Aşkın tatlı özgürlüğü SEKS, özgürlüğün paylaşılan sihri KONDOM. 
     Atem tutem men seni, kondoma saram men seni. 
     Kasksız girme inşaata canın yanar, kondomsuz girme ilişkiye hayatın kayar. 
     Takmak ya da takmamak, işte bütün mesele bu... Kondom Shakespeare. 
     Elin adamı gidiyooo fezaya, biz kondomu taktıramadık Rıza'ya. 
     Güzel anların vazgeçilmez ortağı Kondom. 
     Tak tak tak... Kim olursan ol tak. Kondom. 
     Tak tak beni doğru tak. İlk önce son kullanım tarihime bak. Tarihim geçmişse çöpe at . 
     Tak kondomun hasını, çekme AIDS yasını. 
     Bir erkeğin sizi sevdiğini anlamanın 3 yolu. 
     1 - Çiçek getirmesi. 
     2 - Sizi öperken gözlerini kapaması. 
     3 - Kondom kullanması. 
     Bir kadının sizi sevdiğini anlamanın 3 yolu. 
     1 - Sizin sevdiğiniz yemekleri yapması. 
     2 - Uyurken üstünüzü örtmesi. 
     3 - Kondom taşıması. 
     
     HIV KENDİNİ BÖYLE TANITIYOR 

     Broşürün ilk sayfasında HIV virüsü kendisini şöyle tanıtıyor Selam. Adım Human Immun Defiviency Virüs.' Yani, İnsan Bağışıklık Yetmezlik Virüsü' Bana kısaca HIV' derler. Benim işim, insan vücuduna girip, bağışıklık sisteminizin tamamını yavaş yavaş ele geçirmek. Nereden geldiğime dair pek çok varsayımda bulundunuz. Acaba ben Afrika nın yeşil başlı maymunundan mı insana geçmiştim, yoksa yıllardır varım da farkında mı değildiniz. Siz bunun cevabını arayadurun ben her yeni gün kendime çoğalacak binlerce neden bulabiliyorum.'' 
     
     DOKTOR KONDOMUN ÖĞÜTLERİ 

     Dr. Kondom ise, HIV virüsünden korunmanın yolunu şöyle anlatıyor 
     Sevgili genç arkadaşlarım. AIDS, HIV in yol açtığı hastalıklar bütünüdür. Tüm dünyayı etkisi altına alan ve Türkiye de de hızla yayılan bu salgın en çok bizleri tehdit etmektedir. Bu hastalıktan korunmanın en etkili yolu kondom kullanmaktır. Kondom diğer adları ile prezervatif, kaput, kılıf cinsel ilişkide penise takılır. İstenmeyen gebeliklerden koruduğu gibi HIV AIDS ve cinsel yolla bulaşan diğer hastalıklardan da koruyan bir araçtır. HIV virüsü, korunmasız her türlü cinsel ilişki sırasında, test edilmemiş kan ve kan ürünlerinden, anneden bebeğe, ortak enjektör, jilet ve makas kullanımlarıyla insana bulaşır.'' 
     
     KONDOM KULLANMA TALİMATI 

     Kondomun nasıl kullanılacağı da broşürde şöyle izah ediliyor 
     Paketimi açarken kesici alet kullanma ve bana zarar verme, beni cinsel ilişkinin en başında ve hiçbir cinsel temas olmadan tak, penis sertleştiği zaman başında bulunan havayı parmaklarınla sıkarak al ve penisin sonuna kadar geçir. Boşaldıktan hemen sonra beni dikkatlice çıkart ve bağlayıp çöpe at. Her cinsel ilişkide yeni bir kondom ve her cinsel ilişkide beni mutlaka kullan. Ve sakın unutma Beni direk güneş ışığından, sıcaktan, nemden koru. Beni cüzdanında ve arabanın torpido gözünde taşıma.'' 
     





</TEXT>
</DOC>
