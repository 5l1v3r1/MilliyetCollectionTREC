<DOC>
<DOCNO> 115350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/dunya/dun01.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara hem memnun, hem üzgün 
</HEADLINE>
<TEXT>

     DIŞ HABERLER SERVİSİ 

     Türkiye, Moskova’daki rehin alma eyleminin Rus güvenlik kuvvetleri tarafından sona erdirilmesinin memnuniyet verici olduğunu açıkladı. 
     Dışişleri Bakanlığı’ndan yapılan yazılı açıklamada, "Gerekçesi ne olursa olsun ve kimden gelirse gelsin, Türkiye tüm terör eylemlerini şiddetle kınamaktadır. Eylemin güvenlik kuvvetlerince sona erdirilmiş olması memnuniyet verici bir gelişmedir. Ancak terör eyleminin masum insanların can kaybına neden olmasından da derin üzüntü duymakta ve olayda yakınlarını kaybedenlere başsağlığı, yaralananlara acil şifa dilemekteyiz" denildi. 
     
     ABD’den kutlama 
     ABD’nin Moskova Büyükelçisi Alexander Vershbow, rehineleri kurtarmaya yönelik operasyon için Rus hükümetini kutladı. Vershbow, Rus hükümetini ve güvenlik güçlerini överken, teröristlerce her tarafı bombayla sarılan tiyatro binasında "Çok daha fazla can kaybı olabilirdi" dedi. Amerikan Büyükelçisi, "Can kaybını sınırlayan Rus yetkililerini kutluyoruz" diye konuştu. 
     
     Şaron Mükemmel 
     Rusya lideri Vladimir Putin’i kutlayan İsrail Başbakanı Ariel Şaron, Rus operasyonu için "Pek çok masum sivilin hayatını kurtaran mükemmel bir harek t" ifadesini kullandı. 
     



 DÜNYA 












</TEXT>
</DOC>
