<DOC>
<DOCNO> 112368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/spor/spo10.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pist ısınacak 
</HEADLINE>
<TEXT>

2003’te ülkemizde birbirinden önemli üç yarışma yapılacak. Ayhan da, Paris’te sınava girecek 
     TÜRKİYE, atletizmde Süreyya Ayhan ile "ısındığı" pistte, 2003’te de büyük heyecanlar yaşamaya hazırlanıyor. İstanbul, haziran ayında art arda üç uluslararası önemli organizasyona ev sahipliği yapacak. Atletizm şöleni Uluslararası Cemzi Or yarışlarıyla başlayacak. 21 - 22 Haziran’da Olimpiyat Stadı’nda Milletler Kupası B Grubu müsabakaları, 25 - 30 Haziran’da Burhan Felek Pisti’nde de Dünya Liseler Şampiyonası düzenlenecek. 
     TÜRKİYE’NİN erkekler ve bayanlarda katılacağı Milletler Kupası’nda toplam 24 ülkenin milli takımları mücadele edecek. Dünya Liseler Şampiyonası’nda ise 40’a yakın ülkenin yer alması bekleniyor. Takviminin uygun olması durumunda Süreyya Ayhan’ın da, Milletler Kupası’nda Ay - Yıldızlı formayla hayranlarının karşısına çıkabileceği belirtildi. Ayhan, Ağustos’ta Paris’te Dünya Şampiyonası’nda da Türkiye’ye büyük heyecan yaşatacak. 
     
     
     



 SPOR 


























</TEXT>
</DOC>
