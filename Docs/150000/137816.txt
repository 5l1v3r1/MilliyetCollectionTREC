<DOC>
<DOCNO> 137816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/dunya/dun01.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri uçak düştü 302 ölü 
</HEADLINE>
<TEXT>

İran’da güneydeki Kirman kentine giden ve hava koşulları nedeniyle düşen askeri nakliye uçağının Devrim Muhafızları’nı taşıdığı bildirildi 
     DIŞ HABERLER SERVİSİ 

     İran’da iç hat seferi yapan ve içinde 18’i mürettebat, 284’ü Devrim Muhafızı toplam 302 kişi bulunan bir askeri nakliye uçağının düştüğü ve kurtulan olmadığı bildirildi. Pakistan sınırı yakınındaki Sistan - Belucistan eyaletinin başkenti Zahidan’dan ülkenin orta kesimindeki Kirman kentine giderken hava trafik kontrolörüyle bağlantısı kesilen askeri nakliye uçağının, Kirman’ın 35 kilometre yakınlarındaki Sirec dağlık bölgesine düştüğü belirlendi. Tahran Radyosu, askeri komutanlığa dayanarak, düşen uçağın Rus yapımı İlyuşin, İran devlet televizyonu ise Antonov olduğunu kaydetti. Uçaktakilerin tamamının öldüğü ve tümünün Devrim Muhafızları’nın İmam Ali Taburu mensupları Bassij milisleri olduğu bildirilirken, pilotun, Kirman Havaalanı’yla teması kesilmeden önce hava trafik kontrolörlerine şiddetli rüzg r ve kötü hava koşullarını rapor ettiği açıklandı. 
     İran televizyonu, olayla ilgili soruşturma başlatıldığını duyurdu. 
     



 DÜNYA 














</TEXT>
</DOC>
