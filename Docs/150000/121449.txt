<DOC>
<DOCNO> 121449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/dunya/dun04.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindiye kıyamadı... 
</HEADLINE>
<TEXT>

     DIŞ HABERLER SERVİSİ 

     ABD Başkanı George Bush, Şükran Günü hazırlıkları kapsamında düzenlenen törende, geleneklere uyarak, önüne getirilen hindinin canını bağışladı. Beyaz Saray’da gerçekleştirilen törende, Katie adlı hindiyi sevme konusunda ürkek davranan Bush, çareyi yanındakilerden yardım almakta buldu. Katie’nin dişi olduğunu fark etmeyen Bush, "Bu erkek hindi biraz sinirli görünüyor" diyerek ziyaretçileri güldürdü. Katie ile birlikte, Beyaz Saray’ın yedek hindisi Zack’in de canı bağışlandı. İki hindi, bundan sonraki yaşamlarına Virginia’da bir hayvanat bahçesinde devam edecek. Katie ve Zack kadar "şanslı" olmayan milyonlarca hindi ise Şükran Günü’nde Amerikalıların sofralarını süsleyecek. 
     



 DÜNYA 














</TEXT>
</DOC>
