<DOC>
<DOCNO> 118889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo20.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Avrupa Kupaları'nda 104. maçına çıkıyor... 
</HEADLINE>
<TEXT>

     UEFA Kupası 2. tur rövanş maçında yarın Yunanistan'ın Panathinaikos takımıyla karşılaşacak Fenerbahçe, Avrupa kupalarındaki 104. maçına çıkacak. 
     Fenerbahçe, Avrupa kupalarında şimdiye dek yaptığı 103 maçın 31'inden galip ayrılırken, 57 maçta rakiplerine yenildi. Avrupa kupalarında başarılı bir grafik çizemeyen sarı-lacivertli takım, 15 maçta da eşitliği bozamadı. 
     Fenerbahçe, UEFA Kupası'nda ise bugüne dek yaptığı 43 maçta, 15 galibiyet, 21 yenilgi ve 7 beraberlik elde etti. 
     Avrupa Şampiyon Kulüpler Kupası ve Avrupa Şampiyonlar Ligi'nde 51 maçta 13 galibiyet, 31 yenilgi ve 7 beraberlik alan sarı-lacivertlilerin, artık düzenlenmeyen Avrupa Kupa Galipleri Kupası'nda da 9 maçta 3 galibiyet, 5 yenilgi ve 1 beraberliği bulunuyor. 
     Panathinaikos ile daha önce 5 kez karşılaşan Fenerbahçe, 3 galibiyet, 1 beraberlik ve 1 yenilgi aldı. 
     Yunan temsilcisiyle 4 özel maç yapan Fenerbahçe, rakibiyle ilk kez resmi olarak bu sezon UEFA Kupası 2. tur ilk maçında karşı karşıya geldi. İstanbul'da oynanan maç 1-1 beraberlikle sonuçlandı. 
     





</TEXT>
</DOC>
