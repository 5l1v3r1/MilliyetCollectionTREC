<DOC>
<DOCNO> 112658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/siyaset/siy01.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP’nin bakanları uzman’ olacak 
</HEADLINE>
<TEXT>

Tekirdağ’da konuşan Cem, İktidarımızda bakanlar dışarıdan atanacak’ dedi 
     SEYİT SÜREN Tekirdağ DHA 

     Yeni Türkiye Partisi Genel Başkanı İsmail Cem, iktidarları döneminde bakanların milletvekilleri arasından değil, mesleklerinde başarılı olan kişilerden atanacağını söyledi. Cem, "Biz Türkiye’yi değiştirmeye talibiz" dedi. 
     Tekirdağ Çerkezköy’de 150 araçlık bir konvoyla karşılanan Cem, iktidarları döneminde devlet ve hükümetin yeniden yapılandırılacağını söyledi. Devletin bugün çağın gereklerinden uzak yönetildiğini anlatan Cem, şöyle konuştu "Devleti yasakçı zihniyetten kurtaracağız. YTP vatandaşın beyanına güvenecek ve inanacak. Hükümetimizde bakanlar milletvekili olabileceği gibi dışarıdan da olacak. Burada ölçü siyaset değil, organizasyonu çekip çevirme özelliği. Bugünkü usulde parlamontoda güçlü isimler bakan yapılıyor. Oysa Türkiye’nin futbol mevzuatından, inşaat mevzuatına kadar değişimi şart. İşi kim iyi yapıyorsa o bakan olacak. Bizde kişi önce bakan oluyor, sonra işi öğreniyor." 



 SİYASET 















</TEXT>
</DOC>
