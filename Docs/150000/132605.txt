<DOC>
<DOCNO> 132605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yazar/zbirand.html </URL>
<DATE> 2003/01/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Klerides'in Denktaş sevgisi... 
</HEADLINE>
<TEXT>

     Klerides, müzakereci olarak Denktaş'ın çok zeki bir insan olduğunu ve değişmemesi gerektiğini söylüyor. 
     Acaba neden 
     Doğrudur. Denktaş zekidir ve iyi müzakerecidir. Ancak, Klerides'in bu aşamada bu kadar destek çıkmasının ardında, bence Denktaş'ın Annan planına olan sert muhalefeti yatıyor. Denktaş bu tutumunu sürdürdükçe, Rumlar istemedikleri bu plandan kötü kişi olmadan kurtulabilecekler. Türk tarafı reddetmiş olacak, oyun bozan sayılacak. Rumlar taktik bir zafer kazanıp, Avrupa Birliğine girecekler. Tek başlarına Kıbrıs'ın tamamını temsil edebilecekler. İlerde de Türk tarafını, karşılığında hiçbirşey vermeden teslim alabilecekler. 
     Böyle bir fırsatı kim yakalasa Denktaş'ı destekler. KKTC Cumhurbaşkanı, Rumlardan övgü almakla gurur duymalı. 
     Klerides'in Denktaş ile aynı fikirde olduğu ve desteklediği bir cümlesi daha var. 
     "Müzakereler 28 Şubat'ta bitmeyeceği için daha sonra da sürmesi gerektiğini " belirtiyor. 
     Çok önemli bir yaklaşım. 
     Bunun anlamı da açık. 
     Rumlar, AB'ye tam üyelik anlaşmasını imzalayana kadar, müzakerelerin sürmesini istiyorlar. Böylece, AB'ye katılımı tehlikeye atmadan geçiş dönemini tamamlayacaklar. Kriz çıkmadan, Türk tarafına yeni müzakereci gelmeden kapağı tam üyeliğe atabilecekler. 
     Sonrası, Allah kerim... 
     
     
     
BUGÜNKÜ TOPLANTIDAN UYARI ÇIKACAK...      İstanbul'da bugün altı bölge üyesi dışişleri bakanları bir araya gelecekler. İlk başta bu toplantının bir doruk olacağı sanılmıştı, ancak sonradan düzeyi indirildi. Ya verilecek mesaj veya doruk toplantısının yaratacağı yanlış algılama olasılğı, düzeyin değiştirilmesiyle sonuçlandı. 
     Bu toplantıdan barış mesajı çıkacak. 
     Dünya'ya verilmek istenen görüntü, 6 bölge ülkesinin savaş istemediği ve savaş olasılığını yok edebilmek için de, ellerinden geleni yapmaya hazır oldukları şeklinde. 
     Ayrıca genel beklenti, ağırlıklı biçimde Saddam'a yönelik uyarılarda bulunulması. Savaşı asıl önlemesi gereken tarafın Irak olduğunun altının çizilmesi. 
     Bu arada İran ve bir ölçüde de Suriye bildiriye, Amerikaya yönelik uyarı konmasını istiyorlar. Ancak ne oranda başarılı olacaklar belli değil. 
     Dışişleri toplantısı, 6 bölge ülkesinin bundan sonra ne yapacağını da saptayacak. Acaba yeni bir doruk mu yapılmalı Mesajlar ilerde daha da sertleştirilmeli mi 
     Bundan sonrasının nasıl gelişeceği, aslında önümüzdeki Pazartesi günü BM Irak denetçilerinin verecekleri raporların içeriğine göre şekillenecek. Eğer denetçiler hiçbirşey bulamadıklarını belirtirlerse başka, "henüz bulamadık, zamana ihtiyacımız var" derlerse başka türlü hareket tarzı belirlenecek. 
     Washington, fazla beklemek istemediğini çok açıkça gösteriyor. Ne olacaksa, engeç Mart ortasına kadar gerçekleşmesi gerektiğini ileri sürüyor. 
     6 ülke dışişleri bakanlarının bu toplantısı genel gidişi fazla etkilemese dahi, bölge ülkelerinin eğilimini göstermesi açısından yine de önemlidir. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Hükümet, asker ve savaş 


İç politikayla dış politika lahmacun oldu 


Halk uyursa.. 


Adım adım karar 


Fransız, Alman... Türk, Yunan... 


"Keşke, helale de uçkur çözmeseydiniz " 


Çözdükçe karışıyor 2 


Bağdaş kuramayan bu adam kim 


Vergi affı ne demektir 


28 yıl önceki bir Kuzey Irak turu 


Bölgesel girişim başarılı olur mu 


Paltodan pardösüye... 


AKP’de yönetim kaosu 


Türkiye’nin Davos’taki marka değeri 


İyimserlik riski büyütüyor 


TOKİ Başkanı da kaynağı soruyor 


</TEXT>
</DOC>
