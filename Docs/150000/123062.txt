<DOC>
<DOCNO> 123062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/dunya/dunc.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Avrupa’ya ait’ 
</HEADLINE>
<TEXT>

     DIŞ HABERLER SERVİSİ 

     Avrupa Birliği’nin genişlemesinin karar, bağlanacağı kritik Kopenhag Zirvesi için son haftaya girilirken, İngiliz basını Türkiye’ye müzakere tarihi verilmesi konusunda büyük bir destek yarışına girdi. İngiliz gazetelerinde çıkan haber ve yorumlarda genel olarak Türkiye’nin Avrupalı olduğu ve AB’den dışlanmaması gerektiği vurgulanırken, Birliğin tarihi bir karar arifesinde olduğuna dikkat çekildi. The Economist, Türkiye’nin Avrupa’ya ait bir ülke olduğunu belirterek, AB üyesi ülkelere Türkiye’yi genişlemekte olan kulüplerine dahil etmekte daha istekli davranmaları tavsiyesinde bulundu. 
     
     Cevabı zor bilmece 
     Kopenhag’da Avrupa liderlerini bekleyen, yanıtlanması zor bir bilmece bulunduğunu vurgulayan The Economist, bu bilmeceyi, "70 milyonluk Müslüman bir NATO üyesi olan ve istekliliğini de şartları karşılamak için gösterdiği çabayla kanıtlayan Türkiye’nin üyeliğe davet edilip edilmeyeceği" şeklinde ifade etti. 



 DÜNYA 





















</TEXT>
</DOC>
