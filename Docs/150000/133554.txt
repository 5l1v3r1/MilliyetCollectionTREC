<DOC>
<DOCNO> 133554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/siyaset/siy10.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül demokrasi okulu mezunu 
</HEADLINE>
<TEXT>

Strasbourg’taki Avrupa Konseyi Parlamenterler Meclisi’ni "İnsan hakları ve demokrasi okulu" olarak nitelendiren Başbakan Abdullah Gül, "Burada öğrendiklerimi uyguluyorum" dedi 
     GÜVEN ÖZAL Strasbourg 

     Yıllarca parlamenter olarak Türkiye’yi temsil ettiği Avrupa Konseyi Parlamenterler Meclisi’nde AKPM temaslarda bulunan Başbakan Abdullah Gül, "Burası insan hakları ve demokrasi okulu. Başbakan olarak burada öğrendiklerimi uyguluyorum" mesajı verirken çabalarına tam destek aldı. 
     Temaslarına AKPM Başkanı Peter Schieder’le başlayan Gül, 1991 - 2002 arasında Türk delegasyonunu temsil ederken edindiği tecrübenin çok yararlı olduğun söyledi. Türkiye’nin reformlara devam edeceği ve standartlarını Avrupa standartlarına yükselteceğini söyleyen Gül, "Önümüzdeki yıllar çok daha iyi olacak. İnanıyorum ki bu reformlar kısa sürede Türkiye’yi Avrupa Birliği’ne AB de tam üye yapacak" diye konuştu. Schieder de son dönemde atılan adımların takdirle karşılandığını belirterek Gül’e övgü yağdırdı. Schieder, Türkiye’nin Avrupa’daki yerine ilişkin tartışmaları "saçma" olarak nitelerken "Durum gayet açık. Türkiye Avrupa’ya ait, Avrupa’da yeri var ve AB’ye girmeli" diye konuştu. 
     



 SİYASET 












</TEXT>
</DOC>
