<DOC>
<DOCNO> 103482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/spor/aspo.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Stevic'e geçici af çıktı 
</HEADLINE>
<TEXT>

Feyenoord maçında rakibine tekme attığı gerekçesiyle UEFA Disiplin Kurulu’na verilen Yugoslav oyuncunun dosyası 5 Eylül’e bırakıldı. Stevic rövanşta oynayacak 
     YUSUF KOBAL 

     Aşırı tahrik var 
     ŞAMPİYONLAR Ligi 3. ön eleme ilk maçında Feyenoordlu Kalou’ya kasti tekme attığı gerekçesiyle UEFA Disiplin Kurulu’na sevkedilen Stevic için sevindirici bir haber geldi. Fenerbahçe, Yugoslav futbolcu hakkındaki dosyanın 5 Eylül’de karara bağlanacağının açıklanmasıyla rahat bir nefes aldı. UEFA dün konuyu görüşürken, olayın aşırı tahrik sonucu meydana geldiği görüşünü benimsedi. 
     
     Lorant sevindi 
     KURUL üyeleri pozisyonu izledikten sonra Stevic konusunu geçici bir süre için askıya aldı. UEFA’nın Feyenoordlu Kalou’nun da savunmasına başvuracağı öğrenildi. 5 Eylül’deki toplantıda iki oyuncu hakkındaki kesin karar açıklanacak. Bu gelişmelerin ardından Stevic’in salı günü oynanacak rövanş maçında forma giyecek olması teknik heyetin yüzünü güldürdü. 
     
Feyenoord kuyruğu      SARI-Lacivertli taraftarlar, salı günü Feyenoord ile oynanacak Şampiyonlar Ligi ön eleme rövanş maçına büyük ilgi gösterdi. Satışa dün çıkarılan biletleri almak için sabahın erken saatlerinde Biletix gişelerinin önüne gelen taraftarlar uzun kuyruklar oluşturdu. 
     AÇIK tribün 15, numaralı 40, üst maraton 50, alt maraton 100 ve VİP tribün ise 125 milyon liradan satılırken, Sarı - Lacivertliler daha ilk günden biletlerin çoğunu tüketti. Yetkililer, bugün büyük bir olasılıkla tüm biletlerin tükeneceğini söylediler. 
     



 SPOR 

























</TEXT>
</DOC>
