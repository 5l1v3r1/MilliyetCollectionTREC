<DOC>
<DOCNO> 119002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/spor/spo08.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim stadyum 
</HEADLINE>
<TEXT>

     Köyün Delisi BİLGİN GÖKBERK 

     Önce Levent Kırcacılar zannettim. Ya da Hamdi Alkancılar, galiba Bizim Stadyum’u oynuyorlar. Sonra Faik’i ona sormadan Bizim Stadyum’dan aldım. Yerine kendimi koyup, Benim Stadyum’a daldım... 
     
     Benim stadyum 
     ALBAYRAK - Galatasaray niye o soyunma odasında soyundu Öbür soyunma odası niye verilmedi Ve niye o tünelden çıktı Galatasaray 
     K.D. Ali Sami Yen’de 4 - 0 yenildiklerinde de mi Şükrü Saraçoğlu’nda soyunmuşlardı veya nerede soyunmuşlardı Ha ha haaaa... Kahkaha efekti 
     ÖZDEMİR Atanlar Galatasaraylı demiyorum, olabilirler diyorum. Ya da atanlar Fenerbahçeli değildir demiyorum, olmayabilirler diyorum. 
     K.D. Ben de atanlar Fenerbahçelilerdir demiyorum, olabilirler diyorum. Ha ha haaaaa... 
     ÖZDEMİR Aziz Yıldırım kendi sesiyle atmayın dedi. Demekki atanlar Fenerbahçeli değil, gerçek Fenerbahçeli değil. 
     K.D. Aziz Yıldırım bazen başkasının sesiyle mi konuşuyor Mesela Galatasaray yönetimi Saraçoğlu’na gelmeden Yıldırım, Canaydın’ın sesiyle atmayın demiş olamaz mı Seyirci belki de o yüzden tahrik oldu. Ha ha haaaaa... 
     K.D. Canaydın’ın sesiyle konuşmuştur demiyorum. Konuşmuş olabilir diyorum. Ha ha haaaaa.... 
     K.D. O tuvaletleri, koltukları parçalayanlar da gerçek Galatasaraylılar değildi zaten. Ha ha haaaaa... 
     K.D. O zaman gerçek Galatasaraylılar ile gerçek Fenerbahçeliler arasında gerçek bir sorun da yok. Ha ha haaa.... 
     K.D. Sahadaki de gerçek Galatasaray değildi zaten. Hatta sahadaki Fener de Malatya’da, Elazığ’da, Gaziantep’teki gerçek Fener miydi O zaman 6 - 0 da gerçek değildi belki de. Ha ha haaaa... 
     Özdemir Galatasaraylılar’ın dört bin bilet aldığı varsayılıyor. 
     K.D. Nasıl varsayılıyor Niye altı bin, sekiz bin veya iki bin değil de dört bin 
     Özdemir Beş yüzü çıkmıştı. Geri kalan üçbin beşyüz neredeydi 
     K.D. O bilet aldığı varsayılan dört bin Galatasaraylı’nın içinde de üç bininin Galatasaraylı kılığına girmiş Fenerli olduğu varsayılsa. Ve o üç bin Fenerli, Galatasaraylı gibi gözüküp, Fenerliler’in içinde provakasyon yapsa diyelim. Peki o geri kalan bin Fenerli nerede Saraçoğlu’ndan çıkarılan, o bin Galatasaraylı yoksa Galatasaraylılar kılığında Saraçoğlu’na gelen Fenerliler miydi Ha ha haaaa.... Ha ha haaaaa.... 
     K.D. Bakın, o çıkartılanlar Galatasaraylı kılığındaki Fenerlilerdir demiyorum. Galatasaraylı kılığındaki Fenerliler olabilir diyorum. Ha ha haaaa... 
     
Ne sözmüş be      Roma’dan dönmüştüm. Kapıyı açtım, sonra o notu gördüm. Sonra kapıyı kapattım, sonra da okudum. Söz ver diye başlıyordu. Ve devam ediyordu. Benim için özelliğini hiçbir zaman yitirme. Delir, çıldır, çatla, öl ama, lütfen beni üzme. Noktadan sonra da büyük harflerle HİÇ yazıyordu. Ve o HİÇ kutu içine alınmıştı. Düşünmedim bile. Yıllarca, bence ben gibi yaşayan ben, bağırdım aniden. Söz peki. Söz, söz, söz... Ne bedel veya bu kadar bedel ödeyeceğimi bilseydim verir miydim o sözü bilmiyorum. Bu kadar bedel ödeyeceğimi önceden bilebilseydim verir miydim bilmiyorum. Verdim bir kere. Evet, delirebilirdim, delirmedim. Çıldırabilirdim, çıldırmadım. Çatlayabilirdim, çatlamadım. Sözümü de tutabilirdim, ama tutmadım diye de bağlayabilirdim. Ama tuttum. Hala da tutuyorum... En yakınımdakiler bile soruyorlar da hayrola, her cuma ne oluyor böyle veya neler oluyor Tek tek olacağına tek cevap olsun istedim. Unutmadan diyorsunuz ya, Köyün delisi farklı yazıyorsun. Tabii, çünkü farklı yaşıyorum. Köyün Delisi 
     
Sus, sus, sus, kimseler...      Sakın ha bir İngiliz arkadaşınız ya da Alman, ya da İtalyan, ya da, ya da Kanadalı, Japon, Amerikan, arar ve sorarsa eğer bu sene sizin oralarda fair - play’e kim aday Siz siz olun, sus pus olun. Anlamamazlıktan gelin. Çok sıkıştırırsa da yalnız ismini söyleyin. 
     Mesela İngilizce ailesindense arayan, Mr.Özhan Canaydın deyin. President of Galatasaray. Peki ama ne oldu da Mr.Canaydın aday oldu diye bastırırsa İngiliz, sakın 6 - 0 yenildikleri maçta rakibin gollerini alkışladı demeyin. Avrupa Birliği’ne girdi denilen Galatasaray’ın Başkanı’nın rakibi alkışladığı için kendi ailesinden, hatta sülalesinden aldığı tepkiyi hiç, ama hiç anlatmayın Allah aşkına. Hoş, anlatsanız da anlamazlar zaten. Ne halde ve niye bu halde olduğumuzu bizim alem bilsin de elalem bilmesin bari. 
     Ve Sinan Erdem tabii. İnşallah kırdığı potu anlar da vazgeçer. Dünya fair - play bilmemnesine de aday falan göstermez Canaydın’ı. Her normal başkanın normal olarak yapması gerekenin bu kadar anormal karşılandığı başka bir ülke var mı Veya başka kaç ülke var Evet, sevgili Sinan Erdem Allah aşkına daha fazla rezil etme bizi. 
     
LESSON’CULARA      Mr.Özhan Canaydın Bay Özhan Canaydın 
     President of Galatasaray Galatasaray Başkanı 
     YERİMİZ dar, bu hafta bunlarla idare edin. K.D. 
     
     SERİ İLANLAR 



 SPOR 



























</TEXT>
</DOC>
