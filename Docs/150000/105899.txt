<DOC>
<DOCNO> 105899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/soneko08.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 72 puan düşüş kaydetti 
</HEADLINE>
<TEXT>

     İMKB Ulusal-100 Endeksi, önceki kapanışa göre 72.73 puan düşerek, 1. seansı 9,397.06 puandan tamamladı. Hisse senetlerinin ortalama değer kaybı yüzde 0.77 olarak gerçekleşti. 
     Günün ilk seansına 11.17 puan artışla 9,480.96 puan seviyesinde başlayan endeks, seansın ilk yarısını 47.40 puan aşağıda 9,422.39 puandan geçti. Endeksin gördüğü en düşük seviye 9,376.38 puan, en yüksek seviye ise 9,524.64 puan oldu. 
     Seans kapanışında mali endeks 122.73 puan düşüşle 11,085.52 puana, sanayi endeksi 37.08 puan düşüşle 9,374.32 puana ve hizmetler endeksi de 27.43 puan düşüşle 6,492.61 puana geriledi. 
     Böylece önceki kapanışa göre mali grup hisseler ortalama yüzde 1.10, sanayi grubu hisseler ortalama yüzde 0.39 ve hizmet grubu hisseler de ortalama yüzde 0.42 oranında değer yitirdi. 
     İşlem gören toplam 281 hisse senedinden 93'ü değer kazanırken, 96 hisse senedi değer yitirdi. 92 hissenin fiyatında ise değişiklik olmadı. 
     Seansta, 92 trilyon 102 milyar 468 milyon liralık işlem hacmi oluştu. 
     Yapı ve Kredi Bankası, Garanti Bankası, Turkcell, Tek-Art Turizm ve Akbank, en yoğun işlem gören hisseler oldu. 
     Uzmanlar, seansta 9,524.64 seviyesine kadar yükselen endeksin ardından gelen satış baskısıyla 9,400 seviyesinin altına geldiğini belirterek, satış ağırlıklı, düşük işlem hacimli ve dar bantta hareket eden bir seans izlendiğini, bu seyrin ikinci seansta da devamının beklendiğini ifade ediyorlar. 
     





</TEXT>
</DOC>
