<DOC>
<DOCNO> 121193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur15.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlıktan açıklama ''Ayşe Yılmaz'ın resmi görevi yok'' 
</HEADLINE>
<TEXT>

     Başbakanlık Basın Merkezi, Ayşe Yılmaz'ın Başbakan Abdullah Gül'ün AK Parti'deki danışmanı olduğunu ve Başbakanlık'ta herhangi resmi veya fiili görevinin bulunmadığını bildirdi. 
     Başbakanlık Basın Merkezi'nden yapılan yazılı açıklamada, bugün bir gazetede yer alan ''Türban Başbakanlık'ta'' haberinin gerçekleri yansıtmadığı belirtildi. 
     Haberde adı geçen Ayşe Yılmaz'ın Başbakan Abdullah Gül'ün AK Parti'deki danışmanı olduğu ifade edilen açıklamada, şunlar kaydedildi 
     ''Sayın Yılmaz'ın dün başbakanlığa gelişi, çeşitli konuların Sayın Başbakan'a arz edilmesi sebebiyledir. Sayın Ayşe Yılmaz Bilkent Üniversitesi Uluslararası İlişkiler Bölümünü derece ile bitirmiş olup, parti nezdindeki danışmanlık görevine uzun bir zamandan beri devam etmektedir. 
     Haberde iddia edildiği gibi sayın Ayşe Yılmaz'ın Başbakanlık'ta herhangi bir resmi veya fiili bir görevi bulunmamaktadır. Basın mensupları bu durumu rahatlıkta Özel Kalem Müdürlüğü'nden öğrenebilirler ve kamuoyunun yanıltılmasına sebep olmazlardı.'' 
     





</TEXT>
</DOC>
