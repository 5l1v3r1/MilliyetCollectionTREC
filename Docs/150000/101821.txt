<DOC>
<DOCNO> 101821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sondun02.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'ı uydudan izliyor... 
</HEADLINE>
<TEXT>

     Amerikan istihbarat ajanslarının, Irak'ın, biyolojik silah üretildiğine inanılan bir tesisinde, geçen hafta faaliyet saptadıkları bildirildi. 
     The Washington Times gazetesinin, istihbaratçılara dayanarak verdiği haberde, Amerikan casus uydusunun, başkent Bağdat'ın yaklaşık 10 kilometre uzağında bulunan tesiste, 60 kadar kamyondan oluşan bir konvoyun fotoğrafını çektiği belirtildi. 
     Bir istihbarat yetkilisi, tesise ya da tesisten malzeme taşındığını söyleyerek, Irak'ın silah programıyla ilgili sınırlı istihbaratları bulunduğunu ifade etti. 
     Haberde, Amerikan hükümet yetkililerinin, ''85 çalışanı bulunan tesiste, öldürücü Ebola virusünün silahlarda kullanılacak şekilde üretiliyor olabileceğini'' söyledikleri de kaydedildi. 
     ABD Başkanı George Bush, kitle imha silahları ürettiğini öne sürdüğü Bağdat yönetimini ''aksi ispat edilinceye kadar düşman'' ilan etmişti. Irak ise kitle imha silahları bulunmadığını bildiriyor. 
     





</TEXT>
</DOC>
