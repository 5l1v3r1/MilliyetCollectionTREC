<DOC>
<DOCNO> 108008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/spor/bana.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
HAFTANIN ANALİZİ 
</HEADLINE>
<TEXT>

HAFTANIN TAKIMI      MALATYA 
     İyi futbolunun karşılığını bir türlü alamayan Malatyaspor, özlediği galibiyeti Fenerbahçe karşısında bileğinin hakkı ile aldı. Güçlü rakibi karşısında her hattıyla üstün bir oyun ortaya koyan Sarı - Kırmızılı takım daha farklı bir skor da yakalayabilirdi. 
     
HAFTANIN HOCASI      ZİYA DOĞAN 
     Malatyaspor’un adeta çehresini değiştirdi. Akıllı transferler yaptı, takımın fizik gücünü en üst düzeye getirdi. Galatasaray’ı elinden kaçırdı ancak Fenerbahçe karşısında rakibin zaaflarından çok iyi faydalandı. Ligin iyi hocalarından biri olduğunu bir kez daha kanıtladı. 
     
HAFTANIN HAKEMİ      ALİ ULUYOL 
     Diyarbakır - Samsun maçını başarıyla yönetti. Verdiği isabetli kararlarla gerilimi yükseltmedi, her iki takım oyuncularının takdirini aldı. Yardımcılarıyla iyi anlaştı, avantaj kurallarını eksiksiz uyguladı. 
     
HAFTANIN PORTRESİ      FELİPE G.Saray DURO Malatya 
     İkisi de sezona Galatasaray’da başladı. Fatih Terim, Duro’yu fazla gördü, Malatya’ya sürdü. Yeni Hagi diye tanımladığı Felipe, Kocaelispor maçında Güney Amerika futbolunun en güzel örneklerini sundu. Adrese pasları, müthiş çalımları, attığı nefis golle yine herkesi büyüledi. Rakip savunmayı yerle bir etti. Eski takım arkadaşı Duro ise Malatya’da Fenerbahçe’yi bitirdi. Hiçbir önlem onu durdurmaya yetmedi. 35 metreden gönderdiği füzesi görülmeye değerdi. Kendisini beğenmeyenlere futboluyla anlamlı bir mesaj niteliğindeydi. 
     
ALKIŞ ALANLAR      Seyirci böyle olmalı 
     MALATYA’DA maçtan bir gün önce kendini bilmez bir grup taraftarın Rüştü’ye yönelik çirkin davranışlarını ve küfürlerini çok yadırgamıştık. Ancak Malatyaspor seyircisi milli kalecinin gönlünü çabuk aldı. Isınmak için sahaya çıktığında Rüştü’yü yanına çağırdı, hak ettiği saygı ve sevgiyi büyük bir içtenlikle kendisine yolladı. Centilmenliğinden hiçbir kuşkumuz olmayan Malatyaspor seyircisinde sağduyu bir kez daha çirkinliklerin önüne geçti. Bizlere de bravo demek kaldı. 
     
KARA TAHTA      Sana yakıştı mı 
     RİVALDO gibi bir yıldızın Dünya Kupası’nda yaptığı artistik hareketler daha hafızalardan silinmeden, cuma gecesi Ali Sami Yen’de bir başkasını yaşadık. Saha içi ve dışındaki davranışlarıyla geldiği günden bu yana alkışladığımız Mondragon’un, Uğur Yasan ile girdiği mücadelede hiçbir darbe olmamasına rağmen kafasını tutması, yerde kıvranması ve hakemi aldatması Kolombiyalı kaleciye hiç yakışmadı. Mondragon rakibinin sarı kart görmesini belki sağladı, ama fair - play adına büyük yara aldı. 
     
GOL KRALLIĞI Oyuncu Takım Maç Gol Arif Galatasaray 5 7 Necati Adanaspor 5 5 Okan Bursaspor 5 5 Mustafa Gençlerbirliği 5 5      
     
GOL PASI Oyuncu Takım Maç Asist Mehmet Altay 5 3 Ortega Fenerbahçe 5 3 Felipe Galatasaray 5 3 Mbayo Gençlerbirliği 5 3 Emrah Kocaelispor 5 3      
     
ALTIN ELDİVEN Oyuncu Takım Maç Gol Petkoviç Trabzonspor 5 3 Mondragon Galatasaray 5 4 Haluk İstanbulspor 3 4 Milosevski Malatyaspor 5 5 Gökhan Gençlerbirliği 5 5      
     
KART CEZALILARI Kırmızı kart Niculescu Ankaragücü Sarı kart Murat Duman D.Bakırspor      
     

</TEXT>
</DOC>
