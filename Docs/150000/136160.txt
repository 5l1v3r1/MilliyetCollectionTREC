<DOC>
<DOCNO> 136160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/spor/yersen.html </URL>
<DATE> 2003/02/10/ </DATE>
<TIME>  </TIME>
<AUTHOR> CEMAL ERSEN  </AUTHOR>
<HEADLINE>
Fener mum gibi 
</HEADLINE>
<TEXT>

     Aslında Ankaragücü’nün dün sahaya dizilişi gol atmaktan çok, günü kurtarmaya yönelikti. İki erteleme maçından da puansız dönen Başkent ekibi bu tedbirli görüntüsüne karşın, dakikalar ilerledikçe rakibin etkisizliğiyle cesaretlendi. Ortega’nın isteksizliği, Vladimir’in tutukluğu, Serhat ve Tuncay’ın yakın markajla yok oluşu oyunun dengelerini Ankaragücü lehine çevirdi. İlk yarının iki ciddi gol pozisyonu da yine Başkent ekibinden geldi. 
     Oğuz Çetin ikinci yarıya Serhat’ın yerine Ceyhun’u, 56 dakika sahada yürümekten başka bir iş yapmayan Ortega’nın yerine de Rebrov’u da alarak son kozlarını oynadı. Ancak bu değişiklikler de Fenerbahçe’nin skora yönelik oyununa hiçbir katkı sağlamadı. Maçın son bölümü ise yorgun ayakların, düşünemeyen beyinlerin birbirini kovalaması şeklinde geçti. 
     Fenerbahçe bu maçta galibiyeti hak eder miydi diye sorarsanız, bizce dünkü görüntüsüyle tek puan bile fazlaydı. Daha çok pozisyon bulan Ankaragücü ise galibiyeti kaçıran taraftı. 
     
     



 SPOR 






























</TEXT>
</DOC>
