<DOC>
<DOCNO> 148806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun37.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet muhafızları Musul ve Tikrik civarında toplanıyor.. 
</HEADLINE>
<TEXT>

     Amerikalı askeri yetkililer, Irak'ta Saddam Hüseyin rejiminin henüz tamamen yıkılmadığını, Saddam'ın Cumhuriyet Muhafızları'nın kuzeydeki Musul ve Tikrit çevresinde toplandığını söyledi. 
     Askeri sözcü Yüzbaşı Frank Thorpe, Katar'daki Merkez Komutanlığı karargahında yaptığı açıklamada, direnişin devam ettiğini, çok şiddetli çarpışmalar olabileceğini belirtti. Sözcü, rejimi tamamen yıkma amaçlarına henüz ulaşamadıklarını, ancak bunu başaracaklarını belirtti. 
     Teğmen Mark Kitchens da, Reuters televizyonuna yaptığı açıklamada, Cumhuriyet Muhafızları'nın bazı unsurlarının birleşmeye başlayarak, yeniden mevzilenmekte olduğunu, Musul ve Tikrit civarındaki bu faaliyetleri hava saldırılarıyla engellediklerini söyledi. 
     





</TEXT>
</DOC>
