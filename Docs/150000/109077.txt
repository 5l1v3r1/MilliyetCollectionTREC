<DOC>
<DOCNO> 109077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yasam/yas01.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Menopozda hormon tedavisi bilmecesi 
</HEADLINE>
<TEXT>

Bazı uzmanlar, hormon tedavisinin, meme kanseri riskini artırdığını belirtirken karşıt gruptakiler, "Kanser riski, tedaviyi engelleyecek boyutta değil" diyor... 
     LEYLA ATAMAN İstanbul 

     JOURNAL of Amerikan Medical Association’da temmuz ayında yayınlanan, hormon replasman tedavilerinin meme kanseri, kalp hastalığı ve inme riskini artırdığına dair bilimsel araştırma sonucu, kadınlarda endişeye neden oldu. Konu, İstanbul’da düzenlenen 2. Uluslararası Menopoz ve Osteoporoz Kongresi’nde tartışmaya açıldı. 
     
     Risk var ama rahat edersin 
     GAZİ Tıp Fakültesi’nden Prof. Kutay Biberoğlu, "Bu araştırma kadının hormon alarak meme kanserinde riske girdiğini kanıtladı. O zaman biz kadınlara hormon kullan’ derken, birazcık meme kanseri riskin var ama rahat edersin, terleme, ateş baslamaların geçer mi diyeceğiz" dedi. 
     
     Tedaviyi engellemez 
     TÜRKİYE Menopoz ve Osteoporoz Derneği Başkanı Prof. Erdoğan Ertüngealp’e göre ise tehlike tedaviyi engelleyecek boyutta değil "Meme kanserindeki artış 10 bin kadında 6 - 8, kalp - damar hastalığı ise 10 binde 7 kişidir. Yine aynı çalışma hormon alımı ile kemik kırıkları ve kalın bağırsak kanserinde azalma göstermiştir." 
     
     Erken tanı şansı 
     ANKARA Tıp Fakültesi’nden Prof. Cihat Ünlü de "10 binde 2 kadın hormon alarak daha fazla kanser oluyor. Ama sık kontrolden geçtiği için erken tanı ihtimali yüksek" dedi. Toplantıda hormon tedavileri içinde yeni bir buluş olan raloxsifen’in meme kanserinden koruyucu olduğu da belirtildi. 
     



 YAŞAM 
















</TEXT>
</DOC>
