<DOC>
<DOCNO> 136507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/guncel/agun.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga değil, iş 
</HEADLINE>
<TEXT>

Barikatların ötesine geçtik... Piketero’lar politik amaçlar için yaşayan profesyonel militanlar değil. Onlar, iş ve daha iyi bir hayat için mücadele eden sakin’ insanlar 
     Buenos Aires'te Son Tango - 2 

     Ece TEMELKURAN 

Neşenin yanında domates dolması Comodore Ortak Mutfak Arjantin’in her yeri bunlarla dolu. Küçük bir bölge olan Florencia Varela’da bile 14 Comodore var. Burada, 30 ortak bahçede, Comodore için sebze üretiliyor. Yerel hükümet 15 günde, merkezi iktidar ayda bir yiyecek yardımına eylemlerle ikna edilmiş. Esas kaynak, bu bölgedeki Piketeros’un kurduğu elbise tamir atölyesi. Elbiseler, değiş tokuş pazarında yiyecekle değiştiriliyor. Herkes, süper neşeli. Kendisine "Çılgın Piketeros Aşçısı" diyen Dani’nin uydurduğu domates dolmasını yiyorlar. Bir yandan da masada börekler açılıyor. Akşam çocuklara dağıtılacak süt kaynatılıyor ocakta. Burada her akşam 120 kişi yemek yiyor ve kırıtkan "gay" Dani, her akşam yeni bir buluş ile karşılarına çıkıyor. Mutfak hiç durmadan çalışıyor, gençler mutfağa ekmek taşıyor. 


     Negrita, Florencia Varela bölgesindeki Piketeros’un liderlerinden biri. İşsiz İşçiler Hareketi’nin yönetim kurulu üyesi. 23 yaşında, bir oğlu var. 4 metrekarelik kulübesinde konuşuyoruz. Burası, şehre iki saat uzaklıkta. Hiç penceresi olmayan bir trenle geliniyor. Yolda yastık yaptığım ve ortak mutfak için getirdiğim pirinci veriyorum önce. Sonra 
     
Yolları kesme fikri nereden çıktı 
     - 1997’deki gösterilerden birinde Teresa Rodriguez adlı bir işçi kadın, barikatta öldürüldü. O günden beri yollar kesiliyor. 
     
Hareket nasıl gelişti 
     - 50 insanla başladık, şimdi binlercesi var. İnsanlar harekete politik duruma bağlı olarak girip çıkıyor. Bazen "Puntelosölar yerel politikacı ile mafya karışımı kişiler gelip insanlara para teklif edip hareketi kırmaya çalışıyorlar. Polisin tutumu sertleşirse insanlar korkup hareketi bir süreliğine bırakabiliyor. 
     
Piketeros, komünal bir yaşam biçimi haline gelmiş. Gerçekten yeniden "düzenli" bir hayata dahil olmak istiyor musunuz 

     İYİ HAYAT İSTİYORUM’ 
     - Piketeros içinde vaktiyle iş sahibi olmuş insanlar gibi, işin ne demek olduğunu bilmeyen gençler de var. Onlara, sosyal yardımın yükseltilse bile çözüm olmadığını anlatıyoruz. Piketeros, iş sahibi olana dek hayatta kalmak için geliştirilen bir yöntem. Politik partiler, sosyal yardımı karşılıksız vereceklerini söylüyorlar. Ama karşılığında da 150 pesonun 20 pesosunu kesiyorlar. İnsanları hareketsiz ve işe yaramaz bir kitle haline getirmek istiyorlar. 
     
Gençler gerçekten çalışmak istiyor mu Yoksa bu eylemler onlar için sadece "öfke" gösterisi mi 
     - Bu en zor mesele. Şu anda genç kitle çoğunlukta. Genç insanlar için örgüt içinde bir yapı oluşturduk. Bu bölüm iyi çalışıyor. Bazıları sadece polisten nefret ettiği için harekete geliyorlar. Ama komün içinde çalıştırarak onlara "iş" kavramını öğretiyoruz. 
     
     HALK BİZİ SEVİYOR’ 
Gençlerden bahsediyoruz ama sen de çok gençsin. Bu kadar genç olup bu kadar sorumluluğu almak nasıl 
     -Öldüklerinde lider konumunda olan Maxi 25, Dario 22 yaşındaydı. Bu harekete girdiğimde 20 yaşındaydım ama hızla büyüdüm. Bazen kafam karışıyor. 60 yaşında işsiz, umutsuz insanların bana güvendiğini görünce dibim düşüyor Bu deyim Arjantin’de de aynen kullanılıyor 
     
İnsanlar Piketeros’u nasıl görüyor 
     - Şehir manzarasının bir parçası olduğumuzu söylemem elbette, ama bize alıştılar. Biz geçerken su veriyorlar, dinlenmemiz için çağırıyorlar. Yiyecek yardımı yapıyorlar. Kavganın onlara karşı olmadığını, bu meselenin iktidarla olduğunu anladılar. Başlangıçta dükkan sahipleri bizim yüzümüzden satış yapamadıkları için bizden nefret ediyorlardı. Şimdi bize yiyecek veriyorlar. 
     
Beklentiniz ne Mesela senin oğlun için beklentin ne 
     - Gözü doluyor Bizim yaptıklarımız bir gün umuyorum onlara yarayacak. İnsanlar şunu anlamalı, bu maskelerin ve demir çubukların arkasında anneler, babalar ve aç çocuklar var. Sadece daha iyi bir hayat isteyen insanlar. Dürüst olmak gerekirse ben yeniden düzgün bir hayat ve iş istiyorum. 
     
     
Politik’ kavga      Komünün bahçelerinden birine girerken müthiş bir karı - koca kavgası Marta, kocasını öldürecek. Çünkü kocası, bu bölgeden oy toplamak için para dağıtan yerel politikacı - mafya karışımı "Puntelos" ile çalışmak istiyor. Marta, Arjantin’de kocasıyla Piketeros yüzünden kavga eden yüzlerce kadından biri. Bu politik ayrılıklar yüzünden çok boşanma olmuş. Marta’yı, kadınlar destekliyor, kocası kaçıyor. 
     Marta’nın bahçesinde sigara içip sakinleşiyoruz. Bu seferlik Piketeros kazandı, "Puntelos" kaybetti. Ama Arjantin’de seçimler yaklaştığı için "Puntelos" adı verilen, korumalarla gezen ve Piketeros’a verilen sosyal yardımdan haraç almaya çalışan, sağ partilere parayla çalışan mafyosa adamlar gecekondu bölgelerine yaptıkları harekatları sıklaştırıyor. Marta, "O... çocuğu" diye bağırıyor, "Bizi politikacılara satmaya çalışıyor " Genç kızlar "devrimci domatesleri" toplamaya gidiyor... 
     
Erkeğe karşı çocuklar      Piketeros hareketini kadınlar başlattılar. Nedeni 1997’de kocalarının h l işlerinin olması, kadınların evlerde yoksulluğun yükünü çekerken, aç çocuklarını izlemeye dayanamamaları. Başlangıçta bu yüzden hareketin yüzde 80’i kadınlardan oluşuyordu. Erkekler harekete örgütler güçlenince katıldı. 40 yaşındaki Mirta bunun en iyi örneği. O, en eski kadın liderlerden biri. 11 çocuğu var. Birine memesini çıkarıp süt verirken birine hareketten bahsediyor 
     "Biliyor musun, biz kocalarımız gibi korkmuyorduk. Polisle gerilim olduğu zaman insanlar, Çocukların var, sen git’ diyordu. Niye gideyim Ben çocuklarım için oradayım zaten..." 
     n Çocukların harekete katıldı mı 
     
     ANNE KARNINDA BARİKAT 
     - Bunların hepsi Piketeros. Şu ikisi karnımdayken eyleme gidiyordum. Şimdi de eylem olduğu zaman hepsini götürüyorum. Doğum günlerini barikatta kutluyoruz. 
     Mirta’dan ayrılırken Piketeros’un doğum kontrolü politikasını soruyorum Negrita’ya. Cevabı ilginç 
     "Kadınlar çok çocukları olduğu zaman güvende hissediyorlar. Erkeğe karşı evde bir ordu gibi " 


</TEXT>
</DOC>
