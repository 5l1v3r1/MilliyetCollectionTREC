<DOC>
<DOCNO> 111297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas04.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne şehittir ne gazi serveti oldu niyazi ’ 
</HEADLINE>
<TEXT>

Türkmenistan Merkez Bankası’nın iki çalışanı, Türkmenbaşı’nın Almanya’daki hesabından 40 milyon dolar çaldı. Türkmenbaşı suçluyu çabuk buldu muhalefet 
     MOSKOVA Milliyet 

     Türkmenistan Devlet Başkanı Saparmurad Niyazov Türkmenbaşı , inatla gündemde kalmayı başarıyor. Türkmenbaşı, bu kez bir soygun haberiyle gündeme oturdu. 
     Türkmenbaşı’nın yurtdışındaki bir bankada bulunan hesabından 40 milyon doların yaklaşık 65 trilyon lira üzerinde para çalınmasıyla yeni bir skandal patladı. 
     Rus Vremya Novostey gazetesinin haberine göre, Türkmenistan Merkez Bankası çalışanlarından Murad Garabayev’le Arslan Kakayev temmuz ayında önce Niyazov’un Almanya’daki bir bankada bulunan hesabından 1. 2 milyon doları paravan bir İngiliz şirketinin hesabına aktardı. Transfer için gereken kodları bilen Garabayev’le Kakayev’in bu işlemi kimsenin dikkatini çekmedi. 
     Bunun üzerine transferlere devam eden ikili, ABD, Rusya ve Hong Kong’daki hesaplara 40 milyon doların üzerinde para aktardı. Vremya Novostey, Almanya’daki hesabın Niyazov adına açıldığını bildirdi, ancak Türkmenistan devletine ait olup olmadığına değinmedi. Nezavisimaya gazetesi ise, hesabın Türkmenistan Merkez Bankası’nın "rezerv hesabı" olduğunu yazdı. 
     
     Biri yakalandı diğeri kayıp 
     Skandal kısa bir süre önce ortaya çıktı ve Niyazov, Merkez Bankası Başkanı İmamdurdu Kandımov’u hemen görevden aldı. Ülkeden kaçan Garabayev’le Kakayev hakkında tutuklama kararı çıkarılırken, bankanın 10’a yakın çalışanı gözaltına alındı. Skandala sert tepki göstererek muhalefeti suçlayan Niyazov, Rusya Devlet Başkanı Vladimir Putin’e mektup yazarak yardım istedi. Hemen ardından da Garabayev Moskova’da yakalandı. Niyazov, Türkmen gizli servisine çalınan paranın bulunması için 10 gün süre verdi. 
     



 YAŞAM 



















</TEXT>
</DOC>
