<DOC>
<DOCNO> 106335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/siyaset/siy03.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler Başsavcı’da 
</HEADLINE>
<TEXT>

Diyarbakır DGM Başsavcısı Ertürk, Tayyip Erdoğan’ın sicil kaydının silinmesiyle ilgili olarak "Usule aykırı hüküm tespit edersem Yargıtay’a temyiz başvurusunda bulunacağım" dedi 
     ŞEYHMUS ÇAKAN Diyarbakır DHA 

     AKP Genel Başkanı Recep Tayyip Erdoğan hakkındaki adli sicil kaydının silinmesi kararından sonra gözler Diyarbakır DGM Başsavcılığı’na çevrildi. 4 Nolu DGM’nin Erdoğan hakkındaki kararının kesin olduğunu söyleyen Başsavcı Şaban Ertürk, 4 Nolu DGM’nin verdiği karar hükmünü henüz incelemediğini belirterek, "Usule aykırı bir hüküm tespit edersem Yargıtay’a temyiz başvurusunda bulunacağım. Başvurunun belli bir süresi yok. Aykırı bir durum söz konusu olmazsa Erdoğan’la ilgili karar kesinleşecek" diye konuştu. 
     4 Nolu DGM’nin kararında, adli sicil kaydının iade - i muhakemeyle düzeltilmesinin usul yasası açısından mümkün olmadığına dikkat çekilerek, şöyle denildi "Çünkü usul yasasında düzenlenen iade - i muhakeme sebepleri arasında fiilin suç olmaktan çıkarılışı koşulu mevcut değildir. Bu durumda sanığın adli sicildeki hükümlülüğe ilişkin kaydın TCK’nın 2. maddesinin uygulanması yoluyla silinmesi gerekmektedir. Burada tespiti yapılan husus TCK’nın 312. maddesinde yapılan düzenlemeyle sanığın cezalandırıldığı fiilin suç olmaktan çıkıp çıkmayacağıdır. Eylemin basit şeklini suç sayan TCK’nın 312. maddesinin ikinci fıkrasının birinci cümlesinin kanun metninden çıkarılmış olmasıyla mahk miyetin yasal dayanağı ortadan kalkmıştır. Bu durumda sonradan yapılan yasal değişiklik sanığa göre hakkında hüküm kurulmuş fiilin suç olmaktan çıkarılmış olduğu hukuki bir olgudur." 
     
     İşte karar hükmü 
     "1- Süresi içinde mahkememize yapılan acele itirazın kabulü ile Diyarbakır 3 Nolu DGM’nin itiraza konu 01.08.2002 gün ve 2002 92 müt. sayılı kararının KALDIRILMASINA. 
     2- 4744 sayılı bazı kanunlarda değişiklik yapılmasına dair kanunun ikinci maddesi ile değişik TCK’nın 312. maddesinde yapılan değişiklik sonucu ilamda yazılı suç tipi, suç olmaktan çıkarılması ve TCK’nın 2. maddesinin birinci fıkrasının üçüncü cümlesi hükmü gereğince mahk miyet hükmünün icrası ve kanunu tüm neticelerle birlikte kalkması nedeniyle muteriz Ahmet oğlu Tenzile’den olma 26.02.1954 doğumlu Rize ili Güneysu İlçesi Dumankaya Köyü nüfusuna kayıtlı Recep Tayyip Erdoğan’ın adli sicil kaydının 3682 sayılı Adli Sicil Kanunu’nun 8 son fıkrası gereğince adli sicilden ÇIKARILMASINA ve gereği için Adli Sicil ve İstatistik Genel Müdürlüğü’ne tezkere yazılmasına, 
     Kararın bir örneğinin muteriz vekiline tebliğine, Mütalaaya uygun şekilde evrak üzerinden üye h kim Mehmet İnan’ın karşı oyu ile oyçokluğuyla kesin olarak karar verildi. 06.09.2002." 
     



 SİYASET 












</TEXT>
</DOC>
