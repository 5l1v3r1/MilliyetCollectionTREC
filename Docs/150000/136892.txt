<DOC>
<DOCNO> 136892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yazar/asik.html </URL>
<DATE> 2003/02/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Healey yazdı... 
</HEADLINE>
<TEXT>

     "Silah denetçilerinin görev süresini uzatacak Fransız - Alman ortak planı duyarlıdır. Bu planın işleyeceğini düşünüyorum. İşlemeyecek olan Irak’ın işgalidir. Birincisi, bütün İslam dünyasını Batı’nın aleyhine döndürecektir. İkincisi... ABD’nin daha sonra ne yapacağına ilişkin en küçük bir fikri yoktur. En akla yakın senaryo Kürtler, Şiiler ve Sünni Müslümanlar arasında bir iç savaşın patlak vereceği ve bu savaşın Suudi Arabistan, İran, Suriye, Ürdün gibi komşu ülkelere sıçrayacağıdır. 
     ABD, BM kararı olsun olmasın harekete geçeceğini belli etti... Bu hareket yalnız Irak konusunda değil BM’in birliği açısından da felaket olacaktır... Savaş ABD ve Batı’ya karşı terör eylemlerinde büyük bir artışa yol açacaktır. Saddam’a saldırı, terörü azaltmayacak, artıracaktır. 
     Irak’a savaş halinde yalnız Arap dünyası değil Endonezya, Filipinler gibi nüfusu Müslüman ülkeler de Batı’ya yüz çevireceklerdir. Ürdün, Mısır, Suudi Arabistan gibi ülkelerdeki dost hükümetlerin düşmesine yol açacaktır. Tabii ki her ülkenin bu sorunu çözmek için atacağı her barışçı adımı destekleyeceğim... 
     
     Savaş, Tanrı’nın Amerikalılara coğrafya öğretmek için bulduğu yöntemdir. 
     Ambrose Bierce 

     
Yanlış tramvay...      Fransa, Almanya, Rusya, Çin var güçleriyle ABD’yi durdurmaya çalışıyor. Türkiye’nin çıkarı da savaşın durdurulmasında... Çünkü bu savaş Türkiye için yıkım olacak... 
     Ne var ki Hükümet ABD’nin yanında yer alacağını açıkladı, TBMM’den ilk yasayı çıkardı, savaşa destek oluyor. 
     Bir yandan da Fransa - Almanya cephesinin başarılı olup savaşı durdurması için dua ediyoruz... 
     Kendini ABD’ye borçlu hisseden iktidar bizi yanlış tramvaya bindirdi. Komik duruma düştük. 
     
Ankara yolunda      Bu satırların yazıldığı dakikalarda yukardaki fotoğrafı görülen 20 aylık Yunus Danış Ankara’ya doğru barış yürüyüşüne başlamak üzereydi. Yunus Danış’ın babası Timur Danış’la birlikte Ankara’ya yürüyüşü 1 Mart’ta tamamlanacak. Baba oğul, yolda rastladıkları herkesi 1 Mart’ta Ankara’da yapılacak "Savaşa Hayır" mitingine davet edecekler. 
     Timur Danış "Yunus’un ve tüm çocukların yarınları için yürüyoruz" diyor mesajında. Barış yanlıları bugün saat 13 00’de Kadıköy’de toplanıyor. Siz de davetlisiniz. 
     
Boyacı küpü mü      Hürriyet gazetesi Amerikan kaynaklı bir haberi manşet yapmış 
     "2 günde bitirip 2 yıl kalacağız" 
     Habere göre "İlk iki gün içinde Irak’ın komuta yapısının tamamen imhası ve Saddam’ın ortadan kaldırılması planlanıyor" muş... 
     Körfez ve Afganistan savaşlarında yalnızca bombardıman haftalar sürmüştü... 
     Bu defa hem bombardıman hem Bağdat’ın fethi 2 güne sığıyor nasıl oluyorsa 
     Burada sözü Emekli Amiral Tanju Erdem’e bırakalım... Sayın Amiral 11 Şubat’ta Cumhuriyet’teki yazısında diyor ki 
     "...Savaş yanlılarının umudu bu savaşın kısa süreceği, Irak’ta alt tarafı yarım milyon insan öleceği , kuzeyden cephe açılacağı için yanında olmamız gereken stratejik müttefikimiz ABD askerlerinin zayiatının az olacağıdır. Bu son haber Türkiye’nin ABD muhiplerini çok sevindirmektedir. 
     Bu kararlar alınırken şu hususlar değerlendirildi mi 
     ABD, Türk üs ve limanlarına 400 milyon dolar kadar yatırım yaparsa bu uzun vadeli bir yerleşme hedefi değil midir 
     Yerleştikten sonra geldikleri gibi kolayca giderler mi 
     
     Yapılan yatırımın hacmi, ABD’nin Türkiye’de "kalıcı" olduğunu gösteriyor. 
     Türkiye besbelli... ABD’nin Irak’tan sonraki savaşlarına da ister istemez katılacaktır... ABD ile birlikte sonu belirsiz serüvenlere sürüklenecektir. 
     
     Amerikan yönetimi Wahsington’da temaslar yapan Dışişleri Bakanı Yaşar Yakış ve Devlet Bakanı Ali Babacan’a Amerikan askerlerinin acilen Türkiye’ye inmesi gerektiğini anlatmışlar. Ancak iki bakanın ifadelerinden anlaşıldığı kadarıyla maddi yardım konusunda söz vermekten kaçınmışlar. 
     ABD Türkiye’yi bu defa da bedavaya kapatıyor. Neydi ünlü söz 
     "Oltaya takılmış balığın yeme ihtiyacı yoktur" 
     Washington sağladığı koltuk karşılığında her istediğini alıyorsa fazlasını niye versin 
     
     İkinci Dünya Savaşı’ndan bu yana en büyük suç ABD’nin dış politikasıdır 
     Ramsey Clark eski Adalet Bakanı 

     
     







PKK’nın yeni taktikleri 


Dönülmez bir gümbürtünün ufkundayız... 


Healey yazdı... 


Müebbet mazlumlar 


Tur-izm, turizme karşı 


Mütevelli sistemi başarılı olur mu 


85 yıl önce 85 yıl sonra... 


Bush’un 18 Şubat ısrarı 


Hayat ve ölüm parmak ucunuzda 


Dava yolu görünüyor 


Salih Bey’in kızı Françoise’ öldü 


</TEXT>
</DOC>
