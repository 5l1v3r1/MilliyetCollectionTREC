<DOC>
<DOCNO> 100288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun18.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de kiliseler de Irak'a müdahaleye karşı. 
</HEADLINE>
<TEXT>

     İngiltere'de Anglikan ve Katolik Kiliseleri de BM'nin onayı olmadan Irak'a müdahaleye destek verilmesine karşı olduğunu bildiren bir deklarasyon imzaladı. 
     Katolik barış hareketi Pax Christi tarafından hazırlanan bildiride, ''Irak'a saldırının ahlak ve yasa dışı olduğu, sadist diktatörler ve teröristlerin yarattığı tehlikelerin, anlaşmazlıkların esas nedenlerini ortadan kaldırmakla mümkün olabileceği'' belirtildi. 
     Bildiride ayrıca, Irak'a herhangi bir müdahalede bulunulmadan önce BM Güvenlik Konseyi'nin onayının şart olduğu belirtilerek, İngiltere ve ABD'ye, Irak'ın BM denetçilerini davetini kabul etmesi çağrısında bulunuldu. 
     İngiltere Başbakanı Tony Blair'e bugün sunulacak bildiri, 70 milyon inananı bulunan Anglikan Kilisesi'nin yeni Başpiskoposu Rowan Williams ve diğer dini liderlerin de aralarında bulunduğu binlerce kişi tarafından imzalandı. 
     Blair, ABD'nin Irak'a herhangi bir müdahalesine destek vereceğini sürekli olarak yineliyor, ancak İngiliz siyasilerin bir bölümü, böyle bir kararın parlamentoda görüşülmesi gerektiğini belirtiyor. 
     





</TEXT>
</DOC>
