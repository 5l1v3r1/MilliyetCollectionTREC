<DOC>
<DOCNO> 127667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/ekonomi/aeko.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi’ doğalgaz tamam 
</HEADLINE>
<TEXT>

Türkiye ile Rusya arasındaki Mavi Akım projesi hayata geçti. 2010’da tam kapasiteye ulaşacak boru hattıyla Türkiye Rusya’dan yılda 16 milyar metreküp doğalgaz alacak 
     CENK BAŞLAMIŞ Moskova 

     Türkiye’nin enerji açığını gidermek için büyük umut bağladığı Mavi Akım projesi yürürlüğe girdi ve Rusya dünden itibaren doğal gaz pompalamaya başladı. Gazprom sözcüsü Natalya Selivanova, önceki gece pompalanan gazın bugün Botaş terminallerine ulaşacağını açıkladı. Sözcü, boru hatlarındaki basınç oranının aşamalı olarak artırılacağını, bunun yaklaşık iki hafta süreceğini belirtti. Basıncın normale ulaşmasıyla ilk etapta Türkiye yılda 2 milyar metreküp gaz alacak miktar her yıl 2 milyar metreküp artırılacak. Boru hattı 2010’da tam kapasitesiye, yani yılda 16 milyar metrekübe ulaşacak. Şu anda Ukrayna - Bulgaristan yoluyla 14 milyar metreküp gaz alan Türkiye’nin Rusya’dan sağladığı toplam miktar yılda 30 milyar metreküp olacak. 
     
     2.3 milyar dolarlık proje 
     Tartışmalara yol açan 2.3 milyar dolar değerindeki Mavi Akım’la ilgili anlaşma 1997 yılında dönemin başbakanları Mesut Yılmaz ve Viktor Çernomırdin tarafından imzalanmıştı. 14 aylık gecikmeyle devreye giren projede 1200 kilometreden fazla boru döşendi. Hat, Rusya’nın Karadeniz kıyısındaki Djugba bölgesinden başlıyarak Ankara’ya uzanıyor. 
     Projenin resmi ortakları Türk Botaş’la Rus Gazprom. Gazprom, Karadeniz’deki çalışmalar için İtalyan ENI ile ortaklık kurdu. Mavi Akım ile dünyada ilk kez denizin 2 kilometre derinliğine boru hatları döşendi. Dünyada bu teknolojiye sahip tek şirket olan ENI, 800 kişinin görev yaptığı Saipem gemisiyle kimi zaman günde 4 kilometre boru döşedi. 
     
25 yılda 365 milyar metreküp doğalgaz      Önümüzdeki 25 yılda Rusya’nın Mavi Akım yoluyla Türkiye’ye toplam 365 milyar metreküp gaz vereceği ve 22 - 25 milyar dolar gelir elde edeceği hesaplanıyor. Botaş’a göre, Türkiye’nin gaz ihtiyacı 2005’te 45, 2015’te 54 milyar metreküp olacak. 1997’de gazın bedelini nakit ödemeyi kabul eden Ankara, daha sonra ödemelerin bir bölümü mal ve hizmetle yapabilmek amacıyla girişimlerde bulunmaya başladı. AKP lideri Recep Tayyip Erdoğan’ın geçen haftaki Moskova ziyaretinde de gündeme gelen bu konuda önemli bir ilerleme sağlanamadı. 
     
Rakamlarla Mavi Akım Maliyet 2.4 milyar dolar Toplam uzunluk 1252 km Türkiye bölümü 500 km Rusya bölümü 376 km Karadeniz geçişi 376 km Hat kapasitesi 2 paralel hat toplamı 16 milyar m3 yıl Deniz geçişi maksimum derinlik 2100 metre Denizde günlük yapım hızı 7 km Deniz inşaatı günlük maliyeti 1 milyon dolar Deniz inşaatı yapım süresi İki ay      
     
Türkiye'de doğalgaz satışlarının sektörel dağılımı Milyon m3 yıl Elektrik 10.994 Konut 3.341 Sanayi 1.571 Gübre 121 Toplam 16.027      
     
Doğalgaz LNG alım satım anlaşmaları Anlaşma yapılan ülke Miktar Milyar m3 yıl İmzalanma tarihi Süre Yıl Durumu Rusya Fed. Batı 6 14 Şubat 1986 25 Devrede Cezayir LNG 4 14 Nisan 1988 20 Devrede Nijerya LNG 1.2 9 Kasım 1995 22 Devrede İran 10 8 Ağustos 1996 25 Devrede Rusya Fed. Karadeniz 16 15 Aralık 1997 25 2002 Rusya Fed. Batı 8 18 Şubat 1998 23 Devrede Türkmenistan 16 21 Mayıs 1999 30 2005 Azerbeycan 6.6 12 Mart 2001 15 2005      



 EKONOMİ 
















</TEXT>
</DOC>
