<DOC>
<DOCNO> 131676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sondun02.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Türkiye ile yakın ve sürekli temastayız" 
</HEADLINE>
<TEXT>

     ABD Dışişleri Bakanlığı sözcüsü Richard Boucher, Irak'ta olası operasyonda işbirliği konusunda Türkiye ile temasların ''yakın ve sürekli'' olduğunu söyledi. 
     Boucher, ''herhangi bir askeri operasyonda Türkiye'nin sağlamaya istekli olduğu işbirliği düzeyine ilişkin temaslarınızın durumu nedir '' sorusu üzerine, ''yakın ve sürekli. Türkiye ile temaslarımızın durumu budur'' dedi. 
     Bir gazetecinin, ''Türkiye daha yakın mı '' sorusu üzerine, ''daima. Hatta daha yakın'' yanıtını veren Boucher, ''size şunu hatırlatmalıyım ki, Başkan George W. Bush ve Dışişleri Bakanı Colin Powell, sık sık, Irak savaşının kaçınılmaz olmadığını söylediler. Aynı zamanda biliyorsunuz, Irak'ı silahsızlandırmak için gerekirse, olası askeri eylem hazırlıklarına giriştik'' diye konuştu. 
     Boucher, ''Türk yetkilileriyle askeri planlama konularını düzenli olarak ve çok yakın danışıyoruz. Bizim endişelerimiz ve taleplerimize çok yakın davrandılar. Bu danışmalardan bir sonraki, Genelkurmay Başkanı Orgeneral Richard Myers'ın 19-20 Ocak'ta Ankara'ya ziyareti olacak'' dedi. 
     





</TEXT>
</DOC>
