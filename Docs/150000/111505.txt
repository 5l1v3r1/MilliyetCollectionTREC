<DOC>
<DOCNO> 111505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur24.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SP Karaman 1. sıra milletvekili adayı trafik kazasında öldü... 
</HEADLINE>
<TEXT>

     Karaman'da meydana gelen trafik kazasında SP'nin Karaman 1. sıra milletvekili adayı Asaf Çalışkan öldü, biri milletvekili adayı 3 kişi ağır yaralandı. 
     Alınan bilgiye göre, SP'nin Karaman'dan 2. sıra milletvekili adayı Mehmet Karakaş'ın 42 kullandığı 70 DS 264 plakalı otomobil, Karaman'a bağlı Kılbasan Beldesi girişinde pancar kantarlarının bulunduğu mevkiide, Cumali Görmez 33 idaresindeki 42 YA 465 plakalı pancar yüklü TIR'a arkadan çarptı. 
     Kazada otomobilde bulunan SP'nin Karaman'dan 1. sıra milletvekili adayı Asaf Çalışkan 60 hayatını kaybederken, SP'nin Karaman'dan 2. sıra milletvekili adayı Mehmet Karakaş 42 ile Gani Erkabaktepe ve Hanifi Bal yaralandı. 
     Milletvekili adaylarının Kılbasan Beldesi ve civar köylerde seçim çalışmaları yaptıkları ve dönüşte kaza geçirdikleri bildirildi. 
     Hayatını kaybeden Asaf Çalışkan'ın Ordu, Zonguldak, Kastamonu, Afyon, Sakarya, Yozgat ve Trabzon illerinde emniyet müdürlüğü görevlerinde bulunduktan sonra, 1992 yılında atandığı Emniyet Genel Müdürlüğü Teftiş Kurulu Başkanlığı'ndan emekli olarak SP'den Karaman milletvekili adayı olduğu öğrenildi. 
     





</TEXT>
</DOC>
