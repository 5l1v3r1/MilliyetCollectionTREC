<DOC>
<DOCNO> 101142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/temelkuran.html </URL>
<DATE> 2002/08/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Söyle baba Sosyete kıskansın 
</HEADLINE>
<TEXT>

Müslüm Baba’cı çocuklar, bu asortik’ konser salonunda varoş çocukları’ diye bir kalabalığı temsil ettiklerini biliyorlar. İzlendiklerinin pekala farkındalar. Çünkü, en az analizciler’ kadar hayatın farkındadır çocuklar 
     Kendinden daha seçkin, üst sınıftan bir kalabalığın arasına girince bir tuhaf iç sıkışması gelir, böğrüne oturur insanın. Onlar çok rahattır da hani, sen büzüşüp kalırsın bir kenarda. Yüzün, gözün iyice beceriksizleşir. Bir yandan da öfkelenirsin kendine, böyle saçma sapan şeyler hissediyorsun diye. İşte o zaman ya ufalanıp kalırsın bir köşede ya da koyverirsin kendini ortalığa. Sanki sana yadırgayarak bakan gözleri alay alarak, seni beter eden bu düzeneği bozmak istersin. Tek kişilik bir zafer için göğsünü gere gere durmaya çalışırsın orta yerde. İşte Açıkhava’daki "Müslüm Baba’cılaröda da tam böyle bir kırık öfke. Ufalanıp kalmamak için bağırıyorlar şarkıların orta yerinde 
     "Müslüm babaaa El salla " 
     Gerçek bir Müslüm Gürses konserinin ev sahibi onlar, ama bu "asortik" konser salonunda iğreti birer misafirler şimdi. Kendilerini "analiz etmeye" gelen gazetecilere, televizyonculara karşı "varoş çocukları" diye bir kalabalığı temsil ettiklerini pekala biliyorlar. Tek tek tanıyınca anlarsınız gazetecilerin ve sosyologların sandığından daha zekidir çocuklar 
     
Jilete hayır...      Elbette sırf bu yüzden, fazla geciktirmeden "Jilete hayır Babaya devam " diye bağırıyorlar. Böylece "Beyaz" dinleyicilerden alkış alıyorlar. Müslüm kadar Müslümcülerin de izlendiğini çok iyi biliyorlar Velhasıl, "esmerler" önceki gece Müslüm Gürses konserinde "beyazlardan" bir "Aferin " aldılar. Onlar, seçkin sınıfın sahnesinde, herkesin bal gibi onları "incelediği" deplasman sahasında, "iyi çocuklar" olduklarını ispatlamak yarışındaydılar. "Müslüm Babaaa " diye bağırdıkları için ön sıralardan "Adam şarkı söylüyor. Susun " diye kendilerini azarlayan ve muhtemelen Nişantaşı’ndan bir ilginçlik arayışı içinde konsere gelmiş olan bayana "Yuh " diye bağıracakken, birbirlerini "Cici bayanlara dokanma " diye uyararak sustular. Susmasalar televizyonlar tarafından "inceleneceklerini", bir "maraz" olarak ele alınıp psikolojilerinin deşileceğini pekala biliyorlar. 
     
Kamer hanımın itirazı      Tam bunlar olurken işte, Kamer Hanım, takmış başına Müslüm Gürses bandajını, "Yok yok, kocamın haberi var buraya geldiğimden" diyordu. Ellili yaşlarında, hayatının gecesini yaşamaya hazırlanırken, tek başına olduğu için şarkılara içinden geldiği gibi bağırarak katılmaktan utanacağını pekala biliyordu. "itirazım var" çalsın istiyordu. Konser başlamadan önce bomboş kalan dinleyici sıralarına dönüp 
     "Salon dolar, di mi " demişti. Sanki Müslüm Baba’ya karşı işlenen bu kusurun bütün suçluluğunu kendi duyar gibi. Kalpten istemiş herhalde, şarkı hemen geldi. Şarkıdan sonra da Müslüm Baba kendi üslubunca salonun bomboşluğuna olan itirazını dile getirdi 
     "Buna benzer mekanlarda konser verdim. Verdim de, buranın atmosferi çok değişik Herşeye rağmen mutluyum." 
     Acaba Kamer Hanım’ın salonun boşluğundan dolayı duyduğu suçluluk duygusunu, hayatında ilk kez, o da konser Açıkhava Tiyatrosu’nda yapıldığı için izlemeye gelenlerden kaç kişi hissetti Öyle olur ya, senin suçun yoktur olan bitende, ama yine de suçlanırsın kendi kendine. Gucci ayakkabıları ve "clubber" kostümleriyle "yeni nesil Müslümcü" olmaya çalışan, bu konsere "enteresanlık"olarak gelmiş olanlardan kaçı Müslüm Baba’nın sözünü ettiği, şarkısını okuduğu acı türüyle acaba evvelden tanışıktı Ya da Müslüm Gürses’in şarkının en damarlı yerinde derin bir acıyla sarsılışını bir tür "kült" olarak görüp gülümseyenler, hakikaten "Son pişmanlık neye yarar Herşeyin bedeli var" derken hangi bedeli getiriyorlardı akıllarına Kalplerine değiyor muydu bu şarkılar Değseydi belki de her şarkıyı, ezberden, eksiksiz okuyan Gülhane çocuklarına bu kadar yadırgayarak bakmazlardı. Yani işte, bu konser salonunda Gülhane çocukları misafir olabilirdi ama bu şarkılardaki acı ülkesinde onlar epey iğretiydi. Kendi şarkıları çıkınca sızılı bir sevinçle yüzü gözü dağılan, esmer gövdeleri geceye çabucak karışan Gülhane çocukları, şarkılar bakımından ezici çoğunluktu 
     
Esmerin beyazı işgali      Derken yavaş yavaş sahneye yaklaşmaya başladılar çocuklar. Seçkin misafirler yavaş yavaş salonun öbür yanına kaydılar. Böyle bir ağır aksak işgal sonucu azınlık, seçkin çoğunluğu ele geçirdi. O yüzden konserin sonuna doğru artık rahatça bağırıyorlardı 
     "Söyle Baba söyle Sosyete çatlasın " 
     Müslüm Gürses peki Gülhane konseri izlemiş olanlar bilirler. Müslüm Baba, bağırıp çağıran gruplarla bu kadar çok konuşmaz aslında. Ama Açıkhava’da "esas oğlanlarına" iltimas geçti. Sahiplendi. Kendisini yalnız bırakan "sosyeteye" karşı, acıklı çocuklarını yalnız bırakmadı. O da kendisinin bir tür "ilginçlik" olarak incelendiğinin farkındaydı inceleyenlere değil, sevenlere el salladı Zira Müslüm Baba, kendisi için bir "sosyolojik mesele" değil, şarkı söylemeyi seven bir adamdı Hatta bazen gözlüğünü takıp kendisini inceleyen "sosyeteyi" o da incelemek istedi ama vazgeçip patlattı 
     "Her gün isyanım var kadere " 
     Elbette sözleri, bir tek Gülhane çocukları söyledi 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
