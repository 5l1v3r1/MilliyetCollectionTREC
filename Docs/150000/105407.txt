<DOC>
<DOCNO> 105407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/siyaset/siy04.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağda yeni gelişme 
</HEADLINE>
<TEXT>
DYP - BBP - ATP arayışı 
     ÖNDER YILMAZ Ankara 

     MHP’den kopan BBP ile ATP’nin DYP çatısı altında seçime girmesine yönelik temaslar hız kazandı. 
     DYP Genel Başkanı Tansu Çiller’in önceki gün Süleyman Demirel’i ziyaretinin ardından, DYP - BBP - ATP ittifak arayışı dün yeniden ön plana çıktı. BBP ve ATP liderleri, DYP ile yapılabilecek ittifak konusunda değerlendirmelerde bulundu. BBP’li bir kaynak, kendilerinin AKP ile ittifaka soğuk baktıklarını dile getirirken, Genel Başkan Muhsin Yazıcıoğlu, SP ile ittifak konusunda, "Liderler düzeyinde bir görüşme olmadı. Alt düzeyde oldu" diye konuştu. 
     Bu gelişmelerin ardından BBP’nin DYP’ye yöneldiği ve alt düzeydeki görüşmelerin yoğunlaştığı belirtildi. DYP’den Ömer Barutçu ve BBP’den Orhan Kavuncu’nun temasların kavşak noktasında olduğu, ittifak konusunda kesin anlaşma sağlanmadığı, ancak önemli ilerleme kaydedildiği ileri sürüldü. DYP’li bir yetkili, "BBP listede 18 kişilik yer istiyor. 8 veya 10 kişide anlaşma olabilir. Ayrıca, ATP ile de temas sürüyor. Anlaşma olursa Tuğrul Türkeş’in Kayseri birinci sıradan aday gösterilmesi düşünülüyor" yorumunu yaptı. 
     



 SİYASET 
















</TEXT>
</DOC>
