<DOC>
<DOCNO> 101814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/pulur.html </URL>
<DATE> 2002/08/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Artık elimizde kapı gibi "başyazı" var... 
</HEADLINE>
<TEXT>

     ALLAH Oktay Ekşi’den razı olsun, kaç yıldır kimseye derdimizi anlatamıyorduk, yaz gelince, eğlence yerlerinin gürültüsünden şikayet edenler, sanki elimizden bir şey gelirmiş gibi bizi arar "Şunları bir yazsanıza " derler. Biz de yaşadığımız acı deneyimi hatırlayarak yazamazdık, zira, kimsenin, bu gürültüyü kesmeye gücünün yetmeyeceğini bilirdik. 
     Bir kere, Tantan, İçişleri Bakanı’yken, bu gürültüye müdahale etmişti yer yerinden oynamıştı. 
     
     İŞTE Oktay Ekşi, dünkü yazısında o günleri özetliyordu 
     " .... her konuda her şeyi bilen büyük kalemimiz başta, bazı yazarlarımız derhal ayağa kalktılar 
     İstanbul’un Pascha’sı, Bodrum’un Halikarnas’ı sayesinde kaç kişi ekmek parası kazanıyormuş, Tantan bunu hiç hesap ediyor muymuş 
     Bodrum’a turistler uyumaya mı gidermiş yoksa eğlenmeye mi 
     İnsanlar artık sabaha kadar açık olan diskotekler, kulüpler sayesine yaşamın keyfini çıkartabiliyorlarmış. Şimdi gece müzik yapma daha doğrusu öteki insanların hayatını mahvetme pahasına edepsizce gürültü yapma özgürlüğü ellerinden alınırsa şehirlerimiz birer kabristana dönmez miymiş 
     Gittikleri gece kulüplerinde prensler gibi ağırlanma hatırına yazılan bu tür yazılar maalesef etkili oldu. Her şey eski haline döndü. Yani gecelerimizin cellatları amaçlarına ulaştılar." 
     
     PEKİ, aynı konuya niçin dönüldü 
     Çünkü Amerika’da yıllardır Türkiye’yi tanıtmak için çırpınan işadamı Ahmet Ertegün, Mehmet Ali Erbil ile kardeşinin işlettiği diskotek yüzünden, Bodrum’daki evinden Kissinger ve Harrison Ford gibi ünlüleri ağırlamaktan vazgeçmişti. 
     Oktay Ekşi, bizim de aynen katıldığımız - çünkü yaşadık - tecrübesine dayanarak son noktayı koyuyordu 
     "Kimse o diskoteği kapatamaz, gürültüyü de kesemez. Çünkü bu devletin gücü bir diskotek patronunu yola getirmeye yetmez." 
     İşte, Oktay Ekşi’ye bunun için teşekkür ediyoruz. 
     "Şunları yaz " diyenlere "Bir faydası yok " cevabını verince "Yoksa korkuyor musun " diye kışkırtanlara karşı, artık elimizde kapı gibi bir "başyazı" var. 
     
     NE o, yoksa siz, hala devletin gücünün, bir diskotek patronuna yeteceğini sananlardan mısınız 
     O halde gidin de, Ortaköy ile Kuruçeşme arasındaki o meşhur ve malum, eğlence yerlerine verilen kapatma cezasını durdurabilmek için, kimlerin aracı olduğunu öğrenin... 
     Çiçeği burnunda bakanların bile, ilk icraatı, bunları "kollatmak" olduktan sonra... 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
