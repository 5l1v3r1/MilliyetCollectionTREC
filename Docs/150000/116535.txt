<DOC>
<DOCNO> 116535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/tamer.html </URL>
<DATE> 2002/11/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yarın gece saat 01’de buluşalım 
</HEADLINE>
<TEXT>

İşsizlik ilk kez enflasyonu da terörü de geride bırakarak, seçmen tarafından açık ara bir numaralı sorun olarak tanımlandı 
     Dün sabah e - postamda bulduğum mesajlardan en ilginci, Sabancı Üniversitesi Rektörü Prof. Tosun Terzioğlu imzasını taşıyordu 
     "3 Kasım gecesi Acaba farklı bir seçim sistemimiz olsaydı neler olurdu ’ diye aklına bir soru gelirse, Ersin Kalaycıoğlu ile yazdığım öneriyi okur musun İnternet adresi www.sabanciuniv.edu’dan bilgi merkezi - projeler - elit. Siteyi ancak pazar gecesi 01’den sonra açabileceksin." 
     Anlaşılan Terzioğlu’na göre ilk seçim sonuçlarını almaya başladığımızda en fazla gereksinme duyacağımız şey, yeni bir seçim sistemi üzerine kafa yormak olacak 
     Günümüz dünyasında başarının sırrı, tüketicinin neye ihtiyacı olacağını daha o düşünmeden, ondan önce akıl etmek değil mi Terzioğlu da Sabancı Üniversitesi Rektörü sıfatıyla değil kişisel olarak, yine aynı üniversitenin öğretim üyelerinden siyaset bilimci Prof. Ersin Kalaycıoğlu ile bir çalışma yapıp önümüze koyuyor. Ama en fazla ihtiyaç duyacağımız zirve noktası gelmeden de Pandora’nın kutusunu açmamıza izin vermiyor. Ne diyeyim, mükemmel. 
     Terzioğlu’nu telefonla arayıp biraz bilgi istedim. 2 turlu seçimi tek turda halleden, önseçimi yerelleştiren, adayların parti genel merkezlerinden belirlenme imkanının önünü tıkayan basit bir sistemmiş. Ama pazar gece yarısından önce daha fazla ayrıntı yasak Yasağı koyan Yüksek Seçim Kurulu değil Tosun Bey. 
     Terzioğlu, "Biz yeni keşif falan yapmadık. Ersin’in Murat Sertel’le birlikte TÜSİAD için bir süre önce hazırladığı seçim sistemiyle ilgili rapordan esinlenerek 3 - 4 sayfalık bir öneri hazırladık. Öyle görünüyor ki en kısa zamanda yeni bir seçime ihtiyaç duyulacak" diyor. Terzioğlu’nun bu tahmini, Sabancı Üniversitesi’ndeki İstanbul Politikalar Merkezi’nin TESEV’in desteğiyle yaptığı seçmen eğilimleri araştırmasından çıkan sonuçlara dayanıyor. 
     Tüm Türkiye’yi temsil edecek şekilde ilçe bazında yürütülen geniş çaplı araştırmaya göre ilk kez bu seçimlerde seçmenin gündeminde radikal bir değişim gözlenmiş. Önceki seçimlerde enflasyon ya da terör, zaman zaman birbirleriyle yer değiştirerek de olsa en önemli sorun olarak 1. ve 2. sırayı paylaşırlarken, bu seçimlerde işsizlik açık ara birinci sıraya oturmuş, enflasyon ve terör gerilerde kalmış. Yolsuzluk ve rüşvet ise seçmen açısından en tepelerde yer alan sorun olarak görünmüyormuş. 
     Ancak Terzioğlu - Kalaycıoğlu ikilisinin yeni seçim sistemiyle ilgili, pazar gece yarısından sonra açılmak üzere site hazırlamalarının nedeni, aynı anketin oy dağılımıyla ilgili bölümleri. Hani son hafta seçmenin aklı başına gelir, maceradan kaçınır falan diyorlar ya... Bu seçimler öncesinde böyle bir durum olmamış. Yine AKP önde. Barajı geçmesi kesin olan diğer parti CHP. Aralarında 10 puandan fazla fark var. Barajı geçebilecek 3. parti ise Genç Parti. 
     İstanbul Politikalar Merkezi’nin bir süredir ayda bir yaptığı seçmen eğilimleri araştırması, seçimlerden sonra aralık ayında da tekrarlanacakmış. Etkili ve yetkili çevreler seçimlerden hemen sonra yeni bir seçimi belki düşünmeye başlarlar. Ancak naçizane fikrimi soracak olursanız ben aralıktaki ankette, büyük seçmen çoğunluğunun verdiği oydan en ufak bir pişmanlık duyacağı kanısında değilim. 
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
