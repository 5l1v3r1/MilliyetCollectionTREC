<DOC>
<DOCNO> 119133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur20.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistler Fethiye'de denize giriyor... 
</HEADLINE>
<TEXT>

     Muğla'nın Fethiye İlçesi'nde, havaların ısınmasıyla birlikte Kuzey ülkelerinden gelen turistler, rüzgarsız koylarda denize girip güneşleniyor. 
     Yurdun büyük bir bölümünde soğuk havanın etkisi sürerken, Fethiye'de de Eren Dağı'na geçen hafta yılın ilk karı yağdı. Hafta başından itibaren açık ve sıcak havayı gören, İngiltere ile Norveç, Finlandiya gibi Kuzey ülkelerinden gelen turistler, gündüz Ölüdeniz, Kabak Koyu, Gemiler Koyu gibi rüzgar almayan bölgelerde denize girip, ''Kasım ayı'' güneşinin tadını çıkartıyor. 
     Fethiye'nin çok güzel bir yer, havanın da sıcak olduğunu söyleyen kuzeyli turistler, gündüz deniz ve güneşin sefasını sürdüklerini, gece de eğlencenin tadını çıkarttıklarını kaydettiler. 
     Fethiye'de, gündüz hava sıcaklığı gölgede 20 dereceye kadar çıkarken, deniz suyu sıcaklığının da 22 derece civarında seyrettiği bildirildi. 
     Fethiye Meteoroloji İstasyonu Müdürlüğü yetkilileri, 18 Kasım Pazartesi gününe kadar bölgede yağış beklenmediğini belirtiler. 
     





</TEXT>
</DOC>
