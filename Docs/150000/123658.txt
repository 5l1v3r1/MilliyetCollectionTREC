<DOC>
<DOCNO> 123658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/siyaset/siy99.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bülent Arınç’a zeytinyağlı dolma      TBMM Başkanı Bülent Arınç, Bursa’da ağabeyinin yanında oturan annesi Ayşe Sevdiye Arınç’ı ziyaret ederek zeytinyağlı dolma yedi. Oğlunun ziyarete geleceğini duyunca geceyi uykusuz geçiren kalp hastası Sevdiye Arınç’ın 82 doktoru da görüşmede hazır bulundu. TBMM Başkanlığı’na seçildikten sonra ilk kez ziyarete gelen Arınç, annesinin hayır duasını aldı ve "Anne zeytinyağlı yaprak dolmasını çok özlemiştim" dedi. 
     
Türban ve Kürtçe eylemcisine af      ANKARA Milliyet 

     Türban ve Kürtçe dilekçe nedeniyle disiplin cezası alan öğrencilerin affedilmesini sağlayacak ve aralarında Leyla Zana’nın da bulunduğu eski DEP’lilerin yeniden yargılanma yolunu açacak olan altı maddelik ikinci AB’ye uyum paketi, dün TBMM’ye sunuldu. İçişleri Komisyonu da ilk uyum paketini dün görüşerek kabul etti. Paket bugün Adalet, ardından da Anayasa Komisyonu’nda görüşülecek. Anayasa Komisyonu Tayyip Erdoğan’a milletvekilliği yolunu açan Anayasa değişiklik paketini de görüşecek. Paket, 11 Aralık’ta Genel Kurul’da ele alınacak. 
     
ABD, KADEK’i terör listesine aldı      YASEMİN ÇONGAR Washington 

     Bush yönetimi, ABD’de etkinlik göstermesi ve Amerikan vatandaşlarından parasal destek alması yasak olan "terörist" örgütler listesine KADEK’i de kattı. ABD Dışişleri Bakanlığı’nca düzenlenen kara listede PKK, uzun süredir yer almaktaydı. Türkiye’nin, KADEK’in de bu listeye dahil edilmesi yolundaki girişimleri nihayet olumlu sonuç verdi ve Bush yönetimi, KADEK’i "yasaklı örgütler" arasında saymaya başlayacağını dün açıkladı. KADEK’in kara listeye alınma kararının, AKP lideri Erdoğan’ın bugün Beyaz Saray’da Başkan Bush ve ABD’li yetkililerle buluşmasının hemen öncesinde açıklanması, Ankara’ya yönelik bir jest olarak nitelendiriliyor. 
     



 SİYASET 














</TEXT>
</DOC>
