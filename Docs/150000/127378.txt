<DOC>
<DOCNO> 127378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/siyaset/siy03.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Ölümün pazarlığı olmaz 
</HEADLINE>
<TEXT>

     ANKARA Milliyet 

     AKP lideri Recep Tayyip Erdoğan, Irak’taki BM silah denetçilerinin raporunu açıklayacağı tarih olan 26 Ocak’tan önce ABD’ye Irak operasyonuyla ilgili bir ara cevap verilebileceğini, ancak bu yanıtın kesin olmayacağını söyledi. Erdoğan, bu konuda Türkiye’nin ekonomik pazarlık yapıp yapmadığının sorulması üzerine "Ölümün ve savaşın pazarlığı olmaz" karşılığını verdi. 
     NTV’nin sorularını yanıtlayan Erdoğan, halkın kanaatlerine uygun olmayan bir karar verme riskini göze alamayacaklarını ifade etti. Erdoğan, kararın Meclis’te müzakere edileceğini ve siyasi irade tarafından açıklanacağını vurguladı. 
     Suudi Arabistan, Suriye, Mısır, İran, Ürdün’le görüşme önerisini götürdüğü Bush’a konuyu barışçı yollarla çözmekten yana olduklarını bildirdiğini belirten Erdoğan, "BM kararını önemsiyorum. Uluslararası anlaşmalar bizi bağlar. Geniş koalisyon olması lazım" dedi. 
     



 SİYASET 













</TEXT>
</DOC>
