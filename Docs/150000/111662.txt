<DOC>
<DOCNO> 111662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur01.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestilerden korkup, pencereden atladı... 
</HEADLINE>
<TEXT>

     İzmir'de, travestinin evinden cep telefonunu alarak kaçmaya çalışan bir kişi, korkudan pencereden atladı. 
     Alınan bilgiye göre, Mustafa Yeşiltepe 19 , tanıştığı travesti Kadir Uzun'un evine gitti. Burada, daha sonra Uzun'un cep telefonunu alarak kaçmaya çalışan Yeşiltepe, travestilerin saldırısına uğradı. Kendini kurtarmak için üçüncü kattan atlayan Yeşiltepe, Atatürk Eğitim ve Araştırma Hastanesi'ne kaldırılarak tedavi altına alındı. 
     Gözaltına alınan travesti Kadir Uzun, verdiği ifadesinde, ''Mustafa Yeşiltepe ile bir iki gün önce tanışmıştık. Evime geldi. Bir ara cep telefonumu alarak kaçmak istedi. Kendisini yakaladım. Tartışmamıza arkadaşlarım da katılınca, korkudan pencereden atladı'' dedi. 
     Olayla ilgili soruşturmanın sürdüğü bildirildi. 
     
</TEXT>
</DOC>
