<DOC>
<DOCNO> 118565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/spor/spo04.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’dan son uyarı 
</HEADLINE>
<TEXT>
Aslan’la şaka olmaz 
Trabzon’un hocası, "Galatasaray dünya devi. Kötü sonuçlar bu gerçeği değiştirmez" dedi 
     TRABZONSPOR Teknik Direktörü Samet Aybaba, Galatasaray’ın yaşadığı tüm sıkıntılara rağmen eski gücü ve iddiasını koruduğunu söyledi. Aybaba, "Rakibimiz h l Dünya Futbolu’nda söz sahibi bir kulüp. Fatih Terim de Dünya çapında bir çalıştırıcı. Galatasaray’ın aldığı birkaç kötü sonuç, bu gerçekleri değiştirmez. O yüzden bu maçı hafife alamayız" diye konuştu. 
     CAMİA için Galatasaray maçının büyük önem taşıdığına değinen Aybaba, "Eğer İstanbul’dan üç puan çıkaramazsak üst üste aldığımız galibiyetler bir işe yaramaz. Bu yüzden çok ciddi ve hırslı hazırlanıyoruz" dedi. Bu arada Trabzonspor’un dünkü çalışmasına hasta olan Fatih Tekke katılmadı. Serkan ile Hüseyin ise antrenmanı erken bıraktı. Young ise salonda çalıştı. 
     
     Dua ettiler 
     BORDO - Mavili takımın iki yabancısı kaleci Petkoviç ile Somers müze olarak kullanılan Trabzon’daki Ayasofya Kilisesi’ne gittiler, Galatasaray maçı için dua ettiler. Petkoviç, Galatasaray’dan çekinmediklerini söyledi, "Kendi futbolumuzu sahaya yansıtırsak, rahat kazanırız. Kalemi bu maçta da kapatacağım" ifadelerini kullandı. 
     
     Gökdeniz yasak deldi 
     YILDIZ oyuncu gazetecilerle konuşmama kararını dün sabahki antrenmanda bozdu. Gökdeniz, Galatasaray’daki kadro sarsıntısının kendilerini ilgilendirmediğini belirtti, "Biz öncelikle kendi işimize bakmalıyız. Arkadaşlarımla birlikte el birliği yaparak, geçmişe bakmadan çalışıyoruz. Takımımız çok iyi bir dönemde. Artık güven veriyoruz. Bu güveni bu hafta daha da sağlamlaştıracağız" dedi. 
     



 SPOR 























</TEXT>
</DOC>
