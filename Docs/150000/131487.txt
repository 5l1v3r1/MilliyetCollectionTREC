<DOC>
<DOCNO> 131487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko39.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin ticaret açığı rekor seviyede... 
</HEADLINE>
<TEXT>

     Dünyanın her tarafından yaptığı ithalatla üçte ikisi tüketici harcamalarına dayalı ekonomisiyle diğer ülkelerin de refahına katkıda bulunan ABD'nin ticaret açığı yeni bir rekor kırdı. 
     Ticaret Bakanlığı'nın açıklamasına göre, ABD'nin ticaret açığı geçen yılın Ocak-Kasım döneminde 390.5 milyar dolara çıkarak, daha önce 2000 yılında kaydedilen 378.7 milyar dolarlık rekoru da aştı. 
     ABD dolarının değer kaybetmesine rağmen ihracatın pek az artmasına karşın ithalat önemli ölçüde artınca, ticaret açığı sadece Kasım ayında yüzde 13.9 artışla 40.1 milyar doları buldu. İthalat Kasım ayında yüzde 4.9 artışla Ekim 2001'den beriki en yüksek rakamına 123.3 milyar dolara çıktı. 
     Çin ve Japonya'dan ithalat da rekor kırarken, ithalattaki artış, esasen, oyuncak, televizyon ve giyim, konfeksiyon ve diğer tüketim malları ile yatırım mallarında kaydedildi, ihracat yüzde 1.1 artışla 83.2 milyar dolar oldu. 
     ABD dolarının değer kaybının ihracat artışı ve ithalatı kısıcı etkisinin yılın ortasına kadar ancak görülmesi bekleniyor. ABD'nin ihracat artışı diğer ülkelerin ekonomilerinin canlanması ve düzelmesine de bağlı. 
     
     SINAİ ÜRETİMDE AZALIŞ 
     Önceki yıl başlayan ekonomide durgunluktan en çok zarar gören, eşitsiz, dengesiz canlanma kurbanı sanayi sektöründe üretim geçen ay binde 2 azaldı. ABD'de sanayi üretim Kasım ayında ise binde 1 artmıştı. 
     ABD Merkez Bankası'nın verilerine göre, sanayi üretiminde 2001'De yüzde 3.5 olan düşüş oranı geçen yıl genelinde binde 6 oldu. ABD'de sınai üretim 1974-75 döneminden beri ilk kez iki yıl üst üste düşüyor. 
     





</TEXT>
</DOC>
