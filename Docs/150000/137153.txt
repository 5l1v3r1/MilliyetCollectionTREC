<DOC>
<DOCNO> 137153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sontur13.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de en çok Yılmaz soyadı mevcut 
</HEADLINE>
<TEXT>

     İstatistiklere göre, Türkiye'de yaklaşık 23 milyon kişi sadece 10 farklı ad taşıyor. 
     İçişleri Bakanlığı Nüfus ve Vatandaşlık İşleri Genel Müdürlüğü'nün istatistiklerine göre, en çok kullanılan ilk 5 erkek adı sırasıyla Mehmet, Mustafa, Ahmet, Ali ve Hüseyin. Türkiye'de 2 milyon 826 bin 306 kişi Mehmet, 2 milyon 87 bin 134 kişi Mustafa, 1 milyon 734 bin 871 kişi Ahmet, 1 milyon 674 bin 448 kişi Ali, 1 milyon 345 bin 828 kişi Hüseyin adını taşıyor. 
     Kadınlarda ise Fatma, Ayşe, Emine, Hatice ve Zeynep isimlerinin en çok kullanılan isimler arasında olduğu görülüyor. Kadınların 4 milyon 199 bin 600'ü Fatma, 3 milyon 184 bin 45'i Ayşe, 2 milyon 509 bin 480'i Emine, 2 milyon 154 bin 569'u Hatice, 1 milyon 4 bin 704'ü Zeynep adını taşıyor. 
     1980-1990 yılları arasında doğan erkek çocuklarının 290 bin 997'sine Mehmet, 236 bin 261'ine Mustafa, 203 bin 340'ına Murat, 184 bin 228'ine Ahmet, 155 bin 423'üne Ali adı verildi. 
     1991-2000 yılları arasında doğan erkek çocuklarına en çok Mehmet, Mustafa, Ahmet, Emre, Ali adları konuldu. Söz konusu dönemde doğan çocuklardan 175 bin 507'si Mehmet, 145 bin 626'sı Mustafa, 124 bin 491'ine Ahmet, 112 bin 926'sı Emre, 94 bin 6'sı Ali adını taşıyor. 
     
     KIZ ÇOCUK İSİMLERİNDE EĞİLİM DEĞİŞTİ 
     1980-1990 yılları arasında doğan kızlarda sırasıyla Fatma, Ayşe, Emine, Hatice, Zeynep isimleri en çok tercih edilen isimler olarak dikkati çekiyor. 
     Söz konusu dönemde doğan 283 bin 188 çocuğa Fatma, 218 bin 649 çocuğa Ayşe, 193 bin 807 çocuğa Emine, 184 bin 97 çocuğa Hatice, 132 bin 146 çocuğa Zeynep ismi verildi. 
     İstatistiklere göre, kız çocuklarına konulan isimlerde tercihler 1991-2000 yılları arasında neredeyse tümüyle değişti. 
     
     EN ÇOK KULLANILAN İSİM VE SOYADI 
     Türkiye'de ''Yılmaz'', en çok kullanılan soyadlarının başında geliyor. 
     Adı ''Mehmet'' soyadı ''Yılmaz'' olan 33 bin 49 kişi, adı ''Ayşe'' soyadı ''Yılmaz'' olan 41 bin 526 kişi bulunuyor. 
     





</TEXT>
</DOC>
