<DOC>
<DOCNO> 106037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/pulur.html </URL>
<DATE> 2002/09/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu şarkılar Sezen Aksu’dan önce de söylendi 
</HEADLINE>
<TEXT>

     Gazetecilikte yeni bir deyim var "Takla attırmak " 
     Neye takla attırılıyor 
     Haberlere ve tabii, haberlere dayalı yazılara... 
     "Sezen Aksu Konseri" bunun çok açık bir örneği. 
     
     "AVRUPA’ya Uyum Yasaları"yla, anadilde öğrenim ve yayının serbest bırakılmasını fırsat bilen "Ar yılı değil, kar yılı" diyenler, Sezen Aksu’nun, Rumca, Ermenice, Kürtçe şarkılar söyleyeceği konser düzenlediler. 
     Konser "30 Ağustos, Zafer Bayramı"nda yapılınca, önce Ege Ordu Komutanı Org. Hurşit Tolon eleştirdi... 
     Neyi eleştirdi 
     Şarkıları mı 
     Hayır 
     Konser için, bula bula "30 Ağustos" tarihini bulduklarını... 
     Meclis Başkanvekili Murat Sökmenoğlu da aynı görüşteydi, tabii birçok insan da bu eleştiriyi paylaştı. 
     Kimsenin şarkılara laf ettiği yoktu... 
     
     İŞTE "takla attırmak" bundan sonra başladı... 
     "Taklacılar" sanki, Ermenice, Rumca, Kürtçe şarkılara karşı çıkan varmış gibi, "Şarkıları yasaklıyorlar " rüzgarını üfürmeye çalıştılar. 
     
     ŞİMDİ, şöyle diyenler de çıkabilir 
     "Canım konser, 30 Ağustos’ta verilirse ne olur " 
     Hiçbir şey olmaz, lakin bu ülkenin bazı insanları üzülür, hepsi o kadar... 
     Mesela, üzülenlerden, Deniz Som şöyle yazar 
     "Unutmamak gerekir, 30 Ağustos’ta kazanılan büyük zafer olmasa Sezen Aksu, bugün, Efes’te, sahneye ancak misafir sanatçı olarak çıkabilirdi" 3 Eylül 2002 - Cumhuriyet 
     Acaba Sezen Aksu, bu ince imayı, anlayabildi mi 
     
     BİR de öyle bir gürültü koparıldı ki, sanki Türkiye’de, Rumların, Ermenilerin, Yahudilerin şarkıları ilk defa Sezen Aksu tarafından büyük bir cesaretle terennüm edildi 
     
     NE münasebet 
     İşte bir örnek... 
     Tarih Vakfı ile Boyut Yayınları’nın, 1996’da Gönül Paçacı’nın sanat yönetmenliğinde çıkan "İstanbul Müziğin Renkleri" adlı CD... 
     Bu CD’de yer alan müzik türleri ve seslendiren topluluklar şunlar 
     - Türkiye Sinagogları Müziği David Sevi, Maftirim Korosu, 
     - Musevi Halk Şarkıları Los Paşaros, Sefaradis, 
     - Ermeni Cemaati Müziği Baş muganni Nışan Çalgıcıyan ve Teganni Grubu, Adruşan K. Halacyan, Feriköy Vartanantes Kilisesi Korosu, 
     - Ortodoks Rum Müziği Leonidas Asteris, İstanbul Musiki Sevenler Korosu, 
     - Osmanlı - İslam Müziği Kani Karaca ve Dersaadet Oda Müziği Topluluğu." 
     Demek Sezen Aksu’dan önce de, Rumca, Ermenice şarkılar söyleyenler varmış... 
     O halde, şimdiki bu gürültü niye 
     Başta Sezen Aksu, bir düşünün bakalım. 
     Aslında doğrusu Sezen Aksu’yu bu işlere hiç karıştırmamak lazım ya 
     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
