<DOC>
<DOCNO> 135668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yazar/pulur.html </URL>
<DATE> 2003/02/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Futbol şakaları... 
</HEADLINE>
<TEXT>

     Ama geçtiğimiz pazar günü Fenerbahçe, Beşiktaş maçındaki bir pankart asla unutulmayacak... 
     
     DUYMAYAN kalmadı ama, tekrarında fayda var... 
     Maçtan önce Beşiktaşlı "cinler" Fenerlilere tuzak hazırlıyorlar, bir pankart hazırlayıp, maça gidiyorlar, tabii boyunlarına sarı, lacivert atkıları takarak sırtlarına sarı lacivert formaları giyerek "tedbil - i kıyafet" ediyorlar, karşı cephenin içine sızıyorlar ... 
     Giriş kuyruğundaki Fenerlilere gidiyorlar 
     "Arkadaşlar, biz maç için güzel bir pankart hazırladık, bilet bulamadığımız için maça giremiyoruz, emeklerimiz boşa gitmesin alın, pankartı siz açın " 
     Fenerliler çok memnun, hele pankartın başında Türkçe "Cesur Yürek Ortega" yazıyorsa, altındaki üç kelime İspanyolca ama... 
     Maç başlıyor, pankart açılıyor 
     "Cesur Yürek Ortega 
     Cobarde Gallina Ortega" 
     Bu ne demek biliyor musunuz 
     "Korkak Tavuk Ortega." 
     Fransızların "şapka çıkarmak" diye bir deyimleri vardır. İşte bu şakaya da "şapka çıkarılır", sanırız bütün Fenerliler de buna şapka çıkarmışlardır. 
     
     FUTBOL sadece, sahada oynanan oyunla güzel değildir, futbol tribünlerin rengiyle de, şarkılarıyla da, şakalarıyla da güzeldir. 
     Küfretmeden, dövüşmeden, hakaret etmeden... 
     
     HİÇ unutmayız, o gün Fenerbahçe o kadar kötü oynamıştı ki, taraftarlar takımı yuhalamışlardı ertesi hafta o takım gitmiş, sanki, yerine "şiir gibi" denilen takım gelmişti. 
     Seyirci geçen haftanın "yuhası" için özür diledi 
     "Geçen hafta şaka yaptık " 
     
     HAKAN Şükür’ü biraz kırsa da, yine bir şaka... 
     Hakan, İtalya’ya gitmiş, Torino’da oynayamamış, dönmüş, tribünlerde bir pankart 
     "Haftanın filmi Torinolu Şaban sinemalarda..." 
     
     YİNE bir Fenerbahçe - Galatasaray maçı tribünlerde pankart 
     "İtina ile aslan terbiye edilir " 
     Galatasaray’ın "aslanlığından" kim şüphe eder ki 
     
     BUNLAR saha dışında olanlar, bir de saha içinde olanlar vardır. 
     Yine bir Beşiktaş - Fenerbahçe maçı, Fenerbahçe bastırırken, ileriye bir top atılır, rahmetli Şükrü Gülesin fırlar, Şükrü’yü tutmak ne mümkün, hem tutsan ne yazar, beline sarılanı sürükler götürür. Bir anda onsekizin içine girer, Fenerbahçe kalecisi rahmetli Cihat Arman’dır, gayet sakin ellerini açar, Şükrü’ye bağırır 
     "Koşma koşma, hakem ofsayt çaldı " 
     Şükrü durur ve olanca hırsıyla topa rasgele vurur, tabii kalenin üç minare boyu üstünden... 
     Meğer hakem, ofsayt diye düdük filan çalmamış 
     
     







Irak, riskler ve CHP 


Son yüz yılda silahlara toplam kaç para ödendi dünyada 


CHP müsameresi 


Taha Yasin’in gizli ziyareti 


Hükümet doğru olanı yapıyor 


Suçüstü yapmak 


Mumcu’nun söyledikleri yine çok tartışılacak 


TÜSİAD raporu ve enflasyon 


Ne olacağı belli... 


AKP’nin şeffaflığı bu kadar mı 


Futbol şakaları... 


Küba’dan Irak’a... 


Amerikan militarizmi üzerine bir başyapıt 


Harp çıkmadan işler bozuluyor 


</TEXT>
</DOC>
