<DOC>
<DOCNO> 141622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yazar/bila.html </URL>
<DATE> 2003/03/09/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yakış Kasten beklemiyoruz 
</HEADLINE>
<TEXT>

     Toplantı sonrasında Dışişleri Bakanı Yaşar Yakış ile görüşme olanağı bulduk. Yakış’a önce Irak konusunu sorduk. Yakış, toplantı gündeminin ağırlıklı olarak Kıbrıs olduğunu belirtmekle birlikte Irak sorununda Ankara’nın geldiği noktayı şöyle özetledi 
     - Kamuoyunun bildiği çerçevede değerlendirmelerimiz sürüyor. Kamuoyunda tartışılmakta olan ikinci tezkereyle ilgili olarak bir karara varmış veya bir tarih belirlemiş değiliz. Bu konuda gelişmeler her an izleniyor ve değerlendiriliyor. 
     Dışişleri Bakanı Yakış’a Amerika’nın bu konudaki beklentisini ve ikinci tezkerenin bir an önce çıkması konusundaki taleplerini anımsatıyoruz. 
     Yakış, şu değerlendirmeyi yapıyor 
     "Bizim kasten beklememiz söz konusu değil. Bir oyalama politikamız da yok. Zaten oyalamakla elimize ne geçecek. İfade ettiğim gibi gelişmeleri değerlendiriyoruz. Amerika’dan bize iletilmiş resmi bir başvuru yok. Biz de Amerikan yetkililerinin basına yaptıkları açıklamaları izliyoruz. Tabii bir askeri planlama içinde oldukları için onların acelesini anlıyoruz. Ama sanıyorum onlar da Türkiye’yi anlıyorlar. Türkiye’de karar alma mekanizmalarını biliyorlar. Kamuoyunu izliyorlar. Bu bakımdan karşılıklı olarak bir anlayış içinde olduğumuzu söyleyebilirim." 
     Dışişleri Bakanı Yakış’a yönelttiğimiz bir soru da şu oldu 
     - İkinci tezkerenin gelmesi söz konusu olursa içerik değişebilir mi 
     Örneğin, sadece hava üslerinin kullanılması ve hava sahasının açılmasıyla sınırlı bir tezreke gelebilir mi 
     Yakış, bu sorumuza şu yanıtı verdi 
     - Şu anda bu yönde bir resmi talep veya bizim aldığımız bir karar yok. Bu seçenek ancak öyle bir talep gelir veya karar alınırsa yahut ikinci tezkere Meclis’e sevk edilir ve reddedilirse gündeme gelebilir. 
     Yakış, bu hafta gerçekleşmesi muhtemel başbakan ve hükümet değişikliğinin de izlenen politikada bir farklılık yaratmayacağı düşüncesinde. Bugüne kadar yapılan çalışmaların ve alınan kararlar AKP lideri Tayyip Erdoğan’ın da bilgisi veya katılımıyla alındığı için başbakan ve hükümet değişikliğinin bu konularda önemli bir farklılığa yol açmayacağını düşünüyor. 
     
     Denktaş’ı yalnız bırakmayız 
     Dışişleri Bakanı Yakış, Kıbrıs konusunda ise şu değerlendirmeyi yaptı 
     - Bu konuyla ilgili olarak Türk tarafında bir görüş ayrılığı olmadığını söyleyebilirim. Sayın Denktaş’ı yalnız bırakmayız, bırakmayacağız. Türk tarafının yaklaşımı yine çözüme dönük ve açık olmak şeklindedir. Bu düşüncelerle heyetimiz Lahey’de görüşlerimizi açıklayacak. Beklentilerimizi, taleplerimizi ifade edecekler. Ankara’da yaptığımız toplantılar ve değerlendirmelerde varılan sonuç budur. 
     Irak ve Kıbrıs konusunda Ankara’nın bulunduğu çizgiyi Dışişleri Bakanı Yakış böyle özetliyor. 
     Önümüzdeki hafta da Türkiye’nin gündeminde başbakan değişikliğiyle birlikte yine bu iki konu olacak. 
     
     







Düttürü, düttürü, düttürü, düt... 


Falımızda ne var 


Yakış Kasten beklemiyoruz 


Savaşla daldan dala... 


Kurbağanın gözleri 


Önce leylekleri vurdular 


Askerden sonra polis de... 


Bir yanlış mı var Önce aynaya bak 


"Havada Bulut"u seyrederken 


Pascal bizi diskoya götür 


Unilever’in CEO’sundan kriz ürünleri 


Kadınlar için bir hediye 


Babacan ile Derviş, umutlarla kaygılar 


"Taktak" ve "Zonaro" sergileri Beyoğlu’nda 


Mennan Usta kazandı Türkiye de kazanabilir 


</TEXT>
</DOC>
