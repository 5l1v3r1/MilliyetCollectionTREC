<DOC>
<DOCNO> 148479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/spor/aspo.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DÖRT KOLDAN HAREK T 
</HEADLINE>
<TEXT>

Fenerbahçe, yeni hocasını bulmak için Avrupa’yı karış karış tarıyor. Yönetim, Daum, Fernandez, Topmöller, Toshack, Zaccheroni ve O’Leary’den birini ikna etmeye çalışıyor 
     MEHMET DEMİRCAN 

     Teklifler iletildi 
     FENERBAHÇE yeni hoca arayışlarını dört koldan sürdürüyor. Sarı - Lacivertli yönetim Christoph Daum, David O’Leary, Klaus Topmöller, John Benjamin Toshack, Luis Fernandez ve Alberto Zaccheroni arasında tercih yapacak. İlk olarak aracılar vasıtasıyla Beşiktaş’ın eski hocası Daum’a teklif götürüldüğü öğrenildi. Alman hocanın yakın çevresine "Bu cazip öneriyi değerlendireceğim. Çünkü sezon sonunda Austria Wien’den ayrılacağım" dediği bildirildi. 
     
     G.Saray istemişti 
     YEŞİL ışık yakan Daum’un iki hafta önce Brezilya ve Arjantin’de transfer çalışmaları yaptığı iddia edildi. Yönetimin ikinci adayı ise PSG’yi çalıştıran Luis Fernandez. Fransız kulübü ile sezon sonunda sözleşmesi bitecek olan ünlü teknik adam, daha önce Galatasaray’ın da gündemine gelmiş ancak Türkiye’ye gelmekten son anda vazgeçmişti. Sarı - Laciverli kulüp yine Türk Futbolu’nu yakından tanıyan ve şu anda boşta olan Toshack’ı da yakın markaja aldı. 
     
     Galli sıcak bakıyor 
     GALLİ hocanın ilk görüşmelerde olumlu yanıt verdiği belirtilirken, yönetimin peşinde koştuğu Bayer Leverkusen’in eski çalıştırıcı Klaus Topmöller ise haziran ayına kadar süre istedi. Alman hoca, "Fenerbahçe tanınmış bir kulüp. Ancak beni isteyen çok kulüp var. Biraz düşüneceğim" yanıtını verdi. Leeds United’ın eski teknik direktörü David O’Leary’i de birçok yöneticinin istediği, şu an takım çalıştırmayan ünlü hoca ile temasa geçildiği ifade edildi. 
     
     Araştırma yapıyor 
     YÖNETİMİN, İtalya’nın önde gelen hocalarından Alberto Zaccheroni’ye de ciddi bir teklif sunduğu belirtildi. En son Lazio takımında görev yapan Zaccheroni için ayrıntılı bir rapor hazırlandığı, tecrübeli teknik adamın da Fenerbahçe’yi incelemeye başladığı öğrenildi. Zaccheroni’nin menajerleri de Sarı - Lacivertli kulüp hakkında bilgi toplamaya çalışırken, bir hafta sonra ünlü hocanın cevabını bildireceği belirtildi. 
     
     DAUM 
     Hemen yeşil ışık yaktı 
     
     ZACCHERONİ 
     Biraz düşünme süresi istedi 
     
     TOPMÖLLER 
     Haziran’da yanıt vereceğini bildirdi 
     
     TOSHACK 
     Türkiye’ye dönmeye sıcak bakıyor 
     
     O’LEARY 
     Kabul etmesi zor görünüyor 
     
     FERNANDEZ 
     Ağır şartlar öne sürüyor 
     
Yanal işi zora girdi      SARI - Lacivertli yöneticiler, Ankara’da Gençlerbirliği Teknik Direktörü Ersun Yanal’ın menajeri ile bir görüşme yaptılar. Toplantı olumlu geçmesine rağmen Başkan İlhan Cavcav’ın 2 milyon dolar tazminat istemesi, transferi çıkmaza soktu. Cavcav dün yaptığı açıklamada Ersun Yanal’ın Fenerbahçe’ye gitmesinin mümkün olmadığını söyledi, "Kimse ortalığı karıştırmaya kalkmasın. Hocamızla üç yıllık sözleşmemiz var. Bu tür haberler takımın motivasyonunu bozmak, bize zarar vermek için çıkarılıyor" dedi. 
     


SPOR 

























</TEXT>
</DOC>
