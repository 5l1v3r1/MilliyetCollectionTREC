<DOC>
<DOCNO> 113476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay ''İngiltere maçından sonra milli takımı bırakacağım'' 
</HEADLINE>
<TEXT>

     A Milli Futbol Takımı'nın yıldız oyuncularından Tugay Kerimoğlu, Avrupa Şampiyonası grup elemelerinde İngiltere ile deplasmanda yapılacak karşılaşma sonrası milli takımı bırakacağını açıkladı. 
     Liechtenstein maçında 80. kez milli formayı giyerek Hakan Şükür'e ait rekoru egale eden yıldız futbolcu, basın mensuplarına yaptığı açıklamada, ''Ben 80 kez bu formayı onurla terlettim. Artık yeni jenerasyonun önünü açmak istiyorum. İngiltere karşılaşmasından sonra milli takımı bırakacağım'' diye konuştu. 
     
     GÜNEŞ "TUGAY BIRAKMAK İSTERSE DEĞERLENDİRİRİZ" 

     Güneş, bir gazetecinin, ''Tugay maçtan sonra, İngiltere maçının ardından Milli Takımı bırakacağını açıkladı. Ne diyorsunuz '' sorusu üzerine ''İngiltere maçından sonra böyle bir şey olursa değerlendiririz. Bir futbolcu zamanı geldiğinde milli takımı bırakır. Önemli olan her oyuncunun milli takımdan güzel ayrılması. Bunu o zaman düşünürüz'' dedi. 
     Şenol Güneş, İlhan Mansız'ın maçın ilk yarısında takıma katkısı olduğunu da belirterek, ''Ama bizim bildiğimiz İlhan, daha iyi bir İlhan. Zamana ihtiyacı var'' diye konuştu. 
     





</TEXT>
</DOC>
