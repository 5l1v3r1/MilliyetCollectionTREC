<DOC>
<DOCNO> 126032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/spor/spo15.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Multescu istifa etti      GAZİANTEPSPOR Teknik Direktörü Gigi Multescu görevinden istifa etti. Kulüp Başkanı Celal Doğan, Gaziantepspor’da başarı ile çalışan Rumen hocanın, son haftalarda alınan kötü sonuçlar nedeniyle yönetim kuruluna istifasını verdiğini söyledi. Multescu’nun yerine Fenerbahçe’nin eski hocası Lorant’ın düşünüldüğü ve temasların başladığı belirtildi. 
     
Ömer Besim Koşusu bugün      ATLETİZMDE Ömer Besim Koşalay Kır Koşusu bugün İstanbul’da yapılacak. Zeytinburnu’ndaki Kazlıçeşme parkurunda saat 10.30’da başlayacak yarışlar, erkekler ve bayanlarda, gençler ve büyükler kategorisinde gerçekleştirilecek. Yarışmalarda ilk 3 dereceye giren sporcular, Cumhuriyet Altını ile ödüllendirilecek. 
     
Toto iptal oldu      HAVA muhalefeti nedeniyle Futbol Federasyonu tarafından ertelenen maçlar, 20. hafta oyunlarının iptal olmasına neden oldu. Spor Toto Teşkilat Müdürlüğü’nden yapılan açıklamada, 20. hafta Süper Toto ile 14. hafta Gol 7 oyun kuponlarında bulunan bazı karşılaşmaların ertelendiğini belirtilerek, "Süper Toto’da mevcut derecelerin karşılığı maç sayısı bulunmadığından, Müşterek Bahis Oyunları Uygulama Yönetmeliği gereğince oyun iptal edilerek sisteme kapatılmış, bu haftanın hasılatı da 21. hafta hasılatına eklenmiştir" denildi. 
     
Yılmaz Atakanı ödülünü aldı      TÜRKİYE Jokey Kulübü’nün düzenlediği "Basın Teşvik Yarışması"nın ödülleri dün Polat Renaissance Oteli’nde yapılan törenle sahiplerine dağıtıldı. Çok sayıda davetlinin hazır bulunduğu törende spor sayfalarımızın görsel yönetmeni Yılmaz Atakanı’ya da mizampaj dalında birincilik ödülü verildi. "Gazi için dörtnala" isimli eseri ile birinci olan Atakanı ödülünü TJK Genel Sekreteri Niyazi Polatyar’ın elinden aldı. 
     
38 kiloluk Elvan rüzg ra takıldı      HIRVATİSTAN’IN Medulin kentinde yapılan Avrupa Kros Şampiyonası’nda üçüncü olan Elvan Abeylegesse’nin şampiyonluğunu rüzgarın engellediği ortaya çıktı. Üç turluk yarışın ikinci turunda öne fırlayan sadece 38 kilo ağırlığındaki milli atlet, şiddetli rüzg ra dayanamadı ve kendisinden daha ağır rakiplerinin arkasına düşerek ancak bronz madalya alabildi. Öte yandan davet almaya devam eden genç atletin pazar günü İspanya’daki Venta de Banos kros yarışmasına katılacağı bildirildi. 
     
     



 SPOR 





























</TEXT>
</DOC>
