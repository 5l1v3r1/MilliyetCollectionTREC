<DOC>
<DOCNO> 101215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/ekonomi/eko08.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank’a 213.3 trilyon sermaye 
</HEADLINE>
<TEXT>

     Türkiye Vakıflar Bankası T.A.O’nun Vakıfbank , sermaye yeterliliği standart oranını yüzde 9’a ulaştıracak 213 trilyon 344 milyar lira sermaye benzeri kredinin bankaya tahsis edilmesine karar verildi. Resmi Gazete’nin dünkü sayısında yayımlanan Bankacılık Düzenleme ve Denetleme Kurumu’nun BDDK kararına göre, 4389 sayılı Bankalar Kanunu’na 4743 sayılı kanunla eklenen geçici 4. maddeye istinaden Vakıfbank’ın yüzde standart oranını yüzde 9’a ulaştıracak tutarda sermaye benzeri kredi temin etmeye yönelik talebine ilişkin BDDK’nın ilgili yazısı ve ekleri incelendi. Yapılan değerlendirmeler sonucunda, Vakıfbank’ın 31 Aralık 2001 itibariyle yüzde 5 olan konsolide sermaye yeterliliği standart oranını yüzde 9’a ulaştıracak 213 trilyon 344 milyar lira sermaye benzeri kredinin bankaya tahsis edilmesine ve işlemlerin Tasarruf Mevduatı Sigorta Fonu TMSF tarafından tekemmül edilmesine karar verildi. 
     
     Gözlemci ataması kesinleşmedi 
     Ayrıca, "Verilecek sermaye benzeri kredinin Bankaların Kuruluş ve Faaliyetleri Hakkında Yönetmeliği’nin 4. maddesinin 7. fıkrasında yer alan sermaye benzeri kredinin, ana sermayenin yüzde ellisini aşan bölümü katkı sermaye hesabına dahil edilmez hükmünden muaf tutulmasına, verilecek sermaye benzeri kredinin aynı yönetmeliğin 4. maddesinin 8. fıkrasında yer alan prosedür uygulanmaksızın katkı sermaye hesabına dahil edilmesine" Bankalar Kanunu’nun geçici 4. maddesi ile 3. maddesinin 11. fıkrası uyarınca karar verildi. Tasarruf Mevduatı Sigorta Fonu’nun, Vakıfbank’a iki gözlemci atayıp atamayacağı ise henüz kesinlik kazanmadı. 
     



 EKONOMİ 

















</TEXT>
</DOC>
