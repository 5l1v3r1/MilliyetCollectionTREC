<DOC>
<DOCNO> 149301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun07.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld ''Yağmalamaların önlenmesini biz sağlayacağız'' 
</HEADLINE>
<TEXT>

     ABD Savunma Bakanı Donalt Rumsfeld, Irak'ta meydana gelen yağmalamaların önlenmesi amacıyla koalisyon güçlerinin güvenliği sağlayacağını belirtti. 
     Rumsfeld, düzenlediği basın toplantısında, ''Koalisyon güçleri Irak kentlerinde devriye geziyor, buralarda yağmalama olaylarını saptıyorlar, güçlerimiz bu olayları önlüyor ve önleyecek'' dedi. 
     Donalt Rumsfeld, bu olayların ''üzücü olduğunu'' kaydederek, ''yağmalama olaylarının baskıcı bir dikta rejiminden özgürlüğe geçiş sürecinin bir sonucu'' olduğunu söyledi. 
     Savunma Bakanı ayrıca, Irak Devlet Başkanı Saddam Hüseyin'in akıbeti hakkında kesin bir bilgileri olmadığını belirtti. 
     Rumsfeld, öte yandan Amerikan güçlerinin ''Iraklılara daha çok özgür haber verebilmek için radyo ve televizyon şebekesini onarmakta olduklarını'' açıkladı. 
     Irak'a günde bir saat yayın yapmaya başladıklarını söyleyen Rumsfeld, ''Radyo ve televizyon yayın alanının daha da genişletilmesi için Bağdat'a verici getirmekteyiz'' dedi. 
     





</TEXT>
</DOC>
