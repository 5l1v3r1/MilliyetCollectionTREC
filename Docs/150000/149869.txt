<DOC>
<DOCNO> 149869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/spor/spo04.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TARAFTARA SUS PAYI 
</HEADLINE>
<TEXT>

Trabzonspor Yönetimi, kendilerine tepki gösteren grubu dağıtmak için deniz tarafındaki tribünün biletlerini 7 milyon liraya çıkardı. Maratonda bulunan taraftarın da protesto için maçta suskun kaldığı iddia edildi 
     'Yabancı gibiydik' 
     İSTANBULSPOR karşısında Trabzonspor adeta tek kale oynarken, Bordo - Mavili tribünlerden "Çıt" çıkmadı. Son yılların en "Sessiz" maçına çıktıklarını belirten futbolcular, "Sanki Avni Aker'de değil de çok yabancı bir statta oynadık" derken, Muzaffer ve Erman Özgür ise, "Tribünlerdeki sessizlik rakibin işine yaradı" yorumunu yaptı. 
     
     Maraton ayaklandı 
     ANCAK bu suskunluğun altında, Trabzonspor Yönetimi'ni protesto etmenin yattığı belirtildi. Son haftalarda kendilerine tepki gösteren grubu dağıtmak için deniz tarafındaki tribünün bilet fiyatlarını 7 milyon liraya çıkaran Bordo - Mavili idarecileri maratonda bulunan grubun da sessiz kalarak protesto ettiği ileri sürüldü. 
     
     Thomas Bochum'la anlaştı 
     ALMANYA 1. Ligi takımlarından Bochum, Gençlerbirliği'nin Polonyalı futbolcusu Thomas'ı aldığını açıkladı. Kulüp tarafından yapılan açıklamada, Thomas ile 1 Temmuz'dan geçerli olmak üzere 4 yıllık bir sözleşme imzalandığı bildirildi. Alman vatandaşı olan Thomas Zdebel, 1993-97 yıllarında da Köln'de oynamıştı. Bu arada El Saka'nın eşi bağırsak düğümlenmesi nedeniyle Çankaya Hastanesi'ne kaldırıldı ve acil ameliyata alındı. 
     
     Mahmut ve Gürol liste başı 
     YENİ sezon için transfer çalışmalarına başlayan Trabzonspor, ilk olarak Sakaryaspor'un Ümit Milli futbolcusu Mahmut ile görüştü. Eski yöneticileri Mahmut Ören aracılığıyla oyuncuya teklif iletilirken, Yeşil - Siyahlı yıldız ise olumlu yanıt verdi. Bu arada Ç.Rizespor'un sağ kanat oyuncusu Gürol için de girişimler başladı. Gürol konusunda Ç.Rizespor Başkanı Ekrem Cengiz'in danışmanı Melih Akyıldız ile bir görüşme yapıldı. 
     


SPOR 



























</TEXT>
</DOC>
