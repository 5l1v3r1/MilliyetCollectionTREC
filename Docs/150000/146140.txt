<DOC>
<DOCNO> 146140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/yazar/okur.html </URL>
<DATE> 2003/03/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Unakıtan, telefonla bankaları takip ediyor 
</HEADLINE>
<TEXT>

     Geçen hafta ortası İstanbul Sanayi Odası’na geldi. Elinde telefon, borçlanma piyasasında faiz oranları ne, kamu ya da özel bankalar ne yapıyor, sadece telefonla takip etti. Derdimiz "faizler" dedi. Ve savaşla birlikte Türkiye’nin zarar hanesine neler yazabileceğini irdeledi. Unakıtan’a göre savaşın doğrudan etkisinde en fazla korkulan konu mülteciler sorunuydu. Bunun için 315 trilyon lira kayrak ayrıldı. Askeri birliklerin durumunda da yük getirecek hiçbir şey olmadı. 
     Dolaylı etkiye gelince En önemli sorun turizm ve ihracatta. Zararı asgariye indirmek için Türkiye’nin ABD kamuoyunda tanıtım yapması gerekiyor. Özel sektör, kamu, devlet beraberce konuyu gündemine alıp tartışacak. 
     
     Nema için borçlanılacak 
     Nema ödemeleri dört aydır tartışıldı. Sonunda nisan ayında anaparanın ödeneceği açıklandı. Ancak bu iş öyle kolay değil. Öncelikle bütçe Meclis’ten geçecek. Nemalarla ilgili yasa tasarısı görüşülmeye başlanacak. Tabii ki nema ödemeleriyle ilgili devlet bakanlığının da görüşmelere ve duruma bağlı nemaları bir ay erteleme hakkı olduğunu hatırlatalım. Uzatmadan duruma bakalım. 
     12.5 katrilyona ulaşan nemalarda ödenecek anapara tutarı 1.4 katrilyon lira. Nemalarla ilgili çalışmaları Hazine’den sorumlu Devlet Bakanı Ali Babacan yürütüyor. Ama Maliye Bakanlığı da işi takip ediyor. Hazine bir finansman programı hazırladı. Peki program ne Yani anaparayı ödeyecek para var mı Bunun için borçlanma yolu mu seçilecek Ya da anapara alacak olanlara uzun vadeli tahvil mi verilecek 
     Maliye Bakanlığı yetkililerine göre para yok. O yüzden borçlanma yoluna gidilecek. 
     
     Atina, İMKB’ye talip 
     Savaş, tezkere, kriz derken İMKB özelleştirilmesinde ilginç bir noktaya gelindi. Özelleştirme için yeni bir şirketin kurulması için taslak hazırlandı. 
     Ve İMKB’ye bir de talip çıkmış. "Atina Borsası" bu iş için kolları sıvamış, harekete geçmiş. SPK’dan konuyla ilgili bilgi bile alınmış. Harıl harıl şirket taslağı hazırlayanlar ne yapsın Vakit kaybetmeye gelmez. Atina Borsası kategori olarak "gelişmiş borsa" statüsüne girdi. Bizim borsa 7 - 8 milyar dolarlık piyasa değeriyle yerlerde sürünüyor. Böyle fırsat kaçar mı iyi düşünün... 
     
     







</TEXT>
</DOC>
