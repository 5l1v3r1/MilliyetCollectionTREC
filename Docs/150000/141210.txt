<DOC>
<DOCNO> 141210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun15.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Bakanı "Turizm rakamları şimdilik iyi" 
</HEADLINE>
<TEXT>

     Turizm Bakanı Güldal Akşit, dünyanın en önemli turizm fuarları arasında gösterilen Uluslararası Berlin Turizm Borsası Fuarı'na ITB katılmak amacıyla Almanya'nın başkenti Berlin'e geldi. 
     Turizm Komisyonu Başkanı Adem Baştürk'ün de aralarında bulunduğu 18 kişilik heyetle gelen Akşit, Berlin Tegel havaalanında Türkiye'nin Berlin Büyükelçisi Osman Korutürk tarafından karşılandı. 
     Daha sonra fuar alanına giden Akşit, turizm rakamlarının şimdilik iyi olduğunu söyledi. 
     Gelecek günlerdeki gelişmelerin turizmin ne şekilde gelişeceğini göstereceğini kaydeden Akşit, ''Buraya büyük bir turizm heyetiyle geldik. Tam bir çıkartma yaptık. 2003 sezonunun iyi geçmesini bekliyoruz'' dedi. 
     Akşit daha sonra Büyükelçi Korutürk ve Berlin Başkonsolosu Aydın Durusoy ile biraraya geldi. 
     





</TEXT>
</DOC>
