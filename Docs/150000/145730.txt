<DOC>
<DOCNO> 145730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/soneko12.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt, Irak sınırındaki petrol üretimine yeniden başladı... 
</HEADLINE>
<TEXT>

     Kuveyt, savaş öncesi kapattığı Irak sınırındaki el Retka petrol yatağında yeniden üretime başladı. 
     Devlete ait Kuveyt Petrol Şirketi'nin Başkanı Şeyh Telal el Sabah, el REtka yatağındaki 39 kuyudan 17'sinde petrol akışının başladığını söyledi. 
     El Retka yatağında faaliyete geçen bu kuyulardan şu an için günde 24 bin varillik üretim yapıldığını kaydeden Şeyh Telal, diğer kuyuların da üretime geçmesiyle bu miktarın önümüzdeki günlerde daha da artacağını belirtti. 
     Şeyh Telal, sınırdaki diğer yatak el Abdali'nin ise bir süre daha kapalı kalacağını belirtti. 
     Kuveyt Petrol Şirketi Başkanı, bölgede etkisini sürdüren kum fırtınası nedeniyle Irak'ın güneyindeki el Rumeliye yatağında bazı kuyularda süren yangının söndürme çalışmalarının kesintiye uğradığını da bildirdi. 
     




</TEXT>
</DOC>
