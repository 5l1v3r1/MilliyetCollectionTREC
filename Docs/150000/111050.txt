<DOC>
<DOCNO> 111050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/ekonomi/eko08.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Prim borcuna ekstra taksit 
</HEADLINE>
<TEXT>

SSK prim borcuna sekiz ay daha taksit olanağı sağlandı. 18 aylık taksit süresi 24 aya çıkarken, SSK’nın mali açığı da büyüyecek 
     Çalışma ve Sosyal Güvenlik Bakanı Nejat Arseven, SSK prim borçlarının en az yüzde 50’sini ödeyenlere kalan bakiyelerini sekiz eşit taksitte ödeme imk nı getirdiklerini açıkladı. 
     Daha önce kuruma borçlu olan işverenlerin borçlarının yıllık yüzde 3 faizle 18 ay taksitlendirildiğini anlatan Arseven, bazı işverenlerin ödemelerini aksattığını, bu nedenle Bakanlar Kurulu ve SSK’ya başvurduklarını kaydetti. Bu başvurular karşısında SSK Yönetim Kurulu’nun bir karar aldığını anlatan Arseven, buna göre 18 aylık taksit tutarının en az yüzde 50’sini ödemiş, ancak bazı taksitleri ödeyememiş olan işverenler için 18 ayın bitimine iki ay kalmış olması dikkate alınarak kalan borçlara sekiz eşit taksitle ödeme imk nı getirildiğini bildirdi. 
     
Açık, 7 katrilyona çıkabilir      Arseven, taksit süresinin sekiz aya çıkarıldığını belirterek, "Söz konusu yeni kararla taksit tutarı, 18 aydan toplam 24 aya çıkarılmış oldu" dedi. Arseven, konuşmasında, SSK’nın bu yılın 9 aylık bölümünde 7.2 katrilyon lira prim geliri beklerken, 6.6 katrilyon lira prim tahsil edildiğini ve 599 trilyon lira eksik tahsilat gerçekleştirildiğini belirtti ve SSK’nın açığının da 2.4 katrilyon lira dolayında gerçekleştiğini söyledi. Arseven, Bağ - Kur’un da 186 trilyon lira sağlık borcu bulunduğuna işaret etti. 
     Uzmanlar ise son düzenlemeden sonra sosyal güvenlik kuruluşlarının açıklarının daha da büyüyeceğini ve açığın, yılsonunda 7 katrilyonu bulabileceği uyarısında bulundu. 
     
Seçim öncesinde geçici işçiye kadro      Başbakan Bülent Ecevit’in "Maliye Bakanlığı bizde olsa verirdik" diyerek dile getirdiği orman işçilerinin daimi kadroya alınması sorunu çözülüyor. Başbakanlık’tan yapılan açıklamada, hükümetin Köy Hizmetleri, DSİ, Tarım ve Orman Bakanlığı’nda çalışan 47 bin 571 geçici işçinin sürekli kadroya geçirildiği hatırlatıldı. Son olarak Orman Genel Müdürlüğü’nde çalışan 21 bin 475 geçici işçinin daha kadroya geçirilmesini sağlayacak bir protokol imzalandı ve ilgili kararname Bakanlar Kurulu’nun imzasına açıldı. 
     
Devlet, kötü fındığı da alacak      Fındık alımıyla ilgili yeni bir karar imzaya açıldı. Fiskobirlik kalite ve randımandaki fındığı da devlet adına alacak. Kilo başına net fiyat 1 milyon 615 bin lira. Üreticilerin yalnız Fiskobirlik üyesi olmaları yeterli olacak. Devlet Bakanı Masum Türker yeni kararnameyle, 8 milyon kişiyi ilgilendiren arz fazlası fındık sorununa çözüm getirileceğini söyledi. Sektör temsilcileri önceki kararnamede alım yapılacak fındık sınırlı tutulduğu için yeni kararname çıkartıldığını ve arz fazlasının 70 bin ton kadar olduğunu belirtti. 
     
     Emekli aylığında denge’ sözü 
     Memurlara yapılan zam nedeniyle memur emeklileri ile SSK ve Bağ - Kur emeklileri arasında uçurum oluştuğunu belirten Arseven, "İşçi emeklilerinin mağduriyetinin giderilmesi konusunu ilk Bakanlar Kurulu’nda gündeme getireceğim" dedi. Arseven, "Memur maaşlarına zam öncesinde asgari maaş alan memur emeklisi, Bağ-Kur emeklisinden 160 milyon, SSK emeklisinden 62 milyon lira fazla maaş alıyordu. Şimdi bu fark daha da büyüdü. 3 Kasım’a kadar koalisyon ortağı partiler, bir araya gelir, SSK ve Bağ-Kur emeklilerinin sorununu çözmek için bir şekilde kaynak yaratırlar diye düşünüyorum" dedi. 
     



 EKONOMİ 


















</TEXT>
</DOC>
