<DOC>
<DOCNO> 119252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/soneko05.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz hafta yatırım araçları ne kazandırdı.. 
</HEADLINE>
<TEXT>

     Piyasalar geçen hafta Irak konusu, Avrupa Birliği AB genişleme süreci ve Türkiye ile ilgili haberlerin yanında, iç siyasi gelişmeleri yakından izledi. 
     Önceki hafta AK Parti'nin tek başına iktidarını ve gelen olumlu açıklamaları satın alarak rekor artışlar yaşanan İMKB'de geçen hafta inişli çıkışlı bir seyir göze çarptı. İMKB Tahvil ve Bono Piyasası'nda bono faizlerindeki düşüşler geçen hafta da devam etti ve ortalamalarda yüzde 50'nin altına inilerek kriz öncesi günlere dönülmüş oldu. Dövizde de 15-20 bin liraya varan gerileme gözlendi. Banka faizlerindeki düşüşler de devam etti ve ortalamalara 1-2 puan olarak yansıyan gerileme oldu. 
     Hisse senetleri haftalık bazda ortalama yüzde 2.84 oranında değer kazandı. Altın ve dövizde düşüş yönünde bir seyir gözlendi. 24 ayar külçe altının gram satış fiyatı yüzde 1.49 oranında, Cumhuriyet altınının satış fiyatı da yüzde 2.20 oranında düştü. Dolar, haftalık bazda yüzde 0,93, Euro da yüzde 1.35 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 0.73 oranında artış kaydetti. 
     Mevduat faizlerinde geçen hafta ortalamalarda 2 puana dolayında düşüşler oldu. Önceki hafta sonundaki oranlara göre, 1 aylık mevduat faizinin net getirisi ile bir haftalık reponun net getirisi de yüzde 0.73 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri, haftanın ilk işlem gününde gelen kar satışlarıyla ortalama yüzde 3.39 oranında düşüş kaydetti. Özellikle ikinci seanstaki kar satışlarıyla 13,000 puanın altına gerileyen endeks, günlük bazda 448.06 puanlık düşüşle 12,773.73 puandan günü tamamladı. 
     Borsa'da işlem gören hisse senetlerindeki değer kaybı haftanın ikinci gününde de sürdü. 
     Irak konusu ve AB genişleme sürecine ilişkin haberler piyasa üzerinde baskıya neden olurken, endeks 12,000 psikolojik sınırının üzerinde tutunmayı başardı. 
     1. seansta 250.90 puan ve yüzde 1.96 azalışla 12,522.83 puandan kapanan endeks, ikinci seansta 11,990.21 puana kadar geriledi. Endeks, günlük bazda 676.20 puan ve ortalama yüzde 5.29 oranında geriledi. 
     Borsa, ilk iki günde yaşanan düşüşlerin ardından Çarşamba günü 12,000 puanın üzerinde tutunma çabası içinde oldu. 
     1. seansta 287.51 puan ve yüzde 2.38 artışla 12,385.04 puandan kapanan endeks, ikinci seansta yaklaşık 380-400 puanlık bir bantta dalgalandı. Endeks 2. seansta gelen son dakika alımlarıyla 32.09 puan ve yüzde 0.26 artış gösterdi. Endeks, günlük bazda ise 319.60 puan ve ortalama yüzde 2.64 oranında yükseldi. 
     Perşembe günü, Irak'ın BM kararını kabul ettiği haberleriyle ilk seansta hızlı bir yükseliş yaşandı. İkinci seansta gelen kar satışlarıyla endeks 13,000 puanın altına düştü. 1. seansta 988.69 puan ve yüzde 7.96 artışla 13,405.82 puandan kapanan Borsa, ikinci seansta satış ağırlıklı bir seyir izledi. Endeks 2. seansta 434.73 puan ve yüzde 3.24 düşüş gösterdi. Günlük bazda ise 5.96 puan ve yüzde 4.46 yükseliş kaydeden endeks 12,971.09 puandan günü tamamladı. 
     Haftanın son işlem gününde, başbakanın belirlenecek olması ve Irak'ta olası sıcak savaşın kısmen de olsa ertelenmesi Borsayı 13,500 puan seviyelerine taşıdı. 
     1. seansta 124.34 puan ve yüzde 0.96 artışla 13,095.43 puana ulaşan endeks, ikinci seansta da çıkışını sürdürdü. Endeks 2. seansta 502.14 puan ve yüzde 3.83 artış gösterdi. Günlük bazdaki artış ise 626.48 puan ve yüzde 4.83 oldu. 
     Bu gelişmelerin ardından hisse senetlerinin haftalık ortalama değer artışı yüzde 2.84 oldu. 
     Borsa uzmanları, bileşik endeksin 13,500 seviyesi üzerinde tutunması durumunda hedefin 14,250 puan olacağını vurgulayarak, orta vadeli yükseliş trendinin de devam ettiğini, bundan sonraki hedeflerin daha yukarısı olacağını savunuyorlar. 
     Önümüzdeki hafta yaşanacak gelişmelerin piyasa üzerinde etkili olacağını ifade eden uzmanlar, faizler ve kurdaki düşüşün borsaya olumlu etki yaptığını, haftaya kabine oluşumu ve Kıbrıs gibi önemli konulara ilişkin gelecek olumlu haberlerin borsayı daha yukarılara taşıyabileceğini savunuyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 375.78 puanlık artışla 13,221.79 puandan, 13,597.57 puana çıktı. Hisse senetlerinin haftalık ortalama değer artışı yüzde 2.84 oldu. 
     İMKB Ulusal-Mali Endeksi 455.64 puan artarak 17,132.52 puandan 17,588.16 puana, İMKB Ulusal-Sanayi Endeksi 9.25 puan artarak 12,089.47 puandan 12,628.72 puana çıkarken, İMKB Ulusal-Hizmetler Endeksi 116.13 puan düşerek 8,377.47 puandan 8,261.34 puana geriledi. 
     Böylece, mali grup hisseleri ortalama yüzde 2.66, sanayi grubu hisseleri ortalama yüzde 2.66 oranında değer kazanırken, hizmetler grubu hisseleri ortalama yüzde 1.39 oranında değer yitirdiler. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 148'i değer kazandı. 114 hisse senedi değer yitirirken, 34 hisse senedinin değeri değişmedi. 
     En yüksek oranlı artış yüzde 38.18 ile Derimod hisselerinde oldu. Yüzde 23.'lük artışla İhlas Ev Aletleri hisseleri ikinci, yüzde 22.11'lik artışla Yapı Kredi Finansal Kiralama hisseleri de üçüncü olarak sıralandı. 
     En yüksek oranlı düşüş ise yüzde 26.98 ile Sezginler Gıda hisselerinde oldu. Yüzde 22.58'lik düşüşle Şekerbank hisseleri ikinci ve yüzde 15.63'lük düşüşle de Link Bilgisayar hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 629 milyar 837.9 milyon adet hisse senedi işlem gördü ve karşılığında 5 katrilyon 468 trilyon 891.5 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta önemli düşüşler gerçekleşti. İstanbul serbest döviz piyasasında alınıp satılan ABD Doları yüzde 0.93 oranında, Euro ise yüzde 1.35 oranında düşüş kaydetti. 
     ABD Doları'nın Türk Lirası satış fiyatı 15 bin lira düşerek, 1 milyon 605 bin liraya, Euro'nun satış fiyatı da 22 bin lira düşerek 1 milyon 611 bin liraya geriledi. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 0.77 oranında düşerek, 2 milyon 565 bin liraya, İsviçre Frangı'nın satış fiyatı da yüzde 1.33 oranında düşerek 1 milyon 110 bin liraya indi. 
     Bugün İstanbul serbest piyasada ABD Doları 1 milyon 606 bin, Euro 1 milyon 616 bin, İngiliz Sterlini 2 milyon 565 bin ve İsviçre Frangı 1 milyon 110 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 1.49 oranında, Cumhuriyet altınının satış fiyatı da yüzde 2.20 oranında düştü. 
     Külçe altının gram satış fiyatı 250 bin lira düşerek 16 milyon 500 bin liraya, Cumhuriyet altınının satış fiyatı da 2 milyon 500 lira düşerek 111 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.48'lik düşüşle 16 milyon 471 bin liraya indi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.73 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 372 puan artarak 325,355 puandan 327,727 puana çıktı. 
     Geçen haftanın en çok değer kazanan katılma belgeleri, yüzde 6.05'lik artışla Denizbank A Tipi Hisse Fon, yüzde 5.78'lik artışla Kent Yatırım A Tipi Değişken Fon ve yüzde 4.80'lik artışla da Şeker A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 4.99 oranındaki düşüşle Alfa B Tipi Ulusal-30 Endeks Fon, yüzde 4.59 oranındaki düşüşle Global A Tipi İMKB-100 Endeks Fon ve yüzde 4.57 oranındaki düşüşle de Finans Yatırım A Karma Fon olarak sıralandılar. 
     
     İHALE 
     Hazine geçen hafta 84 gün vadeli referans bono ihalesi düzenledi. Bu ihaledeki bileşik faiz yüzde 48.23 oldu. 
     Bono ihalesine 1 katrilyon 903.7 trilyon liralık teklif gelirken, ihalede 1 katrilyon 474 trilyon liralık nominal satış gerçekleşti. 
     İhaledeki net satış tutarı ise öngörüldüğü gibi 1 katrilyon 346 trilyon lira olarak gerçekleşti. Referans bono ihalesinde, basit faiz yüzde 41.20 olarak gerçekleşti. Bononun ihraç tarihi 13 Kasım Çarşamba, geri ödeme tarihi 5 Şubat 2003 olarak belirlendi. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.60 ile yüzde 0.93 arasında gerçekleşti. 
     Mevduat faizlerinde vadelerine göre ortalamalarda 1-2 puanlık düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.73 oldu. 
     Önceki hafta sonunda ortalama faizi yüzde 46'nın biraz altında olan haftalık reponun net getirisi de yüzde 0.73 olarak gerçekleşti. 
     





</TEXT>
</DOC>
