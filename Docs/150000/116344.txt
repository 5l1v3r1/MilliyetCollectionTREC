<DOC>
<DOCNO> 116344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun13.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo'nun bazı caddelerinde sigara içme yasağı yürürlüğe girdi 
</HEADLINE>
<TEXT>

     Japonya'nın başkenti Tokyo'da bazı caddelerde sigara içme yasağı bugün yürürlüğe girdi ve ilk cezalar kesildi. 
     Sigara içme yasağı koyulan, kent merkezindeki kalabalık Chiyado bölgesinde sabahın erken saatlerinde sigara içerken polisler tarafından sigarasını söndürmesi ya da 20 bin yen 163 dolar ceza ödemesi istenen bir kadın, para ödemeyi tercih etti. 
     ''İşe geç kalırsam, bunun sorumlusu siz mi olacaksınız Yapmam gereken tek şey parayı ödemek, tamam mı'' diyen kadın kızgınlıkla, 3 tane 10 bin yenlik banknotu polislere fırlatarak hızla uzaklaştı. Ancak polisler arkasından koşarak parasının üstünü verdiler. 
     Yine sabah saatlerinde polislere ''sigara içerken yakalanan'' ve cezayı ödeyen bir erkek ise yasağın bugün başladığını bildiğini, ama bulunduğu sokağın yasak kapsamı dışında olduğunu sandığını belirterek, ''şanssızım'' demekle yetindi. 
     Öğle saatlerine kadar polislerin 13 kişiye sigaralarını söndürmeleri ya da ceza ödemeleri konusunda uyarı verdiği belirtildi. 
     





</TEXT>
</DOC>
