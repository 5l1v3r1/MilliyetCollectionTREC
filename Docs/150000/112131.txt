<DOC>
<DOCNO> 112131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/siyaset/asiy.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlerin bilinmeyen yönlerini aktarmaya devam ediyoruz 
</HEADLINE>
<TEXT>
Liderinizi tanıyın 
Ufuk Uras, klarnet çalarak stres atıyor, yemek pişirmeyi seviyor. Beşiktaş’ı tutan Tantan, üzerinde mutlaka bir ayet taşıyor. Muhsin Yazıcıoğlu hafta sonlarını at sırtında geçiriyor. Aydemir Güler aracının direksiyonunu kimseye emanet etmiyor 
     Hazırlayan AYDIN HASAN 

     UFUK URAS 
Sinemada gazoz satıyordu      Orta halli memur çocuğu. Çocukluğu Üsküdar’da geçti. Ortaokul yıllarında, yazlık sinemalarda gazoz sattı. Evli ve bir oğlu var. Bisiklete binmekten büyük keyif alıyor. Kendi deyimiyle, tam bir kitap kurdu. Roman ve şiir önceliği. Alternatif sinema daha çok ilgisini çekiyor. Siyasetin yorgunluğunu klarnet çalarak atıyor. Mutfağa girdiğinde ve zamanı olduğunda, yeni tarifleri denemekten hoşlanıyor. Murat Belge’nin kitabı mutfakta hep elinin altında. 
     ARTILARI Gençliği, uzlaşmacı ve güven veren görüntüsü önemli siyasi avantajları. 
     EKSİLERİ Radikal sola karşı toplum genelinde var olan antipati ise siyasi handikapı. 
     YAŞI 4 Ocak 1959 yılında İstanbul’da doğdu. 43 yaşında. 
     EĞİTİMİ Mezun olduğu İstanbul Üniversitesi İktisat Fakültesi’nde, yüksek lisans ve doktora çalışması yaptı. 
     MESLEĞİ Akademisyen. İktisat Dergisi Yayın Yönetmenliği yanı sıra sendikacılık da yaptı. 
     
     SADETTİN TANTAN 
Önünde açılmayan şişeden su içmiyor      Polislik kendisi için mesleğin ötesinde yaşam tarzı oldu. Dedesinden kalan miras nedeniyle maddi sıkıntıları olmadı. İstanbul’da yaşadığı bir zehirlenme olayı, kuşkucu yanını artırdı. Bu nedenle şişeyi gözünün önünde açtırıyor. Yanında genellikle ayet taşıyor. Sıkı bir Beşiktaşlı. Haftada dört gün spor yapıyor. Futbol, masa tenisi ve güreş keyif aldığı spor dalları. 
     ARTILARI Dürüstlüğü, geçmişte mafyayla yaptığı mücadele, bakanlığı dönemindeki yolsuzluk operasyonları artı özellikleri. 
     EKSİLERİ Tarikatlara dayalı siyaset yaptığı görüntüsü ve tavırlarıyla kabadayı izlenimi vermesi. 
     YAŞI 1 Ocak 1941’de Sapanca’da doğdu. 61 yaşında. 
     EĞİTİMİ Polis Enstitüsü ve Eskişehir İktisadi ve Ticari ilimler Akademisi’ni bitirdikten sonra Bursa İş İdaresi Enstitüsü’nde master yaptı. 
     MESLEĞİ 1966’da komiser yardımcısı olarak girdiği emniyet teşkilatında, Giresun ve Tekirdağ İl Emniyet müdürlüklerinin yanı sıra Emniyet Genel Müdürlüğü Teftiş Kurulu İstanbul Bölge Başkanlığı da yaptı. 
     
     MEHMET ABBASOĞLU 
Mecburen bek r      Evli, iki çocuğu var. Emekli olduktan sonra Bursa’ya yerleşti. Çay ve sigara tiryakisi. Türkü dinliyor. Ehliyeti var ama araç kullandığını gören yok. Eşi, Almanya’da oğlunun yanında olduğu için zorunlu bek r. Mutfakta hünerli olduğu söyleniyor. 
     ARTILARI HADEP çizgisini temsil eden bir siyasi partinin başında olması. Mesleğinin astsubay olması. 
     EKSİLERİ Kamuoyunda fazla tanınmaması. 
     YAŞI 1955 Diyarbakır doğumlu. 
     EĞİTİMİ Çankırı Astsubay Okulu mezunu. 
     MESLEĞİ TSK’da levazım astsubayı olarak görev yaptı. 1995’te emekli oldu. 
     
     DOĞU PERİNÇEK 
Almanya’da işçiydi      Öğrencilik yıllarında dil öğrenmek için Almanya’da işçi olarak çalıştı. MİT raporlarını açıklamasıyla oldukça ses getirdi. AB Komisyonu Temsilcisi Karen Fogg’un elektronik postalarının açıklanmasıyla gündeme geldi. Çeşitli nedenlerle hapis yattı. Evli, dört çocuk babası. 
     ARTILARI Örgütçülüğü en önemli özelliği. Siyasi tartışmaların ustası. 
     EKSİLERİ Sert tutumu, sade seçmenin gözüyle eksi puan. 
     YAŞI Gaziantep’li 60 yaşında. 
     EĞİTİMİ 1964’te AÜ Hukuk Fakültesi’ni bitirdi ve Kamu Hukuku kürsüsüne asistan olarak girdi. 1968’de hukuk doktoru oldu, aynı yıl arkadaşlarıyla Aydınlık dergisini kurdu. 
     MESLEĞİ Gazeteci. 
     
     AYDEMİR GÜLER 
En genç lider Güler...      12 Eylül öncesinde siyasete adım attı. Kadın haklarına çok duyarlı. Parti içinde kendisine ismiyle hitap ediliyor. Evli ama çocuğu yok. Okumayı seviyor. 
     ARTILARI Gençliği ve tepki oylarını çekebilme ihtimali. 
     EKSİLERİ Komünist sözcüğüne karşı var olan toplumsal çekingenlik dezavantajı. 
     YAŞI 1961 yılında dünyaya geldi. Yani 41 yaşında. 
     EĞİTİMİ Boğaziçi Üniversitesi Ekonomi bölümünü bitirdi. İstanbul Üniversitesi’nde yüksek lisans yaptı. Doçent oldu. 
     MESLEĞİ Akademisyen. 
     
     MUHSİN YAZICIOĞLU 
Çok iyi bir binici      Eşi başörtülü. 1980 darbesinden sonra 7.5 yıl cezaevinde yattı. Bunun 5.5 yılını hücrede geçirdi. Mağdur ülkücülere yardım için vakıf kurdu. İki çocuğu var. Şiir yazmayı ve ata binmeyi çok seviyor. Hafta sonlarını Haymana yakınındaki çiftlikte at üzerinde geçiriyor. 
     ARTILARI Ülkücülüğü ve muhafazak rlığı, bu çevrelerin sempatisini kazanıyor. 
     EKSİLERİ MHP’deki geçmişi ve sert görünümü. 
     YAŞI 1954’te Sivas’ın Elmalı köyünde bir çiftçi ailesinin oğlu olarak doğdu. 
     EĞİTİMİ Veteriner Fakültesi mezunu. 
     MESLEĞİ Veteriner. Ancak, 1980 öncesi ülkücü faaliyetleri nedeniyle mesleğini yapamadı. 
     
     BESİM TİBUK 
Eski turizmci...      1974’te Net Turizm’i kurdu. Net Grubu’nu kısa zamanda turizm sektörünün büyük kuruluşlarından biri yaptı. Dört çocuk babası. Atak bir kişiliğe sahip. 
     ARTILARI Yeni olması, sivri çıkışları, radikal önerileriyle tepki oylarını çekebilir. 
     EKSİLERİ Radikal liberal söylemi dezavantaj olabilir. 
     YAŞI 1945’te Rize’nin Arılı köyünde doğdu. 
     EĞİTİMİ 1962-63 AFS bursu ile ABD’ye gitti, liseyi ABD’de bitirdi. Siyasal Bilgiler Fakültesi mezunu. 
     MESLEĞİ Devlet İstatistik Enstitüsü’nde çalışırken rehber olarak turizm sektörüne girdi. 1971-72 İşletme İktisadi Enstitüsü’nde yüksek işletmecilik ihtisasını bitirdi. 
     
     HAYDAR BAŞ 
Kadiri’lerin lideri      Halen başyazarlıklarını yaptığı İCMAL, ÖĞÜT ve MESAJ dergilerini kurdu. Meltem ve Mesaj TV’nin de kurucusu. Bölgesel sanayileşme üzerine planları var. Kadiri tarikatı lideri. 
     ARTILARI Dindar çevreleri etkileme gücü var. 
     EKSİLERİ Elindeki yayın organlarını belirli kesime yönelttiği için, daha ılımlı İslami kesime ulaşamıyor. 
     YAŞI 1947 yılında Trabzon’da doğdu. 55 yaşında. 
     EĞİTİMİ Erciyes Üniversitesi’ne bağlı Yüksek İslam Enstitüsü’nden mezun oldu. Lisansüstü eğitimini ve doktorasını Bakü Devlet Üniversitesi’nde tamamladı. 
     MESLEĞİ Eğitimci, sosyolog, sanayici, tüccar. 
     



 SİYASET 

















</TEXT>
</DOC>
