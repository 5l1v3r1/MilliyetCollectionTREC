<DOC>
<DOCNO> 127295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo30.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'da transfer çalışmaları... 
</HEADLINE>
<TEXT>

     Birinci Süper Futbol Ligi ekiplerinden Altay'da, Diyarbakırsporlu Murat Duman ve Serkan Karababa'nın transfer listesine dahil edildiği ve bu futbolcularla görüşüleceği bildirildi. 
     Altay Kulübü Başkanı Ahmet Taşpınar, yaptığı açıklamada, 27 yaşındaki Serkan Karababa ve 28 yaşındaki Murat Duman'ın Diyarbakırspor ile ilişkilerinin kesildiğini ve bu oyuncuların bonservis maliyeti olmadan siyah-beyazlı kulübe kazandırılabileceğini söyledi. 
     Teknik direktör Ümit Turmuş'un savunmaya takviye isteğini yönetime ilettiğini kaydeden Taşpınar, şöyle konuştu 
     ''Teknik direktörümüzün isteği doğrultusunda savunmaya oyuncu alacağız. Serkan ve Murat ile henüz hiçbir anlaşma yapmadık. Bu oyuncuları transfer listemize dahil ettik. Oyuncularla görüşeceğiz. Eğer uygun bulursak, Serkan ve Murat'ı kadromuza dahil edeceğiz.'' 
     





</TEXT>
</DOC>
