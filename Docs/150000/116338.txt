<DOC>
<DOCNO> 116338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun07.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Spielberg, Küba'da film festivaline katılacak 
</HEADLINE>
<TEXT>

     Amerikalı ünlü film yönetmeni Steven Spielberg, E.T., Jaws gibi tanınmış filmlerinin gösterileceği bir film festivaline katılmak üzere gelecek hafta Küba'ya gidecek. 
     Küba Sinematografik Sanatlar Enstitüsü'nün davetlisi olan Spielberg, Küba'da film yapımcıları ve sinema öğrencileriyle biraraya gelecek. Ünlü yönetmenin, aynı zamanda Havana'daki bir sinagogu ziyaret ederek Musevi toplumu üyeleriyle görüşeceği kaydedildi. 
     Festivalde, Spielberg'in Azınlık Raporu, Schindler'in Listesi, Er Ryan'ı Kurtarmak, Güneş İmparatorluğu filmleri de yer alacak. 
     ABD'nin ambargo uyguladığı Küba'ya yolculuk için Spielberg ve ekibi, Amerikan hükümetinden, ticari amaç taşımayan kültürel değişim ve sergi faaliyetleri için özel bir izin aldı. 
     ABD yasalarına göre, Amerikan vatandaşları ve ABD'de ikamet edenlerin Küba'yı ziyaret etmesi, Amerikan doları harcaması yasak. Küba'yı ziyaret etmesi gerekenler, ticari amaçla bu ziyareti gerçekleştirmediklerini kanıtlayarak özel izinle gidebiliyorlar. Ancak özel izinle Küba'ya gidenler, Küba'dan 100 doları aşan alışveriş yaparak ABD'ye dönmeleri durumunda cezaya tabii tutuluyor. 
     





</TEXT>
</DOC>
