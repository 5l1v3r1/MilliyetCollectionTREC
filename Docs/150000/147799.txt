<DOC>
<DOCNO> 147799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/guncel/gun02.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanklarla psikolojik operasyon 
</HEADLINE>
<TEXT>

     Kadri Gürsel savaşı yorumluyor 

     KEŞİF UÇUŞU 

     Saddam Hüseyin, milat öncesinin Çinli savaşçı filozofu Sun Tzu’yu okumuşa benzemiyor. Okumayı pek sevmezmiş zaten. Hoş, Sun Tzu’nun kitabı Savaş Sanatı’nı okumuş olsa da, sindiremediği aşik r. Yoksa, kazanamayacağı savaşlara girmez, bu durumlara düşmezdi. 
     Ya Tommy Franks Ordusuyla önceki gün Bağdat’ta havaalanını ele geçirdi, soluk bile almadan dün bir tank kolunu şehre sokup dolaştırdı. 
     Orgeneral Franks’in Bağdat’ın çevresinde devasa bir Amerikan yığınağı yokken yaptığı bu hareket ne anlama geliyor Bağdat’ı kuşatacak mı O çok korkulan kent savaşı mı başlıyor Amerikalılar Bağdat’ta nasıl savaşacak 
     Amerikalı komutanların sözlerinde bu sorulara verilmiş açık cevaplar yok, sadece ipuçları var. 
     Sun Tzu’nun Savaş Sanatı, üzerinden iki bin küsur yıl geçmesine rağmen h l bir başucu kitabı. Peki, Tommy Franks’in yerinde Sun Tzu olsaydı Bağdat’ta nasıl savaşırdı 
     Bunun cevabını Sun Tzu’nun cümlelerinden alalım 
     "Savaşırsan insan öldürmek şarttır, iyisi mi savaşmadan kazanmaktır." 
     "Sonuncu seçenek kente saldırmaktır. Kenti kuşatmaya ancak son çare olarak başvurulur. Kentlere saldırıp kasabaları yerle bir etmeye girişirsen, bu en düşük savaşma biçimidir. Zira çok kayıp olur." 
     "Halka kendini sevdir ve karşı tarafın askerleri arasına nifak sok. Kent kendiliğinden düşecektir." 
     "Usta bir komutan, planları altüst eder, muhaberatı bozar, mühimmatı keser, yolları kapatır ve böylece savaşmaksızın düşmanı yener." 
     Taocu düşünceyi savaş sanatına uyarlayan Sun Tzu, "Kuşatılmış bir orduya dışarı açılan bir yol verilmeli" diyor. Çünkü, "İnsanlar umutsuz olduklarında ölümüne savaşırlar". 
     Bunları not edelim ve Katar’daki kararg hında Amerikalı Tümgeneral Renuart’ın dünkü tank harek tı hakkındaki sözlerini aktaralım "Bu, koalisyon güçlerinin Bağdat’a istedikleri zaman girebilme yeteneğine sahip olduklarına dair açık bir mesajdır. Bu tür operasyonlar devam edecek ama savaş henüz bitiş noktasından uzakta". 
     İpucu niteliğindeki bu sözleri şöyle yorumlayabiliriz Tankların dünkü hareketi bir psikolojik operasyondu. ABD, bununla halka ve Saddam’ı h l destekleyenlere rejimin sonunun kaçınılmaz ve yakın olduğunu gösterdi. Baas’ın savaşma iradesinin çökmesi ve böylece rejimin çözülmesi hedefleniyor. 
     Bağdat’ta Basra taktiğinin uygulanacağı söyleniyor. Dışarıda kontrol noktaları, gevşek bir kuşatma içeride özel kuvvet operasyonları, sınırlı hava bombardımanı ve kentin parça parça ele geçirilmesi. Ele geçirilen bölgelere insani yardım... En az asker ve sivil zayiatıyla işin bitirilmesi. 
     Sun Tzu’nun öğretileri Bağdat’ta olabilecekler hakkında fikir veriyor. 
     


GÜNCEL 





















</TEXT>
</DOC>
