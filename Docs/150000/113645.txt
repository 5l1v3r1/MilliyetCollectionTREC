<DOC>
<DOCNO> 113645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yazar/temelkuran.html </URL>
<DATE> 2002/10/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Cuma adlı hayatlar 
</HEADLINE>
<TEXT>

     Hadi geçmiş olsun Bu hafta da bitti. Bu haftayı da geçirdiniz, tükettiniz Gözünüz aydın, "hafta sonu" adlı minnacık cennetinize kapağı attınız. Zamanı öyle böyle, bir biçimde geçirdiniz, tükettiniz. Siz, bu haftayı, sanki bu hafta sizin hayatınızın bir haftası değilmiş gibi yaşadınız. 
     Hadi geçmiş olsun bu hayattan bir haftayı daha yediniz 
     Zaman, ömre eşittir oysa. Zaman "harcanabilen" bir şey değildir. Biriktirilebilen bir şey, hiç değil. Müsekkin cumaya gelmek, her nedense diğer günlerden daha "iyi" ilan ettiğiniz cumartesiye ve pazara varmak için "geçiriverdiğiniz" günler sizin hayatınızın günleridir. Biliyorsunuz Bilmenize rağmen "çabuk çabuk" yaşadınız, hızlı hızlı. 
     Sahi siz neden böyle oldunuz Neden kimi günleri hayata dahil edip, kimi günleri hızla geçirilmesi gereken zamanlar ilan ettiniz Siz, hayatınızın günlere bölünüp sonra da kimilerinin size ait olmamasını neden, nasıl, ne zaman kabul ettiniz 
     
     Vakit, nakit ve ölüm 
     Vakitler, nakitlere eşitlendiğinden beri hep az. Vakitler de nakitler de dar hep. Ve siz artık, başka türlü bir dünyayı hayal edemez haldesiniz. Siz bu darlıkta hep sıkışık. Parayla ilgili olarak varsınız siz artık, başka yoksunuz, o kadar. Başka türlüsünü düşününce siz, deli bir çocuksunuz, var mı gerisi Kravatlı ve ukala para ve zaman yöneticilerinin nezdinde hem deli hem çocuksunuz. 
     Siz o zaman Cuma adlı bir çocuksunuz. Vakitleri nakitlere eşitleyen dünyanın büyülü gününün adını bir şaka gibi üzerinize giyinmişsiniz. Ben tanıdım Siz, Cuma’sınız Vakitleri "geçirmeden" yaşamanın, para ile tarif edilmemiş şeylerin dünyasının evladısınız siz. Sizin adınız Cuma, ben bildim 
     
     Bugün Keder Günü 
     Kendinden habersiz bir film akıyor ekranlardan birinde. Robinson, Cuma’yı bağlıyor. "Cezalandırıyor" kara çocuğu. Cuma "Ceza nedir " diyor. Robinson kekeliyor. Robinson sıkılıyor başka bir seferinde "Yarışalım" diyor. "Yarış nedir " diyor Cuma bu kez. Anlamıyor çocuk. 
     Cuma, böyle sözcükleri bilmiyor. Deli bir çocuk o. Bu işlerden hiç anlamıyor Akıp duruyor film. Sonra işte, bir gün, bir ağacın dibinde böylemesine oturuyor Cuma. Robinson "Hadi çalışalım" diyor. Cuma cevap veriyor 
     "Keder gününde konuşulmaz. Dünyaya bakmak lazım " 
     Bugün Cuma. Sizin adınız da Cuma bugün. Bugün "Keder Günü". Bugün dünyaya bakmak lazım. Para etmeyen şeylere Siz bugün cuma diye seviniyordunuz değil mi Sevinmeyin. Çünkü bu sizin hayatınızın bir cuması değil. Bu sizi bir para birimine çevirenlerin cuması, sevinci, hayatı, zamanı... Bu sizin zamanınız değil. 
     Her kalbin başka bir zamanı vardır oysa. Sizinkisi hangisi Sizin istediğiniz bu muydu Bu hayat iyi mi Bu zamanları ne zaman onlara verdiniz Ne zaman bu kadar ele geçirildiniz Değiştiremez misiniz 
     Şimdi kalk bu hayatı, bu zamanı, bu cumayı değiştir.. O da çok zor iş tabii. Şimdi kalk dünyaya bak, Cuma ol.. Birdenbire, o da kolay değil tabii. 
     
     







Ne halt ettik 


Çözümsüz bir cinayet 


Sayın Hortumcu 


İzgi’nin mesajı 


PKK sopası, Kerkük havucu 


Hayırlara vesile mi 


ODTÜ bir dünya üniversitesi olmuş 


Borç yiğidin süvarinin kamçısı 


Türkiye federasyona karşı değil, ama... 


AKP, Başbakan adayını açıklamalı 


Şiddet kültürü 


Derviş’in turşusunu kuralım 


Cuma adlı hayatlar 


40 yıl önce de böyle olmuştu 


Özilhan AKP-CHP Avrupa’ya gitsin 


</TEXT>
</DOC>
