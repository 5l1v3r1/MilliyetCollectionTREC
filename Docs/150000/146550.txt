<DOC>
<DOCNO> 146550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun47.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un danışmanı "K.Irak'ta henüz bir sonuca ulaşamadık" 
</HEADLINE>
<TEXT>

     ABD Başkanı George Bush'un Irak danışmanı Zalmay Halilzad, Türkiye ve Kuzey Irak'taki görüşmelerinde henüz bir sonuca ulaşamadıklarını söyledi. 
     Halilzad, ABD'de yayımlanan New York Times gazetesine verdiği demeçte, ''Gerçekten iki taraf da birbirine güvenmiyor'' diye konuştu. ''Türklerin endişelerini gidermek için Türk, Kürt ve Amerikalılardan oluşan bir komite kurmaya çalıştıklarını'' kaydeden Halilzad, ''haftalardır süren çabalara rağmen henüz bu konuda da sonuca ulaşamadıklarını'' anlattı. 
     New York Times gazetesi, konuyla ilgili haberinde, ''Kürtlerin ayrı bir devlet kurmaları halinde, Türk birliklerinin Kuzey Irak'a gireceğini'' yazdı. Gazete, ''Kürtlerin böyle bir şey yapmayacaklarına dair güvence verdiklerini, ancak Türk yetkililerin ikna olmadıklarını'' kaydetti. 
     ''Uzun vadeli hedefin Ortadoğu'nun yeniden şekillendirilmesi olduğunu ve Irak savaşının bu konuda katalizör rolü oynadığını'' yazan gazete, Halilzad'ın geçmişte Taliban'ın ABD aleyhtarı olmadığını ileri sürdüğünü ve yanıldığını belirtti. 
     





</TEXT>
</DOC>
