<DOC>
<DOCNO> 142562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/ekonomi/aeko.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda işletmeye göre zam 
</HEADLINE>
<TEXT>

Kamu işçilere verilecek 1 puanlık zammın 60 trilyona mal olacağını hesaplayan ekonomi bürokrasisi, ücret artışlarının işletme bazında belirlenmesini istedi 
     SEÇKİN ÜREY Ankara 

     Kamu toplu iş sözleşmelerinde tarafların masaya oturma tarihi yaklaşırken, ekonomi bürokrasisi işçilere verilecek 1 puanlık zammın bütçe yükünü hesapladı. Buna göre işçilere verilecek her 1 puanlık zammın bütçeye yükünün 60 trilyon lira olacağı belirtilirken, ekonomi yönetimi toplu sözleşmelerin işletme bazında yapılmasını istedi. 
     454 bin kamu işçisini ilgilendiren kamu toplu iş sözleşme süreci ekonomi yönetiminde bütçe korkusu yaşatıyor. Halen Meclis’te görüşülen 2003 bütçesinin en kötü olasılıklara göre hesaplandığını söyleyen bürokratlar, "Bir kamu işçisinin devlete ortalama maliyeti halen 1.5 milyar lira. Son söz siyasilerde ve zam yapılmak zorunda. Ancak işçi maaşları bütçenin kırılma noktası olabilir. Verilecek zamda ekonominin 2003 ve 2004 yılında taşıdığı riskler dikkate alınmalı" dedi. 
     
     Geçmiş enflasyon kalksın’ 
     Geçmişe dönük enflasyon uygulamasının kaldırılmak zorunda olduğunu da belirten bürokratlar, siyasilere maliyet hesabının iletildiğini ifade ettiler. Ekonomi bürokrasisinin toplu sözleşmelerin işletme bazında imzalanması yönünde bir tavsiye kararını da siyasilere ilettiği kaydedildi. 
     
     K r edene yüksek zam 
     Buna göre toplu sözleşme imzalanacak her KİT’in işçisine işletmenin performansına göre zam yapılacak. Bürokratlar, IMF’nin de KİT’lerde performansa dayalı ücret artışına gidilmesini istediğini hatırlattı. Hükümet, ekonomi yönetiminin tavsiyesine göre pazarlık etmek isterse, k r eden KİT’le zarar eden KİT’in çalışanına aynı oranda zam yapılmayacağını bildirecek. 
     
     İşçi refah payı istiyor 
     İşçi kesiminin zam talebi ise şu an ekonomi yönetiminin düşündüğünden çok uzak bir noktada bulunuyor. Türk-İş’e bağlı 29 sendikanın örgütlendiği 156 kamu iş yerinde yürürlülük tarihleri 1 Ocak, 1 Şubat, 1 Mart ve 1 Mayıs olmak üzere toplu sözleşme yapılacak. Türk-İş yapılacak zammın ilk altı ay için gerçekleşen enflasyon ve yüzde 10 refah payı, diğer altışar aylar için de gerçekleşen enflasyon ve yüzde 5 refah payı şeklinde yapılmasını istiyor. Aynı zamanda sosyal yardımlara yüzde 50 artış yapılması isteniyor. 
     
İş hayatında yeni dönem      İş Güvencesi Kanunu yasa gereği yarın yürürlüğe girecek. 57’nci hükümet döneminde varılan uzlaşma gereği iş güvencesiyle birlikte yürürlüğe girmesi gereken İş Kanunu ise dün Genel Kurul’a geldi. Hükümet, görüşmeleri tamamlayarak, İş Kanunu ile İş Güvencesi yasalarının aynı gün yürürlüğe girmesini hedefliyor. İş güvencesi herhangi bir değişiklik yapılmadan yürürlüğe girmesi halinde işçi ve işveren açısından şu avantajları getirecek 
     

</TEXT>
</DOC>
