<DOC>
<DOCNO> 121971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/soneko05.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercedeslerden sonra Jeepler de satılıyor... 
</HEADLINE>
<TEXT>

     Maliye Bakanı Kemal Unakıtan, Başbakanlık'a alınan 5 Mercedes'in ardından, kendi bakanlığına daha önce alınan 15 adet jeepi de satışa çıkarıyor. 
     Maliye Bakanlığı'ndan edinilen bilgiye göre, 1997 yılında Milli Emlak Genel Müdürlüğü'nün Hazine arazileri ile ilgili çalışmalarında kullanılmak üzere Opel Frontera marka 15 adet jeep alındı. Bu jeepler sadece Milli Emlak hizmetlerinde yararlanmak, makam aracı ve diğer özel amaçlar için kullanılmamak kaydıyla Ankara, İstanbul, İzmir, Kocaeli, Bursa, Hatay, Aydın Kuşadası-Didim , Muğla Marmaris-Datça-Fethiye-Bodrum , Antalya Manavagat-Alanya ve Tekirdağ illerine tahsis edildi. 
     
     AMAÇ DIŞINDA KULLANDILAR 
     Maliye Bakanı Kemal Unakıtan, söz konusu araçların yıllık işletme, bakım ve onarım masraflarının yüksek olması yanında tahsis amacı dışında da kullanıldıklarının tespit edildiğini bildirdi. 
     Bu nedenle 15 jeepin derhal satılması talimatını verdiğini belirten Unakıtan, kamuda gerek araç kullanımı, gerek diğer alanlardaki savurganlıklara asla izin vermeyeceklerini ifade etti. 
     15 Opel Frontera marka jeep, Tasviye İşleri ve Döner Sermaye İşletmesi Genel Müdürlüğü tarafından belirlenecek bir tarihte ihale yoluyla satılacak. Bu jeeplerin 1997 modellerinin şu anki ikinci el fiyatları 24-25 milyar lira dolaylarında. 
     





</TEXT>
</DOC>
