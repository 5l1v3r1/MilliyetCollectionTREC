<DOC>
<DOCNO> 101853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/soneko17.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10.000 puana geriledi... 
</HEADLINE>
<TEXT>

     İMKB Ulusal-100 Endeksi, önceki kapanışa göre 169.80 puan kayıpla birinci seansı 10,081.92 puandan tamamladı. Hisse senetlerinin ortalama değer kaybı yüzde 1.66 olarak gerçekleşti. 
     Seansa 1.91 puan kayıpla 10,249.81 puandan başlayan endeks, seansın ilk yarısını da 107.83 puan kayıpla 10,143.89 puandan geçti. Seansın ikinci yarısında 10,000 puanın altına inerek 9,991,00 puana kadar gerileyen endeks, daha sonra bir miktar toparlanarak, seansı kapattı. 
     Kapanışta mali endeks 205.69 puan kayıpla 12,264.80 puana, sanayi endeksi 153.32 puan kayıpla 9,698.82 puana, hizmetler endeksi 99.11 puan kayıpla 7,036.25 puana geriledi. 
     Böylece mali grup hisseler önceki kapanışa göre ortalama yüzde 1.65, sanayi grubu hisseler ortalama yüzde 1.56, hizmetler grubu hisseler ortalama yüzde 1.39 değer yitirdi. 
     İşlem gören toplam 278 hisse senedinden 142'si değer kaybederken, 51 hisse senedi değer kazandı. 85 hissenin fiyatında ise değişiklik olmadı. 
     Seansta, 117 trilyon 8 milyar 245 milyon liralık işlem hacmi oluştu. Garanti Bankası, Doğan Holding, Yapı Kredi Bankası, Akbank ve Turkcell en yoğun işlem gören hisseler oldu. 
     





</TEXT>
</DOC>
