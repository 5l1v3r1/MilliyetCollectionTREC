<DOC>
<DOCNO> 130443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/siyaset/asiy.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beykent Üniversitesi Uluslararası İlişkiler Bölümü Başkanı, Başbakan Başdanışmanı Prof. Davutoğlu 
</HEADLINE>
<TEXT>
SOHBET ODASI 
Yabancı asker kabulü radikal bir değişimdir 
     Derya SAZAK 

     Prof. Dr. Ahmet Davutoğlu’nun, ABD’nin Irak operasyonundaki haklılığı konusunda kuşkuları var. Davutoğlu, "Uluslararası hukuk meşruiyeti açısından tartışmalı bir durum var. Eğer uluslararası hukuk ihmal edilerek, sadece güç kullanımı öne çıkarsa ABD egemenliği zamanla sarsılır" diyor 
     ABD’nin olası Irak harekatı öncesinde hükümet politikasının parametreleri belli mi Siz Afganistan operasyonuna da eleştirel yaklaşmış bir bilim adamısınız. Aynı zamanda Başbakan Abdullah Gül’e dış politika danışmanlığı yapıyorsunuz. İktidarın Irak politikası nedir 
     Elbette Irak konusunda izlenen net bir politika var. Bunun parametrelerini şöyle çizebiliriz Birincisi küresel barış. Özellikle 11 Eylül sonrasında çok ciddi bir kaos ortamı doğdu dünyada. Terör tehdidi ve ulus ötesi oluşumlar yeni çatışma alanlarını gündeme getirdi. Buna bağlı olarak ikinci parametre bölgesel barış ve istikrar. Küresel barışı sağlarken bölgesel istikrarı zedelersek çok daha kaotik bir durum doğabilir. Soğuk Savaş dönemi sona erdikten sonra üç büyük kriz bölgesiyle karşılaştık. Eski Yugoslavya, Afganistan ve Irak. 
     Hükümet politikası, Irak’taki bunalımın Ortadoğu’da daha büyük bir kaos ortamı yaratmasının önüne geçmektir. Üçüncü parametre de Türkiye’nin ulusal çıkarlarıdır. 
     
Türkiye’nin stratejik çıkarları neyi gerektiriyor 
     Bölgede hiçbir problem Türkiye’nin de merkezinde olduğu tarih arka planı olmadan anlaşılamaz. Coğrafi bir derinliği var. Irak’taki gelişmeler bizim sınırlarımızı da doğrudan etkiliyor. Türkiye herhangi bir ülke gibi davranamaz. 
     
     Devlet politikası sapmadı 
Gül hükümeti, 12 Aralık Kopenhag zirvesine dek geçen sürede AB’den müzakere takvimi alabilmek uğruna Irak konusunda ABD’ye başlangıçta fazla mı angaje oldu Tayyip Erdoğan’ın Beyaz Saray’da Başkan Bush tarafından kabulü böyle bir beklentinin sonucu gibiydi. Ancak hükümeti son sıralarda daha temkinli görüyoruz. Sizin de katıldığınız Ortadoğu turlarında Başbakan Gül barış mesajları veriyor. Ne değişti 
     AKP, iki aylık bir hükümet. Ecevit hükümetinden bu yana Irak’ta devlet stratejisi olarak süregelen kaygılar var. Başbakan Gül döneminde de bu politikalarda çok ciddi sapmalar olduğu kanısında değilim. 11 Eylül sonrası ABD’nin bölgesel talepleri vardı ve bunlar tartışılıyordu. Bildiğim kadarıyla Tayyip Bey, Bush’la görüştüğünde Türkiye’nin kaygılarını ABD yönetimine iletti. 
     
Kaygılar nedir 
     Irak’ın toprak bütünlüğü. Kuzey Irak’ta ortaya çıkabilecek yeni oluşumlar ve her türlü bölünmenin zararları. Kırmızı çizgiler diye ifade edilen temel kaygılar dün de vardı, yarın da olacak. Bu anlamda bir süreklilik var. AKP iktidarında bu kaygıların değiştiği öne sürülemez. Son Ortadoğu turu da Türkiye’nin bu kaygılarını yansıtan bir gelişme. 
     
     Irak şimdi farklı 
Ortadoğu’dan bakınca Irak sorunu nasıl gözüküyor Birinci Körfez Savaşı’yla şu anki durum arasındaki fark nedir 
     Körfez Savaşı’nda Irak, Kuveyt’i işgal ederek uluslararası hukuk kurallarını ihlal etmişti. BM Güvenlik Konseyi kararıyla oradan çıkarıldı. Irak’ın kitle imha silahları nedeniyle potansiyel tehdit oluşturması dışında reel tehdit olma durumu Körfez Savaşı’ndaki gibi gözükmüyor. Uluslararası hukuk meşruiyeti açısından tartışmalı bir durum var. BM silah denetçileri hala kesin bir delil ortaya koyamadılar. ABD geniş çaplı operasyona hazırlanıyor ama en azından 27 Ocak’ın beklenmesi gerekir. 
     
27 Ocak ertesinde BM kararı olmaksızın ABD Irak’a tek başına saldırırsa Türkiye nasıl bir tutum izleyecek Washington yönetimi kuzeyden cephe açma konusunda bastırıyor. 
     ABD tek başına operasyon yaparsa, uluslararası hukuk meşruiyetine gölge düşer. Türkiye bölgesel aktör olarak savaş çıkmadan barışçı çözümler konusunda diplomatik yolları deneyecektir. Maalesef Ortadoğu’da problem çıkarma konusunda çok çabuk şartlar oluşabiliyor ancak bunalım çözme mekanizmaları oldukça zayıf. Türkiye’nin böyle zamanlarda bunalım çözen lider olarak öne çıkması lazım. 
     
Stratejik ortak ABD ile ilişkiler bundan nasıl etkilenecek Siz, 11 Eylül’ü irdeleyen Küresel Bunalım’ adlı kitabınızda 20’nci yüzyılın sonunda dünyayı etkileyen iki yıkımdan söz ediyorsunuz. Berlin Duvarı ve İkiz Kuleler. 11 Eylül’den sonra Afganistan Irak derken ABD’nin küresel egemenliği artıyor. Pax Amerikana’ denilen bu süreçte Türkiye’nin rolü ne olacak 
     Berlin Duvarı’yla, İkiz Kuleler’in yıkılması arasında geçen 11 yıla baktığımızda bunu uzun ateşkesler dönemi’ olarak görebiliriz. Bu süre içinde ciddi uluslararası sorunlar nihai bir barış antlaşmasına kavuşmadan günümüze geldi. Bunun en tipik örneği Irak’tır. 1991’de Irak, Kuveyt’ten çıkartıldı ama 12 yıldır statüsü netleşmedi. Savaştan bu yana Bağdat rejimi egemenlik alanlarını kullanamıyor. Irak fiilen üçe bölünmüş durumda. Irak’ın bu şekilde devamı güç. Bu ülkenin yeni şartlarda uluslararası sistemin içine çekilmesi ve normalleşmesi, rejimin demokratikleşmesi gerekiyor. Bunun savaşsız gerçekleşmesi en iyi çözüm. Irak yeniden dizayn edilecekse bu süreçte Türkiye de olmalıdır. 
     
ABD’nin sorunu Irak’ın demokratikleşmesi mi, yoksa Ortadoğu’nun petrol kaynakları üzerine yerleşmesi mi Türkiye’de de üs ve limanları neden genişletmek istiyor, 80 bin askeri yığmak istemesinin başka gerekçesi olabilir mi 
     ABD’nin tarih sahnesine çıkışına, İngiliz ve Fransız sömürgecilik düzeninden Pax Amerikana’ya geçişin ana unsurlarına baktığımızda BM, Dünya Bankası, IMF bunlar hep ABD etrafında örgütlenen uluslararası hukuk yapılanmalarıydı. Özgürlük, demokrasi bunlar hep idealist söylemlerdi. Bir taraftan da realist çıkarlar. Petrol, ekonomik kaynakların, dünya ticaretinin kontrolü. Şu anda belki de bunun en kırılgan noktasında ABD var. Çok ciddi yol ayrımında. 
     
     Saddam’ı korumuyoruz 
Eski Roma İmparatorluğu örneği... Büyük Güçlerin Yükselişi ve Çöküşü’ gibi ABD de kendi egemenliğinin sonuna mı geliyor Askeri gücünü korumak için daha fazla harcama yapıyor, uzak coğrafyalarda varlığını sürdürmekte zorlanıyor. 
     Eğer uluslararası hukuk ihmal edilerek, sadece güç kullanımı öne çıkarsa ABD egemenliği zamanla sarsılır. Başbakan’ın Ortadoğu turunda şunu gözlemledik. Bölge liderleri Saddam’ın tehdit oluşturduğunda hemfikir. Sayın Gül’ü temasları Saddam’ı korumaya dönük görülmemeli. Ancak Saddam sonrası gelişmeler ve ABD operasyonunun meşruiyetiyle ilgili de Türkiye’dekine benzer kaygılar var. Irak’ın bölünmesinden Saddam devrildikten sonra iç savaş çıkmasına kadar pek çok olasılık dile getiriliyor. 
     
ABD’nin savaştan sonra 18 - 24 ay Bağdat’ta kalarak bir yönetim oluşturmaya çalışacağından söz ediliyor. 
     Zor olur. Afganistan’da çok daha geniş koalisyonla Taliban rejimine son verildi. Ancak hala bütün ülkeye egemen olan bir yönetim kurulabilmiş değil. Kaldı ki, Irak denilince, tüm Afganistan ölçeğinde bir Bağdat’tan söz ediyoruz. Daha mobilize, eğitimli, aynı zamanda aşiret bağları olan bir nüfus. Böyle bir ülkeyi sadece askeri yönetimle nasıl yeniden yapılandıracaksınız Japonya benzeri bir modelin yürüyebilmesi için bölge ülkelerinin de katılımı olmalı. Arap dünyasında ciddi kaygılar var. Başka bir sorun da şu ABD bu yöntemle nereye kadar gidecek Kuzey Kore’de aynı sorun olursa savaşacak mı Çin’e komşu bir ABD yönetimi mi olacak Bu bir süre sonra yeni koloniyal’ yapıya dönüşür. Amerika’yı bekleyen tehdit budur. Türkiye’nin stratejik ortak olarak bu riskleri gösterme sorumluluğumuz vardı. Böyle giderse uluslararası düzende daha büyük kırılmalar olabilir. 
     
     Savaşsız çözüm var 
Irak’ta savaşsız çözüm var mı 
     Savaşsız çözüm hala mümkün. 
     
Hükümet, ABD’nin istediği üs ve limanlarda keşif iznini verdi. Washington daha fazlasını istiyor. Asker yığmak, kuzeyden cephe açmak gibi. Ne olacak 
     ABD bir kuvvet tehdidi olarak böyle bir gücün konuşlandırılmasını, savaşa belki de gerek kalmadan çözüm için istiyor olabilir. Türkiye’nin kaygılarının da anlaşılması lazım. Türkiye Birinci Dünya Savaşı’ndan bu yana kendi topraklarında yabancı güç bulundurmamış bir ülke. NATO kapsamında üsleri kullandırmak başka, herhangi bir ülkenin 80 bin kişilik kara gücünün Türkiye’de konuşlandırılması çok radikal değişikliktir. Kamuoyu bundan tedirginlik duyuyor. 
     
Türkiye gücünü barışa kullanmalıYAŞ’la ilgili gerilime ne diyorsunuz 
     Bunların demokratik kültür içinde aşılması gerekiyor. 
     
Türkiye’ye 11 Eylül’den sonra İslam coğrafyasında bir rol modeli olarak bakılıyordu. ABD, AKP iktidarını Irak’ta savaşa zorluyor. Erken seçime gidilmesi bile bu senaryoya bağlanmıştı, oysa şimdi Erdoğan - Gül yönetiminin de Washington planlarına karşı frene bastığı gözleniyor. AKP neden ürküyor, kendi tabanından mı 
     Gerçekten model ülke olabiliriz. Türkiye bir periferi değil, merkez olacak özelliklere sahip. Bunu sağlayacak stratejik derinliği var. Benim verdiğim bir örnek şu Asya’ya doğru ne kadar gererseniz yayı, Avrupa istikametinde ok o kadar hızlı gidebilir. Sizin Asya derinliğinde gücünüz varsa Avrupa nezdinde de o ölçüde itibarınız ve kabul edilebilirliğiniz vardır. Bu özgüveni ve toplumsal motivasyonu sağlamamız gerekiyor. Bunu da sadece AKP iktidarı olarak değil, Türkiye’nin ortak potansiyeli olarak görmeliyiz. Bunun pazarlanabilir bir strateji olduğunu da düşünmemek lazım. İslam ülkeleri nezdinde model oluruz diye değil de, gerçekten olan bir şey, sahici bir değer şeklinde algılarsak dünya sizinle yarışa girer ve gücünüz artar. Türkiye gücünü küresel barış için kullanabilmelidir. 
     
Musul Kerkük sorununa ne diyorsunuz 
     Türkiye’nin güvenliğini tehdit edecek oluşumlara izin verilmemesi gerekir ancak buradaki haklardan söz ediyorsak, bu bütün bir Irak politikasıyla olur. Türkiye ekonomik olarak buraya nüfuz ettikçe elde edilir. Alman tankının gittiği her yerde Alman markı egemenlik alanı oluşturdu. Tanklar çekildi, Soğuk Savaş bitti. Almanya’nın Doğu Avrupa’daki etkinliği ekonomik güç ve barış yoluyla sağlandı. 
     
Türkiye kamuoyu savaş olmasını istemiyor Amerakan askerlerinin gelir de gitmezler kaygısı mı 
     Hayır, bir antlaşmayla gelecekler ve aynı şekilde gideceklerdir. O değil. Türkiye demokratik bir ülke ve kamuoyunun yüzde 90’ı savaşa karşıysa ABD’nin bu ölçüde güç yığmasına nasıl izin verirsiniz 
68’lerin 6. filoya hayır’ eylemleri akla geliyor. 
     6. filo sadece yanaşıyordu, Amerikan askerleri savaşmaya gelecek. Burada yasal bir zorunluluk var. Nihayet böyle bir şeye hükümet karar veremez. Yabancı asker bulundurmaya ya da Türk askerinin Irak’a gidişine Meclis karar verecek. Hükümetin bu kararı TBMM’ye getirmesi gerekiyor. Şöyle bir şey de yanlış AB uyum paketi koalisyon hükümetinde nasıl geçtiyse şimdi AKP tek başına iktidarda, TBMM’den karar geçirmek çok daha kolay olur. Burada kamuoyu savaşa hayır diyor. Psikolojik olarak hazır değil. ABD’nin Türkiye’yi anlaması lazım. 
     
     ABD’ye anlatıyoruz 
Hükümet bunu yeterince açık anlatıyor mu 
     Anlatılıyor. 
     
TBMM’den karar, 27 Ocak’tan önce alınabilir mi 
     Bunun için önce uluslararası meşruiyet şartı aranacak. BM Güvenlik Konseyi kararı olursa ve bu bir NATO operasyonuna dönüşürse durum farklı olur. Bunun için 27 Ocak’ın beklenmesi lazım. Olağanüstü bir durum olursa ya da ABD tek başına harekat yaparsa Türkiye kırmızı çizgiler’ dahilinde kendi güvenlik önlemlerini alacağını açıkladı. Böyle bir ülke gelişmeleri seyredemez. Şimdi yürüttüğü gibi aktif barış diplomasisini sürdürür. 
     
Aktif barıştan kastınız 
     Barışı pasif olarak bekleyemeyiz. Barış oluşsun diye sürekli retorik üretip yerinizde oturamazsınız. Savaştan önce aktif bir barış siyaseti izleniyor. Ortadoğu turu bunun sonucu. 
     
     Gül, Saddam’ı uyardı 
Bush’un şer üçgeni’ dediği ülkelerden birini daha ziyaret ediyorsunuz, İran’ı... Washington bunları nasıl karşılıyor 
     ABD’yi rahatsız etmemesi gerekir. Türkiye’nin bu çabaları savaşsız bir çözümün önünü açarsa Bush yönetimi bundan memnunluk duyar. Başbakan Gül’ün mesajları, 27 Ocak’a kadar Saddam’ı uyaran içeriktedir. 
     
Irak politikasında hükümetle Genelkurmay arasında siyasi direktif’in zamanlaması konusunda bir sorun görüyor musunuz Askeri kanat bir kararsızlıktan yakınıyor gibi... 
     Hayır, tam bir eşgüdüm var. Asker ve hükümet, karar mekanizmasında iki ayrı güç değil. Dışişleri gibi asker de siyasal erkin bir parçası. Böyle bir operasyonun muhtemel sonuçları konusundaki Silahlı Kuvvetler’den gelen veriler hükümetin vereceği direktifi etkileyecektir. Öte yandan demokratik toplumun gereği, hükümet direktif verdiği, siyasal irade oluştuğu için asker harekete geçecektir. Bunlar birbirinden kopuk değildir. 
     



 SİYASET 














</TEXT>
</DOC>
