<DOC>
<DOCNO> 118709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sontur16.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk firmaları New York Times'ın iddialarını doğrulamadı... 
</HEADLINE>
<TEXT>

     New York Times gazetesinde yayımlanan ''Irak'ın Türkiye'den çok miktarda kimi kimyasal silahlara karşı panzehir işlevi gören atropin adlı ilaç almaya çalıştığı'' haberi, Türkiye'de bu ilacın üretimini yapan firmalarca doğrulanmadı. 
     Sinir gazının panzehiri olan atropin ilacının Türkiye'de üretimini yapan firmalar, Irak'dan herhangi bir taleple karşılaşmadıklarını bildirdi. 
     Drogsan İlaçları Genel Müdürü Mustafa Karpuzcu, konuyu basından öğrendiğini belirterek, firma olarak kendilerinin Irak'la herhangi bir ticari ilişkileri olmadığını söyledi. 
     Bir değer firma Biosel'den yapılan açıklama da bir süredir sözkonusu ilacın üretiminin gerçekleştirilmediği kaydedildi. 
     
     TÜRKİYE'DE AMPUL ŞEKLİNDE ÜRETİLİYOR 
     Biofarma İlaç Sanayii ve Ticaret A.Ş. Genel Müdürü İsmail Öncel de dikkatten kaçırılan bir konunun varlığına işaret ederken, ''dikkat ederseniz, talebin otoenjektör şeklinde olduğu görülür. Biz dahil olmak üzere Türkiye'de bu ilacın üretimi yapan firmaların hepsi ampul olarak üretiyor'' diye konuştu. 
     Öncel, Türkiye'de atropini kullanıma hazır otoenjektör şeklinde üreten firma duymadığını da bildirdi. 
     Eczacıbaşı Holding Basın Danışmanı Cem Tanrıkılıcı da adı geçen ilacı üretmediklerini ve kendilerine böyle bir talep gelmediğini bildirdi. 
     Zehirli gazlara karşı panzehir olarak kullanılan atropin'in etken maddesi, latince ismi ''atropa belladonna'' olan ve Doğu Anadolu Bölgesi'nde bulunan böğürtlene benzeyen Güzelavratotu'nun da bulunuyor. 
     Tıpta çok değişik kullanım alanları olan ilaç, göz dibinin muayenesinde, göz bebeğinin genişletilmesi için, ayrıca anesteziden önce üst solunum yollarında salgıların azaltılması için kullanılıyor. 
     Tibetli kadınların bitkiyi, gözbebeklerini irileştirmek için kullanıldığı da rivayet ediliyor. 
     





</TEXT>
</DOC>
