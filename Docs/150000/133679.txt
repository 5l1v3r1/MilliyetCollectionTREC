<DOC>
<DOCNO> 133679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo04.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçlara mayo için gelen sapıktır' 
</HEADLINE>
<TEXT>

     Konya'da oynanan kulüplerarası genç bayanlar voleybol karşılaşmalarına şortla çıkan Tümosanspor Voleybol Takımı başarılı karşılaşmalarla göz doldururken, antrenör Tarık Erdem, sporcuların ve ailelerin mayo istemediklerini söyledi. Sivas taki mayo tartışmasını hatırlatan Tarık Erdem, Şort giyildiği zaman gelmeyip de mayo giyildiği zaman özellikle maça gelen insan sapıktır'' dedi. 
     Voleybol Federasyonu ndan gelen genelgede sporcuların mayo ile maça çıkmaları istendiğini, ancak sporcuların da ailelerinin de mayo istemediğini söyleyen antrenör Tarık Erdem, Bana göre maçlarda sporcunun istediğini giyme hakkı olması gerekir. Bazı yerlerinizi rahatsız edebileceğinden mayo ile voleybol oynamak bazan sakıncalı bile olabilir. Biz genelgeye bağlı kalmak için sezon başında maçlara mayo ile çıkma kararı aldık. Ancak sporcuların yanı sıra aileler de mayoya karşı çıktı. Bu yüzden şortla oynuyoruz'' diye konuştu. 
     Sporcuları taytla oynayan Ereğli Belediyespor la maça şortlu çıkan Tümosanspor maçında tribünlerin boş olması dikkati çekti. Voleybolda şortun hareket alanını kısıtlamayacağını kaydeden antrenör Tarık Erdem, Güreş ve yüzmede bir standart var. Olması da gerekir, çünkü şortla güreş yapılamaz, haşema ile de yüzülmez. Ama voleybol oynarken, şort oyun oynamanızı engellemez, giyilebilir. Hatta bazı yerlerinizi rahatsız ettiğinden mayo ile voleybol oynamak sakıncalı bile'' diye konuştu. 
     Sivas ta yaşanan mayo krizine de değinen Erdem, Şort giyildiği zaman maç izlemeye gelmeyip de mayo giyildiği zaman özellikle gelen insan sapıktır'' ifadesini kullandı. 
     
     SİVAS TA NE OLMUŞTU 

     Maçlarda mayo giyme zorunluluğu nedeniyle Sivas Gençlikspor Voleybol Takımı nın bazı oyuncuları ailelerinin izin vermemesi nedeniyle sahaya çıkmamış, Gençlikspor, kendi sahasında oynadığı Adana Ceyhan Belediyespor takımına 3- 2 yenilmişti. Adana Ceyhan Belediyespor Antrenörü Halil İbrahim Altıncı, bu olayın kendilerini de etkilediğini belirterek, Biz de buraya aynı sıkıntıdan dolayı, aileler rahatsız olduğu için en fazla 9 sporcu getirebildik. İster istemez bir sıkıntı oluyor. Mayo şartı getirilmesi anlamsız'' demişti. 
     





</TEXT>
</DOC>
