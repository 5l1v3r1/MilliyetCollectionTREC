<DOC>
<DOCNO> 122650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun16.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Milli takım politikaya atılıyor... 
</HEADLINE>
<TEXT>

     Belçika'nın en sevilen futbolcularından olan milli takım kaptanı Marc Wilmots, Liberal Parti'nin MR senatör adayı olarak seçimlere katılacağını açıkladı. 
     Halen Almanya'da futbol oynayan ve spor hayatına gelecek Mayıs ayında son verecek olan Wilmots'un, MR listesinde 4. sıradan gireceği seçimlerde senatör olacağına kesin gözle bakılıyor. 
     Wilmots, basına yaptığı açıklamada, politikaya atılmadan önce uzun süre düşündüğünü, eski dostu olan Başbakan Yardımcısı ve Dışişleri Bakanı Louis Michel'in kendisini ikna ettiğini, deneyimlerine güvendiğini söyledi. 
     Belçika'da genel seçimler, gelecek Haziran ayında yapılacak. 
     





</TEXT>
</DOC>
