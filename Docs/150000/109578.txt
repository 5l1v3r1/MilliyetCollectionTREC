<DOC>
<DOCNO> 109578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/dunya/tur.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Molladan altılı fetvasını kaptılar 
     DIŞ HABERLER SERVİSİ 

     İran’da 1979 İslam Devrimi’nin ardından kumar kategorisine sokularak yasaklanan at yarışları, bugünlerde özellikle başkent Tahran’da halkın en büyük eğlencesi. Hipodromlar "tesettür delen" güzel kadınların da boy gösterdiği mek nlar haline geldi. At yarışı tutkunları bahis özgürlüğünü bir mollanın altı yıl önce verdiği fetvaya borçlu. Altı yıl öncesine kadar sadece yarış atı sahiplerinin oynamasına izin verilen bahisler, artık herkes tarafından oynanabiliyor. Bir yarış atı sahibi olan Timur Faramand, bu uyanıklığı Reuters muhabirine şöyle anlattı "Altı yıl önce bir molladan, bahisçinin yarış atına ortak sayılmasını sağlayan bir fetva istedik. O da uygun gördü. Böylece isteyen herkes yarışlarda istediği ata bahis oynamaya başladı" dedi. 
     
     Saddam, Afrika’da uranyum arıyormuş 
     İngiltere’de yayımlanan The Times gazetesi, İngiliz Kabinesi Ortak İstihbarat Komitesi’nin elinde, Iraklı ajanların 13 Afrika ülkesini gezip uranyum satın almaya çalıştıklarına dair bilgiler bulunduğunu öne sürdü. Haberde, "Ele geçirilen bilgiler, Iraklı ajanların 13 Afrika ülkesinde bu maddeyi elde edebilmek için çaba gösterdiklerini ortaya koyuyor" denildi. 
     



 DÜNYA 












</TEXT>
</DOC>
