<DOC>
<DOCNO> 129954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yazar/sazak.html </URL>
<DATE> 2003/01/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Özkök, ordu, Irak 
</HEADLINE>
<TEXT>

     Davet sahibi Genelkurmay Genel Sekreteri Tümgeneral Aslan Güner’di. Özkök Paşa’nın geceye katılacağı duyurulunca medyanın ilgisi büyük oldu. Kuşkusuz bunda en büyük etken Körfez’deki savaş hazırlığıydı. Silahlı Kuvvetler’in türban duyarlılığı, YAŞ kararlarına Başbakan ve Milli Savunma Bakanı’nca konulan muhalefet şerhleri’ de yeni dönemde hükümet - ordu ilişkilerinin seyri açısından önemliydi. Kıbrıs da başlı başına gündem maddesiydi. 
     Genelkurmay Başkanı Özkök, İkinci Başkan Yaşar Büyükanıt’la birlikte kokteyle katılarak çarpıcı mesajlar verdi. 
     Özkök Paşa’nın, Türkiye’nin 2003 başındaki görünümü çizerken, AB’den Kıbrıs’a, ABD’nin olası Irak harekatından global terörizme birbiriyle ilişkili acı verici bir sarmal’dan söz ederek, ekonominin zaafiyeti ve kırılganlığı nedeniyle Cumhuriyet tarihinin en kritik döneminden geçilmekte olduğuna vurgu yapması dikkat çekti. Özkök izlenen politikaların, desteğini ekonomiden çok Silahlı Kuvvetler’den almak zorunda kaldığı’nın altını çizdi. Ancak bu saptamada, askerlerin ülke yönetiminden pay çıkarmaya çalışması’ndan çok daha güçlü bir ülke ekonomisine olan ihtiyacı vurgulama’ amacı vardı. 
     Genelkurmay Başkanı’nın içe dönük’ mesajı YAŞ kararlarına ilişkindi. Özkök, Anayasa’nın 125’inci maddesi uyarınca alınan ihraç’ kararlarına muhalefet şerhi koymanın idarenin kanunların uygulanmasını sağlama sorumluluğu ile çeliştiğini’ savundu ve bu tutumun irticayı cesaretlendirdiğini’ söyledi. 
     Özkök ve Büyükanıt’ın gazetecilerle söyleşileri sırasında 28 Şubat’a bağlılık’ mesajları ordunun yeni döneme ilişkin kimi kaygılarının açığa vurulması anlamına geliyordu. 
     Aslında Genelkurmay Başkanı bu düşüncelerini, doğrudan Başbakan Gül’e de anlatabilirdi. Medya aracılığıyla kamuoyuna genel bir mesaj verme yolunu seçtiği anlaşılıyor. 
     Savaş ortamında hükümetle askerler arasındaki gerginlik ve güvensizlik’ Türkiye açısından tedirgin edici. 
     Irak’a gelince... 
     Özkök Paşa’ya, 27 Ocak’ta silah denetçileri raporu BM’ye sunulduktan sonra ABD tek başına Irak’a saldırırsa Türkiye’nin rolünü sorduk. 
     Genelkurmay Başkanı, açılış konuşmasında, Irak’la biz de savaşalım düşüncesinde olmadıklarını, Türkiye’nin bölge kabadayısı gibi gösterilemeyeceğini’ belirtmişti. BM Güvenlik Konseyi ya da NATO kararı çıkmadan savaşa taraf olunamayacağını’ hükümetin ve Meclis’in siyasi direktifi’ olmadan harekete geçilmeyeceğini söyledi. 
     Fransız medyasının Cezayir savaşındaki tutumunu Türk medyasına örnek göstermesi ise yanlıştı. 
     Keşke Özkök’ün konuşmasında o bölüm yer almasaydı 
     Diyarbakır’da düşen yolcu uçağında ölenler geceye katılan herkesi kahretti. Yakınlarını kaybedenlere baş sağlığı diliyoruz. 
     
     







Genelkurmay’ı dinlerken 


"Kimbilir nerde, nasıl, kaç yaşında..." 


Gel de çıldırma 


Kırmızı hatlar 


Özkök Paşa’nın konuşması üzerine... 


Fay hattı 


Eğitimin en önemli sorunu 2 


Üniversite reformu 2 


Asker "siyasi karar" istiyor... 


Askeri konularda doğru bilgi ihtiyacı 


Halk dalkavukluğu... 


Özkök, ordu, Irak 


Özal’dan beri en büyük Davos çıkartması 


Dün kaç kişi öldün sen 


Cumhuriyet tarihimizin en büyük sorunları ile karşı karşıyayız 


</TEXT>
</DOC>
