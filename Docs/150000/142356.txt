<DOC>
<DOCNO> 142356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/siyaset/siy01.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri gençleşiyor .. 
</HEADLINE>
<TEXT>

Mazbatalarını alırken TBMM’deki stüdyoda çektirdikleri fotoğrafları beğenmeyen millletvekillerini "rötuş tekniği" kurtardı 
     GÜNSELİ ÖNAL Ankara 

     Milletvekilleri, fotoğraf ve bilgisayar teknolojisindeki gelişmelerden yararlanarak yıllara meydan okuyor. TBMM’deki stüdyoda çektirdikleri fotoğrafları web sitesinde gören ve hoşlanmayan milletvekillerinin yardımına, rötuş tekniği koştu. 
     Meclis albümündeki fotoğraflarda vekillerin birçoğunun yüzündeki ve göz çevresindeki derin kırışıklıklar, yanak ve çenelerindeki sarkmalar, gözaltı torbaları kaldırıldı. Fotoğrafları rötuşlanan vekiller, ciltleri gergin ve pürüzsüz bir hal alınca en az 10 yaş gençleşti. Teknolojinin yardımıyla yıllara meydan okuyan kadın vekillerin arasında CHP Ankara Milletvekili Oya Araslı da bulunuyor. 20. Dönem albümünde kestane rengi saçları ve yılların yüzünde bıraktığı çizgilerin bulunduğu doğal görüntüsüyle yer alan Araslı, yedi yıl sonra basılan 22. Dönem albümünde modern kesilmiş kumral saçları, yüzündeki çizgilerden eser kalmamış pürüzsüz ve parlak cildiyle dikkati çekiyor. 
     20. Dönem albümünde göz çevresindeki çizgiler ve gözaltlarındaki torbaları gizleyemeyen AKP’li Köksal Toptan da yedi yıl sonra en az 20 yıl genç bir görünümle gülümsüyor. 
     



 SİYASET 














</TEXT>
</DOC>
