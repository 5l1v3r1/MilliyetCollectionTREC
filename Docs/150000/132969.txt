<DOC>
<DOCNO> 132969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur04.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Radar hız sınırı azaltıldı... 
</HEADLINE>
<TEXT>

     Bolu Trafik Bölge Müdürü İbrahim Taşlı, motorlu taşıtların hız sınırlarının azaltıldığını söyledi. 
     Bolu Trafik Bölge Müdürü İbrahim Taşlı, motorlu araçların hız sınırlarının azaltıldığını açıklayarak, ''Motorlu taşıtlar için hız sınırları Resmi Gazete'de yayımlanan kararla azaltıldı. Fakat ceza limitlerinde bir değişiklik yok'' dedi. 
     Yüzde 50 olan eski hız sınırı yüzde 30'a, yüzde 30 olan hız sınırı da yüzde 10'a indirildi. Sürücüler artık Trafik Kanunu'na göre belirlenen hız limitini yüzde 10 oranında aşınca radara yakalanacaklar'' dedi. 
     
     ''HIZ LİMİTLERİ'' 

     Otomobiller yerleşim yeri dışında 100 kilometre, otoyolda ise 132 kilometre yapınca yüzde 10'luk, 133 kilometrede yüzde 30'luk, 157 kilometreden sonra ise yüzde 50'lik sınıra girdikleri gerekçesi ile cezai işleme tabi tutulacaklar. 
     Yeni değişiklikler öncesinde cezai işlem sınırı yüzde 30'dan itibaren başlıyordu. 
     
     ''CEZALAR'' 

     Ceza fiyatlarında herhangi bir değişiklik olmadığının altını çizen Taşlı,''Motorlu taşıtlarda yüzde 50 hız sınırını aşan araç sürücülerine 131 Milyon 900 bin Lira, yüzde 10'dan 30'a kadar hız sınırını aşanlara ise 64 Milyon 700 bin lira ceza uygulanıyor. 
     Yeni düzenleme ile araç sürücülerinin daha dikkatli davranmalarını ve bunun neticesinde trafik kazalarında azalma olmasını bekliyoruz'' diye kaydetti. 
     





</TEXT>
</DOC>
