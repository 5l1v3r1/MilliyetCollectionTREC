<DOC>
<DOCNO> 113292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo06.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un 204 günlük özlemi... 
</HEADLINE>
<TEXT>

     Birinci Süper Futbol Ligi'nde 20 Ekim Pazar günü sahasında Kocaelispor'u konuk edecek Trabzonspor, Hüseyin Avni Aker Stadı'nda 204 gün sonra galibiyet arayacak. 
     Geçen sezonun 29. haftasında, Çaykur Rizespor'u sahasında 2-1'lik sonuçla yenen bordo-mavililer, bu karşılaşmanın yapıldığı 30 Mart tarihinden bugüne dek sahasında taraftarının yüzünü güldüremedi. 
     
     HÜSEYİN AVNİ AKER'DE 6 MAÇ 
     Trabzonspor, Çaykur Rizespor maçının ardından Hüseyin Avni Aker Stadı'nda 6 karşılaşma yaptı. 
     Bordo-mavililer, geçen sezonun 31. haftasında Malatyaspor, 33. haftasında Gençlerbirliği, bu sezonun ilk haftasında Fenerbahçe, 3. haftasında da Altay ile 0-0, ligin 5. haftasında Gençlerbirliği ile 1-1 berabere kaldı. Ligin 7. haftasında sahasında Samsunspor'a ise 1-0 yenildi. 
     Karadeniz ekibi, böylece 6 karşılaşmada 5 galibiyet, 1 beraberlik alarak galibiyete özlem duyar oldu. 
     
     MEHMET YILMAZ VE BUSHAJ'IN GOLÜ YOK 
     Trabzonspor'un forvet oyuncuları Mehmet Yılmaz ve Bushaj, Teknik Direktör Samet Aybaba'nın görev vermesi halinde, bordo-mavili takım forması altında ilk resmi gollerini arayacak. 
     Arnavut oyuncu Bushaj, geçen sezonun ortasında, Mehmet Yılmaz da bu sezon öncesi Trabzonspor ile sözleşme imzalamıştı. 
     





</TEXT>
</DOC>
