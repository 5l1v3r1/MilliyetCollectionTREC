<DOC>
<DOCNO> 147764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo23.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 3 - Malatyaspor 0 
</HEADLINE>
<TEXT>

     Gençlerbirliği Gökhan xxx, Filip xx, El Saka xxx, Ahmed Hassan xx, Thomas xxx, Youla xxx, Ümit xxx, Okan xxx, Mustafa xxx, Serkan xxx, Veysel xx. 
     Malatyaspor Milosevski x, Stankov x, Timuçin xx, Fazlı xx, Mithat x, Sertan xx, Ayman x, Tolga x, Murat xx, Ziya xx, Serkan xx. 
     Sarı Kartlar Dk. 16 Thomas, Dk. 31 Filip Gençlerbirliği . 
     Birinci Süper Futbol Ligi'nde Gençlerbirliği, Malatyaspor'u 3-0 yenerek şampiyonluk yarışındaki iddiasını sürdürdü. 
     Karşılaşmaya baskılı bir oyunla başlayan Gençlerbirliği, ilk dakikalardan itibaren Malatyaspor yarı alanında etkili olmaya başladı. Özellikle hücumda çabuk çoğalan kırmızı-siyahlılar, Okan, Serkan, Youla ve Ahmed Hassan ile rakip kalede gol ararken, orta alandan çıkan Mustafa'nın hücumdaki etkisi artırılarak aradığı gollere erken kavuştu. 
     8. dakikada Malatyaspor ceza alanı önünde Ahmed Hassan-Mustafa paslaşması sonucu topla son buluşan Mustafa'nın sert şutunda, top kaleci Milosevski'nin üstünden ağlarla buluştu 1-0. 
     12. dakikada Gençlerbirliği'nin 2. golü geldi. Bu dakikada sol tarafta kazanılan köşe atışını Filip kullmandı. Bu futbolcunun ceza alanı içine gönderdiği topa iyi yükselen El Saka, kafayla meşin yuvarlağı 2. kez Malatyaspor fileleriyle buluşturdu 2-0. 
     17. dakikada Malatyaspor ceza alanında yaşanan bir karambolde, savunmanın uzaklaştırmak istediği top, Mustafa'da kaldı. Bu futbolcunun yaklaşık 25 metre uzaklıktan attığı sert şutta, kaleci Milosevski'yi geçen top, kalenin üstünden auta çıktı. 
     19. dakikada Malatyaspor'un ender ataklarından biri geldi. Fazlı, sol taraftan ceza alanı içinde uygun durumda olan Serkan'a topu gönderdi. Kaleci Gökhan, bu futbolcunun ayaklarına yatarak mutlak bir golü önledi. 
     30. dakikada Ahmed Hassan, Mustafa ile yaptığı verkaçta Malatyaspor ceza alanı içinde topla buluştu. Bu futbolcunun vuruşunda top, savunma oyuncularından döndü. 
     İlk yarıda başka gol olmayınca kırmızı-siyahlı başkent ekibi, ilk yarıyı 2-0 önde tamamladı. 
     
     İKİNCİ YARI 

     Karşılaşmanın ikinci yarısına Malatyaspor, Mithat'ın yerine Duro'yu x olarak başladı. 
     İkinci yarıda da evsahibi Gençlerbirliği, üstün oynayan taraftı. Maçın başlarında hücumda çoğalıp rakip kalede gol arayan kırmızı-siyahlılarda savunma güvenliğini de elden bırakmamak için orta alanda oynayan Okan, savunmaya yakın oynamaya başladı. 
     Bu yarıda konuk Malatyaspor da geliştirdiği ataklarla rakip kalede gol aramaya başladı. Ancak karşılaşmada oyunun kontrolünü elinde bulunduran Gençlerbirliği karşısında ne aradığı golü buldu ne de istediği oyunu sahaya yansıtabildi. 
     47. dakikada Okan'ın ceza alanına ortaladığı topa uzak direk dibinde Youla, yatarak voleyi vurdu. Meşin yuvarlak, kalenin yanından auta çıktı. 
     48. dakikada Ahmed Hassan'ın ara pasında, ceza alanı önünde topu önünde bulan Youla, kaleci Milosevski ile karşı karşıya kaldığı pozisyonda topa vurmakta gecikince, Milosevski yatarak topa hakim oldu. 
     51. dakikada Malatyasporlu Serkan, kendi kaptığı topla Gençlerbirliği ceza alanına girdi. Bu futbolcunun kaleci Gökhan ile karşı karşıya kaldığı pozisyonda vuruşunda, top yan ağlarda kaldı. 
     55. dakikada Serkan, topu Malatyaspor savunma oyuncularından kaptı ve uzak mesafeden kaleye çok sert bir şut attı. Kaleci Milosevski son anda topu kornere çelerek golü önledi. 
     59. dakikada Malatyaspor'da Ziya, yerini Abazi'ye x bıraktı. 
     69. dakikada Stankov'un ceza alanına yaptığı ortada topa önce Timuçin vurdu. Üst direkten dönen topa 2. kez Serkan vurdu, top bir kez daha üst direkten döndü ve tehlikeyi savunma oyuncuları uzaklaştırdı. 
     71. dakikada Gençlerbirliği'nde Okan, yerini Nihat'a xx bıraktı. 
     72. dakikada Youla, Veysel'in pasında kaleci Milosevski ile karşı karşıya kaldı ve topu kalecinin üstünden aşırttı. Direkten dönen meşin yuvarlak, kalecide kaldı. 
     73. dakikada Malatyasporlu Stankov sarı kart gördü. 
     74. dakikada Malatyaspor'da, Timuçin çıktı, yerine Hasan Özer x oyuna girdi. 
     79. dakikada Malatyasporlu Fazlı sarı kart gördü. 
     82. dakikada Gençlerbirliği'nde Ahmed Hassan'ın yerine Murat x oyuna dahil oldu, 83. dakikada da Veysel, yerini Bülent'e xx bıraktı. 
     85. dakikada Gençlerbirliği, 3. golüne kavuştu. 2 dakika önce oyuna giren Bülent, sağ taraftan Malatyaspor ceza alanına girerken kaleyi gördü ve çok sert vurdu. Meşin yuvarlak ağlarla buluştu 3-0. 
     90. dakikada Malatyasporlu Serkan sarı kart gördü. 
     Karşılaşmada başka gol olmadı ve evsahibi Gençlerbirliği, 3 puanı 3 golle alarak şampiyonluğun güçlü adaylarından olduğunu gösterdi. 
     
     NOTLAR 

     - Karşılaşmayı tribünlerin hemen hemen tamamını dolduran kalabalık bir seyirci kitlesinin izlemesi, futbolcuları iyi motive etti. 
     - Karşılaşma öncesinde protokol tribününe gelen Gençlerbirliği Kulübü Başkanı İlhan Cavcav, taraftarlarca ayakta alkışlandı. Ardından ''Anadolu Dayanışması'' tezahüratları yapan seyircileri, Malatyaspor Kulübü Başkanı Hikmet Tanrıverdi ve İlhan Cavcav, elele tutuşarak selamladı. 
     - Maç öncesi Gençlerbirliği'nin ilk 11'deki kadrosunda Deniz'in oynayacağı belirtilirken, bu futbolcunun yerine Mustafa, görev yaptı. 

     
</TEXT>
</DOC>
