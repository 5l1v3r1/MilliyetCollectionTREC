<DOC>
<DOCNO> 105507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko25.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon rakamları açıklandı 
</HEADLINE>
<TEXT>

     Devlet İstatistik Enstitüsü Ağustos ayı enflasyon verilerini açıkladı. 
     Buna göre, bir önceki aya göre toptan eşya fiyatları TEFE yüzde 2.1, tüketici fiyatları TÜFE yüzde 2.2 arttı. Ağustos ayında yıllık enflasyon TEFE'de yüzde 43.9, TÜFE'de yüzde 40.2 oldu. 
     Buna göre yıllık enflasyon, geçen yılın aynı döneminin, toptan eşya fiyatlarında 25.7 puan, tüketici fiyatlarında ise 17.3 puan altında gerçekleşti. 
     Geçen yıl enflasyon, toptan eşyada yüzde 69.6, tüketici fiyatlarında yüzde 57.5 olmuştu. 
     
     AYLIK ENFLASYON 

     DİE'den yapılan açıklamaya göre, Ağustos ayında, bir önceki aya göre, toptan eşya fiyatları yüzde 2.1, tüketici fiyatları ise yüzde 2.2 oranında arttı. 
     Geçen yıl Ağustos ayında, toptan eşya fiyatlarındaki artış yüzde 3.5, tüketici fiyatlarındaki artış ise yüzde 2.9 olmuştu. 
     Buna göre, aylık bazda enflasyon oranları, 2001 yılı Ağustos ayına göre toptan eşyada 1.4 puan, tüketici fiyatlarında ise 0.7 puan aşağıda gerçekleşti. 
     Bu yıl Ocak-Ağustos döneminde enflasyon oranları toptan eşyada yüzde 18.0, tüketici fiyatlarında ise yüzde 16.1 oldu. Geçen yıl bu rakamlar sırasıyla yüzde 54.6, yüzde 39.5 olarak gerçekleşmişti. 
     Öte yandan, Ağustos itibariyle 12 aylık ortalamalara göre yıllık enflasyon, toptan eşyada yüzde 66.3, tüketici fiyatlarında ise yüzde 56.6 olarak hesaplandı. 
     2001 yılı Ağustos ayında, 12 aylık ortalamalara göre yıllık enflasyon, toptan eşyada yüzde 46.9, tüketici fiyatlarında da yüzde 46.5 olmuştu. 
     
     TEFE'DEKİ ARTIŞIN YÜZDE 1.5'İ ÖZEL SEKTÖRDEN 

     Toptan eşyada fiyatlarında Ağustos ayındaki yüzde 2.1 oranındaki artışın yüzde 0.6'sı devlet sektöründen, yüzde 1.5'i özel sektördeki fiyat artışlarından kaynaklandı. 
     Bu arada çekirdek enflasyon olarak nitelenen imalat sanayinde özel sektördeki fiyat artışı yüzde 2.3 olarak hesaplandı. 
     Devlet İstatistik Enstitüsü'nden DİE yapılan açıklamaya göre, toptan eşya fiyatlarında devlet sektöründe yüzde 2.7, özel sektörde yüzde 1.9 artış kaydedildi. 
     Ağustos ayında, sektörel bazda en yüksek fiyat artışı yüzde 5.6 ile madencilik ve taşocakçılığı sektöründe gerçekleşirken, imalat sanayi sektöründe yüzde 2.4, elektrik, gaz ve su sektöründe yüzde 2.3, tarım, avcılık, ormancılık ve balıkçılık sektöründe ise yüzde 0.9 oranında arttı. 
     Ağustos ayında fiyatı en fazla artan alt sektör ise yüzde 15.8 ile tıbbi hassas ve optik aletler oldu. 
     Bu sektörü 11.6 ile ham petrol ve doğalgaz çıkarımı, yüzde 10.8 ile balıkçılık ve balık üretme çiftlikleri, yüzde 6.1 ile ağaç ve mantar ürünleri imalatı ile basım ve yayım alt sektörleri takip etti. 
     Aynı dönemde, fiyatlar taşocakçılığı ve diğer madenlerde yüzde 4.5, makine ve techizat imalatında yüzde 2.4, tarım, avcılıkta yüzde 0.6 oranında artarken, diğer ulaşım araçları imalatında yüzde 3.9, metal cevheri madenciliğinde yüzde 0.7, ana metal sanayiinde yüzde 0.2 oranında geriledi. 
     Ağustos ayında, ormancılık, tomrukçuluk ve tütün ürünleri imalatı ile büro makinaları imalatında ise fiyatlar değişmedi. 
     Ağustos ayı fiyat artışları bazı alt sektörlerde şöyle 
     ''Motorlu kara taşıtı, römork, yarı römork imalatında yüzde 1.8, gıda ürünleri ve içecek imalatı yüzde 3.1, suyun toplanması, arıtım ve dağıtımında yüzde 2.4, mobilya imalatı yüzde 0.8, elektrik, gaz üretimi ve dağıtımı yüzde 2.3.'' 
     
     TARIM VE AVCILIKTA FİYAT ARTIŞI YÜZDE 50.8 

     Ağustos ayı itibariyle, son bir yıllık dönemde ise sektörel bazda en yüksek fiyat artışı, yüzde 50.8 ile tarım, avcılık, ormancılık ve balıkçılık sektöründe gerçekleşti. 
     Yıllık enflasyon, madencilik ve taşocakçılığı yüzde 46.3, imalat sanayinde yüzde 42.5, elektrik, gaz ve su sektöründe yüzde 36.6 oldu. 
     Alt sektörler bazında, yıllık en yüksek fiyat artışları yüzde 67.7 ile giyim eşyası imalatı, yüzde 66.3 ile suyun toplanması, arıtımı ve dağıtımı, yüzde 64.2 ile basım ve yayım, yüzde 63.5 maden kömürü linyit ve turba çıkarımı, yüzde 59.1 ile deri mamül imalatı ve hizmetlerinde görüldü. 
     
     EĞİTİM HARCAMALARINDAKİ ARTIŞ YÜZDE 39.8 

     Tüketici fiyatları endeksine göre, Ağustos ayında en yüksek fiyat artışı yüzde 39.8 ile eğitim harcamalarında görüldü. 
     Aynı dönemde, harcamalar konutta yüzde 2.2, ev eşyasında yüzde 1.1, sağlıkta yüzde 3.3, ulaştırmada yüzde 4.1, eğlence ve kültürde yüzde 1.5, lokanta, pastane ve otelde yüzde 1.3, çeşitli mal ve hizmetlerde yüzde 0.3, gıdada yüzde 0.9 oranında artış oldu. 
     Giyim ve ayakkabı harcamalarında yüzde 1.5 oranında düşüş kaydedildi. 
     Yıllık bazda da ana harcama grupları itibariyle en fazla artış yüzde 54.5 ile eğitim fiyatlarında görüldü. 
     Aynı dönemde, gıda, içki ve tütünde yüzde 44.5, çeşitli mal ve hizmetler yüzde 41.3, konut yüzde 33.9, ev eşyası yüzde 35.6, sağlık yüzde 35.3, ulaştırma yüzde 45.9, eğlence ve kültür yüzde 31.6, lokanta pastane ve otel fiyatları da yüzde 35.2, giyim ve ayakkabı da yüzde 53.2 oranında arttı. 
     
     YILLIK BAZDA EN DÜŞÜK ARTIŞ BAŞKENT'TE 

     Türkiye genelinde Ağustos ayında tüketici fiyatlarındaki ortalama artış yüzde 2.2 olurken, iller bazında en düşük fiyat artışı yüzde 1.1 ile Diyarbakır'da kaydedildi. 
     Yıllık bazda en düşük fiyat artışı ise yüzde 38.2 ile Ankara'da görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, aylık bazda en düşük fiyat artışının kaydedildiği Diyarbakır'ı yüzde 1.3 artış ile Gaziantep, yüzde 1.4 artış ile Samsun ve yüzde 1.5 ile de Zonguldak izledi. 
     Aynı dönemde, fiyatların en fazla arttığı il ise yüzde 4.0 ile Kayseri oldu. Bu ili yüzde 3.5 ile İzmir, yüzde 3.0 ile de Erzurum izledi. 
     Ağustos ayı itibariyle son bir yılda tüketici fiyatlarında yüzde 38.2 ile en düşük artış Ankara'da yaşandı. Başkenti yüzde 38.5 ile Konya ve Malatya, yüzde 39.1 ile Antalya ve Kocaeli izledi. 
     Yıllık fiyat artışlarının en yüksek gerçekleştiği il ise yüzde 46.6 ile Mersin oldu. 
     
     BÖLGELER 

     Bölgeler itibariyle Ağustos ayında, Güneydoğu Anadolu Bölgesi'nde aylık bazlı fiyatlar yüzde 1.5 oranında arttı. 
     Ağustos'ta tüketici fiyatlarındaki artış, Marmara Bölgesi'nde yüzde 2.1, Ege Bölgesi'nde 2.8, Akdeniz Bölgesi'nde 2.5, İç Anadolu Bölgesi'nde 2.2, Karadeniz Bölgesi'nde 1.7 ve Doğu Anadolu Bölgesi'nde 2.3 oranında oldu. 
     Öte yandan, Ağustos ayı itibarıyla yıllık enflasyon, Marmara'da yüzde 40.1, Ege'de yüzde 40.3, Akdeniz'de yüzde 43.2, İç Anadolu'da yüzde 38.8, Karadeniz'de yüzde 41.8, Doğu Anadolu'da yüzde 41 ve Güneydoğu Anadolu'da da yüzde 43.9 olarak belirlendi. 

     
</TEXT>
</DOC>
