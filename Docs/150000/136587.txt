<DOC>
<DOCNO> 136587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/soneko03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbanlıklar elde kaldı... 
</HEADLINE>
<TEXT>

     Hayvan pazarlarında, fiyatları yarının bile altına düşmesine rağmen alıcı çıkmayan kurbanlıklar, besicilerin elinde kaldı. 
     Geçen Kurban Bayramı'nda ilk gün tükenen ve fahiş fiyatlarla satılan kurbanlıklar, bu yıl bayramın üçüncü gününde bile hayvan pazarlarında alıcı bekliyor. 
     Hayvan azlığı nedeniyle bu yıl kurbanlıkların fiyatlarının yüksek olacağı beklentisiyle, bayram öncesi çok yüksek fiyat isteyen besiciler, talep olmaması yüzünden zor durumda kaldı. Ağrı, Kars gibi kentlerden büyük kar hayaliyle hayvanlarını Bursa'ya getiren besiciler, fiyatlarını yarının altına bile düşürmelerine rağmen alıcı bulamamaktan yakındılar. 
     Bursa'daki hayvan pazarlarında, bayram öncesi 1,5 ila 2 milyar lira arasında satılan büyükbaş hayvanlar 800 milyona, 300-400 milyon lira arasında olan koçlar 150 milyona, 200-250 milyon lira olan kuzular ise 100 milyona düşmesine rağmen alıcı bulamadı. 
     Kurbanlık hayvanları satmak için Ağrı'dan geldiğini söyleyen besici İbrahim Yaşar, ''140 hayvanla buraya geldik. Bugüne kadar 30 tane kurbanlık sattık, 110'u elimizde kaldı. Yaptığımız satış mazot paramızı bile karşılamıyor. Herkes tatile gitmiş, müşteri bulamıyoruz. Şu anda eve nasıl döneceğimizi düşünüyoruz'' dedi. 
     





</TEXT>
</DOC>
