<DOC>
<DOCNO> 138471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/ekonomi/eko02.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adriana’yı tartışmak Meclis’in işi değil 
</HEADLINE>
<TEXT>

Reklamcılar, Adriana Karembeu’lu pano gibi reklam örneklerinin tartışma yerinin Meclis olmadığını, sektörün kendi denetim mekanizmaları bulunduğunu söyledi 
     BARIŞ ERGİN SİBEL KAHRAMAN 

     Plan Bütçe Komisyonu’ndaki Tüketici Yasası değişiklik tasarısı görüşmesinde, AKP’lilerin her ilanın, her yere asılamayacağını belirterek, Atatürk Havalimanı’ndaki Adriana Karembeu’lu reklam panosu ve cami karşısına asılan iç çamaşırı ilanını örnek göstermesi tartışma yarattı. Reklamcılar, tartışma yerinin Meclis olmadığını söyledi. 
     
     Gerilim yaratılmamalı’ 
     Reklamcılar Derneği Başkanı Nesteren Davutoğlu, ticari iletişim özgürlüğü kapsamında bir ürünün tüketiciye ulaşabileceği her yerde kullanılabileceğini söyledi. Sosyal ve toplumsal açıdan bakıldığında ise Türkiye’nin Müslüman bir ülke olduğunu ve gerilim yaratacak şeylerden uzak durulması gerektiğini kaydeden Davutoğlu, şöyle dedi "Sorunu başlamadan çözmek gerekiyor. O mayoyu belki de hacılar alıp giymeyecek ama oradan bir tek hacılar geçmiyor ki. Bir sonraki Zürih uçağından malı alacaklar olabilir. Bu nedenle son olarak sınırlamalara karşı koymamız lazım." 
     
     Lopez’i de tartışsınlar’ 
     Bersay Stratejik İletişim Danışmanlığı Yürütme Kurulu Başkanı Ali Saydam ise "Liberal bir ekonomide yaşıyorsak, bu tip şeylerin Meclis’te tartışılması abesle iştigaldir. Bütün sorunları bitti sanki bu tip şeyleri gündeme getiriyorlar. Ben de Jennifer Lopez’in yeni klibinden tahrik oluyorum. O zaman onu da Meclis gündemine getirsinler. Ayrıca bu tip anlaşmazlıklar için bir sürü denetim mekanizması var" dedi. 
     
     Havaalanı K be mi ’ 
     Lınk McCann - Erickson Reklam Ajansı Başkanı İzmir Tolga ise "AKP gibi AB sürecini samimiyetle benimsemiş bir oluşumun hoşgörüsüz davranması yanlış" derken, tartışılan reklamın K be’de sergilenmediğini söyledi. Tolga, şöyle konuştu "O zaman rencide edici bir hal alırdı. Aynı şey ABD’de yaşandı. ABD’de bir caminin karşısında Coca-Cola billboard’u konuldu, Müslüman örgütleri ayaklandı ve Coca-Cola hemen ilanı geri aldı. Bence tek yapılması gereken Uluslararası Reklam Yönetmeliklerine bağlı kalınması. Bu tip ihtilaflı konular zaten oralarda belirtilmiştir." 
     
İlahiyatçılar Ahl k ve toplumsal duyarlılıklar önemli      Tahrik etmemeli’ 
     Prof. Dr. Salih Akdemir Ankara Üni. İlahiyat Fak. 

     "Bu tür şeyler tahrik edici olursa halk arasında tatsızlığa neden olur. Caminin dışında bir reklam panosu namazı bozmaz ya da bozar diyemeyiz. Bu kişiden kişiye değişir. Açık bayan görünce melek giremez diyen bir anlayış var. Benim için etkileyici olmayan başkası için olabilir. Toplum duyarlılığına önem vermek lazım. Tamam ilanlarını assınlar ama başka bir yere assınlar." 
     
     Değerlere dikkat’ 
     Prof. Saim Yeprem Marmara Üni. İlahiyat Fak. 

     "Konu toplumun değerleri açısından ele alınmalıdır. Camiye giren çıkan cemaatin duygularını incitici rahatsız edici her çeşit engelin ortadan kaldırılması uygun olur. Namaz kişinin caminin içinde Allah’ın huzurundaki tavrıdır. Bu nedenle namazı engellemez. Ama kişinin zihnini cami dışındakiler meşgul ediyorsa o fertle ilgili bir olay. Mesele toplum ve kamu değerleri açısından ele alınmalı." 
     
     Kısıtlama olmalı’ 
     Prof. Dr. Orhan Çeker Selçuk Üni.İlahiyat Fak. 

     "Camilerden görülebilecek yerlere asılacak reklam panoları için mutlaka bir kısıtlama getirilmeli. Dinimiz ilkelerini incelediğimizde bunun olması gerektiğini söylemek mümkün. Caminin dışındaki bir resim namazı etkilemez. Ama bu resmi gören gözlerin kafası dağılır. Olayın aynı zamanda ahlaki boyutu da var. Biraz duyarlı olunması gerekiyor. Başka bir yere asılsın neden cami karşısı " 
     



 EKONOMİ 













</TEXT>
</DOC>
