<DOC>
<DOCNO> 101779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/spor/spo00.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİRKİN SALDIRI 
</HEADLINE>
<TEXT>

Fenerbahçe Yönetimi’nin misafiri olarak Feyenoord maçına gelen İstanbul Emniyet Müdürü Hasan Özdemir, sokakta yürürken üç gaspçının çirkin saldırısına uğradı 
     YUSUF KOBAL 

     Şok oldular 
     ŞAMPİYONLAR Ligi ön eleme maçı için iki gün öncesinden Rotterdam’a giden İstanbul Emniyet Müdürü Hasan Özdemir dün gece yarısı saldırıya uğradı. Bir restoranda yemek yedikten sonra otele dönerken, grubun önüne geçen Özdemir’in üstüne bir anda bir kişi havada uçarak tekme savurdu. Yere düşen Özdemir’i kendisini savunmasına fırsat bırakmadan iki kişi de tekmeleyip yumrukladı. 
     
     Güvenlik alarmı 
     GÜRÜLTÜYÜ fark eden yönetici ve taraftarlar hemen koşmaya başladılar. Fakat mesafe açıldığı için onlar yetişemeden üç saldırgan kaçıp, izlerini kaybettirdi. Şikayetçi olmak için karakola giden Özdemir’e Hollanda polisinin ilgi göstermediği belirtilirken, bir kaburgasının kırıldığı anlaşıldı. Olayı öğrenen Dışişleri Bakanlığı’nın müdahalesi ile Özdemir’e bir plaket verilerek özür dilendi ve kafile otelinin çevresindeki güvenlik önlemleri artırıldı. 
     
     "Şikayetçi oldum" 
     SALDIRIDAN dolayı herhangi bir zarar görmediğini ifade eden Özdemir, "Bugün dün öğle üzeri Rotterdam Emniyeti’ne giderek ifademi verdim ve saldırganlardan şikayetçi oldum. Bu olayı, şahsıma yönelik çirkin bir saldırı olarak görüyorum. Sonuna kadar üzerine gideceğiz" diye konuştu. Saldırganların Hasan Özdemir’in çantasına yöneldiği ve gasp için hamle yapıldığı öğrenildi. 
     



 SPOR 



























</TEXT>
</DOC>
