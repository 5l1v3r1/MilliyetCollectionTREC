<DOC>
<DOCNO> 144812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/soneko04.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
3 milyon 600 bin Türk vatandaşı yurtdışında yaşıyor... 
</HEADLINE>
<TEXT>

     Yurtdışında 3 milyon 574 bin Türk vatandaşı bulunurken, 3.1 milyonu Avrupa Kıtası'nda yaşıyor. 
     Çalışma ve Sosyal Güvenlik Bakanlığı'nın verilerine göre, geçen yıl Haziran ayı itibariyle Türkiye'nin yurt dışında bulunan 3 milyon 574 bin 154 vatandaşının 1 milyon 194 bin 92 bini işçi statüsünde bulunuyor. 
     Verilere göre, Almanya, 1 milyon 998 bin 4 kişiyle en fazla Türk vatandaşının bulunduğu ülke konumunda bulunurken, aynı zamanda 713 bin 775 işçiyle en fazla Türk işçisinin bulunduğu ülke özelliğini de taşıyor. 
     Bu ülkeyi 325 bin 887 vatandaş ve 87 bin 992 işçiyle Fransa, 319 bin 600 vatandaş ve 92 bin işçiyle Hollanda, 134 bin 243 vatandaş ve 54.227 işçiyle Avusturya takip ediyor. 
     
     EN FAZLA TÜRK AVRUPA KITASI'NDA 
     Yurtdışında bulunan yaklaşık 3.6 milyon Türk vatandaşından 3.1 milyonu aralarında Finlandiya, Lüksemburg ve Norveç gibi ülkelerin de yer aldığı Avrupa kıtasında yaşıyor. 1.2 milyon işçiden 1 milyon 57 bini ise yine Avrupa ülkelerinde çalışıyor. 
     Ortadoğu ve Kuzey Afrika ülkelerinde bulunan 108 bin 348 bin vatandaşın 101 bin 287 bini işçi, Türk Cumhuriyetleri'ndeki 19 bin 800 vatandaşın 8 bin 780'i işçi konumunda bulunurken, diğer ülkelerdeki 361 bin 939 vatandaşın da 26 bin 196'sı işçi olarak çalışıyor. 
     
     2001'DE EN FAZLA İŞÇİ SUUDİ ARABİSTAN'A GİTTİ 
     Türkiye 2002 yılında yurt dışına bir önceki yıla göre 38.4'lük artışla 25 bin 663 işçi gönderdi. 2001 yılında 20 bin 270 işçi gönderilmişti. 
     Türkiye'nin 2001 yılında yurt dışına en fazla işçi gönderdiği ülke 4 bin 657 işçiyle Suudi Arabistan olurken, sırasıyla 4 bin 190 işçiyle Rusya Federasyonu, 3 bin 917 işçiyle İsrail, 2 bin 437 işçiyle Almanya ve bin 327 işçiyle Türkmenistan en fazla işçi gönderilen ülkeler oldu. 
     





</TEXT>
</DOC>
