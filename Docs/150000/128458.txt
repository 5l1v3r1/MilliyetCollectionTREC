<DOC>
<DOCNO> 128458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yasam/ayas.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cennet Bodrum’un 10 yıllık ömrü kaldı 
</HEADLINE>
<TEXT>

Yerleşim birimleri ve otellerin çoğunun atık sularının arıtılmadan denize akıtıldığını söyleyen Belediye Başkanı alarm verdi Bodrum can çekişiyor 
     DOĞAN HABER AJANSI 

     Türkiye’nin en uzun sahiline sahip Muğla’da, yerleşim birimlerinin büyük bölümünde atıksu arıtma tesisi bulunmaması, çevre ve sağlık açısından alarm vermeye başladı. 
     Bodrum yarımadasındaki belediyelerden sadece Bodrum ve Bitez’in kanalizasyon ve arıtma tesisi var. Turgutreis, Gümüşlük, Gündoğan, Göltürkbükü, Ortakent, Yalıkavak ve Yalıçiftlik beldelerindeyse atıksular, borularla denizin derin bir noktasında suya deşarj ediliyor. 
     
     En az 100 trilyon lazım’ 
     Bu atıksular Datça kıyılarını kirletirken, Bodrum Belediye Başkanı CHP’li Mazlum Ağan, Yarımadanın kanalizasyon ve arıtma sorunlarını çözmek için en az 100 trilyon liraya ihtiyaç var’ diyor. Bu sorunun Bodrum’un yerel imk nlarıyla çözülemeyeceğini belirten Ağan,birçok 5 yıldızlı tesisin de, atıksularını arıtmadan denize döktüğünü vurguluyor ve gelecek 10 yılda yarımadada altyapı konusunda önlem alınmazsa, Bodrum’un yaşanmaz hale geleceğini ve turizmin biteceğini söylüyor. 
     
     Fethiye krediyi buldu 
     Fethiye ise, Belediye Başkanı MHP’li Behçet Saatçı’nın girişimiyle Alman Kalkınma Bankası’ndan Kanalizasyon ve Arıtma Tesisi projesi için 26.3 milyon marklık kredi imk nı buldu. Ancak Alman kredi kuruluşu, kredinin onaylanması için 2 trilyon liranın bloke edilmesi şartı koydu. Belediye de, içinde 120 dükkan bulunan eski iş merkezini satarak parayı sağladı. 
     
     En rahatı Marmaris 
     Marmaris’teki sorun İçmeler, Armutalan ve Beldibi belediyeleri ile kurulan birlikle çözüldü. 
     Mariç - Belbir Projesi ihalesini, 29 Nisan 1998’de, 77 milyon 720 bin dolarlık teklifle Vinsan - Veziroğlu AŞ ve Fransız bir firmanın oluşturduğu konsorsiyum kazandı. Projenin baraj hariç atıksu ve katı atık depolama bölümleri tamamlandı. Marmaris barajından içme suyu temini, kanalizasyon ve arıtma, katı atık depolama sistemini kapsayan projenin kanalizasyon ve arıtma sistemi devreye girdi. 
     
Ölüdeniz cidden ölüyor’      Bodrum Belediye Başkanı CHP’li Mazlum Ağan, Bodrum’un 10 yılı kaldı’ uyarıları yaparken, dünyaca ünlü Ölüdeniz’in ise bu kadar bile zamanı olmamasından korkuluyor. Ölüdeniz’de evsel atıklar h l foseptik çukurlarında biriktirilirken, Belceğiz’deki 8 kilometrelik kanalizasyon ihalesinin Özel Çevre Koruma Kurumu’nca onaylanması umut verdi. Ancak bu ihaleyi 380 milyara kazanan Aydın İnşaat, bir kazma darbesi bile vurmadı. Ayrıca şebeke bitse bile, arıtma tesisi olmadığı için sorun yine çözülemeyecek. Dalyan’da ise, Alman Teknik İşbirliği ve Yardım Örgütü’nce 1997’de hibe edilen 35 milyon markla kanalizasyon, atıksu arıtma ve katı atık depolama projesi hazırlandı. Ekolojik dengeleri çok hassas Dalyan kanalı, bu projenin 6 Nisan 2002’de yaşama geçirilmesiyle kirlenmekten kurtuldu. 
     



 YAŞAM 
























</TEXT>
</DOC>
