<DOC>
<DOCNO> 109869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun07.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısırlaştırma ameliyatı başarısız olan doktor tazminat ödeyecek 
</HEADLINE>
<TEXT>

     İtalya'nın Venedik kentinde bir jinekolog, yaptığı kısırlaştırma ameliyatının başarısız olması nedeniyle hamile kalan bir hastasına çocuk nafakası ödemeye mahkum edildi. 
     Mahkeme, Dr. Ruggero Pasqualetto'nun, hastasına, çektiği stres için manevi tazminatın yanı sıra çocuğa okul çağı boyunca nafaka ödemesini kararlaştırdı. 
     Bir daha hamile kalmamak için yaptırdığı ameliyata rağmen, 1996'da bir erkek bebek dünyaya getiren iki çocuk annesi A.S., üçüncü çocuğun çalışma hayatını sona erdirdiği iddiasıyla doktoru mahkemeye verdi. 
     Mahkeme, hastanın avukatının, doktorun uyguladığı metodun yanlış olduğu, elinden gelenin en iyisini yapmasının yeterli olmadığı, sonucu garanti etmesi gerektiği şeklindeki savunmalarını haklı buldu. 
     A.S.'nin neden kürtaj yaptırmadığı ise bilinmiyor. 
     





</TEXT>
</DOC>
