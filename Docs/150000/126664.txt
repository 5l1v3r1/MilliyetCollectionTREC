<DOC>
<DOCNO> 126664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/ekonomi/aeko.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartında ilk işbirliği 
</HEADLINE>
<TEXT>

Kredi kartında Denizbank Genel Müdürü Ateş ile işbirliği anlaşması yaptıklarını açıklayan Garanti Bankası Genel Müdürü Özen, yeni bir anlayış başlattıklarını söyledi 
     EKONOMİ SERVİSİ 

     Türk bankacılık sektöründe, daha önce örneği görülmeyen bir işbirliği anlaşmasına imza atan Garanti ve Denizbank, Bonus kredi kartının Denizbank şubelerinde de verilmesini kararlaştırdı. 
     İşbirliği anlaşmasını düzenlenen basın toplantısında açıklayan Garanti Bankası Genel Müdürü Ergun Özen ve Denizbank Genel Müdürü Hakan Ateş, bunun bankacılıkta ortak akıl ve paylaşma kültürüne örnek olacağını belirttiler. 
     Kredi kartı, ATM ve POS hizmetlerinin paylaşımı konusunda dünyada örneklerin bulunduğuna dikkat çeken Özen ve Ateş, k r marjlarının daraldığı Türk bankacılık sektöründe de benzer girişimlerin akılcı rekabet için gerekli olduğunu söyledi. 
     
     3 milyon Bonus’lu olacak 
     Beş yıllık bir anlaşmayı kapsayan işbirliği ile Garanti’nin ilk chipli Bonus Card’ı, 2003 Nisan itibariyle Denizbank şubelerinden de verilmeye başlanacak. Toplantıda, 1.8 milyona ulaşan Bonus Card kullanıcı sayısının 2003’te 3 milyonu aşması ve üye işyeri sayısının da 30 bine ulaşmasının beklendiği açıklandı. 
     



 EKONOMİ 



















</TEXT>
</DOC>
