<DOC>
<DOCNO> 114759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/guncel/gunz1.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Yola inen ayı DYP’lileri korkuttu 
     Bolu’nun Mudurnu ilçesi Tekke köyünde ormanlık araziden yola inen ayı seçim gezisinden dönen DYP Bolu İl Teşkilatı’ndan partilileri korkuttu. Seçim gezisinden önceki akşam saatlerinde dönen Bolu DYP İl Teşkilatı’na ait otobüsün önüne büyük bir ayı çıktı. Ormanlık araziden yola inen ayıyı fark eden otobüs sürücüsü hızını kesti. Partililer büyük korku yaşarken hayvanın kaçmasıyla rahat nefes alındı. 
     
     Ağansoy cinayetine iki müebbet 
     Bebek’te altı yıl önce Tevfik Ağansoy’un da aralarında bulunduğu dört kişinin ölümüyle sonuçlanan saldırıya ilişkin yargılanan 12 sanıktan ikisi müebbet, ikisi de 20’şer yıl ağır hapse mahk m oldu. İstanbul 2. Ağır Ceza Mahkemesi’ndeki duruşmada h kim, Adnan Çiçek, Aydın Göker, Ahmet Atlılar ve Yener Üçüncü’yü müebbet ağır hapis cezasına çarptırdı. Atlılar ve Üçüncü’nün cezaları 20’şer yıl ağır hapis cezasına indirildi. 
     
     Cinnet getiren er yakalandı 
     Aksaray’da vatani görevini yaptığı Ortaköy ilçesine bağlı Balcı Beldesi Jandarma Karakolu’nda cinnet getirerek rasgele ateş açtığı G 3 tüfeğiyle 3 askeri öldüren, 5 askeri de yaralayan er Osman Kuşbey fazla kaçamadan yine Ortaköy ilçesinin Satansarı beldesinde ele geçirildi. Üzerindeki asker uniformasını değiştirmek için elbise isteyen erden şüphelenen vatandaşlar ihbarda bulundu ve Kuşbey Jandarma tarafından yakalandı. 
     
     3’ü çocuk 5 kişi mantardan can verdi 
     Adapazarı, Gölcük, Samandıra ve Ümraniye’de 13 gün içinde ormandan topladıkları mantarları yiyen 3’ü çocuk 5 kişi hayatını kaybetti, 16 kişi de hastaneye kaldırıldı. 10 Ekim tarihinden bugüne kadar ormandan çeşitli türlerde mantar toplayıp yiyen 21 kişi gece mide bulantılarıyla uyandı. Zehirlenen vatandaşlardan Bilal Yavuz 12 , Hüseyin Tarkan 8 , Ahmet Furkan Garaç 14 , Şerafattin Vural ve Suat Dededağlılar öldü. 
     
     Vapurda ücretsiz sağlık kontrolü 
     Türkiye Denizcilik İşletmeleri TDİ Genel Müdürlüğü, yolculara yönelik ücretsiz sağlık kontrolü başlattı. Şehir hatları vapurlarını kullanan yolcuların yararlanabileceği hizmetler arasında, çeşitli vakıf ve derneklerce ücretsiz yapılan tansiyon, kolestrol, diyabet, obezite ve göz taraması yer alıyor. Ayrıca vapurların bir bölümünde uzman ekiplerce okuma - yazma kursları veriliyor. 
     



 GÜNCEL 



















</TEXT>
</DOC>
