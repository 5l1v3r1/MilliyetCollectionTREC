<DOC>
<DOCNO> 127390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/spo01.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA Kupası sürpriz olmaz 
</HEADLINE>
<TEXT>

Beşiktaş’ın yıldızı Sergen, 1 ayda 8 kilo vererek form tuttuğunu söyledi, "En büyük hedefimiz Türkiye’ye Avrupa’dan kupa ile dönmek" dedi 
     Rotadan çıkmadık’ 
     BEŞİKTAŞ’IN bu sezonki çıkışında kuşkusuz Sergen’in de yeri büyük. Oynadığı futbolla, attığı ve attırdığı gollerle eski günlerine dönen başarılı oyuncu hedeflerini Milliyet’e anlattı. Sergen, UEFA Kupası’nın önemli olduğunu hatırlatıp, "Galatasaray, UEFA Kupası’nı kazanacak deseler, kim inanırdı Ama kazandılar. Aynı şeyi biz yaparsak bu sürpriz olmaz" dedi. 
     
     Lucescu entresan’ 
     SERGEN, Lucescu’ya da övgüler yağdırdı. Beşiktaş’ın yıldızı sözlerini şöyle sürdürdü "Mircea Lucescu gerçekten enteresan bir adam. Futbolcularla tartışmayı sevmiyor. Herkese karşı çok saygılı. Takım içinde olaylar da çıkıyor, ama hoca medyatik değil, politik yaklaşıyor. Kimseyi kaybetmek istemiyor. Fatih Terim de öyleydi. Ancak ikisinin tarzı farklı." 
     
     Tığ gibi oldu 
     BEŞİKTAŞ’TA gruplaşmanın asla olmayacağını açıklayan Sergen, şampiyonluk kaderini derbilerin belirleyeceğini iddia etti. Yıldız oyuncu, kendi başarısını ise düzenli hayata bağladı. Sezon başında düz koşu bile yapamıyordum. Buna karşın bir ayda sahaya çıktım, 8 kilo vererek form tuttum. Kondisyoner Carlo bizim için önemli biri. Katkısı çok büyük" diye konuştu. 
     
Yasin tamam      El sıkıştı 
     İÇ transferde bir türlü anlaşma sağlanamayan Yasin ile Beşiktaş yönetimi sonunda el sıkıştı. Yıldız oyuncuyla daha önce yapılan görüşmelerde peşin para konusunda anlaşmazlık çıkmış, Siyah - Beyazlı yöneticiler de Yasin’e rest çekmişlerdi. Yasin dün Futbol Şube Sorumlusu Yıldırım Demirören ile bir kez daha pazarlık masasına oturdu. 
     
     150 milyar peşin 
     DEMİRÖREN uzun süren görüşme sonrası Siyah - Beyazlı oyuncuyu iki yıllığına 1 trilyon liraya ikna etti. Yasin 150 milyarı peşin olmak üzere 500 milyar lira garanti para alacak. Geri kalan kısım ise yıldız futbolcuya maç başı ödenecek. Sergen’in araya girmesiyle Yasin krizini çözüme kavuşturan Beşiktaş’ın büyük ihtimalle oyuncusuna bugün imza attıracağı öğrenildi. 
     
Çek oyunu      UEFA Kupası 4. turunda Slavia Prag ile karşılaşacak olan Beşiktaş’ın, Çek ekolünü tanımak amacıyla planladığı hazırlık maçı şimdilik iptal oldu. Siyah - Beyazlılar’ın Çek futbolunun güçlü temsilcisi Sparta Prag ile yaptığı özel maç anlaşmasını Slavia Prag devreye girerek bozdu. İki ezeli rakibin karşılıklı görüşmeleri sonrasında Sparta Prag maçı iptal etti. 
     ÇEK Ligi’nde de devre arası olmasına karşın, Sparta Praglı yöneticilerin, bahane olarak maç yoğunluğunu öne sürdüğü öğrenildi. Mircea Lucescu da Sparta Prag ile yapılan anlaşma gereğince maçın oynanacağına garanti gözüyle bakmış ve "İyi bir prova olacak" açıklamasını yapmıştı. Bu ani gelişme üzerine Siyah - Beyazlılar, yeni bir Çek takımının peşine düştü. 
     



 SPOR 

























</TEXT>
</DOC>
