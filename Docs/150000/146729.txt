<DOC>
<DOCNO> 146729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun07.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Şu anda Türkiye'den bir ek talebimiz yok" 
</HEADLINE>
<TEXT>

     ABD Dışişleri Bakanı Colin Powell, Türkiye gezisiyle ilgili olarak, şu anda Pentagon'un Türkiye'den herhangi bir talebi olmadığını ancak, Ankara'ya ulaşmadan öne ABD Savunma Bakanı Donald Rumsfeld ile görüşerek, gündeme yeni birşey getirmesinin istenip istenmediğini soracağını söyledi. 
     ABD Dışişleri Bakanlığı'nda düzenlediği basın toplantısında Ankara'ya yapacağı kısa ziyaret konusunda bilgi veren Powell, ''Kuzey Irak'a ilişkin Türkiye'den ek askeri talebiniz olacak mı '' yönündeki bir soruyu yanıtlarken, ''Şu anda sanırım, Pentagon'dan herhangi bir ek talebe ilişkin bilgim yok. Ancak Ankara'ya ulaşmadan önce Savunma Bakanı Rumsfeld ve Pentagon'daki meslektaşlarımla konuşacağım ve Türkiye'deki görüşmelerimde herhangi bir özel konuyu gündeme getirmemi isteyip istemediklerini göreceğim'' dedi. 
     ABD Dışişleri Bakanı, Kuzey Irak meselesine değinirken de, ''ziyaretimde, durumu gözden geçirmek ve Beyaz Saray Özel Temsilcisi Zalmay Halilzad'ın şu ana kadar yaptıkları ve konuştuklarını devam ettirmeyi planlıyoruz. Şu anda Kuzey Irak'ta yaptığımız işin, Türkler'in bölgeye herhangi bir şekilde asker göndermeyi düşünmelerini gereksiz kılması gerektiğine inanıyoruz. Ortak bir noktayı paylaştığımızdan emin olmak istiyoruz ve Türk liderlerine Kuzey Irak'taki durumla ilgili yine güvence vermek istiyoruz'' diye konuştu. 
     Öte yandan Türkiye'nin Washington Büyükelçisi Faruk Loğoğlu'nun son anda uçuşunun iptal edilmesi nedeniyle Powell'ın Türkiye ziyaretine katılmayacağı öğrenildi. 
     





</TEXT>
</DOC>
