<DOC>
<DOCNO> 113375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/siyaset/asiy.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir feryat EZİLİYORUM 
</HEADLINE>
<TEXT>

AKP, toplumdaki ezilen muhafazakar kesimlerin, CHP ise laik elit kesimlerin toplandığı siyasi parti merkezleri haline geldi. Eski DP-CHP ayrışmasındaki gibi 
     AKP'nin arkasında ne var Öteki partiler ne yapıyor - 1 
TAHA AKYOL 

GİRİŞ      Bütün kamuoyu araştırmaları AKP’yi açık farkla birinci parti gösteriyor. AKP’nin mitingleri de çok kalabalık geçiyor. İkinci gözüken, parti CHP... Neden 
     Hele şu Genç Parti nereden çıktı 
     Öteki partilerdeki inişler çıkışlar 
     Falanca partileri yükseltip, ötekilerini düşüren ne 
     Amerika mı, Rusya mı, medya mı, kapitalistler mi, yoksa şeriat mı 
     Bu yazı dizisinde başta AKP ve CHP olmak üzere, belli başlı partilerimizi yükselten ve indiren güçleri inceleyeceğiz. 
     Ekonomik, sosyal ve kültürel güçler... 
     
     Sosyal Araştırmalar Merkezi SAM , ülke bütününü temsil eden araştırmasında insanlara sormuş Kendinizi nasıl tarif edersiniz... "Müslümanım, Türküm, vatandaşım, kadınım, milliyetçiyim, çağdaşım..." 
     Bir de öyle canı yanan bir kesim var ki, kendini tarif etmek için bu kimliklerden önce "eziliyorum" kimliğini kendine daha uygun buluyor. Bunların oranı yüzde 24.4’tür... 
     SAM’ın verilerine göre dininden de, milliyetinden de, vatandaşlığından ve siyasi ideolojisinden de önce "eziliyorum" kimliğini öne çıkaranların parti tercihleri şöyle 
     Öteki partilerin "ezilenleröden aldığı oy yüzde 1 civarında veya hiç... 
     "Eziliyorum" feryadını her şeyin önüne alan kesimlerin solcu CHP’yi değil de sağcı AKP’yi tercih etmesi 
     Nevzuhur ve CHP’den küçük olan Genç Parti’nin "ezilenleröden CHP kadar oy alması 
     "Ezilenler" arasında "kararsızlar"ın yüzde 4.7’ye kadar düşmüş olması da, kararlı bir şekilde yöneldiklerinin göstergesi... Niye sola değil de sağa, AKP’ye ve GP’ye 
     
     Sağcılık, solculuk 
     Solculuk ezilenlerden yana olmaksa, burada Türk solunun büyük beyinlerinden rahmetli İdris Küçükömer Hoca’nın "solcu Abdülhamit, sağcı İttihatçılar... Solcu Menderes, sağcı İnönü" tablosunu hatırlamak gerekmiyor mu 
     Klasik sağ sol tarifleri Türkiye’ye tam uymuyor. Bizde sağ ve sol kavramları ekonomik duruma göre değil kültürel tercihlere göre oluşuyor. "Ezilen" kesimlerin geleneksel değerlere bağlılığı onları sola değil, sağa yöneltiyor. 
     Sosyal Demokrat nitelikli TÜSES Vakfı’nın Ağustos 2002 araştırmasına göre "mavi yakalı" denilen sanayi işçileri yüzde 19 oranında AKP’yi, yüzde 10 oranında MHP’yi tercih ederken CHP’nin oranı da yüzde 10’da kalıyordu "Beyaz yakalı" denilen daha üst bir sosyal statüde bulunan hizmet sektörü çalışanlarına geldiğimizde tablo değişiyor CHP yüzde 14, AKP yüzde 13, DYP yüzde 10, MHP yüzde 3 .. 
     Yani işçi eskiden beri sağa şimdi de sağda öncelikli olarak AKP’ye oy veriyor. Yine TÜSES’e göre, esnaf arasında AKP yüzde 26, CHP yüzde 8 gözüküyor. 
     Neden .. 
     Sosyal Demokrat Prof. Burhan Şenatalar’la bu konuyu konuştum. Rahmetli Küçükömer’in tablosunun çok anlamlı olduğunu belirttikten sonra şunu söyledi 
     "Ezilen kesimlerin, alt sınıfların sağa oy vermesinin sebebi hem ekonomik çözümü orada aramaları, hem geleneksel değerlere sağın daha yakın olmasıdır. Solda olması gerektiği düşünülen geniş kesimlerle sol arasında kültürel engeller var. Sol bir defa bu engeli aşabilmişti 1970’lerde Ecevit’in Ortanın Solu hareketi... Şimdiki CHP de Anadolu Solu’ gibi kavramlarla bu engeli aşmak istemişse de Ortanın Solu kadar bu kavramı işlemedi, o atılımı yapabilmiş de gözükmüyor... Eğitim, gelir ve statü bakımından ezilen kesimler sağa, üst kesimler ise CHP’ye yönelik duruyor." 
     Sağın yol, köprü, baraj diye tutturması... Klasik CHP çizgisinde ise "çağdaş yaşam"ın yüceltilmesi... Ecevit, Ortanın Solu ile bu engeli aşarken CHP’nin geçmişindeki devletçi, elitist, halka tepeden bakan geleneği çok şiddetli bir şekilde eleştirmiş, o geleneğin karakteristiklerinden biri olan "ilerici - gerici" kavramlaştırmasını reddetmişti. Onun Atatürk ve Devrimcilik kitabındaki temel tez budur. 
     
     Ezilmiş ve muhafazakar 
     İşte AKP’nin arkasındaki gücü buralarda aramak lazım Alt ve alt orta sınıfların ezilmiş duygusu ve kültürel muhafazakarlığı... Menderes’in, Demirel’in, Özal’ın yükselişini sağlayan toplumsal dinamikler... Sosyolojik deyimle "çevre" veya "kenaröda bulunan muhafazakar ve ezilmişlik duygusuna sahip büyük kitleler... 
     AKP o çapta olmasa da aynı toplumsal dinamiğe binmiş gözüküyor. 
     CHP ise sosyolojik olarak "merkez" veya "seçkinci" bir tablo gösteriyor. 
     Millet, halk, seçmen, toplum dediğimiz büyük ve karmaşık kitlenin "Müslümanım, Türküm, çağdaşım..." gibi değişik kültürel tercihleri var. Partilere yönelişte bunlar da çok etkili... 
     Şimdi SAM’ın verilerine göre, kimlik ve değerlere göre parti tercihlerinden belirgin olanlara bakalım. 
     Değerler arasında "işçiyim, memurum, dindarım" gibi küçük oranlarda kalan tercihler de var. Biz belirgin olanları aldık. Türkiye’nin kültür haritasında Alevilerle Kürtlerin yerini ve siyasi eğilimlerini de gelecek bölümlerde göreceğiz. 
     Şimdi yukarıdaki tabloya göre, AKP en çok oyu "Müslümanım, Türk’üm, eziliyorum" diyenlerden alıyor. 
     CHP tabanı da yüzde 33 oranında Müslüman kimliğini vurguluyor ama "vatandaşım, demokratım, çağdaşım, solcuyum" vurgulaması CHP’de bütün partilerin ve Türkiye genelinin hayli üstünde CHP’nin geleneksel değerlerle pek barışık olmadığı, çağdaş’ değerlere daha açık olduğu ama bunun da toplumla iletişimini bir ölçüde sınırladığı belli. 
     MHP "Müslüman, Türk, milliyetçi" bir parti. DYP ve ANAP seçmeni de "Müslüman ve Türk" kimliğine öncelik veriyor. 
     "Müslüman" kimliğinin Kürt meselesindeki rolünü göreceğiz. 
     Genç Parti’ye oy verecek olanların öncelikle hem "ezilen", hem "Müslüman" ve "Türk" kavramını vurgulamaları bu partinin niye aniden yükselebildiğini gösteren faktörlerden biri... 
     
     AKP’nin kadrosu da aynı 
     Bu "muhafazakar ve ezilmiş" büyük kitleleri neden en çok AKP çekerek birinci parti durumuna yükselmiştir Bunun sebebi AKP’nin liderinin, kurucularının ve sözcülerinin de aynı kitlenin bir parçası olmaları konaklardan, saraylardan, yalılardan değil, kitlelerin içinden gelmeleridir. 
     
     AKP’li kenar’dan geliyor 
     ANAR adlı araştırma kurumunun milletvekilleri arasında yaptığı araştırmada ilginç veriler var. Eğitimi bir sosyal statü göstergesi olarak ele aldığımızda AKP milletvekillerinin "kenarödan, "ezilmiş muhafazakar" kitlelerden geldikleri, elit kökenli olmadıkları görülüyor. 
     SP’den daha ileri’ durumda olan AKP, eğitim düzeyi ve sosyal statüsü düşük "kenarödaki halk kitlelerinin "merkez"e girmek isteyen okumuş çocukları tarafından temsil ediliyor. Sosyetik’ görünümlü partilere göre, geniş kitlelerle kolay iletişim kurmaları bundan... 
     
     CHP’linin statüsü yüksek 
     SHP ve Meclis’te olmayan CHP de diyebiliriz daha okumuş ve statüsü yüksek kesimlerin çocuklarını Meclis’e taşımış demek ki... 
     "Kenar" kökenli ailelerde ve özellikle çocuklarında statü atlama, gelişme arzusu daha güçlüdür ve Türkiye’nin modernleşme motorlarından biridir bu motivasyon... 
     AKP’nin "yenilikçi" adıyla ortaya çıkıp eski tip Erbakan’dan ayrılmasında ve şeriat kavramıyla ilişkisinin niteliğinde bu motivasyon önemlidir. 
     
Küçükömer’in sağı ve solu      Solun ve tümüyle düşünce tarihimizin büyük isimlerinden rahmetli Prof. İdris Küçükömer 1969 yılında "Düzenin Yabancılaşması" adlı kitabını yayımlayınca kıyametler kopmuştu. 
     Sol "halkçı, halktan, ezilenlerden yana olmak" ise bizde kim sağcı, kim solcu idi 
     İdris Hoca’ya göre, tarihimizde ilerici’ denilen "Batıcı, laik bürokratik gelenek" aslında sağda idi buna karşılık halkla bütünleşen "İslamcı Doğucu gelenek" ise soldaydı 
     
     Solcu Abdülhamid, sağcı Talat Paşa 
     İdris Hoca "sol yan" başlığı altında liberal Prens Sabahaddin’i, Hürriyet ve İtilaf’ı, Birinci Meclis’te Atatürk’e muhalif olan grup ve partileri ve Demokrat Parti’yi sayıyordu. 
     "Sağ yan"a ise Küçükömer, Jön Türkleri, Kemalistleri, CHP’yi ve 27 Mayıs’ı yerleştiriyordu. Sf. 82 
     Rahmetli hoca bugün yaşasaydı, galiba AKP’yi "sol yan"a yerleştirirdi. 
     Doğrusu, ölçü kültürel değerler olunca başka, halka yakınlık uzaklık olunca başka sağ ve sol anlayışları ortaya çıkıyor. 
     
     YARIN ŞERİAT, DEĞİŞİM VE CHP 
     



 SİYASET 















</TEXT>
</DOC>
