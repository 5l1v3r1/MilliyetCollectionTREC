<DOC>
<DOCNO> 109103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun11.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder "Birlik partileri hangi seçimleri kazandı " 
</HEADLINE>
<TEXT>

     Almanya Başbakanı Gerhard Schröder, Birlik partilerinin seçimleri kazandıklarından söz ettiklerini belirterek, ''Hangi seçimleri kazandılar'' diye sordu. 
     Schröder, Sosyal Demokrat Parti SPD merkezine gelişinde yaptığı açıklamada, ''Birlik partileri seçimleri kazandıklarından söz edip duruyorlar. Hangi seçimleri kazandılar ki. Bunu anlamıyorum'' diye konuştu. 
     Kendilerini ''zorlu günlerin ve çalışmaların'' beklediğini kaydeden Schröder, zaman yitirmeden çalışmalara başlayacaklarını belirtti. 
     Schröder, Birlik 90 Yeşiller Partisi ile yapacakları koalisyon görüşmelerinde zorluk çıkmasını beklemediğini söyledi ve ''Koalisyon görüşmelerinde zorluk çıkacağını düşünenler yanılıyorlar'' diye ekledi. 
     





</TEXT>
</DOC>
