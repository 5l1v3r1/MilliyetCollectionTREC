<DOC>
<DOCNO> 122564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/guncel/agun.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Münevver Hanım isterse başını açar’ 
</HEADLINE>
<TEXT>

Protokol gereği olursa Münevver Hanım’ın erkek eli sıkmasından rahatsızlık duymayacağını söyleyen Arınç, "Eşim başını da açabilir" dedi... 
     ANKARA Milliyet 

     Kanal D’de "Teke Tek" programına katılan TBMM Başkanı Bülent Arınç, eşi Münevver Arınç’ın Cumhurbaşkanı’nın elini sıkmasını eleştiren Vakit gazetesindeki makaleye yanıt olarak, "Eşim erkeklerin zaman zaman elini sıkar, zaman zaman sıkmaz. Protokol gereği erkeklerin elini sıkmasından rahatsız olmam" dedi. Evlenmeden önce başı açık olan eşinin, sonradan neden başını örttüğü sorusuna da Arınç şu yanıtı verdi "O beni biliyor, ben onu biliyorum. Görücü usulü ile evlendik. Çocuklarımın annesidir. Bülent, artık başımı açacağım’ dese, hiçbir şey demem, o kendi tercihi..." 
     
     ORDUEVİNE GÖTÜRMEM’ 
     Arınç, türbanlı eşiyle nerelere gidip nerelere gitmeyeceğiyle ilgili olarak şunları söyledi "Biz oraya buraya gitme meraklısı değiliz. Sade bir milletvekili olsam, çoğu yerlere gitmem. Ben temsil görevimi yerine getirirken eşimle birlikte gitmem gereken yerlere giderim. Bundan sonra eşime soracağım, isterse götüreceğim. Ama orduevine yalnız giderim." Arınç, komutanların kısa ziyaretini yorumlarken de, "Ordu gözbebeğimiz. Acısını çekerim, onlara kaşımı kaldırmam. Kendilerini kapıda karşıladım. Kutladılar, teşekkür ettim. Gerginlik olmadı. Bayramdan sonra iadei ziyarete gideceğim. Komutanların gönüllerinden ne geçti bilmem. Kalplerini yarıp da bakamam" diye konuştu. 
     
     HİNDİSTAN’A GELİR’ 
     İlk resmi yurtdışı gezisi olarak gideceği Hindistan’a eşini götürmek istediğini de açıklayan Arınç, "Hindistan’da bildiğim kadarıyla türban yasağı yok. Eşim de davet edildi ama oğlum lisede okuyor, sorun olur mu bilmiyorum. İmk n olursa eşimle birlikte giderim" diye konuştu. 
     Arınç, bir vatandaşın eşçinsellerin askere gitmesi ve evlenmesi konusunda ne düşündüğünü sorması üzerine de şu yanıtı verdi "Hiç düşünmediğim bir konu, hiçbir şey söyleyemem. Eksiklik olarak da kabul edemiyorum..." 
     



 GÜNCEL 




















</TEXT>
</DOC>
