<DOC>
<DOCNO> 133600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/temelkuran.html </URL>
<DATE> 2003/01/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Muhalefet hoşbeşi 
</HEADLINE>
<TEXT>

Belki de artık herkes kendi evine dönüp "muhalefet" denen şey ne ise onu yapmaya başlamalı. Porto Alegre belki de sadece bunun içindi."Biz şunu yaptık" demek için... 
     Sizce dünya değişecekse bunu bu lokantadaki Dünya Sosyal Forumu katılımcıları mı yoksa bu kapıdan çıkarken hiçkimse olan adamlar mı yapacak Beş gündür Porto Alegre’deki yüzlerce toplantıda "insanları harekete geçirmekten" bahsediliyor. 
     
Politik hijyen      Sosyal Forum alanı, beş gündür "kurtarılmış bölge" gibi. Şehrin geri kalanında hayat her zamanki akarken bir takım odalarda, bir takım insanlar durmadan dünyayı değiştirmekten, "başka bir dünyanın mümkün olduğundan" söz ediyor. 
     Herkes, hiç değilse temel meselelerde benzer şeyler düşündüğü için ne doğru dürüst bir tartışma ne de herhangi bir gerilim var. Politik hijyen İnsanın aklına bu geliyor. Herkesin aynı biçimde düşündüğü, biraraya gelip muhalefet değil, muhalefet şenliği yaptığı bir yer burası. Büyük bir olasılıkla şehirde yaşayanlar için yürüyüşlerde trafiğin kesilmesinden başka pek bir anlamı yok. O zaman hangi insanlar, hangi hareket İnsanlığın kendi zamanı var, farkına varmak, değişmek, evrilmek için. Buradakiler insanlığa "Acele edin " diye bağıranlar. Oysa belki de insanlığı "acele ettirmek" mümkün değildir. Bu yüzden tam buradayken insan "Kalmalı mı, gitmeli mi " diye soruyor kendine, "İnanmalı mı inanmamalı mı ". Kim bilir belki de yorgunluktandır... 
     
İsrail bayrakları      "Kalsam mı Yoksa gitsem mi " Should I stay or should I go dev kapanış konserinde sahnedeki grup bu şarkıyı söylüyor. Tam şarkının nakarat bölümünde sahada bir İsrail bayrağı sallıyor biri. İronik. Filistin toprağında kalmalı mı gitmeli gibisinden herhalde. İnsanların arasında yürüyesim geliyor. Tuhaf. Çünkü bu kalabalığa rağmen yürümek çok kolay oluyor. Sanki herkes, kendi etrafında bir boş alana sahip, herkesin etrafı boşlukla sarılı. Belki de beş gün süren bir kurtarılmış bölge havası, bu çağın bir ürünü olan boşlukların hiçbirini doldurmaya yetmiyor. Kimse birbirine gerçekten dokunmuyor. Konserde tuhaf bir tatsızlık... 
     
Nasıl şimdi haberler      İki dilde basılan Terraviva gazetesini alıp Forum alanından çıkıp "normal" insanlarla istasyon kahvesinde oturuyorum. Bir muhabir gidip Davos’tan haber yapmış. Davosluların Dünya Ekonomi Zirvesi’nden nasıl rahatsız olduklarını, bütün köyün bir askeri üsse çevrilmesinden duydukları huzursuzluğu anlatmış. Oysa beş gündür çıkan gazetede, Porto Alegre halkının Forum ile ilgili ne düşündüğünü yazan bir şey okumadım. Belki onlar da tedirgindir, belki onlar da Davoslular gibidir. Belki de ne olduğundan haberleri bile yoktur. Kim bilebilir 
     Belki de artık herkes kendi evine dönüp "muhalefet" denen şey her ne ise onu yapmaya başlamalı. Porto Alegre belki de sadece bunun içindi. "Biz işte şu kadar fazlayız", "Biz bütün dünyada bu kadarız", "Biz şunu yaptık. Siz neler yaptınız " demek içindi Küresel Muhalefetin Hoşbeşi Belki de abartmamak lazım yani. 
     Herkes artık kendi evine gidip, bu politik hijyen sahibi kurtarılmış bölgeden çıkıp hayatın içine "dönmeli" Ben de artık gitmeliyim. 
     
Buenos Aires yolları      Kaderinde sonunda ışık olan bir tünel arayan insanların izini sürmek için geldim Latin Amerika’ya. "Gerçekten olabilir mi " diye bakmaya, dünyayı yeniden anlamaya. İnsanlık nereye hareket ediyor, onu farketmeye. İlk durak Porto Alegre Dünya Sosyal Forumu idi. Şimdi kurtarılmış politik alandan çıkıp daha hakiki bir hayatın içine girmek üzere Buenos Aires’e, Arjantin’e gidiyorum. Belki sonra başka yerlere... Bu kez yolculuk daha düzensiz bir biçimde geçeceği için bir süre yazı yazamayacağım. Zira muhtemelen bütün Arjantin’i ele geçiren sokak hareketlerinin içinde dolanıp, sokaklarda olmak niyetindeyim. İnsanlığın kaderinin sokakta değişeceğini zannediyorum çünkü. Öyle zannediyorum. 9 Şubat’tan sonra görüşmek üzere. Ben şimdi izninizle Buenos Aires’e gidiyorum 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
