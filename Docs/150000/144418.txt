<DOC>
<DOCNO> 144418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun90.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Tavuklarınızı, yumurtadan çıkmadan önce saymayın... 
Ezop 

EFEKT ..      Yumurta mı tavuktan, tavuk mu yumurtadan çıkmıştır " şeklindeki meşhur lakırdıyla epey bir süre kaybetmişliğimiz vardır... Bu savaş Saddam’dan mı, yoksa Bush’tan mı yok Bush’tan mı, yoksa Saddam’dan mı çıktı Nasıl yazarsanız, kimi öne alırsanız alın. Çıktı işte... 
     İsterseniz bir de Irak’a bağlanıp son gelişmeleri alalım... 
     Güüüümm ... Ahhhhhhh ... Boooooom .. Hücuuuum ... Ciuvvv .. 
     Başka ne gelişme olacak savaşın yaşandığı yerde Güzel grafikler, heyecanlı kimi spikerlerin saçmalamaları değil ki savaş .. 
     Televizyon ve sinemanın vazgeçilmez öğelerinden biri efekt. Mesela efektsiz yaşayamayan, içinde "hiç haber" ama "bol güm-güm" bulunan bültenlerle hepimizi efekt manyağı yapan nice "Büyük ve Sevilen Haberciler" sayesinde alışmıştık gürültülü seslere. 
     Ama "Keser döndü, sap döndü gün geldi hesap döndü". 
     Smack .. Swish .. Thud .. Crash .. Ka-booom .. Zı-baam .. 
     Gayet anlamsız kelime, hatta kelime bile değil, harf yığınları değil mi Gerçi Tommiks, Teksas, Mister No vs. okuyanların öyle demediğine eminiz. Yine de, o harf yığınlarını alıp bir yumruğun, bir bombanın yanına yerleştirince, bir anda başka bir anlam kazanıyor, yargılamıyorsunuz. 
     Çocukluğumuzda ve hatta hala keyifle okuduğumuz çizgi romanlarda, en çok dikkatimizi çeken o yazılar, şimdi bir yerlerde, hiçbir aklın düşünemeyip, yazıya dönüştüremeyeceği şekilde ağızlardan belki de son kez çıkıyor. 
     İstediğiniz kadar konuşup kelime üretin, harfleri kurayla karıştırıp yan yana koyun... İşte bugün içinde bulunduğumuz durumdan öteye geçemezsiniz. 
     Önemli olan o kelimeleri, hangi eylemin üzerine yazdığınız. 
     "6 milyar dolar yardım" cümlesini ancak "Amerikan Askerlerine Geçiş İznini Çıkarmak, Hava Sahasını Açmak" eylemlerinin üstüne yazmanıza izin verirler. Ya da istediğiniz yere "Avucumuzu Yaladık" yazabilirsiniz. 
     Ya da "Barış için tezkereye hayır" yazısını, "Faturasını vatandaşa iletiverin" eyleminin üstüne tabela yapamazsınız. 
     Ne yazık ki son 50 yıldır sadece laf üretip, o lafların altına-üstüne yakışan bir eylem koyamadığımız için bizim yumurtalarla tavuklar, hala nereden çıktıklarını bilemeden aç aç dolanıp duruyorlar ortalık yerde... 
     
     
     Eveeeet... 
     "İşte bugünün haberleri de böyle..." 
</TEXT>
</DOC>
