<DOC>
<DOCNO> 145111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur28.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu kızını kaçırana 13 ay hapis 
</HEADLINE>
<TEXT>

     Samsun'da komşu kızı, 16 yaşındaki M.G.'yi evlenmek amacıyla kaçırarak mağara ve samanlıklarda 1 hafta alıkoyan, 31 yaşındaki Mehmet Ali Gönültaş'a, tutuklu yargılandığı davada 13 ay 10 gün hapis cezası verildi. Gönültaş'ın cezası ertelendi. 
     Tuzaklı Köyü'nde 2 ay önce meydana gelen olayda, Mehmet Ali Gönültaş komşu kızı M.G'yi kaçırdı. İki genç bir hafta samanlık ve mağaralarda saklanırken, aşırı soğuğa fazla dayanamayarak jandarmaya teslim oldu. Genç kızın ailesinin şikayeti üzerine tutuklanan ve Samsun 1'inci Ağır Ceza Mahkemesi'nde yargılanan Mehmet Ali Gönültaş, M.G.'yi zorla kaçırmadığını savunarak, Anlaşarak kaçtık. Saklanacak yerimiz olmadığı için samanlıklarda, mağaralarda gizlendik. Hava çok soğuk olduğu içinde fazla dayanamadık. Gidip jandarmaya teslim olduk. Ailesinin baskısı ile benden şikayetçi oldu. Onu seviyorum ve evlenmek istiyorum'' dedi. 
     Genç kız ise, sanık tarafından kaçırıldığını ve tecavüze uğradığını söyleyerek Mehmet Ali Gönültaş'dan şikayetçi oldu. 
     Mahkeme heyeti, Mehmet Ali Gönültaş ile M.G.'nin anlaşarak kaçtıkları genç kızın isteği doğrultusunda ilişkiye girdikleri kanaatine vararak sanığa 13 ay 10 gün hapis cezası verdi. Heyet, daha sonra Mehmet Ali Gönültaş'ın ilk suçu olduğu için verilen cezayı erteleyerek, sanığı tahliye etti. 
     




</TEXT>
</DOC>
