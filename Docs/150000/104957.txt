<DOC>
<DOCNO> 104957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/yazar/pulur.html </URL>
<DATE> 2002/08/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Amerika’dan tepki var... 
</HEADLINE>
<TEXT>

     "AMERİKA’daki Türkler ve Mankafalar" başlıklı, geçen pazar günkü yazımız, yurtdışındaki Türklerin ve tabii Amerika’dakilerin ilgisini çekti, tepkilerini belirttiler. 
     Yazıda, 8 yıldan beri Amerika’da bulunan doktora öğrencisi Levent Yanık’ın, Amerika’daki Türklerin, oturma yıllarına göre davranışlarını belirten, tahliline değinmiştik. 
     
     ORHAN Gürbüz, Amerika’da 10 yıldan fazla oturan Türkleri üçe ayırıyor 
     1- Türkiye ile ilgisini kesenler. 
     2- Türkiye ile ilgisini sürdürüp, lobi, dernek gibi, örgüt çalışmalarında bulunanlar. 
     3- Amerika’ya ayak uyduramayıp, Türkiye’ye de dönmek istemeyenler. 
     Orhan Gürbüz ikincilerdenmiş, ama, zaman zaman, çok yalnız kalıyormuş... 
     
     KÜRŞAT Doğru, Amerika’daki sistem içinde dahi, Türkiye’deki dost, akraba, tanıdık ilişkileri ve rüşvetin de olduğunu örneklerle belirtiyor ve şöyle diyor 
     "Her şeye rağmen, sistem insanların karşılıklı güvenine dayandığı ve günlük yaşamda, rüşvet, dolandırıcılık çok az olduğu için sistem çalışıyor. Mesela karşılıksız çek yazarsanız, sorgusuz sualsiz tutuklama kararı çıkar ve hapsi boylarsınız." 
     
     MEHMET Erkmen, gıda uzmanı Türkiye’de okumuş, yöneticilik yapmış, Amerika’ya dil öğrenmeye gitmiş, iyice öğrenip Türkiye’ye dönmüş, bakmış ki her şey daha kötü, tekrar Amerika... Çalışmış ev almış, Türk televizyonlarını izliyor, hem haberler, hem de magazin programları onu Amerika’ya daha çok bağlıyor, daha çok para kazanması için onu motive ediyormuş... 
     
     EROL Ayvaz ile Oral Antmen "Halt etmeyin, Kemal Derviş gibi bir adamın, kıymetini, değerini bilin " demeye getirenlerden... 
     Bizim bilmemiz yetmez ki 
     Deniz Baykal bilsin 
     
     MUSTAFA Kemal Öztürk, Amerika’da 10 yıldan fazla kalanlardan 
     "Memleketi kurtarmak için, Türkiye’ye gelmeye karar verenlerdenim. 
     Gelemiyorum 
     Adamlar göndermiyorlar." 
     Demek böylesi de varmış 
     
     CEMİL Özyurt, Amerika’da Türkçe yayımlanan "Türk of Amerika" dergisinin genel yayın yönetmeni... 
     Dergideki, kebapçı, lahmacuncu, köfteci ilanlarının neden çok olduğunu anlatıyor. Amerika’da marka olmuş Türk firmaları "Bizim Türk müşterimiz yok " diye onlara ilan vermiyorlarmış, oysa kapılarına "Türk lokantası" diye yazıyorlarmış... Onlar da, çaresiz, mahalle aralarındaki kebapçılardan, köftecilerden, lahmacunculardan ilan alıyorlarmış... 
     
     DAHA çok tepki var ama, ancak bu kadarını özetleyerek sığdırabildik. 
     Hele bazılarını okuyunca, hiç yadırgamıyorsunuz "Bizimkiler, Türkiye’yi Amerika’ya taşımışlar " diyorsunuz. 
     
     







Değişmek... 


"Havaya girme" rüzg rlanmaları... 


Falcı dostlar... 


Askerin saptamaları 


Gazete araç mı, amaç mı, nedir 


Yanlış doğru 


Valla bilmiyorum 


Bakan’ın vaatleri gerçekleşecek mi 


Vurmak, ya da vurmamak... 


Birinin hayatından geçip gitmek o kadar kolay mı 


Amerika’dan tepki var... 


Bayar’ın seçimi 


Marka vaadi siyasetçiye oy getirir mi 


İş güvencesi geliyor 


</TEXT>
</DOC>
