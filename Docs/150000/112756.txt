<DOC>
<DOCNO> 112756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur21.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de hortum korkuttu... 
</HEADLINE>
<TEXT>

     İzmir'de, bugün kısa süreli yağış ve şiddetli rüzgar nedeniyle oluşan hortum hayatı olumsuz etkiledi. 
     Alınan bilgiye göre, İzmir'de aniden çıkan fırtına, bazı elektrik direkleri ve ağaçların devrilmesine neden olurken, Yamanlar'da bir evin çatısı uçtu. 
     Yağışlar öncesi Karşıyaka İlçesi Bostanlı semtinde oluşan hortum nedeniyle Cengiz Topel Caddesi'nde bulunan Vilayet evlerinin camları kırıldı. Burada temizlik işçisi olarak görev yapan Füsun Bağrıoğlu 35 , Yusuf Özmen 22 , Murat Bingöl 31 ve Ömer Kopuzoğlu 21 kırılan cam parçaları ile hortum nedeniyle uçan sert cisimlerden yaralandı. Yaralılar, Karşıyaka Devlet Hastanesi ve Ege Üniversitesi Tıp Fakültesi'nde tedavi altına alındı. 
     Yağış nedeniyle çeşitli bölgelerde kısa süreli elektrik kesintisi yaşanırken, bazı semtlerde de elektrik telleri koptu. 
     İzmir Büyükşehir Belediyesi İtfaiye Müdürlüğü yetkilileri, yağışa rağmen herhangi bir su baskını meydana gelmediğini belirtti. Meteoroloji Bölge Müdürlüğü yetkilileri de, dün geceden bu yana İzmir'e toplam 12.7 kilogram yağış düştüğünü bildirdi. 
     





</TEXT>
</DOC>
