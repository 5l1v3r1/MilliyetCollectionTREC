<DOC>
<DOCNO> 110913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yasam/ayas.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek tutkusu hemcinsi Henry 
</HEADLINE>
<TEXT>

İngiliz gazeteleri, Jardines ile Henry’nin tutkulu arkadaşlıklarını bu fotoğrafla birlikte servis ettiler. 
     NEVSAL ELEVLİ Londra 

     İNGİLİZLERİN tanınmış yarış atı Jardines, kralların sporu at yarışında bir süper star. Alan Jarvis’in çalıştırdığı Jardines, İngilizlerin en büyük kozu. Ama, şimdiye kadar 110 bin sterlin ödül kazanan süper starın bir tutkusu var. O da hemcinsi Henry. Bu da yarışseverlere ister istemez Jardines’in homoseksüel olduğunu düşündürüyor. Jarvis ise onun homoseksüel olmadığından emin. 
     GELECEK ay Melbourn Kupasında yarışmak üzere Avustralya’ya uçacak olan ata, yanından hiç ayrılamadığı partneri Henry de eşlik edecek. Jardines’in yanında olması için 35 bin sterlin harcanacak olan Henry ise şişko, hippi saçlı bir Shetland midillisi. Ama ne var ki Jardines, Henry’siz, Henry de Jardines’siz yapamıyor. Jardines, Henry’siz huysuz bir at oluyor. 
     



 YAŞAM 




















</TEXT>
</DOC>
