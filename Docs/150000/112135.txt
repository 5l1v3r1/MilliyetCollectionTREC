<DOC>
<DOCNO> 112135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/siyaset/siy04.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem CHP ile akrabayız 
</HEADLINE>
<TEXT>

YTP Genel Başkanı, Herhangi bir koalisyon durumunda, her iki parti de Meclis’te ise öncelikle onu düşünürüz’ dedi 
     İSTANBUL Milliyet 

     YTP Genel Başkanı İsmail Cem, "Yenileştirme misyonunun çok uzağında bile olduğunu düşünsem, yine de CHP ile akrabalığımız var. Herhangi bir koalisyon durumunda, her iki parti de Meclis’te ise öncelikle onu düşünürüz" dedi. 
     Genç Yönetici ve İşadamları Derneği’nin Hilton Oteli’nde düzenlediği toplantıya katılan Cem, "Ülkemizin bugün karşı karşıya olduğu tehlike, Türkiye’yi bir kutuplaşma, kamplaşmaya götürmemizdir. Öfke zamanı’ diyen liderler var. Oysa öfke zamanı değil, tam bir uzlaşma zamanı" diye konuştu. Cem, ileride başka bir siyasi parti ile birleşme olup olmayacağına ilişkin soruya şu karşılığı verdi 
     "Yasalar çerçevesinde iki partinin birleşmesi diye bir olay yok. Bize de Sayın Baykal’dan birleşme teklifi değil, partimizi seçime sokmadan aramızdan bazılarının istifa edip CHP’den milletvekili seçilmesi teklifi geldi. Biz de, Siyasi Partiler Kanunu’nun 13. maddesini teklif ettik. Türkiye iki eşit bölgeye bölünüyor. Bir bölgede partilerden biri, diğerinden öbürü seçime giriyor. Bunu önerdik, kabul görmedi." 
     



 SİYASET 

















</TEXT>
</DOC>
