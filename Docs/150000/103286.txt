<DOC>
<DOCNO> 103286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/spo03.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’ın hesabı sastı 
</HEADLINE>
<TEXT>

Galatasaray, Hakan Ünsal’ın transferi konusunda FIFA’ya takıldı. Bir oyuncu yılda iki kez kulüp değiştiremediği için yıldız futbolcunun yuvaya dönmesi tehlikeye girdi 
     HALİL ÖZER 

     Aradan 7 ay geçti 
     SARI - Kırmızılı kulüpte Hakan Ünsal’ın yuvaya dönme operasyonuna vize çıkmıyor. Blackburn Rovers’ın yüksek bonservis ücretinde diretmesi ve kiralığa yanaşmamasının yanı sıra bu kez yönetimin karşısına yeni bir engel çıktı. FIFA’nın yeni yönetmeliklere göre, bir oyuncu bir yıl içinde iki kez kulüp değiştiremiyor. Hakan Ünsal’ın da İngiltere’ye gidişinin üstünden henüz 7 ay geçmesi nedeniyle yıldız futbolcunun yuvaya dönmesi oldukça zor gözüküyor. 
     
     Tölerans olabilir 
     FUTBOL Federasyonu, konuyla ilgili olarak, yeni kuralın tüm dünyada uygulanmaya başladığını hatırlatarak, "Ama şu anda bir geçiş dönemi. FIFA esnek davranabilir ve iki kulübe anlayış gösterebilir" açıklamasını yaptı. Eğer Galatasaray, Hakan Ünsal’ı transfer ederse, lisans çıkartmak için FIFA’nın da onayını almak zorunda kalacak. Ayrıca bu görüşmeler sırasında Blackburn Rovers’ın da bilgisi alınacak ve ortak hareket edilecek. 
     
Murat’a piyango      Teknik Direktör Fatih Terim, sol kanadı Murat’a emanet etmeyi düşünüyor. Hakan Ünsal’ın transferinde sorun çıkması nedeniyle acil çözüm arayışlarına girişen Terim, gözünü ligin ilk iki maçında forma vermediği genç futbolcuya çevirdi. Murat, bu bölgede verimlilik sağlarsa, Ergün de orta sahaya kaydırılacak. Bu arada Galatasaray, Bursa maçının hazırlıklarını dün çift idmanla sürdürdü. 
     
Cim - Bom’da çifte müjde      GALATASARAY’DA Boşnak yıldız Baliç, dün sol ayak bileğinden MR çektirdi. Ciddi bir soruna rastlanmayan Balic’in, Bursa karşısında forma giyebileceği açıklandı. Balic, "Hocam görev verirse, şansımı en iyi şekilde değerlendiririm" dedi. Berkant ise, sağ ayak arka adalesindeki gerilme nedeniyle ultrason çektirdi. Gurbetçi oyuncunun durumunun da iyi olduğu bildirildi. 
     
Enrico Chiesa Lazio’ya gidiyor      İTALYA’DA, bir ara Galatasaray’ın da gündemine giren Chiesa, Lazio’ya transfer oluyor. 3. Lig’e düşürülmesinin ardından dağılan Fiorentina’nın 31 yaşındaki yıldız forvetinin sezon başına 1.3 milyon Euro’dan iki yıllık sözleşme imzalayacağı bildirildi. Lazio kulübü, bu sabah sağlık kontrolünden geçecek olan Chiesa’nın daha sonra imza atacağını açıkladı. 
     



 SPOR 

























</TEXT>
</DOC>
