<DOC>
<DOCNO> 140720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yasam/yas13.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazete ilanıyla tanık bulundu 
</HEADLINE>
<TEXT>

     TAHSİN AKSU İstanbul 

     Şenol ve Şeniz Toksoy çiftinin Levent’te karşıdan karşıya geçtikleri sırada otomobil çarpması sonucu ölmeleriyle ilgili davanın görülmesine başlandı. Çiftin yakınlarının, gazeteye verdikleri ilanı görerek şahit olarak katılan iki tanığın ifadesi ile tutuksuz sanıklardan biri tutuklandı. Şişli 9. Asliye Ceza Mahkemesi’ndeki duruşmada tutuklu sanık Fermani Özgür Altun’la tutuksuz sanıklar Faruk Ülge ve Ali Türdü hazır bulundu. Görgü tanığı Ziya Yıldırım "Maslak tarafında siyah veya füme bir otomobil hızla Toksoy çiftine çarptı. Sonra hızla olay yerinden uzaklaştı. Arkasından sarı renkli Ford marka bir araç daha erkeğe bir kez daha çarptı. Diğer tanık Mustafa Kara ise ikinci aracın arka camında "Canısı" yazısını fark ettiğini söyledi. Mahkeme başkanı, tutuksuz sanık Ülge’nin de tanıkların verdiği ifade doğrultusunda tutuklanmasına karar verdi. 
     



 YAŞAM 























</TEXT>
</DOC>
