<DOC>
<DOCNO> 100204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/guncel/gun05.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruhsatsız kültür merkezini parça parça sökmüşler... 
</HEADLINE>
<TEXT>

Tayyip Erdoğan Büyükşehir Belediye Başkanı’yken inşa edilen kültür merkezi, ruhsatı olmadığı için 4 yıl hizmete açılamayınca talan edildi 
     ŞENOL DEMİRCİ İstanbul 

     Eyüp Alibeyköy Akşemseddin Mahallesi’nde, İstanbul Büyükşehir Belediye Başkanı Tayyip Erdoğan döneminde, bugünkü bedelle 900 milyar liraya inşa edilen kültür merkezi, açılmayı beklerken talan edildi. Binanın kaçak inşa edildiği, ruhsatın da beş yıl sonra alındığı ortaya çıktı. 1996’da inşaatına başlanan bina, 1998’de belediyeye teslim edildi. Aradan iki yıl geçtikten sonra Kültür Merkezi, Okyanus İnşaat şirketine kiralandı. Şirket, gerekli izinleri almak için İl Milli Eğitim Müdürlüğü’ne başvurdu. Milli Eğitim Müdürlüğü ise, binanın ruhsatı olmadığı için faaliyet izni vermedi. İşletmeci de, o zaman binanın kaçak yapıldığını ve ruhsatının olmadığını anladı. Bina işletmeye açılamadığı için sahipsiz kaldı. 
     
     Ruhsat var dediler ama...’ 
     Önce elektrik donanımları söküldü. Ardından tuvaletleri tahrip edildi, camları kırıldı, fayansları söküldü. Büyükşehir Belediyesi, binanın tahrip edilmesinden işletmeci Kara’yı sorumlu tutarak mahkemeye verdi. Kara ise "Binayı işletmeye açmak için başvurduğum İl Milli Eğitim Müdürlüğü benden ruhsat istedi. Belediye Ruhsatı var. Sen çalışmalarına başla’ dedi. Ama ruhsat bir türlü verilmedi" dedi. 
     



 GÜNCEL 

















</TEXT>
</DOC>
