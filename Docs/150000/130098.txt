<DOC>
<DOCNO> 130098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko03a.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’tan dünyaya Türk traktörü 
</HEADLINE>
<TEXT>

Koç Grubu, Doblo ve Transit modelleriyle sürdürdüğü ihracat hamlesine, Türkiye’de tasarlanan TD modeli traktörleri de ekledi 
     LEVENT KÖPRÜLÜ Ankara 

     Koç Topluluğu, Tofaş Fiat’ın Doblo’su, ardından da Ford Otosan’ın Transit Connect’i ile otomotiv alanında başlattığı ihracat atağını, tamamen Türkiye’de tasarlanan TD modeli traktörlerle sürdürüyor. 1998’de Case New Holland grubuyla ortaklığa giden ve yeniden yapılanma sürecini yürüten Türk Traktör, gelecekte dünya pazarının yüzde 5’ini hedefliyor. 
     Türk Traktör ve Case New Holland mühendislerinin üç yıl süren ortak çalışması sonucu üretilen TD serisi traktörlerin ihracat töreninde konuşan Koç Holding Fiat Grubu Başkanı Aydın Çubukçu, Türk Traktör’ün, peş peşe değişik modellerin aynı bantta üretimine olanak sağlayan esnek imalat teknolojisini uygulayabilen dünyanın nadir fabrikalarından biri olduğunu söyledi. 
     
     70 milyon dolarlık hedef 
     Çubukçu, 2003’te hedeflenen 6 bin 500 adetlik ihracatın, iç pazardaki satışını geçeceğini belirtirken, Türk Traktör’ün ileride dünya pazarlarının yüzde 5’ine sahip olmayı planladığını ifade etti. Firmanın hedefi, bir süre sonra dünyada yüzde 5’lik pazar payı ve 20 bin adet ihracat. Türk Traktör ve Ziraat Makineleri A.Ş. Genel Müdürü Hakkı Akkan da ihracat gelirinin 70 milyon dolar olarak hedeflendiğini belirtti. 
     
4.5 milyon dolara geliştirildi...      1935’te uçak motoru üretimi için açılan, 1954’ten sonra traktör imalatına geçilen tesiste yaklaşık 8 aydan bu yana üretilmekte TD Serisi traktörler, 60 - 95 beygir güçleri arasında değişiyor. Tasarımı, mühendislik aşamalarının tümü Türkiye’de gerçekleşen ve 4.5 milyon dolar harcanan TD Serisi traktörler, ABD, Kanada gibi pazarlar için Case, Türkiye dahil diğer pazarlar için New Holland markasıyla üretiliyor. ABD pazarı için klimalı ve müzik setli modeller var. Türkiye’de klimalı en üst modelin fiyatı 56 milyara satılıyor. 
     



 EKONOMİ 























</TEXT>
</DOC>
