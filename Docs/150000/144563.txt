<DOC>
<DOCNO> 144563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko09.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Aygün Bankalar da avukatlar da ayak sürüyor... 
</HEADLINE>
<TEXT>

     Ankara Ticaret Odası ATO Başkanı Sinan Aygün, Tüketicinin Korunması Hakkında Kanun'un kart mağdurlarınatanıdığı başvuru süresinin 20 gün sonra bittiğini hatırlatarak, ''bankalar da avukatlar da ayak sürüyor. Kart mağdurları yılmadan yasanın tanıdığı haklarda ısrarcı olmalı'' dedi. 
     Aygün, yaptığı açıklamada, kredi kartı mağdurlarına yol göstermek amacıyla ilgili olarak Ankara Ticaret Odası'nın kurduğu danışma hattına çok sayıda şikayet geldiğini belirtti. 
     Kart mağdurlarının bankalara ve icra dairelerine yapacakları başvuruları mutlaka noter kanalıyla yapmaları konusunda uyarıda bulunan Aygün, ''yasanın çıktığı tarihte ana para borcu ne ise o rakama yıllık yüzde 50 faiz uygulanacak ve 12 eşit taksite bölünecek. Taksitlendirilen tutar için ayrıca bir faiz ödenmeyecek. Bu yönde gelen tekliflere asla itibar edilmemelidir'' şeklinde konuştu. 
     Aygün, tüketicinin yasal hakkını sonuna kadar araması gerektiğini de ifade ederek, bu şansın kaçırılmaması gerektiğini söyledi. 
     Sinan Aygün, ATO'nun danışma hattına gelen bazı şikayetleri ise şöyle açıkladı 
     ''Bazı bankalar ve avukatları kendilerine başvuran kredi kartı mağdurlarına yasanın henüz çıkmadığını söylüyorlar. Bazı bankalar ise yasanın çıktığını ancak kendilerini bağlamadığını söylüyor. Bazı bankalar kredi kartı mağdurlarına sizi kapsamıyor diyor. Bazıları yeni yasaya dayanarak mağdurların borçlarını yeniden hesaplarken, 12 aylık taksitlendirme için vade farkı koyuyorlar.'' 
     





</TEXT>
</DOC>
