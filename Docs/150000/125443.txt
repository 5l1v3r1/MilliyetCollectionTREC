<DOC>
<DOCNO> 125443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo14.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erciyes'te kar beklentisi... 
</HEADLINE>
<TEXT>

     Erciyes Kayak Merkezi'nde kar olmaması nedeniyle kayak sezonu açılamıyor. 
     Kayseri Gençlik ve Spor İl Müdürü Vahdi Elbaşı, toz karıyla ünlü Türkiye'nin önemli kayak merkezlerinden Erciyes'te, yeterli miktarda kar olmadığı için sezonu açamadıklarını kaydetti. 
     Müdürlüklerine bağlı tesisin yanısıra Bayındırlık ve İskan Müdürlüğü, Karayolları, DSİ, PTT ve Jandarma Genel Komutanlığı'na ait sosyal tesisler ile Dedeman Otel'de günde 1000 kişinin yatılı olarak kalabildiğini ifade eden Elbaşı, şunları söyledi 
     ''Müdürlüğümüze ait 2 teleskinin bakımı yapılarak sezona hazır hale getirildi. Kayak merkezinde ayrıca DSİ'nin işlettiği baby-life ile özel sektör tarafından işletilen bir de telesiyej bulunuyor. Bu hafta sonu etkili olacağı bildirilen kar yağışı beklendiği gibi gerçekleşirse, sezonu açabileceğiz.'' Elbaşı, tesis bünyesindeki kafeteryanın işletmesini geçen yıl olduğu gibi bu sezon da ihaleyle özel sektöre vereceklerini bildirdi. 
     





</TEXT>
</DOC>
