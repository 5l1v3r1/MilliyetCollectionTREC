<DOC>
<DOCNO> 105518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo04.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın en istikrarlıları Mondragon ve Batista... 
</HEADLINE>
<TEXT>

     Galatasaray'ın, ligde şu ana dek yaptığı 4 maçta en istikrarlı futbolcuları, Mondragon ve Batista oldu. 
     Samsunspor, Denizlispor, Bursaspor ve Malatyaspor ile yapılan karşılaşmaların hepsinde sahada 90'ar dakika kalmayı başaran Mondragon ve Batista, teknik direktör Fatih Terim'in gözdeleri oldu. 
     2 futbolcu sahada en fazla süre kalmayı başarırken, ''Cim Bom''da Arif, Vedat ve Sarr ise 3 maçta 90'ar dakikayı tamamlayabildi. 
     
     EN AZ SÜRE OYNAYAN BALİÇ 
     Sarı-kırmızılı ekipte, 4 maçta en az süre oynayan futbolcu Elvir Baliç oldu. 
     Sürpriz transferiyle ilgi odağı olan Boşnak asıllı futbolcu, 2 maçta oynayamazken, Samsunspor maçında 14, Malatyaspor maçında ise 8 dakika sahada kaldı. Baliç, böylece toplam 22 dakika oynama şansı buldu. 
     Galatasaray'ın deneyimli oyuncularından Suat ise, 4 maçta toplam 39 dakika oynayabildi. 
     
     7 FUTBOLCU, TÜM MAÇLARDA OYNADI 
     Galatasaray'da, geride kalan 4 lig maçında toplam 7 futbolcu bütün maçlarda forma giydi. 
     ''Aslanlar''da Mondragon, Batista, Arif, Ümit Karan, Felipe, Cihan ve Sarr, yapılan tüm karşılaşmalarda oynama başarısını gösterdi. 
     





</TEXT>
</DOC>
