<DOC>
<DOCNO> 117422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sontur13.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller geri adım attı, ''vazgeçmedim'' dedi... 
</HEADLINE>
<TEXT>

     DYP Genel Başkanı Tansu Çiller, genel başkanlıktan ayrılma kararından vazgeçebileceği yolundaki haberlerin spekülasyon niteliği taşıdığını bildirdi. 
     Çiller, yaptığı yazılı açıklamada, bugün çeşitli yayın organlarında ''Genel Başkanlıktan ayrılma kararından vazgeçebileceği'' yolunda haberler yer aldığını belirterek, şunları kaydetti 
     ''Genel Başkanlıktan ayrılma kararımdan vazgeçebileceğim yolundaki haberlerin spekülasyon niteliği taşıdığını ve 4 Kasım Pazartesi sabahı yapmış olduğum açıklamanın benim bugünkü irademi yansıttığını kamuoyunun bilgilerine sunmak istiyorum. 
     Yüksek Seçim Kurulu'nun seçim sonuçlarını açıklama süreci çerçevesinde yapacağım basın toplantısında geniş açıklamalarda bulunacağım.'' Çiller, açıklamasında, bugün Ramazan ayının başladığını da anımsatarak, ''Bugün başlayan, hoşgörü, huzur ve barış dönemi olan Ramazan ayı münasebetiyle tüm vatandaşlarımı ve dünyadaki bütün Müslümanları candan kutluyorum'' dedi. 
     





</TEXT>
</DOC>
