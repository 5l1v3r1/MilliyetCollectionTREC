<DOC>
<DOCNO> 133329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/ekonomi/eko02.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartla alışveriş beş yılda 12 kat arttı 
</HEADLINE>
<TEXT>

Alışverişte kullanılan banka kredi kartlarının 2002’deki toplam cirosu 22.6 katrilyon lira oldu. 1998 yılından bu yana 12 katlık artış yaşandı 
     ANKARA ANKA 

     Alışverişte kullanılan Visa MasterCard kredi kartlarının, 2002 yılındaki cirosu 23 katrilyon liraya yaklaştı. Böylelikle toplam ciroda, son beş yılda 12 katlık artış yaşandı. Kredi kartı sayısı da bu dönemde yüzde 120 arttı. 
     Bankalararası Kart Merkezi’nden BKM edinilen verilere göre, alışverişte kullanılan Visa MasterCard kredi kartlarının yurtiçi kullanım cirosu, 2002 yılında 22 katrilyon 567 trilyon lira olarak gerçekleşti. Toplam ciroda, 1998 yılından bu yanaki son beş yılda 12 katlık hızlı bir artış yaşandı. 1998 yılında kredi kartlarının yurtiçi kullanım cirosu 1 katrilyon 744 trilyon lira düzeyinde bulunuyordu. 
     Kredi kartı kullanımının hızla yaygınlaşmasıyla birlikte izleyen dönemde hızla artan toplam ciro, 1999’da 3 katrilyon 797 trilyona, 2000’de 7 katrilyon 749 trilyona, 2001’de ise 12 katrilyon 679 trilyon liraya ulaşmıştı. 
     Nakit avans için kullanılan kredi kartlarının toplam cirosu ise 2002 yılında 3 katrilyon 46 trilyon lira oldu. Toplam ciro, 1998 yılındaki 818 trilyon liralık düzeyine göre yaklaşık 2.7 kat arttı. Kredi kartlarının yurtiçi kullanım adetleri ise alışverişe yönelik kullanımlarda son beş yılda 2 kat artarak 596 milyona, nakit avansa yönelik kullanımlarda ise yalnızca yüzde 6.6 artarak 42 milyona yükseldi. 
     
Kart sayısı 15 milyon oldu      2002 yılı itibariyle kredi kartlarının toplam sayısı 15 milyon 743 bin 64 oldu. Kredi kartı sayısında, 1998’den bu yana yüzde 121.2’lik artış yaşandı. Visa kartlarının sayısı yüzde 56.3 artarak 7 milyon 984 bin 996’ya, MasterCard’ların sayısı 3 kat artarak 7 milyon 718 bin 49’a ulaştı. 1998-2002 yılları arasında toplam banka kartı sayısı yüzde 81.1 artarak 35 milyon 57 bin 308’e yükseldi. Bunun 16 milyon 996 bin 124’ünü cirrus ve maestro kartlar, 7 milyon 801 bin 830’unu electron kartlar, 50 bin 766’sını plus kartlar, 3 milyon 80 bin 776’sını electron ve plus kartlar oluşturdu. 
     



 EKONOMİ 














</TEXT>
</DOC>
