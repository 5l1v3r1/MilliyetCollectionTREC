<DOC>
<DOCNO> 130583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo24.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık Tenis Turnuvası... Capriati elendi... 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası, Melbourne kentinde başladı. 
     Melbourne Park'ta yapılan toplam 18.18 milyon dolar ödüllü turnuvanın ilk gününde tek erkekler ve tek bayanlarda birinci tur mücadelesi vardı. 
     Tek erkeklerde 2 numaralı seribaşı 32 yaşındaki ABD'li Andre Agassi, vatandaşı Brian Vahaly'yi 7-5, 6-3, 6-3'lük setlerle 3-0 yenerek, ikinci tura çıktı. 
     Yine erkeklerde 4 numaralı seribaşı İspanyol Juan Carlos Ferrero, Arjantinli Franco Squillari'yi 7-6 7-5 , 3-6, 6-2 ve 6-3'lük setlerle 3-1, 5 numaralı seribaşı İspanyol Carlos Moya, Belçikalı Dick Norman'ı 7-5, 6-3 ve 6-4'lük setlerle 3-0 mağlup etti. 
     Tek bayanlarda ise 2 numaralı seribaşı ABD'li Venus Williams, Rus Svetlana Kuznetsova'yı 6-4, 6-2'lik setlerle 2-0 yenerek 2. tura yükselirken, günün sürpriz sonucu, geçen yılın şampiyonu 3 numaralı seribaşı ABD'li Jennifer Capriati'nin, 2002 yılını dünya klasmanında 98. sırada kapatan Alman Marlene Weingartner'a 2-6, 7-6 8-6 ve 6-4'lük setlerle 2-1 yenilerek elenmesi oldu. 2001 yılında ilk ''Grand Slam'' şampiyonluğunu Avustralya Açık'ta kazanan Capriati, geçen yıl tekrar şampiyon olduğu bu turnuvada, Grand Slam'de ilk kez merkez kort deneyimi yaşayan 22 yaşındaki Alman tenisçi karşısında şok bir yenilgi aldı. 26 yaşındaki Jennifer Capriati, aynı zamanda bu turnuvada birinci turda elenen ilk bayan şampiyon tenisçi oldu. 
     
İlk 16'da yeralan seribaşı diğer tenisçilerin aldıkları sonuçlar şöyle 

Tek bayanlar 
5 Henin-Hardenne Belçika -Myriam Casanova İsviçre 2-0 6-3, 6-4 
7 Daniela Hantuchova Slovakya -Fabiola Zuluaga Kolombiya 2-1 7-5, 6-7 3-7 , 6-4 
9 Lindsay Davenport ABD -Camille Pin Fransa 2-0 6-2, 6-1 
13 Silvia Farina Elia İtalya -Flavia Pennetta İtalya 2-0 6-4, 6-2 
12 Patty Schnyder İsviçre -Wynne Prakusya Endonezya 2-0 6-3, 6-1 
15 Alexandra Stevenson ABD -Elena Baltacha İngiltere 2-0 6-1, 6-4 

Tek erkekler 
8 Albert Costa İspanya -David Prinosil Almanya 3-1 6-4, 6-1, 3-6, 7-6 7-5 
11 Paradorn Srichaphan Taylan -Jürgen Melzer Avusturya 3-1 7-5, 6-4, 1-6, 6-0 
12 Sebastien Grosjean Fransa -Fernando Meligeni Brezilya 3-0 6-4, 6-2, 6-3 
14 Guillermo Canas Arjantin -Vladimir Voltchkov Bulgaristan 3-0 6-3, 7-5, 6-3 
16 Sjeng Schalken Hollanda -Jack Brasington ABD 3-0 6-4, 6-2, 7-6 7-5 
     





</TEXT>
</DOC>
