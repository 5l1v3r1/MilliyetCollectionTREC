<DOC>
<DOCNO> 106696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yasam/yas02a.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde AIDS testine evli kadın ilgisi 
</HEADLINE>
<TEXT>

Evde AIDS testi Hema Strip’i piyasaya süren firmanın yetkilileri, "Bilgi için arayan kadınların yüzde 5’i evlilik dışı ilişkisinden HIV kapıp kapmadığını test etti" dedi 
     AYŞEGÜL AYDOĞAN İstanbul 

     TÜRKİYE’DE birkaç ay önce piyasaya çıkan, evde yapılabilen AIDS testi Hema Strip’e en çok kadınlar ilgi gösterdi. İthalatçı firmayı, testle ilgili bilgi almak için arayanların arasında evli kadınların oranı, tüm arayanlar içinde yüzde 68 oldu. Bunların yüzde 48’ini ise ev kadınları oluşturdu. 
     
     Aldatılan eş de arıyor 
     22 000 22 numaralı bir "AIDS Danışma Merkezi" kurduklarını ifade eden TİS Medikal yetkilileri, "Bizi arayan kadınların yüzde 5’i, kendilerinin evlilik dışı ilişkisinden HIV virüsü kapıp kapmadığını test etmek isterken, yüzde 95’i eşinin kendisini aldattığından emin olduğunu, kendisine hastalık bulaştırıp bulaştırmadığını merak etti" diye konuştu. 
     
     Aldatan kadın etiketi 
     KADINLARIN AIDS testini bir laboratuvar ya da hastanede yaptırmaları halinde evli oldukları için "eşini aldatan kadın" etiketi yemekten korktuklarını kaydeden yetkililer, "Test sonucunda HIV taşıyıcısı çıktıkları halde ne yapmaları gerektiğini öğrenmek isteyenlerin" de kendilerine başvurduklarını kaydetti. 
     



 YAŞAM 





















</TEXT>
</DOC>
