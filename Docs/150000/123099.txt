<DOC>
<DOCNO> 123099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/spor/bbas.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA SULTANLARI 
</HEADLINE>
<TEXT>

Efes Pilsen ve Ülker, Euro Lig’de haftayı muhteşem galibiyetlerle kapadı, rahat bir nefes aldı. Grupta iddialarını perçinleyen iki takım da gözlerini ikinci devre maçlarına çevirdiler 
     İlk yarı bitti 
     BASKETBOL Avrupa Ligi’nde ilk raundun ilk yarı maçları tamamlanırken, temsilcilerimiz Efes Pilsen ve Ülker haftayı galibiyetle kapayarak rahat bir nefes aldılar. A Grubu’nda Efes, Pau Orthez deplasmanından 85-74’lük skorla galibiyetle dönerek dördüncü dış saha maçında üçüncü galibiyetine ulaştı. Lacivert - Beyazlılar bu sonuçla A Grubu’nda üçüncü sıraya yerleştiler. Partizan’ı 84-74 yenen Ülker ise C Grubu’nda ikinci sıradaki yerini korudu. 
     
     Seyirci sıkıntısı 
     EFES Pilsen coachu Oktay Mahmuti, tek eksiklerinin İstanbul’da seyirci desteği olduğuna değinerek, "Henüz ilerki turlar için konuşmak erken. Artık Avrupa’da iç saha - dış saha avantajı diye birşey kalmadı. İyiye doğru yol alıyoruz. Ancak seyirci faktörü de en az formda olmak kadar önemli" dedi. Ülker coachu Tolga Öngören de grupta liderliği yakalamak için CSKA Moskova’yı rakip sahada dört sayı farkın üzerinde yenmeye çalışacaklarını belirtti. 
     
     



 SPOR 























</TEXT>
</DOC>
