<DOC>
<DOCNO> 135719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/soneko25.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak ayında en yüksek getiriyi altın sağladı... 
</HEADLINE>
<TEXT>

     Finansal yatırım araçları arasında, bu yıl Ocak ayında, en fazla reel getiriyi altın sağladı. 
     Devlet İstatistik Enstitüsü DİE verilerine göre, toptan eşya fiyatları TEFE ile indirgenerek yapılan hesaplamalarda, altın külçe Ocak'ta yüzde 3.3 reel getiriyle yatırımcısını sevindirdi. 
     Ocak ayında borsaya yatırım yapanlar yüzde 15.4, dolara yatırım yapanlar yüzde 1.5 ve mevduat faizine yatırım yapanlar da yüzde 1.9 reel olarak zarar ederken, söz konusu ayda eurodaki reel artış yüzde 2.2 oldu. 
     
     YILLIK GETİRİ 
     Ocak ayı itibarıyla son bir yıla bakıldığında ise yine altına yatırım yapanlar kazanırken, İMKB'ye, dolara yatırım yapanlar reel olarak zarar etti. 
     Enflasyondan arındırıldığında doların son bir yıldaki reel kaybı yüzde 8.1 ve Borsa'nın da yüzde 40.7 olurken, mevduat faizinin reel getirisi yüzde 20.1, altının yüzde 15 ve euronun da yüzde 9.8 olarak gerçekleşti. 
     





</TEXT>
</DOC>
