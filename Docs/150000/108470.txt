<DOC>
<DOCNO> 108470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun23.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bild gazetesi "Hitler Budist miydi " 
</HEADLINE>
<TEXT>

     Alman yazar Herbert Röttgen 62 , ''Hitler Buddha Krishna'' adlı kitabında, Adolf Hitler ile SS Komutanı Heinrich Himmler'in, kendine özgü bir ''Nazi dini'' yaratmak için tüm dünyadan semboller topladığını yazdı. 
     Bild gazetesi, ''Hitler Budist miydi '' başlığıyla verdiği haberde, Röttgen'in kitabından alıntılar yaparak, bu ''Nazi dininin'' temelinin Budizme dayandırılmak istendiğini yazdı. 
     5 Nazi bilim adamının ve SS subayının 1938 yılında Alman ırkının köklerini Himalaya dağlarında aramak amacıyla Tibet'e gönderildiği belirtilen haberde, Nazi temsilcilerinin Tibet'te ''batı ve doğu gamalı haçının buluşmasının'' sembolü olarak ''kutsal meşaleler'' yaktıkları ifade edildi. 
     Gamalı haçın uzakdoğuda çok eski bir mutluluk sembolü olarak kullanıldığına işaret edilen haberde, Hitler'in, dinlere inanmamasına rağmen mistik bir yanı olduğu, bu nedenle gamalı haçı sembol olarak seçtiği kaydedildi. 
     





</TEXT>
</DOC>
