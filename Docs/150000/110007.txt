<DOC>
<DOCNO> 110007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/siyaset/siy10.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime Doğru 
</HEADLINE>
<TEXT>

     Piyango aldı 
     MERT İLKUTLUĞ İzmir DHA 

     DYP İzmir 2. bölge 1. sıra milletvekili adayı olan eski DTP Genel Başkanı Mehmet Ali Bayar, ilk defa halkın arasında gezdi, vatandaşın sorunlarını dinledi, "Seçimin şansına" diyerek piyango bileti aldı. Bayar seçimlerde güvenli merkezin DYP olduğunu belirterek, esnafa kredi borçlarının faizlerinin silinmesi vaadinde bulundu. 
     
Öksüz MHP’nin başına Apo yakışır      MHP’den istifa ederek BBP’ye katılan eski Ulaştırma Bakanı Enis Öksüz, MHP’nin terör örgütü PKK konusundaki tavrını "ayıp örtmek" olarak nitelendirerek, "Yarın Öcalan çıktığında getirip partilerinin başına oturtsunlar. Bunlara öyle bir genel başkan yakışır" dedi. Öcalan’ın idam edilmesinin hayal olduğunu dile getiren Öksüz, "TBMM Adalet Komisyonu’ndaki beş şöhretli milletvekili döneklik ve kaypaklık yaparak Öcalan’ı kurtardı. MHP kapıyı açtı, Truva atları şehre girdi, savaş kaybedildi" diye konuştu. 
     
     Listelerde Namık Mutlu mükerrer’ 
     YILDIZ YAZICIOĞLU 

     YSK’nın önceki gün Resmi Gazete’de yayımladığı milletvekili kesin aday listelerinden "mükerrer Namık Mutlu" çıktı. Mutlu Çankırı’da hem YTP, hem de YP’den aday gösterildi. YSK, hatanın nereden kaynaklandığını araştırıyor. Erzurum için eksik aday bildiren ÖDP’nin bu ilde seçime sokulmamasına karar verildi. Çankırı’da diş hekimi olarak görev yapan Mutlu’nun bir listede yükseköğrenim, bir başka listede ortaöğrenim mezunu olduğu belirtildi. YP Çankırı İl Örgütü yetkilileri, Mutlu’nun kendi partilerinden aday olduğunu, ancak 3 gün önce adaylıktan ayrılmak istediğini ifade ederek, bunun üzerine kendilerinin Ömer Hayvar’ı aday gösterdiklerini öne sürdü. Mutlu ise, YTP Çankırı İl Örgütü kurucu üyesi olduğunu söyleyerek, "Kesinlikle YP’den aday olmadım. Hata YP ve YSK’nın" dedi. 
     



 SİYASET 

















</TEXT>
</DOC>
