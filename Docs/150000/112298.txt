<DOC>
<DOCNO> 112298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/aeko.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasaların ümüğünü sıktı 
</HEADLINE>
<TEXT>

AKP lideri Erdoğan’ın iç borçların yeniden yapılandırılmasıyla ilgili açıklaması konsolidasyon olarak algılanınca borsanın yüzde 2.2 düşmesine, doların 17 bin lira yükselmesine neden oldu 
     EKONOMİ SERVİSİ 

     AKP Genel Başkanı Recep Tayyip Erdoğan’ın önceki gün ihracatçılarla görüşmesinde "İç borçları yeniden yapılandırabiliriz" şeklindeki açıklaması konsolidasyon şeklinde algılanınca piyasalar hızla dalgalandı. 
     Erdoğan, "Yeniden yapılandırmayı konuşmamız lazım. Muhataplarımızla uzlaşarak karşı taraftaki muhatabımızı zarara uğratmadan bunu ötelemek lazım" demişti. Bu açıklama üzerine dün sabah borsada yüzde 2.2’lik düşüş, dolarda 17 bin liralık yükseliş ve faizlerde 3 puanlık artışla birlikte kısa süreli bir panik yaşandı. Ancak daha sonra AKP’nin ekonomi kurmaylarından gelen açıklamalarla piyasalar toparlandı. 8.939 puana kadar inen endeks, 9.000 puanın üzerine çıkarak günü yüzde 1.91’lik artışla 9.320 puandan kapattı. Sabah saatlerinde 1 milyon 648 bin liradan 1 milyon 665 bin liraya fırlayan dolar, gün sonunda 1 milyon 640 bin liraya indi. Yüzde 72’lere kadar çıkan bono faizleri de yüzde 70’li seviyelere kadar geriledi. 
     
     Yabancı ajanslara yansıdı 
     Erdoğan’ın açıklaması yabancı ajanslara da yansıdı. Reuters, AFP de Erdoğan’ın Türkiye’nin borçları yeniden yapılandırılmalıdır’ dediği bildirildi. Reuters, daha sonra AKP kurmayları ile görüşerek, "borç yeniden yapılandırılmasının olmayacağı, ancak gönüllü swap’ın da göz önünde bulundurulması gerektiği" yönündeki açıklamaya yayımladı. 
     
     Bilinçli davranılmalı’ 
     Bu arada TÜSİAD Başkanı Tuncay Özilhan da gazetecilerin, Edoğan’ın önceki günkü açıklamasıyla ilgili sorusu üzerine, "Bu konular çok hassas, bilinçli ve sorumlu davranmak gerekiyor" dedi. 
     
Ordu sloganını susturdu      Erdoğan’a Muğla mitinginde İstiklal madalyalı yaşlı bir kadın, "Komutan geldi selam çaktım" dedi. Bunun üzerine meydandakiler "İşte ordu, işte komutan" sloganı atmaya başladı. Erdoğan ise "Bizim böyle bir sloganımız yok. Biz siyasi bir partiyiz. Türkiye’nin bir ordusu, bir komutanı var" diye tepki gösterdi. 
     
Batıranı değil, el koyanları suçladı      ABDULLAH KARAKUŞ Fethiye 

     AKP lideri Erdoğan, batık banka sahipleriyle yaptığı görüşme nedeniyle kendisini eleştiren MHP lideri Devlet Bahçeli ve CHP lideri Deniz Baykal’a yanıt verirken, bankaların içini boşaltanları değil, usulsüzlüğe el koyanları suçladı. 
     Partisinin Fethiye’deki mitinginde batık banka sahipleriyle yaptığı görüşmeyi savunan Erdoğan, şunları söyledi "Benim bazı işadamlarıyla görüşmemi hazmedemiyorlar. Ancak onlar şunun hesabını versin bankaların devir muamelesini yapanlar, şimdi yanı başlarında duruyor. Yönetim kurullarında bir tane AKP’li yok. Arayıp sorsalar kendi partilerinde bulacaklar. İyi araştırsınlar, araştırmazlarsa 4 Kasım’dan sonra biz araştıracağız, kimin ne olduğun biz takdim edeceğiz." 
     
     Yarın da görüşürüm’ 
     Erdoğan, Bahçeli’yi hedef alarak, "Köşklerde görüşüyor’, diyorlar, inkar etmiyorum. Yarın da görüşürüm, öbür gün de görüşürüm. Siz bu bankalar batarken iktidar ortağı durumundaydınız. Beyefendi önce sen hesap ver bakalım" dedi. Kemal Derviş’in bankaları fona devreden iktidarın dördüncü ortağı olduğunu kaydeden Erdoğan, Baykal’a "Dördüncü ortak şimdi onun yanında. Yani hesabı verecek olanlar yanlarında duruyor" dedi. 
     Erdoğan, Dalaman’dan Muğla’ya geçerken işadamı İbrahim Bodur’un helikopterini kullandı. 
     
Kurmaylar da tam temizleyemedi      Gönüllü borç takası olabilir’ 
     AKP Ekonomi Kurulu Başkanı Ali Babacan, gerekli görülürse, Haziran 2001’de olduğu gibi gönüllü borç takası yapılabileceğini belirtti. AKP Genel Başkanı Erdoğan’ın, ihracatçılara yaptığı "İç borçları yeniden yapılandırabiliriz" açıklamasının temelinde bu görüşün yattığını belirten Babacan, söz konusu takasın cebri ve tek taraflı değil, ihale usulü ile olacağını ve isteyenlerin katılacağını belirtti. Babacan, "İktidara gelirsek, borçlarla ilgili gerekli görülürse Haziran 2001’deki takasa benzer bir işlem yapılabilir" dedi. 
     
     Alacaklılarla konuşuruz’ 
     AKP Genel Başkan Yardımcısı Murat Mertcan, partisinin iç veya dış borcun yeniden yapılandrılmasını planlamadığını söyledi. Mertcan, "Bizim AKP olarak ne iç ve ne de dış borcun yeniden yapılandırılması niyetimiz var" dedi. Borcun vadesini uzatma konusunda "Gönüllük esasına göre" alacaklılarla konuşacaklarını ve bir borç takasını düşünebileceklerini söyledi. 
     
     Belki swap’a gerek olmaz’ 
     AKP Ekonomik Kurul Üyesi Reha Denemeç, Erdoğan’ın sözlerinin yanlış anlaşıldığını belirterek, şöyle konuştu 
     "Genel Başkan swap sözcüğünü kullanmadan daha önce 2001 Haziran’ı yapıldığı gibi borcun vade yapısını uzatmak ve faiz yükünü azaltmak için bir enstrümandan bahsetti." Toplantıda kendisinin de konuştuğunu kaydeden Denemeç, yaklaşık 17 milyar dolarlık kısa vadeli iç borca değinerek "Sorun kısa vadeli ve faizin yüksek olmasıdır. Kuvvetli bir iktidar gelirse çevrilmesinde de hiçbir problem yoktur’ dedim. Söylenen budur. Ne konsolidasyon, ne de onu anımsatacak bir şey söylendi" diyen Denemeç, "Bence swap’a bile gerek yok" şeklinde konuştu. 
     
Yalıda değil, partide görüşsün’      İstanbul Ticaret Odası İTO Başkanı Mehmet Yıldırım, AKP lideri Erdoğan’ın, bankalarına el konulan işadamları ile buluşmasını eleştirerek, "Siyasilerin bundan önce de belirli evlerde konuşmalar, görüşmeler yapmaları kamuoyunda önemli sıkıntılara neden oldu" dedi. 
     Yıldırım, "Ben isterdim ki, Erdoğan o arkadaşları partisinin genel merkezine çağırıp rahatça konuşabilmeli. Bu gibi ticari konuların yalılarda, evlerde konuşulmasına karşıyım. Bunu bir tek Erdoğan yapmadı. Her siyasetçi, her işadamıyla görüşsün ama bunun zemini çok önemli" dedi. 
     
     Formula 1 tartışması 
     Bu arada İTO Meclisi’nde Formula 1 tartışması çıktı. Yıldırım, yatırımlar için kurulacak şirkete İTO’nun yüzde 51 ortak olması için yetki istedi. Yılmaz Ulusoy ve bazı Meclis üyeleri, fizibilite çalışması yapılmadan yönetime yetki verilmesine itiraz etti. Konu 24 Ekim’de yeniden tartışılacak. 
     



 EKONOMİ 
























</TEXT>
</DOC>
