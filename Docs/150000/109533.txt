<DOC>
<DOCNO> 109533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sonspo09.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Yıldırım PAF takımıyla idmana çıktı... 
</HEADLINE>
<TEXT>

     Beşiktaş'ta, FK Sarajevo ile yapılan UEFA Kupası 1. tur ilk maçı sonrası süresiz kadro dışı bırakılan Ahmet Yıldırım, siyah-beyazlıların PAF takımıyla idmana çıktı. 
     FK Sarajevo maçının bitiminde soyunma odasında teknik direktör Mircea Lucescu ile tartıştığı gerekçesiyle kadro dışı bırakılan Ahmet Yıldırım, teknik heyetin isteği üzerine Fulya Tesisleri'nde PAF takımının yaptığı çalışmaya katıldı. 
     Ahmet Yıldırım, idmanın başında yaklaşık yarım saat süren top kapma çalışmasına katıldıktan sonra, bir süre tek başına koşu yaptı ve hocasından izin alarak antrenmanı tamamladı. 
     Siyah-beyazlı futbolcu, idman öncesinde gazetecilerin konuşma isteğini kabul etmedi. 
     





</TEXT>
</DOC>
