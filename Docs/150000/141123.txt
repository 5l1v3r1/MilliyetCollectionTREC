<DOC>
<DOCNO> 141123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/guncel/gun07.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
14 Mart’ı bekleyelim 
</HEADLINE>
<TEXT>

     AKP yönetimi, yeni tezkereyi Siirt seçiminin ardından oluşturulacak yeni hükümet dönemine bırakmayı planlıyor. Ancak yönetimde, olağanüstü gelişmeler olması durumunda yeni tezkerenin Abdullah Gül görevi devretmeden önce de gönderilebileceği ifade ediliyor. Bir televizyon kanalında açıklamalar yapan Tayyip Erdoğan da yeni tezkere takvimi için, "Bu havanın bir yumuşaması gerekmektedir. BM Güvenlik Konseyi’nin Mart’ın 14’ündeki kararını görmemizde fayda var" dedi. 
     
     ÖZKÖK’E MÜTEŞEKKİRİZ 
     Erdoğan, Özkök’ün açıklamalarıyla ilgili olarak da, "Açıklamaları için kendisine müteşekkiriz. Takdire şayandı" değerlendirmesini yaptı. Siirt seçiminden sonra yeni bir hükümetin süratle kurulacağı sinyalini veren Erdoğan, şunları söyledi "3 Kasım’dan sonra demokrasi açısından anormal görüntü oluştu. Bu anormal görüntü, inşallah normal bir görüntü olur. Bunları mazbatamı aldıktan sonra konuşalım. Maç düdük çaldıktan sonra biter. Sandık kapandıktan sonra sonuç alınır." Bu arada Erdoğan, TV8’de yaptığı konuşmada, Siirt te yapılacak seçimleri partisinin 3-0 kazanacağına inandığını söyledi. 
     
Tezkere zirvesi      Başbakan Abdullah Gül, TBMM Başkanı Bülent Arınç ve AKP lideri Recep Tayyip Erdoğan’ın, TBMM’ye tekrar gönderilmesi beklenen asker bulundurma ve gönderme tezkeresini görüşmek üzere bir araya geldiği öğrenildi. 
     TBMM Başkanı Arınç’ın resmi konutunda akşam yemeğinde buluşan Gül ve Erdoğan, yaklaşık üç saat süren bir toplantı yaptı. Toplantıda, pazar günü yapılacak Siirt seçimleri ve sonrasında kurulması beklenen 59. hükümet değerlendirildi. Bu arada, asker bulundurma ve gönderme tezkeresinin de masaya yatırıldığı ifade edildi. 
     



 GÜNCEL 























</TEXT>
</DOC>
