<DOC>
<DOCNO> 134421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/bbas.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİZME DAR GELDİ 
</HEADLINE>
<TEXT>

Avrupa Ligi’nde mücadele veren Efes ve Ülker gruplarında ikinci tura kalmayı garantilerken, takımlarımız İtalyan ekiplerine karşı büyük üstünlük sağladı 
     Bozguna uğrattılar 
     AVRUPA Ligi’ndeki iki temsilcimiz Efes Pilsen ve Ülkerspor gruplarında ikinci tura kalmayı garantilerken, basketbolcularımız bu sezon İtalyanlar’a karşı ezici üstünlük kurdu. Efes, son maçta 75 - 57 yendiği Skipper ve Benetton ile oynadığı dört maçın üçünü galibiyetle kaparken, sadece Benetton’a deplasmanda yenildi. Virtus Bologna’yı evinde 88 - 68’lik skorla bozguna uğratan Ülker ise İstanbul’da da 27 sayı fark attığı rakibine toplam 47 sayı üstünlük sağladı. 
     
     Zaferin mimarları 
     ÜLKERSPOR Coachu Tolga Öngören, ilk üç hedefine ulaştıklarını belirterek, "İtalya’daki sonuç beni çok mutlu etti. Özellikle ikinci devre mükemmel bir savunma yaptık, ki bu da ribaundlarla beraber maçın kaderini belirledi" dedi. Efes Pilsen’in teknik patronu Oktay Mahmuti ise şunları söyledi "Önümüzde iki maç daha var. Şimdi Skipper’i altımıza aldık ve turu garantiledik. Artık hedefimiz grubu ilk üç sıra içinde bitirebilmek." 
     
Blair’in siftahı      ÜLKERSPOR’UN başarılı ABD’li pivotu Joseph Blair, İtalya’daki Virtus maçı sırasında bu ülkede yaşayan eşi Paula ve oğlu Minime ile hasret giderme şansı buldu. Avrupa Ligi’nin En Değerli Oyuncu MVP sıralamasında ve hücum ribaundunda ilk sırada bulunan yıldız oyuncu, antrenmanlar dışında kalan vaktinde eşi ve çocuğuyla ilgilendi. Blair, "İtalya’da uzun süre basketbol oynadım. Ama bu salonda daha önce hiç galibiyet tatmamıştım" diye konuştu. Fotoğraflar Murat Akbaş 
     
Kakiuzis’i Ataman kaptı      YUNANİSTAN’IN AEK takımında forma giyen forvet Mihalis Kakiuzis, antrenörlüğünü Ergin Ataman’ın yaptığı İtalyan Montepaschi Siena’ya transfer oldu. Yunan basını, maddi sorunlar nedeniyle AEK ile yollarını ayıran Yunan oyuncunun, Türk antrenör Ataman’ın çalıştırdığı Siena tarafından adeta havada kapıldığını ve 2,5 yıl görev yapmak üzere sözleşme imzaladığını yazdı. 
     
Mirsad maske ile oynayacak      İTALYAN Montepaschi Siena takımında forma giyen ve Avrupa Ligi’ndeki Unicaja Malaga maçında burnu kırılan milli basketbolcu Mirsad Türkcan’ın maskeyle oynamaya devam edeceği öğrenildi. Bu haftayı dinlenerek geçirecek olan Mirsad, Siena’nın kritik maçları nedeniyle sezon sonuna kadar ameliyatı düşünmediğini ve maskeyle sahaya çıkacağını söyledi. 
     
A GRUBU TAKIMLAR O G M A Y P Benetton Treviso 12 10 2 1106 967 22 Barcelona 12 9 3 953 900 21 Efes Pilsen 12 7 5 922 863 19 Skipper Bologna 12 7 5 920 923 19 Cibona Zagreb 12 6 6 895 931 18 Pau Orthez 12 4 8 908 973 16 Alba Berlin 12 4 8 916 995 16 AEK 12 1 11 877 945 13      
     
C GRUBU TAKIMLAR O G M A Y P CSKA Moskova 12 10 2 984 866 22 Ülkerspor 12 8 4 946 908 20 Virtus Bologna 12 6 6 964 962 18 Real Madrid 12 6 6 949 957 18 Olympiakos 12 5 7 918 900 17 Idea Slask 12 5 7 896 962 17 ASVEL 12 4 8 925 958 16 Partizan 12 4 8 920 989 16      
     
Telekom bu kez affetmedi 72-83      BASKETBOL Ligi’nde karşı karşıya gelen iki başkent ekibinin mücadelesinde Türk Telekom, TED Kolejliler’i rahat yendi. Lacivert - Beyazlı ekip büyük bölümünü önde götürdüğü karşılaşmada özellikle Bekir, Şemsettin, Ellis ve Jurkeviç’in skorer oyunuyla sonuca gitti. 22 sayı atan Little’ın çabası da yetersiz kalınca TED Kolejliler ligin ilk yarısında yendiği rakibine teslim oldu. 
     
     Maçın karnesi 
     HAKEMLER Engin Kennerman, Halil Baldemir 
     TED KOLEJLİLER Hüseyin 4 , Little 8 22, Hicks 7 19, Reed 5 4, Gökhan 7 19, Berdzenishvili 4 , Ertuğrul 6 6, Levent 5 2, Murat 4 
     TÜRK TELEKOM Şemsettin 8 15, Bekir 8 18, Jurkoviç 7 15, Carr 7 9, Ellis 7 15, Umut 6 8, Mutlu 4 , Can 5 3 
     1. PERİYOT 24 - 14 T.Telekom , 2.PERİYOT 40 - 32 T.Telekom , 3. PERİYOT 63 - 52 T.Telekom , MAÇ SKORU 83 - 72 T.Telekom 
     BEŞ FAUL Şemsettin 34.10 , Can 36.14 , Ellis 38.59 
     
     Potada bugün 
     Ahmet Cömert Salonu 
     14.00 Tekel - İTÜ 
     16.15 Galatasaray - Darüşşafaka 
     Abdi İpekçi Salonu 
     17.00 Efes Pilsen - Pınar Karşıyaka 
     



 SPOR 

























</TEXT>
</DOC>
