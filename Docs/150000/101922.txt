<DOC>
<DOCNO> 101922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko02.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklere efendi aranıyor 
</HEADLINE>
<TEXT>

Medya devi Vivendi, 19 milyar euroya ulaşan borçlarından kurtulmak için Yüzüklerin Efendisi kitabının yayın haklarını da elinde bulunduran ünlü yayıncılık şirketi Houghton Mifflin’i satacak 
     EKONOMİ SERVİSİ 

     Borç yükü altındaki dünyanın ikinci büyük medya devi Vivendi, filmi tüm dünyada gişe rekorları kıran Yüzüklerin Efendisi’ kitabının yazarı Tolkien’in yayın hakkını da elinde bulunduran yayıncılık şirketi Houghton Mifflin’i satacağını açıkladı. Fransız - Amerikan ortaklığı Houghton Mifflin’in satış kararı, toplam 19 milyar euroyu bulan borçların kapatılması için 10 milyar euroluk aktif satış kararı kapsamında alındı. Şirket önümüzdeki dokuz ay içinde 5 milyar euro borcunu kapatmak zorunda. 
     
     Makul küçülme’ 
     Satış kararı, Vivendi’nin eski yönetim kurulu başkanı Jean - Marie Messier yönetiminin izlediği iddialı ve masraflı büyüme stratejisinin sonuçlarını temizlemek isteyen yeni yönetiminin makul küçülme’ stratejisi olarak yorumlandı. 
     Habere sevinen yatırımcılar, bir süre önce yönetime gelen Aventis’in eski CEO’su Jean - Rene Fourtou ve ekibinin, firmanın bilançosunu düzelteceklerine hala şüphe ile baktıkları belirtiliyor. Bilindiği gibi adı 10 milyon dolarlık bir yolsuzluğa da karışan eski CEO Messier, şirkete 19 milyar euroluk borç bırakarak ayrılmıştı. Messier, bankaların isteği halinde şirketin bölünmesine izin vermemesi’ ve ayrıca Fransa’nın müzik ve sinema endüstrisinde lider bir şirkete sahip olması’ için yerini ancak başka bir Fransız CEO’ya bırakabileceğini belirtmiş, bunun üzerine yerine Fortou getirilmişti. Fortou, hükümete ve Chirac’a yakın bir isim olarak biliniyor. 
     
12.3 milyar euro zarar açıkladı      Vivendi Universal, 2002 yılının ilk altı ayında konsolide edilmiş gelirlerini yüzde 8 artırarak 30.6 milyar euro’ya ulaştırmasına karşın, yılın ilk yarısında 12.3 milyar euro net zarar ettiğini açıkladı. Bu arada, derecelendirme kuruluşu Standard and Poor’s, şirketin uzun vadeli notunu BBB’den BB’ye düşürdüğünü açıkladı. 
     



 EKONOMİ 


















</TEXT>
</DOC>
