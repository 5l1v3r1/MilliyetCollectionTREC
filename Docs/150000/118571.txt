<DOC>
<DOCNO> 118571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/ayas.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kör, katil ve canavar 
</HEADLINE>
<TEXT>

Karabük’te tıka basa öğrenci dolu minibüs uçuruma yuvarlandı. Dört miniğin can verdiği kazaya yol açan sürücü ehliyetsiz, kataraktlı’ ve eski cinayet hükümlüsü çıktı 
     MUSTAFA AKAY, ALİ FAİK ATAY Karabük 

     Karabük Yenice’de öğrenci taşıyan bir minibüsün uçuruma yuvarlanması sonucu dört öğrenci öldü, sürücü ve 23 öğrenci yaralandı. Minibüs sürücüsünün ehliyetinin olmadığı belirlenirken, sol gözünde katarakt tespit edildi. 
     Değirmenyanı köyünden Şirinköy İlköğretim Okulu’na öğrenci taşıyan Mehmet Alagöz yönetimindeki minibüs, dün sabah 300 metrelik uçuruma yuvarlandı. Alagöz’ün, buğulanan ön camı silerken direksiyon kontrolünü yitirmesiyle meydana gelen kaza sonucu minibüsteki öğrencilerden 12 ve 13 yaşlarındaki Zehra, İsmet ve Fatma Kaya ile Emrah Bostancı can verdi. 
     
     Görme oranı belirsiz’ 
     Kazada yaralanan sürücü Alagöz ile biri ağır 24 yaralı öğrenci de, Karabük Devlet ve SSK hastanelerinde tedavi altına alındı. Eski bir cinayet hükümlüsü olduğu öğrenilen sürücü Alagöz’ün sol gözünde katarakt olduğu belirlendi, ancak görme oranı anlaşılamadı. Alagöz’ün taşımacılık yetkisi olmadığı da ortaya çıktı. Yaralı öğrencilerin isimleri şöyle açıklandı Kamil Alagöz ağır , Fatma Alagöz, Şengül Alagöz, Emrah Alagöz, Kezban Alagöz, Feridun Alagöz, Adem Alagöz, Koray Alagöz, Gülümser Alagöz, Kader Alagöz, Ramazan Alagöz, İsmail Kaya, Fatih Kaya, İdris Kaya, Yasin Kaya, Elif Kaya, Duran Kaya, Muhammet Kaya, Neslihan Kaya, Binnaz Gök, Cihan Akçaköse, Emre Köse, Merve Köse. 
     Kazada ölen öğrencilerden Fatma Kaya’nın annesi Nermin Kaya, "Çocuklarımızın servis şoförlüğünü, Nihat Alagöz’ün yapması gerekiyordu. Ancak kazadan bir gün önce babası, oğlu Nihat ile kavga ederek minibüsü ondan almış. Bugün de servisi kendisi yaparak böyle bir kazaya yol açtı. Çocuklarımız cinayete kurban gitti" diye konuştu. 
     



 YAŞAM 























</TEXT>
</DOC>
