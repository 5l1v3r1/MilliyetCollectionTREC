<DOC>
<DOCNO> 120761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sondun10.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali saldırısında, Usame Bin Ladin gölgesi... 
</HEADLINE>
<TEXT>

     Endonezya'nın Bali adasında, çoğu yabancı yaklaşık 200 kişinin ölümüne yol açan bombalı saldırının ''beyni'' olarak gösterilen İmam Samudra'nın evinde, Usame Bin Ladin'in konuşmalarının yer aldığı VCD ve kitaplar bulundu. 
     Cava Emniyet Müdürlüğü'nden dedektif Rus Bagyo, ''Samudra'nın kiraladığı evde, Usame Bin Ladin'in konuşmalarını içeren iki kutu VCD ve onlarca kitap bulduk'' dedi. 
     Bagyo, Samudra'nın evinin, Cava'nın Solo kenti yakınlarında, El Kaide örgütünün Güneydoğu Asya kolu olduğu ileri sürülen İslam Cemaati örgütünün manevi lideri Ebubekir Beşir tarafından kurulduğu belirtilen Ngruki yatılı okuluna 3 kilometre uzaklıktaki bir köyde bulunduğunu söyledi. 
     





</TEXT>
</DOC>
