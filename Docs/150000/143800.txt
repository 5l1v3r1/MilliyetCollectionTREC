<DOC>
<DOCNO> 143800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yasam/yas06.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
New York’ta panik havası 
</HEADLINE>
<TEXT>

Terörizmin bir numaralı hedefi olacağı düşünülen New York'un güvenliği için haftada 5 milyon dolar harcanıyor... 
     Amerikalı bir güvenlik yetkilisi, "Terör zanlılarının dinlenen konuşmalarında hep New York'un hedef gösterildiğini saptadık" dedi. Ve bu çerçevede Irak savaşına misilleme olarak terörizmin hedefi olacağı düşünülen New York'ta olağanüstü güvenlik önlemleri alındı. 
     
     Kanalı ele geçirirlerse... 
     Önlemler çerçevesinde, metro istasyonlarında özel yetiştirilmiş köpekler bomba aramasında kullanılırken, köprü ve tünellerde kontroller başladı. 
     Kentin en turistik mek nlarından Times Meydanı’nda tepeden tırnağa silahlı polisler devriye gezerken, Kennedy Havaalanı ve çevresinde de çok geniş önlemler alındı. 
     Yetkililer, kentin havadan uçaklarla da kontrol edileceğini ve gerekli görüldüğü anlarda hava sahasının uçuşlara kapatılacağını açıkladı. 
     Güvenlik yetkilileri teröristlerin intihar saldırıları düzenlemesinden de endişe ediyor. Senaryolar arasında bir Amerikan televizyon kanalının ele geçirilerek, ABD aleyhinde yayın yapılması bile var. 
     New York'ta alınan güvenlik önlemleri bütçeye haftada 5 milyon dolarlık ek külfet getirecek. 
     



 YAŞAM 




















</TEXT>
</DOC>
