<DOC>
<DOCNO> 132715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo29.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçın kale arkası biletleri tükendi... 
</HEADLINE>
<TEXT>

     Birinci Süper Futbol Ligi'nde Fenerbahçe ile Beşiktaş takımları arasında 2 Şubat Pazar günü yapılacak erteleme maçının biletleri bugünden itibaren satışa çıkarılırken, kale arkası tribün biletlerinin satışa çıkarıldıktan birkaç saat sonra tükendiği öğrenildi. 
     Karşılaşma biletlerinin satışına bu sabah saat 10.00'dan itibaren Biletix bayilerinden başlandı. Sporseverlerin karşılaşma biletlerine yoğun ilgi gösterdiği ve bayilerin önlerinde kuyruklar oluşturdukları bildirildi. Biletix yetkilileri, her iki kale arkası tribün biletlerinin de tükendiğini, diğer tribün biletlerinin satışına devam edildiğini açıkladılar. 
     Fenerbahçe Şükrü Saracoğlu Stadı'nda saat 19.00'da başlayacak maçın bilet fiyatları şöyle 
     Numaralı tribün 50 milyon, numaralı tribün VIP 75 milyon, maraton tribün alt bölüm 100 milyon, maraton tribün aile bölümü 35 milyon, maraton tribün üst bölüm 50 milyon, kale arkası tribünler 15 milyon lira. 
     





</TEXT>
</DOC>
