<DOC>
<DOCNO> 112489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/ekonomi/aeko.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz dışı fazlayı düşüreceğiz 
</HEADLINE>
<TEXT>

AKP Genel Başkanı Tayyip Erdoğan, İç borçları öteleyeceğiz’ dedi. Açıklamayı konsolidasyon olarak algılayan piyasalar, iki günde zor yatıştı 
Şimdi de yerine başbakan adayı’ olarak gösterilen yardımcısı Abdullah Gül, Faiz dışı fazla hedefini düşüreceğiz’ açıklamasını yaptı 
     EKONOMİ SERVİSİ 

     AKP Genel Başkanı R. Tayyip Erdoğan’ın, iç borçları öteleyeceğiz’ şeklindeki açıklamasının piyasalarda yarattığı dalgalanmanın yankıları dinmeden, dün de AKP Genel Başkan Yardımcısı Abdullah Gül, iktidara geldiklerinde, faiz dışı fazla hedefini düşüreceklerini’ söyledi. 
     AKP Genel Başkanı Erdoğan, çarşamba günü, Türkiye İhracatçılar Meclisi’nin TİM toplantısında yaptığı konuşmada, iç borçları öteleyeceklerini’ açıklamıştı. Bu açıklamanın piyasalarda dalgalanmaya yol açması üzerine de ertesi gün parti yetkilileri peş peşe açıklama yaparak, Erdoğan’ın borç konsolidasyonunu kastetmediği konusunda piyasaları ikna etmeye çalışmışlardı. 
     
     Yüzde 6.5 Türkiye için fazla’ 
     Dün de Genel Başkan Yardımcısı Abdullah Gül, Reuters’e yaptığı açıklamada, programın yüzde 6.5 olan faiz dışı fazla hedefini iktidara gelmeleri halinde müzakere edeceklerini açıkladı. Abdullah Gül, "Yüzde 6.5 faiz dışı fazla hedefi Türkiye için çok yüksek. Bunun aşağı çekilmesi için müzakere edeceğiz" dedi. 
     
     Programın temeli 
     Gül’ün müzakere edeceğiz’ dediği faiz dışı fazla hedefi, faiz ödemeleri hariç bütçe dengesini’ gösteriyor. Faiz dışı fazlanın büyümesi, kamu maliyesinin borç yükünden giderek daha fazla oranda kurtulması anlamına geliyor. Bu nedenle hedefi aşağı çekeceğiz’ demek, programın kamu maliyesi ile ilgili bütün kazanımlarından vazgeçileceğini ifade ediyor. 
     IMF ile yapılan anlaşmalarda en önemli performans kriteri’ olan faiz dışı fazlanın düşürülmesi talepleri, daha önce de dile getirilmiş, IMF tepki göstermişti. Gül’ün, seçim öncesinde yaptığı ve kamu harcamalarını artıracağız’ vaadini içeren sözleri, faiz dışı fazla programın temeli olduğundan, IMF ile anlaşmaları yeniden müzekere edeceğiz’ anlamına da geliyor. 
     



 EKONOMİ 

















</TEXT>
</DOC>
