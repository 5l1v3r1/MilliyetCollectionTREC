<DOC>
<DOCNO> 133422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/soneko08.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank'ın devri sonrası Çukurova Grubu hisseleri değer kazandı 
</HEADLINE>
<TEXT>

     Pamukbank'ın ortaklık hakları ile yönetim ve denetiminin eski sahiplerine devri sonrası, Çukurova Grubu şirketlerin hisseleri değer kazandı. 
     İlk seansın hemen başlarında, Yapı Kredi Koray Gayrimenkul Yatırım Ortaklığı hisseleri tavan yaparak 650 liradan 730 liraya yükseldi. Hisselerdeki değer artışı yüzde 12.31 oldu. 
     Yapı Kredi Sigorta hisseleri, yüzde 10 artışla 1.650 liraya yükseldi. 
     Yapı Kredi Yatırım Ortaklığı hisseleri 830 liradan 920 liraya çıkarken, hisselerdeki prim oranı yüzde 10.84 oldu. 
     Yapı ve Kredi Bankası hisseleri ise 100 lira artışla 1.450 liraya yükseldi. Hisselerdeki değer artışı yüzde 7.41 olarak hesaplandı. 
     Turkcell hisseleri ise 11.500 lirayı gördü. Saat 10.15 itibariyle 11.250 liradan işlem gören hisselerin değer artışı yüzde 2.27 olarak gerçekleşti. 
     Bölgesel Pazar'da işlem gören Yapı Kredi Finansal Kiralama hisseleri de tavan yaptı. 550 lira artışla 3.950 liraya çıkan hisselerdeki değer artışı, yüzde 16.18'e ulaştı. 
     





</TEXT>
</DOC>
