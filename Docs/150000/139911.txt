<DOC>
<DOCNO> 139911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/soneko04.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya'daki barajlar doldu... 
</HEADLINE>
<TEXT>

     DSİ 11. Bölge Müdürlüğü yetkilileri, Trakya'daki barajlarda, geçen yıla göre daha fazla su bulunduğunu bildirdi. 
     DSİ 11. Bölge Müdürlüğü yetkililerinden alınan bilgiye göre, toplam 624 milyon metreküp depolama hacmine sahip Süloğlu, Altınyazı, Kadıköy, Yeni Karpuzlu, Sultanköy, Kayalıköy, Kırklareli, Armağan ve Karaidemir barajlarında, yüzde 64 doluluk oranıyla 407 milyon metreküp su bulunduğu belirtildi. 
     Tarım kuruluşları yetkilileri, geçen yıl barajlardaki suyun az olması nedeniyle tarım alanlarında sulamanın yeterli derecede yapılamadığını belirterek, bu yıl daha fazla alanın sulanabileceğini söylediler. 
     Barajların dolmasında bu yıl ki yağışların büyük rolü olduğunu kaydeden yetkililer, önümüzdeki aylarda da beklenen yağışlarla barajların doluluk oranlarının daha da artacağını bildirdiler. 
     Bu arada, geçtiğimiz ay Tunca ve Ergene nehrinin taşması sonucu çok sayıda tarım alanı su altında kalmıştı. 
     





</TEXT>
</DOC>
