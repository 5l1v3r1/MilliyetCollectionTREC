<DOC>
<DOCNO> 146687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/spor/spo04.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’nın karnesi orta 
</HEADLINE>
<TEXT>

Trabzonspor’un hocası, performans olarak son 12 yılda görev yapan 12 hocadan sadece üçünü geride bırakabildi 
     Vasat performans 
     TRABZONSPOR Teknik Direktörü Samet Aybaba, Bordo - Mavili takımda başarılı bir sezon geçirmesine rağmen istatistiklere bakıldığında vasat bir performans ortaya koydu. Aybaba, galibiyet, puan ve gol ortalamalarına göre son 12 yılda görev yapan 12 hocadan sadece Ahmet Suat Özyazıcı, Sadi Tekelioğlu ve Briegel’i geçebildi. 
     
     En iyisi Güneş 
     SAMET Aybaba, yüzde 48 galibiyet, yüzde 32 beraberlik, yüzde 20 yenilgi oranı tutturdu, maç başı 1.76 puan, 1.52 atılan ve 0.80 yenilen gol ortalamasıyla alt sıralarda kaldı. Bordo - Mavili takım en iyi dönemini Şenol Güneş ile yaşadı. Güneş’in istatistiği yüzde 68.42 galibiyet, yüzde 16.30 beraberlik, yüzde 15.28 yenilgi oldu. 
     
     Rehavet uyarısı 
     LİGDE son haftalarda büyük bir çıkış yakalan ve puan cetvelinde Fenerbahçe’yi geride bırakan Trabzonspor’da Galatasaray ile oynanan hazırlık maçında ortaya konan futbol teknik heyeti endişelendirdi. Teknik Direktör Samet Aybaba, oyuncularına, "Sezon henüz bitmedi. Hedeflerimize ulaşmak için savaşmalıyız" uyarısında bulundu. 
     
     Ödemeler yapıldı 
     BORDO - Mavili yönetim, futbolculara son üç ayda 2 milyon 160 bin dolar ödedi. Kulübün resmi internet sitesine yapılan açıklamada, "Futbolcuların, prim, transfer taksidi ve maaşları geciktirilmedi. Ekonomik şartlar gözönünde bulundurulduğunda yönetimin bu başarısının, takımımızın başarısındaki en önemli nedenlerinden biri olduğu kuşkusuzdur" ifadeleri kullanıldı. 
     


SPOR 
























</TEXT>
</DOC>
