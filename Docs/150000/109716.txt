<DOC>
<DOCNO> 109716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/soneko30.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 9,000 puanın altında günü tamamladı... 
</HEADLINE>
<TEXT>

     İMKB Bileşik Endeksi, 2. seansta 73.13 puan azalarak 8,945.30 puandan kapandı. 
     İlk seanstaki 100.78 puanlık düşüş dikkate alındığında, borsa endeksi günün tamamında 173.91 puan geriledi. Hisse senetlerindeki günlük kayıp ise yüzde 1.91 oldu. 
     Seansa 21.15 puan düşüşle 8,997.28 puan seviyesinde başlayan endeks, ilk yarıyı 75.83 puan düşüşle 8,942.60 puandan geçti. Endeks, seans içinde en yüksek değer olarak 9,018.43 puanı görürken, en düşük 8,852.17 puana geriledi. 
     Kapanışta mali endeks 161.41 puan düşüşle 10,678.80 puana, sanayi endeksi 53.12 puan düşüşle 8,723.64 puana gerilerken, hizmetler endeksi 23.42 puan artışla 6,277.42 puana yükseldi. 
     Böylece ilk seansa göre mali grup hisseler ortalama yüzde 1.49, sanayi grubu hisseler ortalama yüzde 0.61 oranında değer yitirirken, hizmetler grubu hisseler ortalama yüzde 0.37 değer kazandı. 
     İşlem gören toplam 293 hisse senedinden 197'si değer yitirirken, 33 hisse senedi değer kazandı. 63 hissenin fiyatında ise değişiklik olmadı. 
     Seansta, 92 trilyon 520 milyar 720 milyon liralık işlem hacmi kaydedildi. İki seanstaki işlem hacmi toplamı da 156 trilyon 765 milyar 108 milyon lira oldu. 
     Petrol Ofisi, Doğan Holding, Garanti Bankası, Doğan Yayıncılık ve Deva Holding en yoğun işlem gören hisse senetleri olarak belirlendi. 
     





</TEXT>
</DOC>
