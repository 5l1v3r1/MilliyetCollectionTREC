<DOC>
<DOCNO> 120482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo35.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma Jübilemi Beşiktaş'ta yapmak isterim... 
</HEADLINE>
<TEXT>

     Beşiktaş'ın Fransız futbolcusu Pascal Nouma, siyah-beyazlı taraftarlarla arasında büyük bir bağ bulunduğunu belirterek, ''Jübilemi Beşiktaş'ta yapmak isterim'' dedi. 
     Kulübün resmi internet sitesinde taraftarlarla söyleşen Nouma'ya en çok ''eskisi gibi agresif oynamaması'' ve ''eski formuna ne zaman kavuşacağı'' konuları soruldu. Bu sorulara, ''Her zaman sakin kalacağım'' ve ''Her maçta daha iyiye gidiyorum. İstediğim performansa yakında ulaşacağım'' yanıtlarını veren Fransız futbolcu, Beşiktaş'ın bu sezon şampiyon olacağına inandığını da belirtti. 
     Fransa'da Lens ve Paris Saint Germain takımlarında da Beşiktaş'ta olduğu gibi 21 numaralı formayı giydiğini kaydeden ve gerekçesini ''Bu numara bana uyuyor'' diye açıklayan Nouma, futbolu 4-5 yıl sonra bırakabileceğini, jübilesini de Beşiktaş'ta yapmayı istediğini anlattı. 
     Beşiktaş'ın her hafta daha iyiye gittiğini ve bu sezon şampiyon olacaklarını vurgulayan Nouma, Beşiktaş'a dönmeden önce Marsilya'da geçirdiği bir yıl için ''Gittiğimi hissetmedim. Sanki aradan bir gün geçmişti ve ertesi gün uyandığımda taraftarı karşımda bulmuştum'' dedi. 
     Taraftarın sorularına ilginç yanıtlar veren Pascal Nouma'nın bazı yanıtları şöyle 
     Fransa'da doğdum, Beşiktaşlı oldum. 
     Pascal, 'Paspal' demek. 
     Türk insanı ve futbolu hakkında bir şey bilmiyordum. Ama artık buradan biri gibiyim. 
     Soru Futbolu bırakana kadar Beşiktaş'ta oynamak ister misin '' Burada öleceğim. 
     Soru Dünyada en beğendiğin futbolcu kim 
     Ahmet Dursun. 
     





</TEXT>
</DOC>
