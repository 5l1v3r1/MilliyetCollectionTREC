<DOC>
<DOCNO> 142025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko23.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde bileşik faiz yüzde 6.88 oldu... 
</HEADLINE>
<TEXT>

     Hazine Müsteşarlığı tarafından bugün yapılan 546 gün vadeli ABD Doları cinsinden iskontolu devlet tahvili ihalesine, toplam 287.4 milyon dolar teklif geldi. 
     İhalede nominal 199.4 milyon dolarlık satış gerçekleşirken, net satış miktarı 180.5 milyon dolar oldu. 
     Tahvil ihalesinde bileşik faiz yüzde 6.88, basit faiz yüzde 7 olarak belirlendi. 
     Döviz cinsinden ABD Doları iskontolu tahvil ihalesinde senetlerin geri ödemesi 8 Eylül 2004 tarihinde yapılacak. 
     Hazine en son 4 Mart 2003'de, biri 217 gün vadeli bono, diğeri de 364 gün vadeli tahvil olmak üzere, iki ihale birden düzenlemişti. 
     217 gün vadeli bono ihalesine toplam 589.7 trilyon liralık teklif gelirken, ihalede nominal 477.7 trilyon liralık satış gerçekleşmişti. Net satış miktarı da 363 trilyon lira olan bono ihalesinde, bileşik faiz yüzde 58.50, basit faiz ise yüzde olmuştu. 
     364 gün vadeli tahvil ihalesine ise toplam 3 katrilyon 702.9 trilyon liralık teklif gelirken, nominal 2 katrilyon 682.1 trilyon liralık satış yapılmıştı. Net satış miktarı 1 katrilyon 650.5 trilyon lira olan ihalede, basit faiz ile bileşik faiz yüzde 62.50'şer olarak belirlenmişti. 
     Hazine, bu hafta, 544.6 trilyon lira iç borç, 620.4 milyon dolar dış borç servisi yerine getirecek. 
     





</TEXT>
</DOC>
