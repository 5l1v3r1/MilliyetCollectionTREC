<DOC>
<DOCNO> 104944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/yasam/yas04.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğin askeri çizgi romandan... 
</HEADLINE>
<TEXT>

MIT’nin, projesine mali destek almak için Pentagon’a gönderdiği asker çiziminin bir Kanada çizgi romanından fazlaca esinlendiği’ ortaya çıktı 
     DIŞ HABERLER SERVİSİ 

     Her şey Amerika’da Massachusetts Teknoloji Enstitüsü’nün MIT geleceğin askeri’ projesiyle başladı... MIT, yüksek teknoloji ile donatılacak askerler için mali desteğe ihtiyaç duyuyordu ve bunu sağlamak için ABD Savunma Bakanlığı’na Pentagon bir mektup gönderdi. Ancak MIT’nin gönderdiği bağış talep mektubunda, geliştirmeyi düşündükleri fütüristik asker’ modelini temsilen, Kanada’da yayımlanan bir çizgi romanın robotik kahramanından fazlaca esinlenilmiş’ bir çizim kullanması skandala neden oldu. 
     
     Okurlar fark etti 
     MIT’in kopyacılığı’ ilk başta fark edilmedi ve Pentagon, proje için 50 milyon dolar bağışlayacağını açıkladı. Ancak Kanadalı Ray Lai ve kardeşi Ben’in yarattığı "Radix" adlı çizgi romanın sadık okuyucuları gerçeği su yüzüne çıkardı. 
     Eli silahlı kahraman Val Fiores ile MIT’in talep mektubunda çizimini sunduğu donanımlı asker arasındaki benzerlik üzerine "şoke olduklarını" söyleyen Lai, "Dava açabiliriz. Şimdilik seçenekleri inceliyoruz" dedi. 
     
     Amaç masumdu’ 
     Kopyacılığı’ kabullenmek zorunda kalan MIT’in sözcüsü Ken Campbell, açıklamasında "Masum bir amaçla kullandık. Çizimin başka birilerine ait olduğunu bilmiyorduk" dedi. 
     Çizgi kahraman Val Fiores, iki ayağını genişçe açmış vaziyette, sağ elinde fütüristik bir tabanca ve sırtına asılı dev bir tüfekle poz verirken, MIT’in Pentagon’a sunduğu çizimdeki maskeli kadın asker de hemen hemen aynı duruş, benzer silahlar ve Fiores’inki gibi bir göğüslükle temsil ediliyor. 
     



 YAŞAM 














</TEXT>
</DOC>
