<DOC>
<DOCNO> 106627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur29.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulansla kaçamak karakolda bitti... 
</HEADLINE>
<TEXT>

     Mersin'de, dinlenme tesislerine gelen ambulans şoförü, ''aracı amaç dışı kullandığı'' gerekçesiyle kendisini uyaran kişiyle tartışınca karakolluk oldu. Şoför hakkında, adli ve idari soruşturma açıldı. 
     Mersin'in Tarsus İlçesi'de, meydana gelen olayda, 2 No'lu Sağlık Ocağı'nda hastabakıcı kadrosunda çalışan ve şoför olarak da görev yapan Temel B., 33 YC 367 plakalı ambulansla Takbaş Dinlenme Tesisleri'ne geldi. Bir bayanla araçtan inen Temel B.'yi, buradaki bir vatandaş, ambulansı ''amaç dışı kullanmaması gerektiği'' konusunda uyardı. Ancak, ambulans sürücüsü ile uyarıda bulunan kişi arasında tartışma çıktı ve olaya jandarma ekipleri müdahale etti. 
     Tarsus Kaykamamı Ferit Necmi Kurt, olayla ilgili jandarma ekiplerince ambulans sürücüsü ve tartıştığı kişinin ifadelerinin alındığını belirterek, ''Savcılık olaya el koydu. Soruşturma sürdürülüyor'' dedi. 
     Sağlık Müdürlüğü yetkilileri de, Mersin'deki serviste yedek parça bulunmadığı için araçla ilgili ''tamiri yaptırılmak üzere görevlendirme'' yapıldığını bildirdiler. Yetkililer, bununla birlikte ambulansın Tarsus'un dışındaki bir dinlenme tesisinde ne amaçla bulunulduğu konusunda araştırmaya başlandığı ve görevli hakkında idari soruşturma açıldığını bildirdiler. 
     





</TEXT>
</DOC>
