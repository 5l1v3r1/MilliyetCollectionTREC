<DOC>
<DOCNO> 101804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/asik.html </URL>
<DATE> 2002/08/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Liderler kaçtı.. 
</HEADLINE>
<TEXT>

     TRT’de pazartesi akşamları "Ekonomi Dosyası" programını hazırlayan Nazmi Kal, ekranı muhalefet liderlerine açmaya karar verdi. 2 Ağustos’ta her birine mektup yazarak soracağı ana soruyu kendilerine bildirdi 
     "İktidar olduğunuz takdirde, bugünkü ekonomik tabloyu olumluya çevirmek ve ekonomiyi düzlüğe çıkarmak için projeleriniz ve programlarınız nelerdir 
     Mektup Tansu Çiller, Recai Kutan, İsmail Cem ve Recep Tayyip Erdoğan’a gönderildi. Her birine canlı yayında 50 dakika konuşma imk nı tanınacaktı. Ancak hiçbiri davete yanıt vermedi. Nazmi Kal önceki akşam programında durumu açıkladı ve noktayı şu sözlerle koydu 
     - Sayın liderlerin ekonomiyi düzeltmek için bir programlarının olmadığı sonucuna vardık... 
     
Frankfurt’a şükran      Yakalandığı göğüs kanserinin tedavisi için Frankfurt’a giden hanım okurumuz dün telefonda anlattı 
     - Frankfurt’ta hiç kimseyi tanımadığım için Frankfurt Başkonsolosluğu’nu aradım. Derdimi izah ettim. Konsoloslukta görevli Ateşe Ahmet Kılınç ve Durur Gök beyefendiler adeta seferber oldular. Fuar mevsimi olduğu halde otel ve diğer sorunlarımı saatlerce uğraşarak çözdüler. Kendilerine minnettarım... 
     
     Temiz bir vicdan kadar yumuşak bir yastık yoktur. 
     Fransız atasözü 

Aristo mantığı      Bir arkadaş sordu 
     - Murat Demirel h l hapiste mi 
     - Evet... 
     - O zaman bu çocuk masum 
     - Nereden çıkardın 
     - Hırsız olsa çoktan dışarı çıkıp yeniden iş tutmaya başlamıştı... 
     
Farenin oyu      Fareyim. 
     Kediye oy verdim hep. 
     Pişman oldum 
     ama akıllanmadım. 
     3 Kasım’da 
     yine kediye 
     oy vereceğim. 
     Süleyman Ekim 

     
Süreyya’nın seçimi...      Aşkımız ve şampiyonumuz Süreyya Ayhan, "http www.sporum.gov.tr" adresli sitede nasıl atlet olduğunu anlatıyor 
     - 1992 yılında 14 yaşında Çankırı’da yapılan genel seçmelere katıldım, dördüncü olabildim. İlk üçe girmek gerekiyordu ama fiziğimin iyi olduğunu görünce beni de aldılar. Böylece atletizme başlamış oldum. 
     Gelin de şimdi merak etmeyin... Acaba seçmelerde Süreyya’dan daha iyi koşan o üç genç kız ne oldu Eğer ülkemizde spor örgütlenmesi olsa o üç kızı da bugün şampiyon olarak selamlıyor olmayacak mıydık Kim bu soruya hayır diyebilir 
     
Mucize çözümler      AKP Genel Başkanı Tayyip Erdoğan, NTV’de Ali Kırca’nın kendisiyle yaptığı sohbette ağır sorunlara getireceği çözümleri açıkladı. Örneğin iç ve dış borç sorununu Belediye Başkanlığı dönemindeki gibi çözecekmiş... O zaman alacaklı müteahhitleri çağırmış "Benden 6 ay para istemeyin" demiş. Sorun çözülmüş. Anlaşılan 204 milyar dolarlık iç ve dış borcu da "Benden 6 ay para istemeyin" formülüyle tereyağından kıl çeker gibi çözmeyi planlıyor. 
     Peki bütçe gelirlerini nasıl artıracak Onun da kolayını bulmuş Tayyip Bey... Programda açıkladı 
     - Vergi gelirlerini artırmak için vergi sayısını azaltacak ve vergi oranlarını düşüreceğiz. 
     Gazi Üniversitesi’nden Doç. Aziz Konukman, bu formülün olabilirliğini anlatıyor 
     - Bu teorinin mantığı şu vergi oranları düşürülürse, bunun sonucunda sağlanacak sermaye birikimi yatırımlara gideceğinden genel vergi matrahı yükselecektir. Vergi matrahının yükselmesi de vergi gelirlerinin yükselmesi sonucunu doğuracaktır. Ancak, teorinin bu öngörüsü uygulamada tutmamıştır. İngiltere’de Thatcher, ABD’de Ronald Reagan, Türkiye’de de Turgut Özal bunu yapmışlar, fakat sonuç olumsuz olmuştur. 
     Örneğin Türkiye’de Kurumlar Vergisi yüzde 46 iken muafiyet ve istisnalarla fiilen yüzde 5 - 10’lar seviyesine indirilmiştir. Oran bu denli düşürülmüş olmasına karşın Türkiye’de Kurumlar Vergisi gelirinin artmadığı görülmüştür. Artmayınca borçlanma yoluna gidilmiş, vergi alınması gereken kesimlerden o para, hem de yüksek faizlerle borç olarak alınmıştır. Bugünkü ekonomik krizin sebeplerinden biri bu vergi teorisidir... 
     
İnönü tavsiyesi      Erdal İnönü’nün çeşitli konuşma ve yazılarından oluşan "300 Yıllık Gecikme" adlı kitabı piyasaya çıktı.. Kitabın bir yerinde Erdal Bey, Türkiye’yi kurtaracak partinin ana ilkesini özetliyor 
     - Yeni kurulacak bir partinin Türkiye’nin bilim ve teknolojide bir an önce çağdaş rekabet düzeyine getirilmesini öncelikli stratejik hedef olarak ilan etmesini öneririm... 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
