<DOC>
<DOCNO> 114128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/magazin/mag03.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarah’ın Rus sevgilisi Türkiye’de para saçtı 
</HEADLINE>
<TEXT>

Deniz Akkaya şimdi de punk’ oldu n Okan Bayülgen panik atağın pençesinde 
Bedri Baykam, Hülya Avşar’ı Paris’te sergileyecek 
Sinan Çetin, yabancı oyuncu ithalatını sürdürüyor 
     KAYNAMA NOKTASI Ahmet SALİH 

     İstanbul adlı şu acımasız prizmanın tepe noktasından geniş tabanına, aynı gün içinde kaydıraktan kayar gibi inip sonra tekrar tırmanan ben, elbette jet sosyetenin ne olduğunu iyi bileceğim. Benim sosyete haberlerim öyle Sema Çelebi’nin ya da Melike Hasefe’nin peşine düştün mü 10 tanesi birden kotarılacak cinsten değildir. Ben, siz değerli okurlarıma Ay’ın karanlık yüzünden bildiriyorum. 
     Adı üstünde jet sosyetenin ya da Amerikalıların dediği gibi jet-set’in kimlerden oluştuğunu saptarken kıstasım şu Jet sosyete mensupları, havaalanı terminali denen o herkesi eşitleyici mek nda, o çağdaş mahşer yerinde görünmezler. Onlar özel uçak kullanırlar. 
     
     Çok özel partiler 
     İzmir’deyiz. Çeşme, Alaçatı’daki Süzer Paradise Hotel’de. İşin ucu İstanbul’a birkaç satır sonra ulaşacak. Bu yaz boyunca Ege’nin incisine ayda birkaç kez bir özel uçak inip durdu. İçinden Playboy güzeli tarzı 10-15 kız eşliğinde bir Rus işadamı çıktı. Bu işadamı her seferinde Süzer’lerin oteline yerleşti. Burada olabildiğince dar kadrolu "private partyöler özel parti düzenledi. Bazen bu partiler Çeşme açıklarına demir atan "yat değil resmen bir gemi"ye taşındı. Ve Rus Bey hep bir gece kaldı. Giderken de otel personeline yüzlerce dolarlık bahşişler bıraktı. 
     Şimdi sosyetemizin hanımları bu Rus’un, işte o Rus olduğunu söylüyorlar. En azından bir sınıfımızın milli gelini Sarah Velidedeoğlu’nu Milano’ya götüren, ona yüzbinlerce dolarlık alışveriş yaptırtan Rus Bey yani. Bu da geçer komünizm ölmedi 
     
     Punk ölmedi... 
     İngiliz punkları da "Punk ölmedi Punk is not dead " sloganını atıyorlar hip hop çağında... Deniz Akkaya ve modacı Cengiz Abazoğlu’na göre de punk ölmemiş. Akkaya-Abazoğlu çifti, devlet sırrı gibi saklanan yeni bir moda çekimi gerçekleştirmişler. Akkaya’ya bu çekim için punk makyajı yapılmış, piercing’ler saplanmış. Yani orasına burasına kancalar takılmış. Abazoğlu, her Yıldırım Mayruk defilesi öncesinde moda gündemini değiştirme çabası içinde olur. Ondan böyle bir hareket bekliyorduk. 
     Mayruk’un 4 Kasım’daki defilesinde üç yerli manken çıkacak podyuma. Hanımefendi mankenlerimiz, Buket Saygı, Sema Şimşek ve Pınar Tezcan. Pınar’ın da bu kategoriye girmesine sevindim. Geçen Mayruk defilesinde seyirciydi. Fuayede pek bir hüzünlü oturuyordu. Onu en son Liceli tekstilci sevgilisi Murat Bey’le epeydir yaşadıkları evin mutfağında elinde bulaşık eldiveni, balık tavasını kazırken görmüştüm. Sema Şimşek ise salonda kocası Burak Hakkı ile KDV zarfı yazıyordu. 
     O kış akşamında Cansu Dere ile Okan Bayülgen de o evde misafirdi. 
     
     Doktoru beklerken... 
     Doktorundan değil aynı dertten muzdarip bir arkadaşımdan duydum Okan Bayülgen şu sıralar sık sık panik atak olup Amerikan Hastanesi’ne koşuyormuş. Doktoru onu 15 dakika bekleme odasında bırakıyor, bu esnada başarılı şovmen kendi kendine iyileşip, oradan sıvışıyormuş. 
     Bedri Baykam, 24-28 Ekim’de Paris Sanat Fuarı’nda "Harem Entrikaları" adlı resimlerini sergileyecek. Sergilenecek ürünlerden biri de Hülya Avşar’lı bir resim. Avşar ve eşinin resim merakı biliniyor. Koleksiyon yapıyorlar. Baykam’dan da birkaç resim almışlar. Ama her nedense bu resmi değil. Baykam’ın sergisi 7 Kasım-8 Aralık’ta da Buenos Aires’e taşınacak. 
     
     Zehra’ya kardeş önerisi 
     Şimdi biraz mahrem bir konuya giriyoruz, adı geçen şahıslardan peşinen özür dileyelim Hülya Avşar’ın en yakın arkadaşı cnbc-e televizyonu yorumcusu Gülay Afşar ikinci çocuğuna hamile. Şu sıralar en sevdiği sohbet konusu da bu. Böyle olunca çevresindekiler de ona hemen kankası Hülya Avşar’ın Zehra’ya kardeş getirme isteğini hatırlatıyorlar. Kaya Çilingiroğlu istemiyormuş ikinci çocuğu. Gülay Afşar, "Belki Kaya bizden etkilenip Hülya’nın Zehra’ya kardeş getirme önerisine uyar" diyor. 
     
     Bir yabancı daha... 
     Sinan Çetin, dünyaca ünlü oyuncularla çalışmayı sürdürecek herhalde. Önce Daryl Hannah ve Sylvia Kristel’i getirdi, şimdi de hayranı olduğu aktör David Hemmings’i getiriyor. Sinemaseverler Hemmings’i Antonioni’nin, Julio Cortazar’ın bir öyküsünden yola çıkarak çektiği 70’lerin olay filmi "Blow up"ın başrol oyuncusu olarak hatırlayabilirler. 
     
     



 MAGAZİN 













</TEXT>
</DOC>
