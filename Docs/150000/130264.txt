<DOC>
<DOCNO> 130264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/ekonomi/eko08.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Laila’nın otelini İş Bankası aldı 
</HEADLINE>
<TEXT>

     OSMAN NURİ BOYACI Denizli DHA 

     Denizli’nin turistik beldesi Karahayıt’ta faaliyet gösteren, İç Ege Bölgesi’nin tek 5 yıldızlı oteli Colassae Otel’i, İş Bankası’nın turizm şirketi İşmer satın aldı. 
     İstanbul’un gözde eğlence mekanlarından Laila’nın işletmeciliğini de yapan Öztek Şirketler Grubu’nun tek oteli olan Colossae’nın yönetimi, iki gün önce İşmer AŞ’ye devredildi. 1992 yılında faaliyete geçen 502 yatak kapasiteli otelde çalışan 135 personelin tazminatlarını da Öztek Şirketler Grubu ödedi. Oteli devralan İşmer ise otel yönetimi ve personelin tamamıyla çalışma kararı aldı. 
     Colassae Otel, İş Bankası Grubu’nun ilk otel yatırımı olurken, devir işleminin kredi borcu kanalıyla değil, satışla yapıldığı belirtildi. Colassae Otel Muhasebe Müdürü Metin Paç, şirket devir işlemlerinin tamamlandığını, otel yönetimi ve personelin çalışmaya, yeni şirket bünyesinde devam ettiğini söyledi. Açık ve kapalı termal havuzlar, termal güzellik merkezi, tenis kortu bulunan otelin, satış fiyatı konusunda ise açıklama yapılmadı. 
     



 EKONOMİ 















</TEXT>
</DOC>
