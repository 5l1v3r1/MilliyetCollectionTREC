<DOC>
<DOCNO> 136666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/siyaset/siy06.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız büyükelçi çağrıldı, uyarıldı 
</HEADLINE>
<TEXT>

     NATO’nun inandırıcılığını sarsan ülkeler arasında Türkiye’yi de gösteren Fransa’nın Ankara Büyükelçisi Bernard Garcia, Dışişleri Bakanlığı’nın uyarısıyla karşılaştı. Garcia, düzenlediği basın toplantısı öncesinde, biri Fransa’nın diğeri ise Rusya, Almanya ve Fransa’nın Irak kriziyle ilgili ortak görüşünü içeren iki metin dağıtmıştı. Konuşması sırasında metin dışına çıkan Garcia, krizin sorumlusunun Fransa olmadığını savunarak şunları söylemişti "Bu tartışmanın NATO’nun inandırıcılığını sarsmış olması üzüntü vericidir. Ancak bunun sorumlusu, müttefiklerin üzerinde anlaşamadıklarını bile bile konuyu Irak’a karşı operasyon gündeme getiren ülkelerdir. " Yazılı metinde Türkiye’nin adı geçmemesine karşın konuşması sırasında "Buna Türkiye de dahildir" ifadesini kullanan Garcia, Dışişleri Bakanlığı’na gelerek Müsteşar yardımcıları Ali Tuygan ve Nabi Şensoy’la ayrı ayrı görüştü. 
     



 SİYASET 















</TEXT>
</DOC>
