<DOC>
<DOCNO> 124916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/yasam/yas02.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı gecesi için "5 yıldızlı" fiyatlar 
</HEADLINE>
<TEXT>

5 yıldızlı bir otelde yılbaşında geçirilecek bir gece için kişi başına 45 milyon lira ile 4 milyar 650 milyon lira arasındaki parayı gözden çıkarmak lazım 
     ANKARA HİLTON 
     Kavaklıdere Balo Salonu’nda Gülşen dinleyerek yılbaşına girmek kişi başına 125 milyon lira. Anadolu Salonu’nda Ali Erenus ve orkestrası, dansöz ve Türk yemeklerinden oluşan Türk gecesiyle yeni yıla girmenin maliyeti ise kişi başına 59 milyon lira. Lotus Bar’da, DJ’nin müziği ve lobi partisi ile girilecek yılbaşı için ise 45 milyon lira ödemek gerekiyor. 
     
     ANKARA SHERATON 
     L’angolette Restaurant’ta İtalyan mutfağı ile yılbaşına girmenin bedeli 199 milyon lira. Büyük Balo Salonu’ndaki zengin açık büfe, sınırsız yerli içki ve yeni yıla girerken bir kadeh köpüklü şarap ve bunlara ek olarak canlı müzik kişi başına 139 milyon liraya mal oluyor. 
     
     RITZ CARLTON 
     İstanbul’un önde gelen otellerinden Ritz Carlton, yılbaşı gecesi için üç ayrı paket hazırladı. Paketlere, gece konaklaması da dahil. 

</TEXT>
</DOC>
