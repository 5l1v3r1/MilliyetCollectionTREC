<DOC>
<DOCNO> 118405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/yilmaz.html </URL>
<DATE> 2002/11/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Rusya o kadar uzak değil 
</HEADLINE>
<TEXT>

     Rusya Federasyonu Başbakanı ve Dışişleri Bakanı olarak görev aldıktan sonra, 2001 yılından itibaren Rusya Federasyonu Ticaret ve Endüstri Odası Başkanlığı koltuğunda oturan Yevgeni Primakov’un yazdığı, "Kara Kutu - Rusya" kitabından alıntılarla 11 Eylül tezlerini pazar günü bu sütunlarda yazmıştım. 
     Dünyada Hıristiyan - Müslüman bloklaşmayı tartışan konulara artan ilgimden dolayı, kitabın bu bölümüne odaklanmıştım. 
     Yazıma ABD’den gelen tepki ise şöyle oldu "ABD’nin Vietnam’da katliam yaptığını kanıtlayan araştırmacı - gazeteci Seymour Hersh imzası ile New Yorker’da, Primakov’un 1998 yılında Dışişleri Bakanı olduğu dönem Irak Devlet Başkanı Saddam Hüseyin’den 2 milyon dolar rüşvet aldığı haberi çıktı." 
     Moskova ile yakın ilişkileri bulunan ve Türkiye’de enerji yatırımları ile devleşen Enka’nın katkıları ile Türkçeye çevrilip, elimize geçen kitaptan yola çıkarak, bu konuya açıklık getirmek mümkün mü 
     Kitabın Irak sayfalarına geri döndüm... 
     Primakov kitabında, Irak’taki kitle imha silahlarını açığa çıkarmak ve imha etmek amacıyla kurulan Özel Komisyon ile ilgili kaygılarına yer veriyor. Primakov, Özel Komisyon’un başına geçen Buttler’ı "fırıldak"olarak niteliyor. 
     Primakov, 17 Aralık 1998 günü ABD Başkan Yardımcısı A.Gore ile yaptığı telefon konuşmasını da buraya aktarıyor. 
     Gore, Primakov’a "Irak’ın yükümlülüklerini yerine getirmesi için sizin ne kadar gayret gösterdiğinizi biliyorum. Ama Saddam bu yükümlülükleri yerine getirmedi. Sonuç olarak, hemen harekete geçmeseydik tüm denetleme düzeni gözmlerimizin önünde bozulacaktı" diyor. 
     Primakov’un bu sözlere yanıtı 
     "Sözleriniz başkalarını inandırabilir, ama bizi değil. Darbe indirmeye önceden hazırlandığınıza dair elimizde bilgiler var. Eğer Buttler’ın sonuçları sizin için de beklenmedik olsaydı, bu darbe gerçekleşmezdi." 
     Primakov, Irak’a indirilen darbelerin Saddam Hüseyin rejimini zayıflatmadığını, tam tersine Irak rejimini Arap dünyasında yalnızlıktan kurtardığını vurguluyor. 
     Primakov, rüşvet iddialarına bir ölçüde, ABD ve Rusya’nın Irak tezine farklı yaklaşımı ile yanıt vermiş oluyor. 
     Primakov’u hatırlatayım. 
     Enka’nın patronu Şarık Tara Ankara Cumhuriyet Savcılığı’nın soruşturduğu "Mavi Akım" dosyasının fotoğraf arşivinde, aynı karede görülen Mesut Yılmaz ve beraberindeki ANAP heyetini karşılayan Moskova Belediye Başkanı Lujkov ile dosttur. 
     Lujkov aynı zamanda Primakov’u Rusya Devlet Başkanlığı’na hazırlayan Tüm Vatan Rusya Partisi’nin kurucularındandır. 
     PKK lideri Abdullah Öcalan’ın Kenya’da yakalanmasından önce, Rusya’da olduğunu mektupla öğrenen Mesut Yılmaz’ın çağrısına hemen tepki verip, "Konuyu araştırın" diyen dönemin Rusya Başbakanı da Primakov’dur. 
     Primakov’u Dışişleri Bakanlığı döneminde ise Yunan ve Rus tezini savunurken yakalamıştık. Türk - Yunan İş Konseyi Başkanı da olan Şarık Tara bu konuya ilişkin dostlarını ikna etmiş olsaydı, S-300’leri Yunanistan’a satmak konusunda Primakov o kadar ısrarlı olur muydu, bilmiyorum. 
     Primakov’un kitabına gönderme yaparsam kürüselleşme bu işte,ortak çıkarlar 
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
