<DOC>
<DOCNO> 132304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun99.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

56 çuval dosya 3 günde incelendi      BÜLENT ÖZDEMİR İstanbul 

     23 yıl önce öldürülen DİSK eski Başkanı Kemal Türkler cinayeti davasına Bakırköy 2. Ağır Ceza Mahkemesi’nde devam edildi. Dünkü duruşmada, müdahil avukatı Rasim Öz, 56 çuval dolusu "MHP ana davası" dosyasının üç gün gibi kısa sürede incelenemeyeceğini belirterek, "Bu kadar kısa süre içinde dosyalar arasındaki bilgi ve belgelerin araştırılmadığı kanaatindeyiz. Mühürleri bile açılmayan dosyaların yeniden incelenmesini talep ediyoruz" dedi. Talep mahkeme heyetince reddedildi. 
     
Piyango ve Loto’dan aynı işe 12.7 trilyon      SPOR SERVİSİ 

     Milli Piyango İdaresi’nin kendinin oynattığı Sayısal Loto’nun on line sisteminden iki oyun oynatan Spor - Toto Teşkilatı ile birlikte, sistemi kurarak bakım ve onarımını yapan Gtech Corporation firmasına 1998’den bu yana aynı işler için ayrı ayrı toplam 7.6 milyon dolar 12.7 trilyon lira ödediği ortaya çıktı. Sistemi 28 milyon dolara 50 trilyon lira kuran firmaya Milli Piyango İdaresi, yıllık bakım, onarım, işletim, yazılım ve servis bedeli olarak 4.2, Spor - Toto Teşkilat Müdürlüğü de aynı hizmetler karşılığında 3.4 milyon dolar ödedi. Konu hakkında soruşturma başlatan eski Spordan Sorumlu Devlet Bakanı Erdoğan Toprak da ilgili dosyayı Başbakanlığa gönderdi. 
     



 GÜNCEL 




















</TEXT>
</DOC>
