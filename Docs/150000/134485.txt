<DOC>
<DOCNO> 134485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sonspo03.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım, derbilerde Serdar Bilgili'den daha çok güldü... 
</HEADLINE>
<TEXT>

     Fenerbahçe, kulüp başkanı Aziz Yıldırım döneminde Beşiktaş'a karşı galibiyet sayısında üstünlük sağladı. 
     Başkan Yıldırım'ın göreve geldiği 15 Şubat 1998 tarihinde itibaren ezeli rakipler arasında yapılan toplam 12 maçın 6'sını Fenerbahçe, 5'ini Beşiktaş kazanırken, 1 maç berabere sona erdi. 
     Beşiktaş Kulübü Başkanı Serdar Bilgili ise, kendi döneminde yalnızca 2 Fenerbahçe galibiyeti gördü. 
     Beşiktaş'ın 26 Mart 2000 tarihinde yapılan kongresinde başkan seçilen Bilgili'nin başkan olarak izlediği ilk Fenerbahçe-Beşiktaş derbisinde sarı-lacivertliler, 14 Mayıs 2000 tarihinde BJK İnönü Stadı'nda rakibini 3-1 yenmişti. 
     Bilgili, ilk Fenerbahçe galibiyetini 16 Eylül 2000 tarihinde yine BJK İnönü Stadı'nda yapılan lig maçında gördü. Bu karşılaşmada Beşiktaş, Fenerbahçe'yi 3-0 yenmiş, ancak sarı-lacivertliler 6 yabancı oynattığı için 3-0 hükmen galip sayılmıştı. Bilgi başkanlığındaki Beşiktaş ayrıca, geçen sezon 2 Aralık'ta ezeli rakibini Kadıköy'de 2-1 yenerek, 24 maçlık galibiyet serisine son vermişti. 
     





</TEXT>
</DOC>
