<DOC>
<DOCNO> 141283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo05.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknik adamların derbi karnesi... 
</HEADLINE>
<TEXT>

     Birinci Süper Futbol Ligi'nde, yarın yapılacak Galatasaray-Fenerbahçe derbisinde, 2 takımın teknik adamları ilk kez karşı karşıya gelecek. 
     Galatasaray, Fatih Terim'in teknik direktörlüğünde çıktığı 32 derbi maçta 11 kez kazanırken, 10 maçta yenildi. Sarı-kırmızılılar 11 maçta da eşitliği bozamadı. 
     Terim'in Galatasaray'ı, Fenerbahçe ile yaptığı 14 derbi maçın 5'inde galip geldi. 6 karşılaşmada sarı-lacivertli takıma yenilen sarı-kırmızılılar 3 maçtan da beraberlikle ayrıldı. 
     Galatasaray'ın başına 2 sezonluk aranın ardından sonra yeniden geçen Fatih Terim yönetimindeki sarı-kırmızılı ekip, sezonun ilk yarısında Fenerbahçe ve Beşiktaş ile yaptığı 2 derbi maçı da yitirmişti. 
     
     BEŞİKTAŞ'A 6 GALİBİYETİ VAR 

     Sarı-kırmızılılar, Fatih Terim döneminde Beşiktaş ile yaptıkları mücadelelerde ise 18 maçta 6 galibiyet elde etti. 
     Terim dönemde Galatasaray'ın Beşiktaş ile yaptığı derbi maçlarında genelde beraberlik karşılaşmaların skorlarına hakim olurken, sarı-kırmızılılar, ezeli rakiplerine karşı 4 yenilgi, 8 de beraberlik elde etti. 
     
     GOL SAYILARI 

     Terim döneminde, Fenerbahçe ve Beşiktaş'a karşı yaptığı maçlarda galibiyet sayılarında ezeli rakiplerine göre geride kalan Galatasaray, buna karşın rakiplerinin filelerini daha fazla havalandırdı. 
     Sarı-kırmızılılar bu dönemde derbilerde attıkları 48 gole karşılık 45 gol yediler. 
     Fenerbahçe kalesine 23 gol atan sarı-kırmızılılar, kendi kalelerinde 28, Beşiktaş kalesini ise 25 kez havalandıran Galatasaraylı futbolcular kendi kalelerinde 17 gol gördüler. 
     Terim yönetimindeki Galatasaray'ın bu sezon ise derbilerle henüz golü yok. 
     
     OĞUZ ÇETİN'İN 2. DERBİSİ 

     Fenerbahçe'de teknik sorumluluk görevine Werner Lorant'ın yerine ilk yarı sonlarında getirilen Oğuz Çetin ise, Galatasaray maçıyla birlikte 2. derbisine çıkacak. 
     Oğuz Çetin yönetimindeki sarı-lacivertli ekip, Beşiktaş ile yaptığı ligdeki erteleme maçını 1-0 yitirmişti. 

     
</TEXT>
</DOC>
