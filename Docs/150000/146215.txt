<DOC>
<DOCNO> 146215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sonspo02.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Pistons'ın, Suns'a yenildiği maçta, Mehmet Okur 9 sayı attı. 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 11 maçla devam edildi. 
     Mehmet Okur'un da formasını giydiği Merkez Grubu lideri Detroit Pistons, Phoenix Suns'a 94-91 yenildi. 25 dakika sahada kalan Mehmet Okur, 9 sayı, 4 ribaunt ve 1 asistle maçı tamamladı. 
     Pistons'da oyun kurucu Chauncey Billups 23, diğer oyun kurucu Richard Hamilton ise 20 sayı kaydettiler. 
     Suns'da ise oyun kurucu Stephon Marbury, 26 sayı, 9 asist ve 7 ribauntla sahanın en iyi ismi olurken, forvet Shawn Marion, 19 sayı ve 10 ribauntla oynadı. 
     Gecenin en dikkat çekici performansını, Los Angeles Lakers'ın yıldız oyuncusu Kobe Bryant sergiledi. Lakers'ın, Washington Wizards'ı 108-94 yendiği maçta, Bryant 55 sayı attı. Maçın ilk yarısında 42 sayı kaydeden ünlü oyun kurucu, ligde bu sezonun en yüksek ilk yarı performansını sergilerken, 43 yıllık takım rekorunu da eline aldı. Bryant, ilk devredeki 11'de 8 isabetli 3 sayılık atışıyla, NBA rekoruna da imzasını attı. 
     Lakers'ın bir diğer yıldız ismi pivot Shaquille O'Neal ise sahadan 26 sayı ve 13 ribauntla ayrıldı. 
     Wizards'ta ise Michael Jordan, rakip potaya 23 sayı gönderdi. 
     Ligde alınan sonuçlar şöyle 
New Orleans Hornets-Toronto Raptors 101-92 
Indiana Pacers-Chicago Bulls 140-89 
Golden State Warriors-Philadelphia 76'ers 102-98 
Boston Celtics-Cleveland Cavaliers 104-95 
New Jersey Nets-New York Knicks 122-101 
Miami Heat-Minnessota Timberwolves 111-84 
Phoenix Suns-Detroit Pistons 94-91 
Utah Jazz-Milwaukee Bucks 103-90 
Seattle Supersonics-Memphis Grizzlies 95-71 
Los Angeles Lakers-Washington Wizards 108-94 
Portland Trail Blazers-Dallas Mavericks 112-95 

     




</TEXT>
</DOC>
