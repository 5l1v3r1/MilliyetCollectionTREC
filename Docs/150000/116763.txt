<DOC>
<DOCNO> 116763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur27.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Yakalanan pusulalar geçerliliği olmayan eğitim pusulaları 
</HEADLINE>
<TEXT>

     DEHAP Genel Sekreteri Nurettin Sönmez, Gaziosmanpaşa'da Halit Güldür'ün üzerinde ele geçirilen DEHAP bölümüne ''evet'' mührü basılmış 35 adet pusulanın, ''geçerliliği bulunmayan eğitim amaçlı oy pusulası'' olduğunu bildirdi. 
     Sönmez tarafından yapılan yazılı açıklamada, Halit Güldür'ün üzerinde bulunduğu belirtilen oy pusulalarında 23 partinin ambleminin olduğu, ancak milletvekili isimleri bulunmadığı belirtilerek, ''Dolayısıyla geçerliliği zaten bulunmayan eğitim amaçlı oy pusulalarıdır. Bu pusulaların 18 partinin seçime girdiği 3 Kasım seçimleri için hiçbir geçerliliği bulunmamakta ve diğer partilerin görevlilerince de eğitim amaçlı olarak kullanılmaktadır'' denildi. 
     Halit Güldür'ün avukatı Fatma Karakaş'ın konuyla ilgili olarak gerekli işlemlerde bulunduğu, Esentepe İlköğretim Okulu'nda da olayın gerçek niteliğini göstermek üzere tutanak tutulduğu belirtilen açıklamada, İstanbul Barosu'nun da konuyla ilgili harekete geçtiği ifade edildi. 
     





</TEXT>
</DOC>
