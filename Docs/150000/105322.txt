<DOC>
<DOCNO> 105322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo10.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Milliler kampa girdi... 
</HEADLINE>
<TEXT>

     Avrupa Ümitler Futbol Şampiyonası Eleme Grubu'ndaki ilk maçında, 6 Eylül Cuma günü İstanbul'da Slovakya ile karşılaşacak Ümit Milli Takım'ın aday kadrosu İstanbul'da kampa girdi. 
     Holiday Inn Oteli'nde kampa giren milliler, Slovakya maçının ilk çalışmasını bu akşam Ataköy Tesisleri'nde yapacak. 
     Ümit Milli Futbol Takımı Teknik Direktörü Raşit Çetiner, zorlu bir grupta yer aldıklarını belirterek, ''Liechtenstein'ın ümit milli takımı olmadığı için, grubumuza Portekiz dahil edildi. Zorlu bir gruptayız ama oyuncularıma güveniyorum. Gruptan çıkmak artık bizim için alışkanlık haline geldi'' diye konuştu. 
     Slovakya ile BJK İnönü Stadı'nda yapacakları karşılaşmaya sporseverleri çağıran Çetiner, ''Taraftarlara çağrıda bulunuyorum. Cuma günü bizi yalnız bırakmasınlar. Onların desteğiyle Slovakya engelini geçeceğimize inanıyorum. Milli maçlar haftasında hem biz, hem de A takımımız galip gelerek, ülkemizi sevindirecektir'' diye konuştu. 
     Teknik Direktör Raşit Çetiner tarafından belirlenen Ümit Milli Takım aday kadrosunda, şu futbolcular bulunuyor 
     Beyhan Sümer, Okan Koç, Korhan Öztürk Gençlerbirliği , Kemal Aslan, İbrahim Toraman, Kaya Tarakçı, Erdal Güneş Gaziantepspor , Volkan Demirel, Tuncay Şanlı Fenerbahçe , Selçuk Şahin İstanbulspor , Hüseyin Kartal Ankaragücü , Ali Cansun Begeçarslan Beşiktaş , Servet Çetin Denizlispor , Tunç Turan Kip Göztepe , Hanefi Erdoğdu Sakaryaspor , Gökhan Zan Çanakkale Dardanelspor , Eyüp Kaymakçı Yıldırım Bosnaspor , Tamer Coşkun Bursa Merinosspor , Suat Usta PVS Eindhoven , Uğur İnceman FC Saint Pauli , Fatih Sonkaya Roda JC Kerkrade . 
     Ümit Milli Futbol Takımı'nın Slovakya ile yapacağı maçı, Fransız hakem Damien Ledentu yönetecek. 
     Türkiye ile Slovakya ümit milli takımları arasındaki karşılaşma, 6 Eylül Cuma günü BJK İnönü Stadı'nda saat 19.15'de başlayacak. 
     





</TEXT>
</DOC>
