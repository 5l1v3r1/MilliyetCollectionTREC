<DOC>
<DOCNO> 128732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/theper.html </URL>
<DATE> 2003/01/04/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yine mal rejimi 
</HEADLINE>
<TEXT>

     İşte yine bir yıla daha girdik. Hep yeni yılda problemlerin halli, mutluluk ve barış temennilerinde bulunuruz ya, bu yıl da bulunduk ama 
     Bırakın Irak meselesini, bırakın Kıbrıs problemini, kendi içimizde aile birliğini bile ihtilafa soktuk. Neyle soktuğumuzu biliyorsunuz, yeni Medeni Kanun. 
     Gördünüz işte, Türkiye’nin lokomotifi İstanbul’da bile yaklaşık 1800 aile notere başvurdu. Bunların bir kısmı mal ayrılığı rejimini seçti. Yani eski rejimden memnun olduklarının belgeleri. Diğerleri neyi kabul ettiğini dahi bilmeden bir şeyler yaptı. Neyi kabul ettiğini dahi bilmeden diyorum çünkü buna tanığım. Notere giden birkaç kişiyle konuşma imkanı buldum. Zannediyorlar ki artık birbirinin malına ortaklar. Hayır değiller. Sözleşme yapmayanlar da şimdi yasal olarak aynı rejime tabi yani edinilmiş mallara katılma rejimi. Şimdi bu büyük kitleye sorun bakalım ne yanıt alacaksınız 
     - Artık mallar kimin 
     Ben alıyorum yanıt şu. 
     - Artık karı koca malları ortak. 
     Hayır değil. 
     Her ağız açışta işler daha da karışıyor değil mi Evet karışıyor ama karıştıran biz değiliz, böyle bir yasayı yapanlar. Şimdi kara kara düşünüyorlar. 1.1.2003 tarihine kadar olan süreyi uzatsak mı 
     Karı koca mallarına niye ortak değil onu açıklayayım. 
     Ortaklık bir mal üzerinde birlikte malik olmadır. Edinilmiş mallara katılma rejiminde karı koca kendi istekleri ile müşterek mülkiyet paylı mülkiyet veya iştirak halinde elbirliği mülkiyeti kurmamışlarsa mallara ortak falan değiller. Yeni yasanın getirdiği, ortaklığın son bulduğu tarihte katılma alacağını para olarak talep etme hakkıdır. Eşlerden hangisinde katılma alacağı fazla ise, o diğerine para ödeyecektir. Rejimi son bulduran nedenlerden biri de ölüm olduğuna göre ölümde de eşler arasında bir hesaplaşma yapılacak, borçlu çıkan, diğerine para ödeyecektir. Yani mirasçılarla hesaplaşacak, ya mirasçılara borçlu olacak veya alacaklı olacak. 
     Nasıl şimdi daha anlaşılır oldu mu Hayır olmadı biliyorum, ama gerçek bu. Ölümden sonra dahi ihtilaf alabildiğine sürecek. 
     Ben ise bu rejim değişmedikçe bu tuhaflıklarını anlatabilmek için bakalım daha ne sıkıntılar yaşayacağım 
     
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
