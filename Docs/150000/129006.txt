<DOC>
<DOCNO> 129006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/spor/spo01.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’da transfer zirvesi 
</HEADLINE>
<TEXT>

Lucescu, yönetim toplantısına katılarak takıma takviye konusundaki görüşlerini aktaracak 
     ORHAN YILDIRIM 

     Gribe yakalandı 
     FENERBAHÇE ve Galatasaray çalışmalarına başlarken, Beşiktaş toplanmayı bugüne bıraktı. İstanbul’da bugün biraraya gelecek olan Siyah - Beyazlılar, ikinci dönem çalışmalarına yarın yapacakları ilk antrenmanla başlayacak. Romanya’da tatilini geçiren ve ağır bir gribal enfeksiyona yakalanan Teknik Direktör Mircea Lucescu da bugün Türkiye’de olacak. 
     
     Şimdi düşünmüyor 
     YÖNETİM kurulu toplantısına katılarak takımın son durumu hakkında idarecileri bilgilendirecek olan Lucescu’nun ara transfer konusunda ısrarcı olmadığı belirtiliyor. Takviye konusunda kararsız kalan Beşiktaş Teknik Direktörü’nün, son kararını kampın 17 Ocak’ta tamamlanacak olan ilk etabının ardından vereceği öğrenildi. 
     
Pilot takımda olay      BU sezon Beşiktaş’ın pilot takımı olan Gebzespor’da ilginç olaylar yaşandı. Kartal, 9 futbolcuyla birlikte altyapıdan teknik direktör Fikret Demirer ile kaleci antrenörü Yavuz Aslantepe’yi Gebze’de görevlendirmişti. Ancak Tekirdağ karşılaşmasında Aslantepe’nin bayan yardımcı hakemi sözle taciz etmesi üzerine Demirer’in olaya müdahale ettiği, ardından da ikilinin birbirine girdiği öğrenildi. 
     BUNUN ardından Fikret Demirer’in yerine, Beşiktaş’ın eski PAF takımı hocası Kenan Oktay teknik direktörlüğe getirildi. Üstelik Yavuz Aslantepe de görevde kaldı. Altyapı sorumlusu Hüseyin Mican, "Fikret hoca ile Gebzeli yöneticiler arasında sıkıntılar vardı. Son olarak, Demirer’in Aslantepe’yi sokak ortasında dövdüğü rapor edilip değişiklik istendi ve Oktay göreve başladı" dedi. 
     
Kontrollerde ikinci etap      RAHMAN SAĞIROĞLU 

     İKİNCİ devre başlangıcından önce futbolcularını tepeden tırnağa sağlık kontrolünden geçiren Beşiktaş’ta ikinci etap sağlık kontrolleri de dün yapıldı. Önceki günkü grubun ardından dün de Ali Eren, Yasin, Zafer, Ahmet Yıldırım ve Tamer, Memorial Hastanesi’ne giderek bir dizi teste tabi tutuldu. İstanbul dışında bulunanların da bugün muayene edileceği belirtildi. 
     



 SPOR 





















</TEXT>
</DOC>
