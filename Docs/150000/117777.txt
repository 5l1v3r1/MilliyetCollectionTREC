<DOC>
<DOCNO> 117777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko03.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramazanda hamsi ziyafeti... 
</HEADLINE>
<TEXT>

     Hamsi bolluğu ve düşen fiyatı ile Ramazan ayında dar gelirli vatandaşın yüzünü güldürdü. 
     Ramazan ayı ile birlikte Karadeniz'de yeni avlanmaya başlanan hamsi bollaşırken, yapılan bol av nedeniyle fiyatı da yüzde 50 oranında ucuzladı. 
     Hamsinin, Karadeniz insanı için bir nimet olduğunu kaydeden balıkçılar, ''Karadeniz'de balıkçının da vatandaşın da karnı hamsi ile doyuyor. Ramazan ayının başlamasıyla birlikte hamsi avı bollaşınca, hamsinin bir hafta önce 3 milyon olan kilosu 1.5 milyon liraya kadar düştü'' dediler. 
     Hamsi avının bollaşması ile birlikte son bir haftada kilosu 3 milyon liradan satılan mezgit balığı 2 milyon, kilosu 2.5 milyon liradan satılan istavrit 1.5 milyon ve tanesi 8 milyon liradan satılan palamutun fiyatı 6 milyon liraya düştü. 
     





</TEXT>
</DOC>
