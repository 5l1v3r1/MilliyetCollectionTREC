<DOC>
<DOCNO> 137070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/yazar/theper.html </URL>
<DATE> 2003/02/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Aile sorunları için yeni mahkemelerimiz var 
</HEADLINE>
<TEXT>

     Aile mahkemeleri kurulacak sözü biraz geride kaldı, aile mahkemelerinin kurulması için gerekli yasa çıktı bile. Yasa 18 Ocak 2003 tarihinde yayımlandı. 
     Aile mahkemesi aile hukukundan doğan dava ve işleri görmek üzere kurulmuş özel bir mahkemedir. Özelliği, yargılama hukuku yönünden çok, şekli yöndendir. Şekli yönden diye kastettiklerim şunlar. Normal mahkemelerde hakimin medeni hali önemli değildir, hakim bekar olur, evli olur veya çocuklu olur. Ancak bu mahkemelerde hakimlerin evli, çocuklu, otuz yaşını geçmiş olması gerekmektedir. Bundan başka normal mahkemelerde cezalar ve nüfus davaları hariç sadece hakim bulunurken aile mahkemelerinde psikolog, pedagog ve sosyal çalışmacı da bulunur. Bu görevliler atanırken tercihen bunların da evli, çocuk sahibi ve otuz yaşını doldurmuş olmalarına dikkat edilir. 
     Bu mahkemeler önlerine gelen olaylarda önce araştırma yaparak meselenin sulhen çözümü için imkan arar. Bulamazsa yargılamaya devam eder. 
     Aile mahkemesine bizler alışık değiliz. Çünkü eski Medeni Kanun’da aile içine fazla girilmesine imkan tanınmaz, aileye hakimin müdahalesi sınırlı kalırdı. Ancak yeni Medeni Kanunumuz hakimi aile içine öyle soktu ki, neredeyse her aile evinin içinde hakime bir oda hazırlamak zorunda kalacak. Artık hakim ailemizin bir ferdi. Bazı hallerde çocuğumuzun adını bile hakim koyacak. Ailede fertler eşitlendi ya, işte bu eşitliği bozmamak için ana baba çocuğun adı konusunda anlaşamazsa sanki hakim daha iyi isim bulurmuş gibi reislikten indirilen babanın yerine çocuğun adını hakim tayin edecek. Onun için de bizlerin hizmetine aile mahkemeleri sunuldu, artık bu mahkemeler ile içli dışlı olacağız. 
     
     







Çalsın sazlar, oynasın kızlar 


N b ’den bugüne 


İyi haber alanlar...’ 


Bayar’la Menderes’i çatıştıran kaza 


Okullar yarın açılıyor 


Bayramda ne yaptık 


Aç gezsin, ama başını örtmesin 


Tango günlüğü 


Aile sorunları için yeni mahkemelerimiz var 


Ekonomide koyun pazarlığı’ sürerken 


Biz güneş’ satıyoruz onlar müze’ satıyor 


Irak faturası Tayyip’e çıkıyor 


</TEXT>
</DOC>
