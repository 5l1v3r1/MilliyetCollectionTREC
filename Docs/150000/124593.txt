<DOC>
<DOCNO> 124593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/yazar/akyol.html </URL>
<DATE> 2002/12/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kritik bir döneme girdik 
</HEADLINE>
<TEXT>

     TÜRKİYE beklediği tarihi alamadı. Türkiye, "15’ler Avrupa"sı ile müzakerelere başlamak istiyordu, bunu da sağlayamadı, "25’ler Avrupa"sı ile müzakerelere başlayacak... 
     Bu olumsuzluğun Avrupa’dan ve kendimizden kaynaklanan sebepleri var. 
     Avrupa için 2003 ve 2004 yılları çok dolu, çok yüklü... Yeni 10 üye hazmedilecek... Bunların bir mali yükü olacak... Seçimler var... 
     İyi niyetli olanlar bile "70 milyonluk Türkiye"yi ertelemeyi uygun buldular 
     Bir de Hıristiyancı ve şoven çevreler var. Bunlar kamuoyu ve seçimler faktörünü Türkiye’ye karşı kullandılar. 
     Chirac ve Schröder, "Aralık 2004"ün gerekçesini Gül’e anlatırken "kamuoyu... seçimler... referandumlar..." diye konuştular zaten. 
     Karar, "Alman - Fransız mihveri"nin gücünü de gösterdi. 
     Refüze edilen, sadece Türkiye değil. Dünya dengeleri bakımından daha önemlisi, Avrupa Amerika’ya meydan okumuş, Amerikan prestijini büyük ölçüde zedelemiştir 
     Bakalım Amerika, zaman içinde Avrupa karşısında prestijini nasıl tamir edecek 
     
     TÜRKİYE’DEN kaynaklanan sebepler... 
     Yumurta kapıya gelince çıkarılan 3 Ağustos yasalarının kağıt üzerinde kalıp kalmayacağı sorusu ortaya çıktı. 
     Yargı, 312. maddede Meclis’in yaptığı değişikliği uygulamayarak ya da yasa koyucunun iradesinden farklı uygulayarak tereddütlere yol açtı. 
     Smitis’in sözlerini hatırlayınız 
     - Kriterler uygulansaydı, Erdoğan bu durumda mı olurdu Hiçbir AB ülkesinde böyle bir durum görülemez. 
     Nuh Mete Yüksel gider ayak Alman Vakıfları hakkında "irtica ve bölücülük" davası açtı 
     Son dava, Şilili şair Neruda’nın şiiri hakkındadır. 
     AB yetkilileri yeniden "askerin siyasi rolü" hakkında laflar ederken, bu vehmi depreştiren haberler iç ve dış basında yer aldı... 
     
     ÖNÜMÜZDEKİ asıl zorluk, kriterlerin gereği olarak Türkiye’nin yapacağı reformları Meclis’ten geçirsek bile "kurumlar"ın bunları ne ölçüde uygulayacağıdır. 
     "2004 İlerleme Raporu"nun lehimize olması için, "2003 İlerleme Raporu"nda yer alması muhtemel din ve cemaat özgürlüğü, fikir hürriyeti, sivilleşme gibi hususları Türkiye "kağıt üzerinde kalmadan" uygulayabilecek mi 
     Herhalde Türkiye için en kötüsü, siyasi irade olarak parlamento ve hükümetin, "kurumlaröla ihtilafa sürüklenmesi olur. 
     Tabii diğer zorluk, Kıbrıs sorunudur. Artık soyutlanmışlıktan, ekonomik yetersizlikten bıkan Kıbrıs Türklerinin önemli bir bölümü de Kofi Annan planı lehine mitingler yapıyor 
     Türkiye ve Denktaş direnirse Kıbrıs Türkleri arasında ciddi sorunlar çıkabilirdi. Son anda Türk ve Rum taraflarının 28 Şubat’a kadar görüşmeleri sürdürmeyi kabul etmeleri umut uyandırmıştır. Sorun 28 Şubat’a kadar çözülmezse ciddi maraz çıkabilir. 
     Neticeten Avrupa umduğumuz iyi niyeti ve desteği göstermedi. Kendi sorunlarına öncelik veren bir tavır sergiledi Türkiye’ye... Sonuç tamamen kötü değil. AB üyeliğine daha yaklaştığımız, hiç olmazsa "tarih" aldığımız doğru... 
     Ama işlerimiz zor... Büyük bir silkinişi başarmamız gerekiyor. 
     
     







Kritik bir döneme girdik 


"Megalo" havalanmalar ve sosyolojik gerçekler 


Baykal arazi... 


Kıbrıs ve Irak 


AB ile devam... 


İpin gölgesinden takvime 


Şimdi savaşa dikkat 


Yalova Lisesi yeniden doğuyor 


Karar iyi değil, ama... 


Ne çok sevinelim ne de kahrolalım 


Küresel sosyete 


Demek, yine "çocuk oyuncağı" dediler... 


Birleşik Avrupa Satrancı 


Kötü yabancı sermaye gelmesin 


AB için, Ayşe Hanım Teyzem bekleyip görecek 


</TEXT>
</DOC>
