<DOC>
<DOCNO> 137128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo06.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig... Altay 0 - Trabzonspor 2 İlk yarı 
</HEADLINE>
<TEXT>

     Birinci Süper Lig'de Altay-Trabzonspor maçının ilk yarısı, 2-0 konuk ekip lehine kapandı. 
     Karşılaşmaya her iki takım da kontrollu başladı. İlerleyen bölümlerde ise Trabzonspor, istediği oyunu sahaya daha iyi yansıtırken, evsahibi Altay hücum organizasyonlarını iyi kuramadı ve istediği pozisyonları üretemedi. Savunmasında da çok gedik veren siyah-beyazlı ekip, ilk yarı kalesinde 2 gol gördü. 
     9. dakikadaki Trabzonspor atağında, Ali Şen'in pasında, Altay savunmasının arkasına sarkan Gökdeniz topu önünde buldu. Ramazan, bu futbolcudan önce meşin yuvarlağa sahip olarak mutlak golü önledi. 
     12. dakikada ceza alanına giren Sinan, altıpasta topu Effa'ya çıkardı. Ancak Tayfun, bu futbolcudan önce meşin yuvarlağı uzaklaştırarak tehlikeyi önledi. 
     28. dakikada Ali Şen'in pasında Aurelio'nun ceza alanındaki rövaşatasında, top direğin üstünden az farkla auta gitti. 
     31. dakikada Serkan Kılıç'ın ceza alanına ortaladığı topla Ali Şen buluştu. Bu futbolcunun sert şutunda, Ramazan meşin yuvarlağı güçlükle kornere çeldi. 
     34. dakikada Trabzonspor ilk golüne ulaştı. Gökdeniz'in ortasında Aurelio'nun sektirdiği topu Mehmet Yılmaz tamamladı ve fileleri gördü 1-0. 
     44. dakikada Ali Şen'in orta alandan çıkardığı uzun pasta Gökdeniz, Altay savunmasının arkasına sarktı, ceza alanına girerken yaptığı aşırtma vuruşla da skoru 2-0 yaptı. 
     İlk yarı konuk Trabzonspor'un 2-0'lık üstünlüğüyle sona erdi. 
     





</TEXT>
</DOC>
