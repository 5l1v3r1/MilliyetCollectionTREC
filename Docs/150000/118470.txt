<DOC>
<DOCNO> 118470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sonspo09.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol Takımı aday kadrosu açıklandı... 
</HEADLINE>
<TEXT>

     33. Erkekler Avrupa Basketbol Şampiyonası grup elemelerinde 20 Kasım'da deplasmanda Bulgaristan, 23 Kasım'da İstanbul'da İsviçre ve 27 Kasım'da deplasmanda Ukrayna ile karşılaşacak olan A Milli Takım aday kadrosu açıklandı. 
     Basketbol Federasyonu'ndan yapılan açıklamada, 15 Kasım Cuma günü Abdi İpekçi Spor Salonu'nda ilk idmanını yapacak olan millilerin 19 Kasım sabahı Bulgaristan maçı için bu ülkeye gideceği bildirildi. 
     Grupta ilk 5 maçta 4 galibiyet, 1 yenilgi ile Litvanya'nın ardından ikinci sırada bulunan A Milli Takım'ın Bulgaristan, İsviçre ve Ukrayna maçlarının 12 kişilik kadrosu şöyle 
     Haluk Yıldırım, Kerem Gönlüm, Tutku Açık, Serkan Erdoğan Ülkerspor , Kerem Tunçeri, Alper Yılmaz, Ömer Onan, Kaya Peker Efes Pilsen , Nedim Dal OYAK Renault , Hüseyin Beşok Maccabi Tel Aviv , Mirsad Türkcan Montepaschi Siena , İbrahim Kutluay Panathinaikos . 
     Bu arada son Dünya Şampiyonası'nda kadroda yer alan Mehmet Okur ve Hidayet Türkoğlu, NBA'de oldukları için, Harun Erdenay milli takımı bıraktığı için, Asım ise teknik heyetin kararıyla yeni kadroya dahil edilmedi. 
     Dopingli madde kullandığı gerekçesiyle geçen sezon cezalı olan Ülkersporlu Serkan Aydoğan ile OYAK Ranault'da forma giyen Nedim Dal ve Dünya Şampiyonası'na götürülmeyen Ülkersporlu Kerem Gönlüm ise uzun bir aradan sonra kadroda yer aldılar. 
     
     B MİLLİ TAKIM ADAY KADROSU 

     İstanbul'da 22, 23 ve 24 Kasım tarihlerinde düzenlenecek Uluslararası Hikmet Erdem Basketbol Turnuvası'na katılacak B Milli Takım aday kadrosu da açıklandı. 
     Basketbol Federasyonu'ndan yapılan açıklamaya göre, Litvanya B , İsveç A ve İtalya B milli takımlarıyla karşılaşacak Türk Milli Takımı aday kadrosuna, A Milli Takım teknik ekibinin de görüşleri doğrultusunda 12 oyuncu davet edildi. Aday kadroya çağrılan oyuncular şöyle 
Cihad Şahin, Fatih Solak Ülkerspor , Ender Arslan, Enver Ekmen Efes Pilsen , Rasim Başak OYAK Renault , Muratcan Güler Galatasaray , Erkan Veyseloğlu Fenerbahçe , Ömer Kahyaoğlu, Cevher Özer, Vedat Koruk Darüşşafaka , Tufan Ersöz Beşiktaş , Adem Ören Büyük Kolej 
     Antrenör Haşim Tündoğan, yakın gelecekte A Milli Takım'da forma giymeye aday yetenekli ve genç oyunculara uluslararası deneyim kazandırmak adına oynayacakları bu turnuvanın çok önemli olduğunu belirterek, şunları kaydetti 
     ''12 kişilik kadromuzda, gelecekte Türk basketboluna ve milli takımımıza uzun yıllar hizmet edebilecek kapasitede birçok oyuncumuz var. 21 Kasım'da Litvanya B milli takımıyla oynayacağımız dostluk maçıyla birlikte toplam 4 karşılaşma yapacağız. Oynayacağımız takımların hepsi birbirlerinden güçlü ve değerli ekipler. Bu nedenle oyuncularımızın ortaya koyacağı performans çok önemli. Burada amacımız maçları kazanmakla beraber, genç oyuncularımızın uluslararası maç deneyimini artırmaktır.'' 
     





</TEXT>
</DOC>
