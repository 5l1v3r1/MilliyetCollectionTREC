<DOC>
<DOCNO> 114937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/dunya/dun02.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani’ye ’balans ayarı’ 
</HEADLINE>
<TEXT>

     ANKARA Milliyet 

     Türkiye ile Irak Kürdistan Demokratik Partisi KDP arasında Mesud Barzani’nin tehditk r sözleri üzerine bir süredir yaşanan gerilim, dün Ankara’ya gelen KDP yetkililerinin geri adım atmasıyla ortadan kalktı. Kuzey Irak’ta kurulan yönetimin başbakanı Neçirvan Barzani, dün Dışişleri Bakanlığı Müsteşarı Uğur Ziyal’le yaptığı toplantıda, ilişkilerin "yeni çerçevesini" çizdi. Buna göre Kürt grupların liderleri Kürt devleti ve Kerkük’te tek taraflı hak iddialarından vazgeçerken, Türkmenlerin haklarını da gözetecekler. Mesud Barzani’nin yeğeni de olan Neçirvan Barzani, "İki taraf da, ilişkilerin rayına oturması konusunda samimi" dedi. 
     Daha önce Kerkük’ü başkent yapacaklarını açıklayan parti sözcülerinin aksine, Barzani "Kerkük bir Irak şehridir. Kerkük’teki nüfus Kürt, Türkmen, Asuri, Keldani ve Araplardan oluşuyor. Kerkük’ün önemi bölgedeki petrolden kaynaklanmıyor, coğrafi olarak Irak Kürdistan’ı olarak bilinen bölgenin içinde olmasından kaynaklanıyor. Kerkük, birlikte var olmanın, kardeşliğin ve verimliliğin sembolü olmalıdır" diye konuştu. 
     



 DÜNYA 












</TEXT>
</DOC>
