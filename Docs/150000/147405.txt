<DOC>
<DOCNO> 147405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/siyaset/siy01.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD salam gibi alıyor 
</HEADLINE>
<TEXT>

Baykal, ABD’nin salam politikası’ uygulayarak, parlamentonun reddettiği tezkeredeki isteklerini TBMM’ye rağmen parça parça aldığını belirtti 
     ANKARA Milliyet 

     CHP Genel Başkanı Deniz Baykal, TBMM’nin 1 Mart’ta yabancı asker konuşlandırma tezkeresini reddettiğini, ancak ABD’nin "salam politikası" uygulayarak, parlamentonun reddettiğini parça parça aldığını savundu. Baykal, "Hükümet buna katkı vermemeli" dedi. CHP’li bir yetkili de, yakıt sevkiyatının insani yardımla ilgisi olmadığını ve Türkiye’nin savaşa girdiğini kaydetti. Bir basın toplantısı düzenleyen Baykal, ABD Dışişleri Bakanı Colin Powell’ın ziyaretinin ardından ABD askeri araçlarının Habur’dan geçişini değerlendirdi. Meclis’in Türkiye’nin kara coğrafyasının kullanılmasına olanak vermediğini, 1 Mart’ta aldığı kararı tersine çevirecek işbirliğine anayasal olanak olmadığını savunan Baykal, "Bu siyasal olarak da doğru değil. Hukuki çerçeve zorlanmamalı" diye konuştu. Hükümete, Türkiye’nin askeri harek tın parçası haline dönüştürülmemesi uyarısında bulunan Baykal, "Savaşa Dışişleri veya hükümet değil, Meclis karar verir. ABD, Türkiye’nin ekonomi kayıplarını daha gerçekçi, makul ölçülerde değerlendirmelidir" dedi. 
     


SİYASET 















</TEXT>
</DOC>
