<DOC>
<DOCNO> 114071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/soneko07.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yediğimiz yumurtanın tavuğu yurt dışından... 
</HEADLINE>
<TEXT>

     Türkiye'de yumurta üreticiliği yapan firmalar, daha az yemle daha çok yumurta elde etmek için ABD ve Hollanda'da yetiştirilen ırk tavukları tercih ediyorlar. 
     Ekin Tavukçuluk şirketinin sahibi Refik Tuzcuoğlu,yaptığı açıklamada, Amerika ve Hollanda'nın hayvancılıkta çok ileri olduğunu ve her geçen gün farklı ırklar yarattıklarını söyledi. 
     Özellikle fazla ve iri yumurta veren tavukların, Türkiye'de daha az gelişmiş gen teknolojisi ile elde edildiğini belirten Tuzcuoğlu, şunları kaydetti 
     ''ABD ve Hollanda saf ırk yumurtalarını ya da civcivlerini Türkiye'ye gönderiyor. Türkiye'de distribütörlük yapan firmalar, yumurta üreticiliği yapan tavukçuluk firmalarına bu yumurta ve civcivleri pazarlıyor. Firmalar da, yumurtaları kuluçka ile çıkartarak az yemle daha çok ve iri yumurta veren tavuğu elde etmiş oluyor.'' Tuzcuoğlu, Türkiye'de en çok tutulan ırkların Brownick ve Lahman olduğunu dile getirerek, ''Ülkemizde hayvancılık ne kadar gelişmiş olarak görülse de, yediğimiz yumurtanın tavuğunu yurt dışından getiriyoruz'' dedi. 
     





</TEXT>
</DOC>
