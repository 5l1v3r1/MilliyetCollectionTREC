<DOC>
<DOCNO> 103847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yazar/guclu.html </URL>
<DATE> 2002/08/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kimse kimseye güvenmiyor 
</HEADLINE>
<TEXT>

     Türkiye’nin öncelikli sorunu ne seçim ne de ekonomik kriz. Asıl sorun güvensizlik. Vatandaş devlete, devlet vatandaşa, kurumlar da birbirine güvenmiyor... 
     Vatandaşın birbirine güveni de yok gibi. Politikacılara, medyaya, polise ve daha pek çok kuruma olan güveni de her geçen gün eriyor. 
     Devletin verdiği belgeye bırakın başkasını devletin kendisi güvenmiyor. Okul başvuruları sırasında devletin değişik kurumlarından alınan her belgenin ayrıca bir de noter tasdiki isteniyor. Yakında noter tasdikli örneklerin de noter tasdiki istenirse şaşırmamak gerekir... 
     Vatandaşın cebinde para var mı, yok mu kimsenin umurunda değil. Üstelik noter tasdikli belgeler kesin kayıt sırasında istense ona da amenna. Ama ön kayıtlar sırasında bu kadar mali külfet ve zaman kaybının gerekçesi ne, bir türlü anlamak mümkün değil... 
     
     Kim yalancı 
     Biz gazetecilere sık sık yöneltilen bir suçlama var. Hemen her gün farklı şeyler yazıyorsunuz diye. Kabahat bizde değil diyoruz ama derdimizi bir türlü anlatamıyoruz. Bir bakan düşünün herhangi bir konuda hemen her gün farklı demeçler veriyor. Bir gün ak dediğine ertesi gün kara diyor ya da bugün tamam kesinlikle olacak dediğine ertesi gün hayır bunu da nereden çıkarttınız diyebiliyor. Şimdi bu ortamda bakana güvenip onun söylediklerini yazan bizler mi yalancıyız yoksa nabza göre şerbet veren bakanlar mı 
     Anadolu’yu gezerken vatandaşın üzerinde durduğu en önemli konu buydu. Sözlerini hep kime güveneceğimizi şaşırdık cümlesiyle tamamlıyorlardı. Anlaşılan o ki bu seçimde güven unsuru çok ama çok öne çıkacak... 
     
     Tayyip’in çocukları 
     İşte böylesi bir ortamda şeffaflık çok önemli. Öne çıkan iki siyasetçiden Tayyip Erdoğan tam bir muamma. Normal bir vatandaş bırakın yurtdışını bir çocuğunu parasız devlet okullarında okutmakta bile zorlanırken o 3, 4 çocuğunu yurtdışında okutabiliyor. Hem de en pahalı okullarda. Peki ya kaynağı İşte o belli değil. "Arkadaş bursu" diyenler var. Kim kime bu devirde durduk yerde her yıl 100 bin dolar verir ki 
     Dahası fakir fukaranın çocukları burada arkadaş bursu bulamadığı için perişan olurken ya da türban nedeniyle eğitimleri yarım kalırken kendi çocuklarını yurtdışında okutmak ne kadar adilane bir çözüm. İşte tüm bunlar Anadolu’da halk arasında konuşulan ve önemli ölçüde güven erozyonu yaratan konular. 
     Tayyip Erdoğan gibi Derviş de tartışılıyor. Gençleri politikaya çağırıyor, üniversiteyi siyaseti bıraktığında gidip sığınacağı bir mek n olarak görüyor da bugüne kadar onlar için ne yaptı Üniversitelerin araştırma fonlarını kaldıran, rektörlere randevu vermeyen, asistanların maaş zammını engelleyen o değil miydi diyorlar... 
     Özetin özeti Güvenirliliğin birinci koşulu samimi olmaktan geçiyor. Ama bu konuda başta devlet olmak üzere hemen herkes sınıfta kaldı. Ama bu zoru başarmak zorundayız. Yoksa bugünleri de ararız... 
     
     







Zurnanın zırt dediği... 


Sola hediye... 


Mahcup bir girişim 


Feri sönmüş yıldızlar 


Kimse kimseye güvenmiyor 


Erkek olmanın yolu, kadın olmamaktan geçer 


Amerika’daki Türkler ve mankafalar... 


Günbatımı Hasankeyf 


Sait Faik’in Sinağrit Baba’sı Derviş mi 


Siyaset bitti Şimdi "Tepki Oyu Havaları" 


Derviş’li CHP borç ve faiz çıkmazını aşabilir mi 


İstanbul’da çöp, elektrik oluyor 


Derviş sınandı, sıra CHP’de... 


</TEXT>
</DOC>
