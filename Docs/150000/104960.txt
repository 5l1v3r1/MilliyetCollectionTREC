<DOC>
<DOCNO> 104960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/yazar/theper.html </URL>
<DATE> 2002/08/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İş güvencesi geliyor 
</HEADLINE>
<TEXT>

     Bugünlerde gündemi meşgul eden İş Güvencesi Yasası. Ne özellikler taşıyor bu yasa, ne yenilikler getirecek 
     C. R. - Ankara 

     İş Güvencesi Yasası adı altında çıkarılan yasa çok önemli değişiklikler getiriyor. Bu değişiklikler bugüne kadar mevzuatımızda görülmemiş özellikler taşıyor. Örneğin, bugüne kadar bir işçinin işine son vermek için bir gerekçe göstermek gerekmiyordu. Kıdem tazminatı ödendikten sonra işçinin işine son verilebiliyordu. Bugün geçerli neden olmadan işçinin işine son verilemeyecek. Böyle bir son verme halinde de yine bugüne kadar mevzuatımızda görülmemiş bir müeyyide öngörülüyor. Bu işçi mahkeme kararı ile işine geri dönecek. 
     Karara rağmen işe başlatılmayan işçiye işveren yüklü bir tazminat ödeyecek. 
     İşveren sözleşmesini feshedeceği işçisine bildirim yapacak ve savunmasını alacak. 
     Toplu işçi çıkarmalarında ise bunu en az otuz gün önceden işveren bir yazı ile işyeri sendika temsilciliklerine veya işçi temsilciliklerine, ilgili bölge müdürlüğüne ve iş kurumuna bildirecek. 
     Bildirimden sonra temsilcilerle işveren arasında yapılacak görüşmelerde toplu işçi çıkarmanın önlenmesi ya da çıkarılacak işçi sayısının azaltılması, yahut çıkarmanın işçiler açısından olumsuz etkilerinin en aza indirilmesi konuları ele alınır. 
     Bunlar bazı değişiklikler. Daha başkaları da var. Ancak bunlar bile çok tartışılacak maddeler. Öyle ki, yatırım yapacak yatırımcının biraz daha uzun düşünmesine neden olacak noktalar. Bira aceleye geldi, keşke iyi düşünülseydi. 
     
     







Değişmek... 


"Havaya girme" rüzg rlanmaları... 


Falcı dostlar... 


Askerin saptamaları 


Gazete araç mı, amaç mı, nedir 


Yanlış doğru 


Valla bilmiyorum 


Bakan’ın vaatleri gerçekleşecek mi 


Vurmak, ya da vurmamak... 


Birinin hayatından geçip gitmek o kadar kolay mı 


Amerika’dan tepki var... 


Bayar’ın seçimi 


Marka vaadi siyasetçiye oy getirir mi 


İş güvencesi geliyor 


</TEXT>
</DOC>
