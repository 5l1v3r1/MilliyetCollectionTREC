<DOC>
<DOCNO> 126205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/soneko12.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yünlü giysi satışlarında artış var... 
</HEADLINE>
<TEXT>

     Kış mevsimi bütün şiddeti ile etkisini sürdürürken, bundan kazançlı çıkanlar da var. Soğuktan korunmak isteyenler, eldiven, bere ve kaşkol satışlarını artırdı. 
     Gaziantepli toptancı Murat Horozoğlu, yaptığı açıklamada, karla birlikte gelen soğuk havanın etkisiyle özellikle çocuklar ve hanımlar için alınan yünlü bere, kaşkol, eldiven ve iç çamaşırı satışında artış olduğunu söyledi. 
     Yünlü ürünlerin daha emek-yoğun olduğu için fiyatının diğer ürünlere göre yüksek sayılabileceğini belirten Horozoğlu, ''Ekonomik durumu iyi olanlar yünlü ve kaliteli ürünlere yöneliyor. Dar gelirliler ise orlon ve yün oranı az olan ürünleri alıyorlar'' dedi. 
     Horozoğlu, tüketicileri, aldıkları ürünün hangi iplikten dokunduğunu gösterir etikete bakmaları konusunda uyararak, ''Çünkü, aldatmaya yönelik albenili satış yapanlar var. Herkes aldığı yün, kaşkol, bere ve iç çamaşırında hangi iplik kullanıldığını incelemeli'' diye konuştu. 
     Bu arada, kalitesine göre, eldiven 2-7 milyon lira, kaşkol 1,5-5 milyon lira, çorap 3-5 milyon lira, bere 3-7 milyon lira, yün alt-üst içlik ise 25-30 milyon liradan satılıyor. 
     





</TEXT>
</DOC>
