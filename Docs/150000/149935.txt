<DOC>
<DOCNO> 149935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun35.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii Lideri "Irak, Iraklılar tarafından yönetilmeli" 
</HEADLINE>
<TEXT>

     Irak'taki tanınmış Şii liderlerden Ayetullah Ali Sistani, Irak'ın, Iraklılar tarafından yönetilmesi gerektiğini söyledi. 
     Sistani'nin oğlu Muhammed Reda Ali Sistani, babası adına yaptığı konuşmada, ''Bizim ülkemiz kendi halkı, kendi evlatları tarafından yönetilmelidir. Kimin yöneteceğine Iraklılar karar vermeli'' dedi. 
     Gazetecilere konuşmayı geleneksel olarak reddeden Sistani'nin oğlu, sindirme ve cinayet girişimlerini yorumlarken, ''Necef'teki dini eğitim merkezi Havza'da bulunan önde gelen din adamlarının etkisi sürdüğü müddetçe, tehditlerin devam etmesini beklemek gerekir'' diye konuştu. 
     Sistani, babasının kurulacak hükümette hiçbir göreve talip olmadığını belirtti ve ''Necef'in ileri gelenleri bu işlere karışmaz'' diye konuştu. 
     





</TEXT>
</DOC>
