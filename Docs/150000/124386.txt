<DOC>
<DOCNO> 124386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sondun26.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan "Sonuca çok yaklaşmıştık" 
</HEADLINE>
<TEXT>

     BM Genel Sekreteri Kofi Annan, "Kıbrıs'la ilgili olarak Kopenhag'da anlaşmaya varılamamasının ardından bir durum değerlendirmesi yapacağını" söyledi. 
     Annan, konuyla ilgili olarak gazetecilerin sorularını cevaplandırırken, "Başarısızlıktan kimin sorumlu olduğunu söyleyebilecek durumda bulunmadığını" ifade etti. 
     Annan, "Revize edilmis çözüm planını, destek vermeleri için Güvenlik Konseyi üyelerine sunmayı düşünmediğini" açıkladı. 
     BM'nin Kıbrıs sorununu bir çözüme ulaştırmak için çok ciddi çabalar harcadığının altını çizen Annan, "Gerçekten de sonuca çok yaklaşmıştık. Hatta AK Parti lideri Erdoğan ile salı günü yapmış olduğumuz görüşmede kendisine, sizin gibi bir futbolcunun, bitiş düdüğü çalınana kadar maçın sona ermeyeceğini iyi bildiğinin farkındayım dedim" diye konuştu. 
     





</TEXT>
</DOC>
