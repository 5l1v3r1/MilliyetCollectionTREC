<DOC>
<DOCNO> 146637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/astro/index.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilenme zamanı 
</HEADLINE>
<TEXT>

     Bugün 21.18 Koç burcunda gerçekleşen yeniay, yeni adımlara, başlangıçlara ve adeta yeniden doğuşa işaret ediyor. Sabırsız ve çocuksu enerjiler içindeyiz. Koç'lar yeniay sayesinde bir adım öne çıkarak yeni girişimlerde bulunuyorlar. Yenilik isteği ve heyecan güzel ama planlı olmak kolay olmayacak. Boğa'lar beklentilerini dengede tutmalılar. Aşırı risk almaktan kaçınmalı. Geçmişe ait hesaplaşmalar gündeme gelebilir. İyimser olunmalı. İkizler yeni planlar ve hareket peşinde. İleriye yönelik hedefler daha iyimser ve keyif getirici. Bu arada sosyal alanda da hareketlilik söz konusu. Yengeç'ler kritik bir dönemeçteler. İş hayatı ve ev arasındaki dengeleri iyi kurmak gerekecek. Yeni adımlar özellikle kariyer ve sorumluluk alanında etkin olacak. Aslan'lar şimdi rahat edebilirler. Onları özgürleştiren, yeni çevrelere sokabilecek, duygusal alanda iyimser enerjiler söz konusu. Başak'lar duygusal alışverişlerde aceleci ya da huzursuz davranarak yanlış anlamalara yol açabilir. Kendi görüşlerini daha samimi biçimde ortaya koymalılar. 
     Terazi'ler yeniayın etkisi altında yeni tecrübeler, ortaklaşa alanda başlangıçlar içindeler. Bazı değişiklikler esnek olmalarını gerektiriyor. Evlilik, ortaklıklar da gündemde. Akrep'ler kendilerine çekidüzen vermeye özen göstermeliler. İş ortamında olası değişiklikler daha iyimser bir hava getirmekte. Yay'lar da pozitif bir enerji sürecine girmekteler. Akıcı, yaratıcı ve sabırsız davranabilirler. Özellikle aşkta macera ve hevesli bir tutum söz konusu. Oğlak'lar tamamlamaları gerekebilecek konular içindeler. Planlı hareket ederek evle ilgili konularda hızlı yol alabilirler. Duygusal alanda ise daha olgun olmaları faydalı olacak. Kova'nın keyfi yerine gelecek. Kısa yolculuklar, ilginç değişiklikler ve sürprizler söz konusu. Konuşmaları ile ilgi çekebilirler. Balık'lar şimdi cüzdanlarını daha kontrol etmeliler. Elde olmayan nedenlerden ötürü harcamalar artabilir. Kendilerine yeni kaynaklar yaratmak için mücadele etmeliler. 
     


            Faks 287 74 37 
      




</TEXT>
</DOC>
