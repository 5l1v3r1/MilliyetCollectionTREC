<DOC>
<DOCNO> 143717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur11.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda ek güvenlik önlemleri... 
</HEADLINE>
<TEXT>

     Atatürk Havalimanı'nda, Irak krizi ve buna bağlı gelişen olaylara karşı özel harekat timleri görev yapmaya başladı. 
     Atatürk Havalimanı Mülki İdare Amiri Saim Eskioğlu, özel harekat timlerinin bugünden itibaren 24 saat süreyle, iç hatlar, dış hatlar ve havalimanının belli noktalarında nöbet tutacaklarını söyledi. 
     Eskioğlu, ''Irak krizi ve gelişen şartlar nedeniyle İl Emniyet Komisyonu'nun aldığı karar çerçevesinde özel harekat timleri görev yapacaklar. Terminal içerisinde ve önünde silahlı olarak nöbet tutacaklar'' dedi. 
     Havalimanına gelen yolcuların özel harekat timlerini görmekten tedirgin olabileceklerini de hatırlatan Eskioğlu, ''Tedirginliği ortadan kaldırmak gerek. Bunun için göze batmadan nöbetlerini sürdürecekler'' diye konuştu. 
     Eskioğlu, özel hareket timlerinin görevlerinin kriz ve gelişen şartlara bağlı şekilde devam edeceğini kaydetti. 
     





</TEXT>
</DOC>
