<DOC>
<DOCNO> 115654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sontur11.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk hava geliyor 
</HEADLINE>
<TEXT>

     Türkiye, Cumhuriyet Bayramı'nın kutlanacağı yarın Balkanlar üzerinden gelen soğuk havanın etkisine girecek. Hava sıcaklıkları, yurdun kuzey ve iç kesimlerinde 6-8 derece azalacak. 
     Yarın Karadeniz Bölgesi yağışlı, Marmara ve İç Anadolu'nun kuzeyi parçalı ve çok bulutlu diğer bölgeler az bulutlu ve açık geçecek. 
     Karadeniz Bölgesi'nde beklenen yağışlar genellikle yağmur, sıcaklığın azalmasıyla birlikte bölgenin iç kesimlerinin yüksek yerlerinde karla karışık yağmur ve kar şeklinde olacak. 
     Karadeniz'de karayel, Güney Ege'de yıldız ve poyraz, bu geceden itibaren kuvvetlenerek fırtına şeklinde esecek. 
     Türkiye, yarın Balkanlar üzerinden gelen soğuk havanın etkisine girecek. Hava sıcaklıkları, yurdun kuzey ve iç kesimlerinde 6-8 derece azalacak. 
     Soğuk hava, 30 Ekim Çarşamba günü yurdun kuzey, iç ve doğu kesimlerde etkisini sürdürürken, yağışlar Batı ve Orta Karadeniz kıyıları, Doğu Karadeniz ile Doğu Anadolu'nun kuzeydoğusunda görülecek. 
     Yarın ve çarşamba günü kuzey ve iç kesimlerdeki soğuk hava nedeniyle ilgililerin ve vatandaşların, Karadeniz ve Güney Ege'deki fırtına nedeniyle denizcilerin tedbirli olmaları istendi. 
     Soğuk ve yağışlı hava ile fırtına, 31 Ekim Perşembe günü yurdu terk edecek. Hava sıcaklığı tekrar artmaya devam edecek. 
     





</TEXT>
</DOC>
