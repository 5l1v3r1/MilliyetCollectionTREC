<DOC>
<DOCNO> 135366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/guncel/gun11.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuna’nın ayakkabısından su içerim’ 
</HEADLINE>
<TEXT>

     SEMRA PELEK İstanbul 

     Sahne alacağı Günay Restoran’dan çıkarken Derya Tuna’yı silahla yaraladığı gerekçesiyle yargılanan Hüseyin Bozan, "Pişmanım, benim nazarımda Derya Tuna ayakkabısından su içilecek bir insandır" dedi. Şik yetini geri alan ve gözyaşlarına h kim olamayan Tuna, elini öpmek isteyen Bozan’ı, "Lütfen Hüseyin, çok yıprandım istemiyorum" diye geri çevirdi. 
     Şişli 1. Asliye Ceza Mahkemesi’ndeki duruşmaya hakkında 16 yıl 6 ay hapis cezası istenen tutuklu sanık Hüseyin Bozan, müştekiler Derya Tuna ve gazeteci Bora Engin katıldı. 
     Duruşma salonuna girer girmez "İbrahim ağabeyin istemediği elbiseyi Derya ablama kimse giydiremez" diyerek bir sayfalık savunmasını basın mensuplarına okumak isteyen Bozan’a yargıç engel oldu. Tuna, "Şik yetçi değilim, takdir mahkemenin ama onu Allah’a havale ediyorum" dedi. 
     Bozan ise, "Ellerinden öpmeden savunmamı yapmam" diyerek Tuna’ya doğru eğildi. Tuna’nın bu teklifi kabul etmemesi üzerine Bozan, "Pişmanlık duygusu içindeyim. Benim nazarımda, Derya Tuna ayakkabısından su içilecek bir insandır. Ablam olarak beni affetmesini istiyorum" diyerek tahliyesini istedi. Sanığın tutukluluk halinin devamını kararlaştıran yargıç, duruşmayı erteledi. 
     



 GÜNCEL 





















</TEXT>
</DOC>
