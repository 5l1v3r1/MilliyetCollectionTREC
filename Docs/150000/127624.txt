<DOC>
<DOCNO> 127624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo11.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Interli Okan Buruk Hasan, en doğru kararı kendisi verecektir... 
</HEADLINE>
<TEXT>

     İtalya'nın FC Interli futbolcusu Okan Buruk, Hasan Şaş'ın Avrupa'ya transferi konusunda, en doğru kendisinin vereceğini söyledi. 
     Takım arkadaşı Emre Belözoğlu ile kısa bir tatil geçirmek üzere İzmir'e geldiklerini, ancak Emre'nin İzmir'den ayrıldığını kaydeden Okan, Avrupa'ya transferi gündeme gelen Hasan Şaş'ın, dünyaca tanınan bir futbolcu olduğunu ve Avrupa'da başarılı olacağına inandığını söyledi. 
     Hasan Şaş'ın, ara transfer döneminde Galatasaray'da kalıp kalmama konusunda en doğru kararı vereceğine inandığını belirten Buruk, ''Bu konudaki en doğru kararı Hasan verecektir. Hasan Şaş'ın Inter'e transfer olacağı yönünde teknik direktörümüz bize birşey söylemedi'' diye konuştu. 
     
     GALATASARAY 
     Eski takımı Galatasaray'ın ikinci yarıda çıkışa geçeceğine inandığını belirten Buruk, ''Galatasaray yeni bir takım. Ara transfer döneminde de yeni transferler yapacaklar. İkinci yarıda kesinlikle çıkışa geçecekler. Fatih Terim mutlaka başarılı olacaktır'' diye konuştu. 
     Emre'nin yanı sıra Nihat ile de yakın arkadaş olduklarını kaydeden Okan Buruk, ''Biz, gittiğimiz takımlarda Türkiye'yi temsil ediyoruz. Bu duyguyla sahaya çıkıyorum'' diye konuştu. 
     





</TEXT>
</DOC>
