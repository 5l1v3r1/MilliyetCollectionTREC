<DOC>
<DOCNO> 123979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo07.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Kings, Rockets'ı deplasmanda 103-96 yendi... 
</HEADLINE>
<TEXT>

     ABD Profesyonel Basketbol Ligi'nde NBA Batı Konferansı Pasifik Grubu lideri Sacramento Kings, Ortabatı Grubu ikincisi Houston Rockets'a deplasmanda 103-96 yenildi. 
     Houston'daki mücadelede, 28 Mart 1999'dan sonra Sacramento Kings'i yenme başarısı gösteren Houston Rockets'da, Steve Francis 32 sayı, son saniyelerde attığı 6 sayıyla takımının galip gelmesini sağlayan Çinli ''çaylak'' pivot Yao Ming de 17 sayı ve 15 ribaunt gerçekleştirdi. 
     6 maç sonra yenilgi yüzü gören Kings'de ise Chris Webber, 19'u 2. çeyrekte olmak üzere 30 sayı attı ve 11 ribaunt aldı. Sakatlığı nedeniyle Hidayet Türkoğlu'nun oynamadığı takımda, Bobby Jackson da 27 sayı kaydetti. 
     Gecenin bir diğer maçında Pasifik Grubu ikincisi Portland Trail Blazers, Doğu Konferansı Atlantik Grubu beşincisi Washington Wizards'ı deplasmanda 98-79 yendi. 
     Trail Blazers'da Scottie Pippen, 1990'lı yıllarda Chicago Bulls'da birlikte mücadele ettiği Michael Jordan karşısındaki ilk maçında 14 sayı, 7 ribaunt ve 5 asist gerçekleştirdi. Üstüste 3, Wizards'a karşı ise 8. galibiyetine ulaşan Portland Trail Blazers'da, Derek Anderson da Pippen ile birlikte 14 sayıyla takımın en çok sayı atan oyuncusu oldu. 
     Wizards'da Larry Hughes 17 sayı ve 11 ribaunt, takımda 2. sezonunu yaşayan Michael Jordan da 14 sayı kaydetti. 
     Sonuçlar şöyle 
Washington Wizards-Portland Trail Blazers 79-98 
New York Knicks-Seattle Supersonics 97-80 
Miami Heat-Memphis Grizzlies 96-107 
Chicago Bulls-Orlando Magic 107-87 
Dallas Mavericks-Los Angeles Clippers 122-95 
Houston Rockets-Sacramento Kings 103-96 
Golden State Warriors-Los Angeles Lakers 106-102 

     





</TEXT>
</DOC>
