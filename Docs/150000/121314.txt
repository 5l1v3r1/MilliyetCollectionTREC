<DOC>
<DOCNO> 121314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun11.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta 7 kişinin katiline idam cezası... 
</HEADLINE>
<TEXT>

     New York'un Brooklyn kesiminde Wendy's adlı ayaküstü lokantası çalışanlarından 7'sini, soygun amacıyla binanın zemin katındaki soğukhava deposunda suç ortağıyla birlikte kurşuna dizen John Taylor idama mahkum oldu. 
     Taylor ve suç ortağı Craig Goudineaux, Wendy's çalışanlarını soğukhava deposunda yere yatırıp başlarına naylon torba geçirdikten sonra vurarak öldürmüşlerdi. Goudineaux, suçunu daha önce kabul etmiş ve müebbet hapse mahkum olmuştu. 
     Polisin tespitlerine göre, Taylor başlarından vurulan 5 kişiden 2'sini öldürdü. Ancak savcı, soygunun Taylor tarafından planlandığını ve akli dengesi yerinde olmayan suç ortağı Godineaux'yu, diğerlerini öldürmeye zorladığını kanıtladı. 
     Taylor ve suç ortağı, soygunda 2400 dolar almış, ancak ertesi gün yakalanmışlardı. 
     Taylor ile birlikte New York eyaletindeki hapishanelerde idamını bekleyenlerin sayısı 5'i buldu. New York'ta 1963 yılından beri kimse idam edilmedi. Eyalette 1995 yılında idam cezası yeniden konulmuştu. 
     





</TEXT>
</DOC>
