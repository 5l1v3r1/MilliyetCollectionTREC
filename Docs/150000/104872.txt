<DOC>
<DOCNO> 104872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sontur08.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
30 Ağustos törenlerinde kaza.... Paraşütçü yere çakıldı... 
</HEADLINE>
<TEXT>

     30 Ağustos Zafer Bayramı nedeniyle Ankara AKM alanında Hipodrom düzenlenen geçit törenleri esnasında meydana gelen kazada, havada bir başka paraşütçü ile çarpışan paraşütçü astsubay yere çakıldı. Başta Cumhurbaşkanı Ahmet Necdet Sezer olmak üzere tüm konukların gözleri önünde yere düşen Türk Silahlı Kuvvetleri Paraşüt Timi'ne mensup bir paraşütçünün sağlık durumunun ciddi olmadığı belirtildi. 
     Törenin başlamasından kısa bir süre sonra TSK Paraşüt Timi'nin gösterileri sırasında tören alanına atlayan iki paraşütçünün ipleri birbirine dolandı. Bu nedenle yere doğru hızla yaklaşan paraşütçüler, yere yaklaşık 50 metre mesafede ipleri birbirinden ayırmayı başardılar. Ancak, bu uğraş sonunda paraşütü yırtılan paraşütçülerden birisi hızla tören alanındaki asfalt zemine düştü. 
     Yaralanarak yerinden kalkamayan paraşütçü kısa süre içinde ambulansa alınarak GATA'ya götürüldü. 
     Yere sertçe düşen paraşütçünün Genelkurmay Başkanlığı Özel Kuvvetler Komutanlığı'na bağlı Astsubay Levent Karabulut olduğu belirtildi. 
     GATA'ya kaldırılan paraşütçü Astsubay Levent Karabulut'un hayati tehlikesinin bulunmadığı, durumunun iyi oluğu bildirildi. 
     

Kare kare kaza fotoğrafları için tıklayın... 
     





</TEXT>
</DOC>
