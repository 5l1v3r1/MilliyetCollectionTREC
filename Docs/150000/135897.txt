<DOC>
<DOCNO> 135897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/akyol.html </URL>
<DATE> 2003/02/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni Irak projesi 
</HEADLINE>
<TEXT>

     Bir de Irak’ın yeniden yapılandırılması konuşuluyor Onun için Kürt liderler Ankara’ya çağırılıyor, Türkmen liderler çağırılıyor... "Kuzey Iraköla ilgili bu iki unsurun dışında, Güneydeki Şiilerin liderleri de Ankara’ya çağrıldı. 
     Önce Türk ve Amerikalı diplomatlar ve subaylar üç temel prensipte anlaştılar 
     1 Irak’ın toprak bütünlüğü korunacak. Buna açıkça itiraz eden yok en ayrılıkçı eğilimleri olan Kürler de itiraz etmiyor. 
     2 Yeni yönetim etnik değil, coğrafi bölgelere dayanacak. Türkiye federasyon’ kavramını kullanmıyor coğrafi olmak kaydıyla fazla itiraz da etmiyor. Talabani de açıkça coğrafi federasyon’ diyor. Barzani huzursuz ama itiraz etmiyor, edemiyor. 
     3 Bütün grupların temsili Bağdat’taki siyasi organlarda bütün etnik ve dini unsurlar temsil edilecek. Yerel coğrafi birimlerde de otomatikman öyle olacak zaten. 
     Model bu... 
     
     SADDAM sonrasında, evvela hemen bir "geçici yönetim" kurulacak. Yönetimin iki ayağı olacak 
     1 Askeri koalisyon yönetimi Birinci planda Amerika, onun yanında fiilen savaşa girmiş veya fiilen destek vermiş’ ülkelerin askeri temsilcilerinden oluşacak askeri bir yönetim. Temel yasa ve yürütme yetkilerini ele alacak. Otoriter bir yönetim olacak. 
     2 Iraklı Danışma Kurulu Bütün etnik ve dini grupları içeren, tamamen danışma niteliğinde bir kurul, ya da meclis... Yönetim ve yasama yetkisi olmayacak. Görüş bildirecek sadece... 
     Bu kurula tabii mevcut ırak muhalefeti’nin temsilcileriyle birlikte, ılımlı Baasçıların, Saddam’ı terk ederek savaşı kolaylaştıracak üst düzey Iraklıların katılacağını düşünmek mantıklıdır. 
     "Geçici Askeri Koalisyon Yönetimi" yukarıda esaslarını verdiğim modeli, bu "Danışma Kurulu" ile görüşerek oluşturacak. 
     Bu arada "savaş suçluları"nın yakalanması, Saddam’a sadık unsurların özellikle ordu ve polisten ayıklanması yoluna gidilecek. 
     
     KAĞIT üzerinde mantıklı... Ama uygulamada birçok zorluk ve risk var. 
     Benim kafamdaki bir soru 
     "Kendi etnik meclislerini, bankalarını, ordularını kurmuş olan Barzani ve Talabani, bunları dağıtır mı Dağıtma karşılığında, coğrafi yönetim’de ve merkezi yönetim’ katında ne tür tavizler ister Bunları öteki gruplar kabul eder mi " 
     Saddam’ın en çok ezdiği Şiiler, "yumuşak geçiş" için öfkelerine hakim olabilir mi Nüfusça çoğunluk olan Şiiler, ülkeyi yöneten Sünni elitle nasıl bir siyasi uzlaşmaya varır 
     Müzakerelerin alevlenip çatışmalara, hatta giderek sivil savaşa yol açması gibi riskler vardır 
     Onun için "geçici askeri koalisyon yönetimi"nin otoriter’ olması, ülkenin kademeli şekilde demokrasiye hazırlanması öngörülüyor. 
     Çok zor, adeta bıçak sırtı bir süreç... Sonu ya istikrarlı, huzurlu, zengin bir Irak veya Yugoslav türü bir felaket... 
     Türkiye seyirci kalamaz ve şimdiden Ankara’nın Irak’ın yeniden yapılandırılmasına bu kadar "müdahil" olması isabetlidir elbette... 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
