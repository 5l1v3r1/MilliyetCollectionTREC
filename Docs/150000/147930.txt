<DOC>
<DOCNO> 147930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo14.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay 5 - Elazığspor 1 maç bitti 
</HEADLINE>
<TEXT>

     Birinci Süper Futbol Ligi'de Altay, Elazığspor'u 5-1 yendi. 
     Altay, Elazığspor karşısında ilk yarıyı 1-0 önde tamamladı. 
     Karşılaşmanın ilk yarısında Altay, özellikle kanatlardan geliştirdiği ataklarla rakip kalede etkili oldu. Elazığspor ise zaman zaman orta alanda rakibine üstünlük kurmasına karşın gol atmayı başaramadı. 
     14. dakikada ani gelişen Elazığspor atağında Erhan Namlı, ceza alanının hemen önünden sert vurdu, top yandan auta çıktı. 
     18. dakikadaki Altay atağında Murat Karakoç, sol kanattan getirdiği topu ön direğe ortaladı. Effa'nın kafa şutunda, top az farkla auta çıktı. 
     19. dakikada Altay'ın kazandığı serbest vuruşta Mehmet Zengin, topu ceza alanına havalandırdı. Effa'nın şutunda, top üst direğe çarparak auta çıktı. 
     30. dakikada Murat Karakoç, serbest vuruştan topu kale önüne gönderdi. Sinan'ın şutunda, kaleci Orkun topu kornere çeldi. 
     32. dakikada Altay'ın golü geldi. Fatih'in pasında hareketlenen Effa, çapraz pozisyondan yaptığı sert vuruşla topu ağlara gönderdi 1-0. 
     39. dakikada Meszaros'un pasında Erhan Namlı, bekletmeden sert vurdu. Kaleci Altay ayaklarıyla topu kornere çeldi. 
     İlk yarı Altay'ın 1-0 üstünlüğüyle sona erdi. 
     48. dakikada Altay farkı 2'ye çıkardı. Sol kanatta topla buluşan Sinan, çalımlarla ceza alanına girdi. Kaleciyle karşı karşıya kalan Sinan, düzgün bir vuruşla topu ağlara gönderdi 2-0. 
     55. dakikada Elazığsporlu Moura sarı kart gördü. Aynı dakikada konuk ekipte Erhan Eren'in yerine Da Silva xx oyuna dahil oldu. 
     Altay'da, 60. dakikada Çağdaş, 63. dakikada da Fatih sarı kart gördü. 
     69. dakikada Elazığspor'un golü geldi. Ani gelişen atakta, ceza alanına giren Czinege, topu Da Silva'ya aktardı. Da Silva'nın yakın mesafeden vuruşunda, top ağlara gitti 2-1. 
     74. dakikadaki Altay kontraatağında Sinan, orta alanda kaptığı topu sağ kanattaki Effa'ya bıraktı. Effa, ceza alanı içinden attığı sert şutla kendisinin 2., takımının 3. golünü kaydetti 3-1. 
     81. dakikada Altay'da, Effa'nın yerine Bülent oyuna girdi. 
     86. dakikada Altay farkı 3'e çıkardı. Fatih, ceza alanı dışından yaptığı sert ve düzgün vuruşla meşin yuvarlağı ağlara göndermesini bildi 4-1. 
     88. dakikada Elazığspor'da Moura, önce 2. sarı kartı gördü, sonra da kırmızı kartla oyun dışında kaldı. 
     89. dakikada Altay'da Mehmet Zengin'in yerine Oktay xx oyuna girdi. 
     90. dakika topla ilk kez buluşan Oktay, ceza alanı dışından sert bir şutla maçın skorunu belirledi 5-1. 
     Karşılaşma, Altay'ın 5-1 üstünlüğüyle sonuçlandı. 
     
     Künye 

     Stat Atatürk. 
     Hakemler Orhan Erdemir xx, Bülent Gökçü xx, Binali Kartal xx. 
     Altay Altay xx, Çağdaş xx, Ahmet xx, Özgür xx, İnanç xx, Fatih xxx, Aytekin xxx, Mehmet Zengin xx, Murat Karakoç xxx, Sinan xx, Effa xxx. 
     Elazığspor Orkun xx, Mehmet Ali xx, Hacı Arif x, Cem Beceren x Dk. 9 Bülent Bal x , Erdem xx, Czinege xx, Erhan Eren xx, Moura x, Ümit xx, Erhan Namlı xxx, Meszaros xx. 
     Gol Dk. 32 Effa. 
     Sarı Kart Dk. 43 Bülent Bal Elazığspor 
     





</TEXT>
</DOC>
