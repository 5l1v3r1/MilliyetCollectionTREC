<DOC>
<DOCNO> 131540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur15.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Deniz Kuvvetleri Komutanı askerlerine şöyle seslendi... 
</HEADLINE>
<TEXT>

     ABD Deniz Kuvvetleri Komutanı Amiral Vern Clark, askerlere ''Tarihte yeni bir sayfa yazmaya hazır olun'' dedi. 
     Clark, Körfez'de bulunan USS Costellation uçak gemisindeki denizcilere hitaben yaptığı konuşmada, deniz kuvvetlerinin şimdi, tarihte her zaman olduğundan daha iyi hazırlandığını söyledi. 
     Irak'a operasyon durumunda ezici güç kullanılacaklarını belirten Clark, ''Irak'a karşı savaşa girersek, bu dünya yeni bir savaş seviyesi görecek. Gidip tarih yazmaya hazır olun'' dedi. 
     Şu anda Körfez'de bulunan uçak gemisi Constellation'ın yanı sıra Harry Truman uçak gemisi de Akdeniz'de bulunuyor. 
     Irak civarındaki 6 aylık görevini tamamlayan Abraham Lincoln uçak gemisine, ABD'ye geri dönmesi yerine açık denizde kalması emri verilmişti. 
     





</TEXT>
</DOC>
