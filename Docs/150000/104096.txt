<DOC>
<DOCNO> 104096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur28.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM Otoyolunda motoru alev alan otobüs yandı... 
</HEADLINE>
<TEXT>

     TEM Otoyolu'nun Adapazarı-Akyazı bölümünde, motoru alev yolcu otobüsündeki yangın kısa sürede söndürülürken, yolcular arasında büyük panik yaşandı. 
     İstanbul'dan Kars'a gider Ziya Ubiç'in kullandığı 34 YL 2336 plakalı yolcu otobüsünün motoru, Adapazarı-Akyazı yolunun 6. kilometresinde alev aldı. Durumu farkeden Ubiç, otobüsü emniyet şeridine çekerek, yolcuları araçtan çıkardı. 
     Yanık kokusu ve duman nedeniyle otobüsten biran önce inmek isteyen yolcular kısa süreli paniğe neden olurken, bagajdaki eşyalar da kısa sürede boşaltıldı. 
     Otobüs sürücüsü ve muavininin yangın söndürme cihazıyla müdahale ettiği yangın, Adapazarı Büyükşehir Belediyesi itfaiye ekiplerince büyümeden söndürüldü. 
     Ölen ya da yaralananın olmadığı olayda sinir krizi geçiren 2 kişi, olay yerine gelen ambulansta ayakta tedavi gördü. 
     





</TEXT>
</DOC>
