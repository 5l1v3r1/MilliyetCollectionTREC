<DOC>
<DOCNO> 101999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/yas06.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatile geldi esir düştü’ 
</HEADLINE>
<TEXT>

Dalaman’da paralarını çaldıran Güney Afrikalı turist, 13 gündür havalimanında ülkesinden gelecek parayı beklerken 10 kilo kaybetti... 
     SERHAT OĞUZ İstanbul 

     Güney Afrikalı vinç operatörü Petrus Christian Pieterse 35 yaklaşık bir ay önce sevgilisi Nikola’yla birlikte Antalya’ya tatile geldi. Ancak Dalaman’da bir yankesici, Pieterse’nin içinde yaklaşık bin dolar ve kredi kartları bulunan çantasını çaldı. 
     Bunun üzerine üzerlerinde kalan parayla İsrail’deki yakınlarının yanına gitmek isteyen çiftin önüne bu kez de vize sorunu çıktı. Pieterse, İsrail’e gidemeyen kız arkadaşı Nikola’yı, para bulması için ülkesine gönderdi. 
     
Stres onu yedi bitirdi      Ailesinden ve kız arkadaşından para bekleyen Pieterse, tam 13 gündür Atatürk Havalimanı Dış Hatlar Terminali’nde banklar üzerinde yatıp kalkıyor. Havalimanı çalışanlarının yardım ettiği Pieterse, yetersiz beslenme ve stres nedeniyle o günden bu yana 10 kilo kadar zayıfladığını söyledi. 
     



 YAŞAM 


















</TEXT>
</DOC>
