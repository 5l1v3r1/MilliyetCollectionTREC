<DOC>
<DOCNO> 147668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/spo01.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Torpilli beşiktaş 
</HEADLINE>
<TEXT>

UEFA Kupası’nda çeyrek finale çıkmanın 964.5 milyar liralık ödülü, Siyah - Beyazlılar’ın hesabına yatırıldı. Kartal’ın, stat kirası nedeniyle teşkilata olan 290 milyar liralık borcu ise paradan düşülmedi 
     AYŞE YEŞİN 

     Kulübe 7 bin 500 altın 
     BEŞİKTAŞ’IN UEFA Kupası’nda çeyrek finale çıkması nedeniyle yönetmelik gereği almaya hak kazandığı 964.5 milyar liralık ödül, kulübün stat borcu olmasına rağmen hiçbir kesinti yapılmadan ödendi. Siyah - Beyazlılar’ın hak ettiği 7 bin 500, Lucescu’nun 50, 18 futbolcunun 450 ve 3 antrenörün payına düşen 37.5 Cumhuriyet altını karşılığı olan 964.5 milyar lira kulüp hesabına yatırıldı. 
     
     Yönetime güvendik’ 
     ANCAK Beşiktaş’ın İnönü Stadı’nın kirasından dolayı teşkilata olan 290 milyar liralık borcunu ise ödülden düşmedi. Daha önce Galatasaray’a kesintiler yapıldıktan sonra ödülü verilmişti. Gençlik ve Spor Genel Müdürü Mehmet Atalay, "Beşiktaş’ın çeyrek finalde elenmesini fırsat bilmek istemedik. Beşiktaş Yönetimi ödeyeceğinin sözünü verdi. Onlara güvenimiz tamdır" dedi. 
     
Bilgili Agresif olmaları normal      İyi olalım yeter’ 
     KUPA ve Avrupa’yı geride bırakıp, artık sadece ligde yapacakları mücadeleyi düşünen Beşiktaş’ın Başkanı Serdar Bilgili, takım olarak şampiyonluğa hazır olduklarını vurguladı. Sezon sonunda yaşayacakları zafere kilitlendiklerini vurgulayan Siyah - Beyazlı kulübün patronu, "Biz iyi olduktan sonra hiçbir engel yolumuzdan alıkoyamaz" diye konuştu. 
     
     Çünkü namağlubuz’ 
     LİGDEKİ rakiplerinin Beşiktaş’a karşı daha agresif ve saldırgan olmalarını normal karşılayan Serdar Bilgili, "Çünkü Beşiktaş namağlup olarak yoluna devam ediyor. Her ekip bizi yenebilmek için yoğun bir mücadele ortaya koyuyor" yorumunu yaptı. Kartal’ın Başkanı, buna rağmen takımına olan güveninin tam olduğunu ifade etti. 
     
Eğitime katkı ödülü      İSTANBUL Milli Eğitim Müdürü Ömer Balıbey, eğitime katkılarından dolayı Rıza Çalımbay’ı plaketle ödüllendirdi. Yenibosna İlköğretim Okulu’nun bir sınıfına kitaplık kurarak destek veren Çalımbay’a teşekkür eden Balıbey, "Rıza Çalımbay, eğitim camiasının örnek aldığı bir insan. Sadece sporculuk yönüyle değil, hayırsever, aydın ve Atatürk ilkelerine sahip biri olarak karşımızda" diye konuştu. 
     
Kadro çıkmazı      Teknik Direktör Lucescu, Denizlispor karşısında mücadele verecek ilk 11’i son dakikada belirleyecek 
     ORHAN YILDIRIM 

     DENİZLİSPOR ile bugün oynayacakları zorlu maçlar öncesinde sakat ve cezalı oyuncuların fazlalığı, Beşiktaş Teknik Direktörü Mircea Lucescu’nun işini zorlaştırdı. Rumen çalıştırıcının, Pancu ve Yasin’in yokluğunda orta alanda sakatlığı geçen Tümer’i oynatmayı düşündüğü ifade edildi. Giunti ise Lucescu’nun kafasında diğer bir alternatif olacak. 
     BEŞİKTAŞ çalıştırıcısı defansta ise Ali Eren ve Tolga’ya da "Hazır olun" mesajı verdi. Ancak en belirsiz bölge, sağ kanat ve forvet. Hafta boyunca sağ kanatta Ahmet Dursun denenirken, ileri ikilide ilk 11’de Pascal Nouma’nın yanında İlhan Mansız’a yer verecek. Lucescu, rakibin iki etkili silahı Mustafa Özkan ve Ersen Martin’e markaj uygulatacak. 
     
Beşiktaş 2003 Fuarı      KARTAL’IN sponsorları biraraya geliyor. Siyah - Beyazlılar’ı destekleyen 25 firma, 7 Nisan Pazartesi Swiss Otel’de BJK 2003 Fuarı’na katılacak. Fuarda, kulübün sponsorlarından Cacharel ve Puma da bir defile düzenleyecek. Siyah - Beyazlılar’ın büyük ilgi göstermesi beklenen fuarda, Beşiktaş markasını taşıyan diğer ürünler de sergilenecek. 
     
Lucescu yakışıyor      Beşiktaş Dergisi’ne konuşan efsane Başkan Süleyman Seba, Rumen çalıştıcıyı överken, bu sezon en beğendiği futbolcunun Pancu olduğunu ifade etti 
     Çok çalışkan biri’ 
     BEŞİKTAŞ’IN efsane Başkanı Süleyman Seba, Teknik Direktör Mircea Lucescu’nun mütevazı tavırlarıyla Beşiktaş çizgisine uyduğunu belirtti. Kulübün resmi dergisine konuşan Seba, "Yönetim onu göreve getirerek isabetli bir karar verdi. Lucescu futbolu çok iyi bilen, çalışkan biri" derken, en beğendiği futbolcunun Pancu olduğunu ifade etti. 
     
     100. yıl beklentisi 
     KULÜBÜN 100. yılında kendisini en çok şampiyonluğun mutlu edeceğini söyleyen Siyah - Beyazlılar’ın duayeni, "İnşallah 100. yılımızı şampiyonluk kupasıyla süsleriz" dedi. Seba, Siyah - Beyazlı takımın bu şekilde devam etmesi durumunda mutlu sona ulaşabileceğini ve görüntünün takımın böyle devam edeceği yönünde olduğunu dile getirdi. 
     
     Seba’dan bir anı 
     "1947 yılında İsveç’in meşhur AIK takımı açılış maçı için gelmişti. Maçın ilk yarısında rahmetli Hikmet sol kanattan ortaladı, yetiştim ve vurdum. 1-0 öne geçmiştik. Yıllar sonra başkanlığım sırasında Göteborg ile oynuyoruz. Başkanları maçtan önce protokol tribününe geldi, bana sarıldı. Meğer o da 50 yıl önceki açılış maçında AIK forması giyen oyunculardan biriymiş. Beni görür görmez hatırlamış, sarmaş dolaş olduk." 
     
BEŞİKTAŞ-DENİZLİ      Kadrolar 
     BEŞİKTAŞ 
     Cordoba 
     Zago 
     Ronaldo 
     A.Yıldırım 
     A.Dursun 
     Kaan 
     Tayfur 
     Sergen 
     Tümer 
     İbrahim 
     Pascal 
     İlhan 
     
     DENİZLİ 
     Heinen 
     Servet 
     Kratochvil 
     Özgür 
     A.Tandoğan 
     İsmet 
     İlyas 
     Bencik 
     Hakan 
     M.Özkan 
     E.Martin 
     
     STAT BJK İnönü, SAAT 19.00 
     HAKEM Ali Aydın, NAKLEN YAYIN Lig TV 
     SAKAT Pancu, Maldaraşanu, Bayram Beşiktaş 
     CEZALI Yasin 
     
İSTATİSTİK O G B M A Y 23 13 7 3 40 21      
     En farklı galibiyet 4-0 12 10 1996 
     En farklı yenilgisi 0-4 05 05 1996 
     En gollü maçları 3-3 28 10 2001 
     Son galibiyeti 2-1 20 10 2002 
     Son yenilgisi 0-4 05 05 1996 
     Son beraberliği 2-2 15 03 2002 
     Not Beşiktaş’a göre düzenlenmiştir 
     


SPOR 


























</TEXT>
</DOC>
