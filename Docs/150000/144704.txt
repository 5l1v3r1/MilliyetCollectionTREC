<DOC>
<DOCNO> 144704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yazar/tamer.html </URL>
<DATE> 2003/03/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Irak petrolüyle duş alırken halkı kaybetmek 
</HEADLINE>
<TEXT>

     Bu olağanüstü günlerde kendime küçük bir torpil yapmama umarım fazla itirazınız yoktur. Böylelikle sizlerin yoğun ilgisine karşılık verirken, aynı zamanda da AKP’nin büyük resmi görebilmesi ya da ABD’ye "Yes sir" döneminin bitmesi gibi yüzde 100 katıldığım hususlara dikkatinizi çekmiş olacağım 
     
     "Zafer kısa vadede belki Bush yönetiminin olacak, ama ABD ve destekçileri uzun vadede en önemli şeylerini kaybedecekler HALKLARINI Bush’un zaferi nefret olup ülkesine akacak. Ve elbette ki destekçilerinin kucağına da bir avuç dolar’ ile birlikte bir kucak dolusu mazlum ahı ve tarihsel utanç’ tutuşturacak. 
     Tarih acılar, savaşlar, kan, kin ve nefretle dolu. Hitler en büyük zaferlerinin ardından, ganimeti olan tonlarca altın kütlelerinin bulunduğu sığınakta öldü. Zaferi işte bu kadardı. Bush, belki birkaç gün sonra büyük bir keyifle Irak petrolüyle duş alacak. Ama asla KAZANAMAYACAK. 
     Heil Hitler, Heil Bush, Heil Blair, Heil Arap Şeyhleri, Heil dilenciler " 
     Burhan Ökmen 

     
     AKP, büyük resmi eğer görebilirse 
     "Amerika’da son günlerde özellikle Ortadoğu kökenli gazeteciler, eski BM genel sekreteri yardımcısı ve bazı yorumcular, Türkiye’nin bir ilke kararı aldığını ve savaşa hayır dediğini söylüyorlar. Savaşın bu derece gayri meşru olduğu bir ortamda, Türkiye açısından dünya kamuoyunda bir artı puan söz konusu. 
     AKP hükümeti eğer büyük resmi görebilirse, bu yeni duruşundan faydalanabilir. Çünkü şimdiden Avrupa Birliği ve Japonya, savaşla ilgili kayıplar konusunda ekonomik destek verebileceklerini bildiriyor. Ayrıca Chirac IMF’de Avrupa’nın ağırlığının ABD’nin iki katı olduğunu söylüyor. Türkiye’de Amerikan yardımı yoksa ülke çöker’ edebiyatı yapılmazsa, işler kontrol altına alınabilir düşüncesindeyim. 
     Türkiye, Amerika için müttefiklik açısından yapması gerekeni yapmıştır. Daha da ötesi duruma ve şartlara göre yeniden müzakere edilecek’ şekilde konuşulmalıdır." 
     Çiğdem Akın The George Washington University 

     
     "Yes sir" dönemi bitti 
     "İnsanlık ve uygarlık yolundaki kayıpları, bugünün muhtemel kazançlarıymış gibi sunan çevreleri kınıyorum. Bugün kaybetmek, kazanmaktan çok daha iyidir. Herkes her zaman kazanamaz, ama kimin nerede durduğu unutulmaz. 
     Teslimiyetçi zihniyeti protesto ediyorum. Karşılıklı çıkarların korunması gerektiği Amerika cephesinde, Türklerin "Yes sir" durumundan çıkmış olmasından dolayı Erdoğan hükümetini destekliyorum. Bizim toplumsal hayatımız açısından da bir yenilik bu. Kendi içimizden önce, dünyadaki özgürleşme akımına katılmamız çok güzel. Bugüne kadar kendi dinamiklerini harekete geçirmek yerine Amerika’dan, dış dünyadan beklenti içinde olan Türkiye için bundan daha güzeli olabilir mi " 
     Sakıp Özatay - Toronto 

     
     Suratlarını gerçek kanla boyayarak... 
     "Irak’a ilk bombalar düştükten hemen sonra, işten çıkıp Newyork’un işlek caddelerinden evime yürürken garip görüntülerle karşılaştım. Binlerce insan savaşı pankartlarla protesto ederken, 15 - 20 kişilik bir grup, suratlarını ve dirseklerine kadar ellerini gerçek kanla boyamış, caddenin kenarında oturuyorlardı. Ben oradan geçerken kanlar h l ellerinden - yüzlerinden yere damlıyordu. Önlerinde Bush yönetimine olan nefretlerini dile getiren bir açıklama vardı. Müthiş etkileyici bir sessiz protesto 
     Bush’u Saddam’dan farklı görmek çok zor. Bu zorba lideri başkanlıktan uzaklaştırmak için Amerika’da başlatılan kampanyada binlerce imza toplandı. Katılmak isteyenler için link http www.votetoimpeach.org" 
     Murat Türk - ABD 

     
     







Rap rap rap, hooop güm... 


Çevir kazı... 


Kuzey Irak sorunu 


Ya dehşet dehşeti getirirse 


O 3 oy var ya .. 


Umurunuzda mı 


Cumhuriyetçi Gençlik Platformu 


Kıssadan hisse... 


Bu nasıl insanlık 


Irak petrolüyle duş alırken halkı kaybetmek 


Eğlence bitti 


Sizi oyalıyorlar 


Ekonomide şok ve dehşet’ yaşamak istemiyorsak 


Havadan Sudan 


Türkiye ABD ile iyi olmak zorunda mı 


</TEXT>
</DOC>
