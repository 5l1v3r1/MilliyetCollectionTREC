<DOC>
<DOCNO> 140139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur08.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'de Atatürk Havalimanı'ndan 160 bin 364 uçak geçti 
</HEADLINE>
<TEXT>

     Türkiye'deki 34 havaalanında, geçen yıl, 2001 yılına göre yolcu sayısı artarken, uçak trafiği azaldı. 
     Uçak trafiğinin azalmasına, yeni uçak satın alınmaması ve yeni taleplerin mevcut tarifelerle karşılanması neden oldu. Bu durum, uçakların doluluk oranını artırdı. 
     Devlet Hava Meydanları İşletmesi DHMİ Genel Müdürlüğü'nün verilerine göre, 2001 yılında 373 bin 502 olan uçak trafiği, geçen yıl 370 bin 742'ye düştü. 
     Yolcu sayısı ise 2001 yılında 33 milyon 620 bin 448 iken, geçen yıl 33 milyon 625 bin 175'e yükseldi. 
     İç hat uçak trafiği 2001'de 167 bin 500, geçen yıl 155 bin 3 dış hat uçak trafiği 2001'de 206 bin 2, geçen yıl 215 bin 389 iç hat yolcu sayısı 2001'de 10 milyon 57 bin 808, geçen yıl 8 milyon 697 bin 864 dış hat yolcu sayısı 2001'de 23 milyon 562 bin 640, geçen yıl 24 milyon 927 bin 311 olarak gerçekleşti. 
     Geçen yıl, uçak trafiğinin en yoğun olduğu havaalanı, 160 bin 364 uçak ile Atatürk Havalimanı oldu. Atatürk Havalimanı'nı 69 bin 225 uçak ile Antalya Havalimanı, 37 bin 421 uçak ile Esenboğa Havalimanı izledi. 
     Yolcu sayısının geçen yıl en fazla olduğu havaalanı da 11 milyon 357 bin 691 yolcu ile yine Atatürk Havalimanı oldu. Atatürk Havalimanı'nı 10 milyon 334 bin 951 yolcu ile Antalya Havalimanı, 2 milyon 836 bin 628 ile Esenboğa Havalimanı takip etti. 
     Bu arada, geçen yıl Zonguldak, Uşak, Tokat, Sivas, Sinop ve Balıkesir havaalanları trafiğe kapatılmıştı. 
     





</TEXT>
</DOC>
