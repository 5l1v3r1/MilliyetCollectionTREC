<DOC>
<DOCNO> 102004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/asik.html </URL>
<DATE> 2002/08/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AKP’ye yatırım 
</HEADLINE>
<TEXT>

     İsim vermeyen bir AKP yetkilisi önceki gün düzenlenen birinci kuruluş yıldönümü kokteylinde arkadaşımız Zülfikar Doğan’a çarpıcı rakamlar verdi... AKP’ye milletvekili aday adaylığı için başvuranların sayısı 12 bin 100 kişiyi bulmuştu... 68 milletvekili çıkaran İstanbul’dan 3 bin kişi başvurmuştu... 
     Aday adayları 1’er milyar liradan 12 trilyonun üzerinde para yatırmıştı partiye... TBMM’de topu topu 550 iskemle var. Diğerlerinin parası yanacak. Onca insan 1’er milyar lirayı yakmayı nasıl göze alıyor 
     İsim vermeyen yetkili dedi ki 
     - Partinin "milletvekili aday adayı" olup da seçimi kaybedenler ilerde devlet görevleri için ilk akla gelen isimler olacak.. 1 milyar lira böyle bir yatırım için çok değil az bile... Sonra da bu sistem neden yürümüyor diye saf saf sorarız... 
     
     Politikaya soldan giriş yapan YTP, bu gidişle, sağdan çıkış yapacaktır 
     Can Ozan 

     
İdeal evlilik...      Bir erkek için ideal evliliğin 4 şartını İlhami Pamuk Beyefendi göndermiş... 
     1. Güzel yemek yapan, evi çekip çevirebilen bir kadın olmalı. 
     2. İyi para kazanan, kendi ayaklarının üzerinde durabilen bir kadın olmalı. 
     3. Yatakta sınır tanımayan arzulu ve sıra dışı bir kadın olmalı. 
     4. Bu 3 kadının birbirlerinden haberi olmamalı... 
     
Niyet ve kısmet...      Partinin iki Meclis Grup Başkan Vekilinden Gaffar Yakın eski ANAP’lı, Oğuz Aygün eski AP’li... Dün partiye transfer olan iki milletvekili Rıfat Serdaroğlu ve İbrahim Gürdal eski DYP’li ve ANAP’lı... Her iki isim aynı zamanda Babacı Demirelci ... 
     YTP’nin ilk ittifak kurduğu lider de Babanın himayesindeki DTP’nin Genel Başkanı M.Ali Bayar... Solu birleştirmek için yola çıkan Yeni Oluşum sağı birleştirme yolunda hızlı adımlar atıyor. 
     Böylesi daha yakışıyor... 
     
Otobüs yolcuları...      Antalya’dan Çanakkale istikametine giden Çanakkale Truva otobüs yolcuları, EKBİR dinlenme tesislerinde yemeğe oturdular. Yemeklerin kendileri değilse bile fiyatları tuzluydu. Çorba 1.5 milyon TL , Etli yemekler 4 milyon TL , Ekmek 500 bin TL , Çay 400 bin TL vb... Yemekten çıkanlar el yıkamaya tuvalete gidiyorlardı. Tuvalet de paralıydı 300 bin TL... Bir Fransız turist, lokanta tuvaletinin paralı olamayacağını söyleyerek itiraz etti. Tuvalet bakıcısı adamı otobüse kadar kovaladı. Yolcular da Fransızı uyanıklıkla suçladılar. Koyun vatandaş her zaman her yerde hazır ve nazırdı. 
     
Güven hik yesi      Siyasette en önemli unsur nedir Bülent Ecevit, Tayyip Erdoğan gibi liderlere göre "güven"... Eğer halk lidere güvenirse çözülmeyecek sorun yoktur... 
     Acaba öyle mi 
     Liberal Parti lideri Besim Tibuk öyle olmadığını bir örnekle anlatıyor... 
     - Otobüs şoförüne çok güveniyorsunuz. Ama adamın direksiyon bilgisi sınırlıysa aracı biraz ilerde devirir. Sizin ona güvenmeniz otobüsü kurtarmaz... Önemli olan güven değil bilgidir. Otobüs kullanmayı bilen adam siz ona güvenmeseniz de sizi istediğiniz yere götürür... 
     
     Türkiye’nin yaşadığı Ecevit felaketi bu görüşü doğruluyor... 
     Ecevit Türkiye’de en dürüst ve güvenilir lider olarak iktidara geldi. 
     1999 yılında IMF’yle Stand by anlaşması yaparak ekonomiyi IMF’ye bağladı. Ancak IMF’nin verdiği rotada ülkenin uçuruma gittiğini göremedi. Çünkü bilgisi yetersizdi. Ortakları Devlet Bahçeli ve Mesut Yılmaz’ın bilgisi de ondan fazla değildi. 
     IMF programıyla ülkenin uçuruma gittiğini görmediler. 
     Türkiye 2000 yılında 6 milyar dolarlık otomobil ithalatı yapmıştı. 2001 yılı şubatında 19 Şubat krizi patladı. Türkiye 1.5 milyar dolar borca muhtaç kaldı. 
     Özel ve kamu bankalarından 40 milyar dolar hortumlanması da dürüst lider Ecevit ile ortakları Bahçeli ve Yılmaz’ın iktidarına nasip oldu. Hortumcuları kurtaran yasaları da güvenilir ve dürüst lider Bülent Ecevit çıkardı... Kredi batakçılarıyla anlaşıp kamu bankalarını soyduran genel müdürler de, kendi bankalarını hortumlayan işadamları da bugün mutludur. Onların çaldığı parayı halk ödemektedir. Ülke yeni bir krizin eşiğindedir. 
     Türkiye’yi buraya "en güvenilir" lider getirmiştir. 
     
Başkent dersi      Eşinin ameliyatı için Ankara’ya gelen öğretmen okurumuz "Başkent Öğretmen Evi"nde gecelemiş. Yatak ücreti 16 milyon lira imiş... Bir kutu kolaya 1 milyon 300 bin TL, bir bardak çaya 600 bin TL, marketlerde 250 bin TL olan bir küçük şişe suya 500 bin TL ödemiş. 
     Turistik tarifeyi hazırlayanları kutluyor. 
     
     







Aşiret, siyaset ve GAP 


Değişik pencerelerden görüntüler... 


AKP’ye yatırım 


Kucağımızı açtık birleşmeyi istiyoruz’ 


Ertegün haklı ama sözleri büyük gaf... Ve ayıp .. 


Çağrı - yankı 


Mutaassıp Urfa’nın imdat’ sinyalleri 


Tüketimde güvensiz canlanma gözleniyor 


KKTC’deki sivil toplumu dinlemeli 


Uzak diyarlarda evli barklı... 


Değişim, gelişim, ittifak, CHP 


Züğürt Ağa’ya oy yok 


İttifak arayışı, Derviş’e yarıyor 


Bakkal sıfırı tüketince eski defteri karıştırırmış 


İlle de yeni olsun 


</TEXT>
</DOC>
