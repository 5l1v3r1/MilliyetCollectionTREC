<DOC>
<DOCNO> 141802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/soneko02.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalardaki gelişmeler... 
</HEADLINE>
<TEXT>

p    Dünya piyasaları geçtiğimiz hafta Irak belirsizliğinin gölgesinde bir hafta daha geçirdi. 
     Şeker Yatırım Menkul Değerler Portföy Yönetimi Uzmanı Burcu Büyükbingöl, geçtiğimiz haftanın gelişmelerini ve bu haftanın beklentilerini şöyle değerlendirdi 
     "Dow Jones ve Nasdaq, geçtiğimiz hafta, beklenenden olumsuz açıklanan işsizlik datası ve Irak tedirginliğiyle yine haftayı düşüşle tamamladılar. Dow Jones’daki düşüş 2, Nasdaq’daki düşüş ise 1,1 olarak gerçekleşti. Borsalar, Amerikan ekonomisinin yükselen petrol fiyatları ve işşizlikle, önümüzdeki dönemlerde durgunluğa girmesinden endişe duyuyor. Bütün itirazlara rağmen Amerikan hükümeti bu operasyonu yapmakta kararlı gözüküyor. Kesin olmamakla birlikte, 17 Mart tarihi operasyonun başlayacağı tarih olarak telaffuz ediliyor.Yapılacak operasyonun, belirsizliği ve gerginliği ortadan kaldırması açısından, borsalar tarafından olumlu karşılanacağını bekliyoruz. 
     Avrupa borsaları da, Avrupa MB’nın faiz indirim kararına rağmen haftayı düşüşle tamamladılar. Amerikan hükümetinin, BM onayı olmasa dahi, operasyon konusundaki ısrarı, borsaları olumsuz etkiledi. 
     Geçtiğimiz hafta Euro Dolar paritesi oldukça hareketliydi. Haftaya 1,080 seviyelerinden başlayan parite, hafta içinde Euro’nun dolara karşı değer kazanmasıyla, teknik direnç seviyesi olan 1,1 seviyesine kadar çıktı. Paritenin yükselmesinde Avrupa Merkez Bankasının 25 bp faiz indirimi kararı etkili oldu. Bu hafta, giderek yaklaşan Irak operasyonunun etkisiyle, dolar Euro’ya karşı değer kazanarak, parite tekrar 1,080-1,085 bandına doğru geri çekilebilir. 
     Japonya’da Nikkei endeksi son 20 yılın en düşük seviyelerinde. Giderek güçlenen savaç ihtimali ve coğrafi olarak yakın olduğu K.Kore’nin yarattığı gerginlik Tokyo borsasının bu haftada 3 düşmesine sebep oldu. 
     Latin Amerika’da ise, Rio karvanalı dolayısıyla haftanın yarısı kapalı olan Brezilya borsası, yeni hükümetin emeklilik ve vergi konularında reform yapacağı beklentisiyle, haftayı 2 yükselerek tamamladı. Arjantin’de Merval endeksi ise haftayı 2 düşüşle tamamladı. 
     Petrol fiyatları ise, Londra borsasında bir önceki haftayla aynı seviyelerde, 33 dolar seviyelerinde işlem görüyor. Dünya piyasalarında, savaş belirsizliği devam ettiği sürece petrol fiyatlarındaki yükselişin 40 dolar seviyelerine kadar devam edebileceği yorumları yapılıyor. 
     Geçtiğimiz haftaya 348 dolar seviyelerinden başlayan altın fiyatları hafta içinde 357 dolar seviyesine kadar yükseldi. Savaş gündemi devam ettiği sürece altın fiyatlarının 400 dolara kadar yükselebileceğini tahmin ediyoruz. " 

     
</TEXT>
</DOC>
