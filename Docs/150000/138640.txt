<DOC>
<DOCNO> 138640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/guncel/gun01.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakerelerde at’ gerilimi 
</HEADLINE>
<TEXT>

Yakış, "Teksas’ta at pazarı kurulur. Pazarlıkta çırılçıplak kalırsın" diyen Bush’a "At pazarlığı yapmıyoruz" dedi... 
     Dışişleri Bakanı Yaşar Yakış, ABD Başkanı George W. Bush’a Türkiye’de yürütülen müzakarelerle ilgili bilgi veremediğini belirterek, "Yaka kartı ve KDV gibi pazarlıkları, ayıp olur diye söyleyemedim" dedi. Yakış, Bush’un Türkiye’nin yaptığı pazarlığı Teksas’taki at pazarlarına benzettiğini, kendisinin de "at pazarlığı yapmıyoruz" yanıtı verdiğini anlattı. 
     CNN Türk’te yayınlanan "Cafe Siyaset" programında, ABD ile süren pazarlıklar hakkında bilgi veren Yakış, şöyle konuştu "Başkan Bush Ben Teksaslıyım. Teksas’ta at pazarları kurulur. At pazarlığı için gittiğin zaman, seni çırılçıplak bırakırlar. Elinde avucunda ne varsa alırlar’’ dedi. Bizim pazarlığımızı buna benzetti. Müzakerelerde anlaşma sağlanamayan konulardan biri vergi. ABD askerlerinin ne tür vergi muafiyetinden yararlanması gerektiği konusunda pazarlıklarımız sürüyor. Makarna satın alan bir ABD askerinin KDV ödeyip ödemeyeceği konusunda anlaşmaya varamadık. Bush’a da, ayıp olur diye bunları söyleyemedim. Türkiye’ye gelecek ABD askerinin yaka kartlarının parasını Türkiye mi ödeyecek, ABD mi ödeyecek, belli değil. ABD kamuoyu bu pazarlıkları bilmiyor. Bilse isyan ederdi. Türkiye’ye gönderdiği heyetlerdeki yetkililerin istifasını isterdi." 
     
     HEMEN KREDİ 
     Yakış dün akşam gazetecilerin sorularını yanıtlarken ABD’nin Türkiye’ye hemen kredi vermesi gerektiğini söyleyerek şunları söyledi ABD’nin yardımı Kongre’den geçirmesi için 6 ila 8 haftaya ihtiyaç var. Ama belki 2 ay içinde savaş bitmiş olacak. Ekonomimizin olumsuz etkilenmemesi için, ilk tetiğin çekildiği gün bizim piyasaya yeni para enjekte edebilmemiz lazım. 
     



 GÜNCEL 

















</TEXT>
</DOC>
