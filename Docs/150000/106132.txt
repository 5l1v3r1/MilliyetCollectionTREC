<DOC>
<DOCNO> 106132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo25.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Anatolian Rally'de kaza... 
</HEADLINE>
<TEXT>

     Antalya'da başlayan Anatolian Rally'nin ilk etabında Emre Ergör'ün kullandığı otomobil, virajı alamayarak elektrik direğine çarptı. Sürücüler kazayı yara almadan atlattı. 
     Antalya'da bugün başlayan Anatolian Rally'nin Perge etabında yarışan, Emre Ergör'ün kullandığı 37 kapı numaralı Citroen otomobil, keskin virajı alamayarak ağaç elektrik direğine çarptı. 
     Kazada, aracın sürücüsü Emre Ergör ile yardımcısı Aykut Uçarer yara almazken, otomobilin sol ön tekeri koptu ve ön bölümü parçalandı. Çarpma nedeniyle elektrik direği de yıkılarak parkuru kapadı. Arkadan gelen diğer otomobiller ise, yıkılan elektrik direği yoldan kaldırılıncaya dek bir süre durmak zorunda kaldı. Yıkılan direk daha sonra görevliler tarafından yoldan kaldırılarak yarışa devam edildi. 
     





</TEXT>
</DOC>
