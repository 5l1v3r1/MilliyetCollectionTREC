<DOC>
<DOCNO> 122962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yasam/yas08.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöpte uyku öldürüyordu 
</HEADLINE>
<TEXT>

Sokaklarda yaşayan Mehmet Yavuz, üşümemek için çöp konteyneri içinde uyumuştu.. Ama, çöp kamyonunun bundan haberi yoktu... 
     İSTANBUL Milliyet 

     Küçükçekmece’de sokakta yaşayan ve geçimini kağıt toplayarak sağlayan Mehmet Yavuz, üşümemek için bir çöp konteynerine yattı ve alkolün de etkisiyle hemen uykuya daldı. Sabaha karşı Küçükçekmece Belediyesi’ne ait 16 FB 953 plakalı çöp arabasıyla gelen görevliler, Yavuz’un yattığı konteyneri kaldırarak çöpleri boşalttılar. Çöpleri ezmek için çalıştırılan prese kolu sıkışınca uyanan Yavuz bağırmaya başladı. Bunu duyan görevliler hemen preslemeyi durdurup yardım çağırdı. İtfaiye yaklaşık bir saatlik çalışma sonrasında demirleri keserek Yavuz’u kurtardı. Kolundan yaralanan Yavuz, tedavisinin yapılması amacıyla Haseki Eğitim ve Araştırma Hastanesi’ne kaldırıldı. 
     



 YAŞAM 




















</TEXT>
</DOC>
