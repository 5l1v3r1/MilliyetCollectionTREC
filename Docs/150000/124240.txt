<DOC>
<DOCNO> 124240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo39.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Olympique Lyon 0 - Denizlispor 1 
</HEADLINE>
<TEXT>

     Futbolda UEFA Kupası 3. tur rövanş maçında Denizlispor, Olympique Lyon'u 1-0 yenderek tur atladı... 
     
     İlk yarı 

     Güçlü rakibi karşısında ilk yarı boyunca savunma ve orta alan organizasyonunu başarıyla kuran yeşil-siyahlı ekip, gole erken ulaştı. Yeşil siyahlılar, Hakan Çimen'in uzun topları ve Mustafa Özkan'ın fırsatçılığıyla rakip kalede farkı artırmaya çalıştı. 
     Olympique Lyon ise erken gelen şok golden sonra zaman zaman savunma güvenliğini de elden bırakarak Denizlispor kalesine yüklendi. Önemli pozisyonlar bulan Fransız ekibi, yeşil-siyahlı ekibin savunmada başarısıyla aradığı gole ulaşamadı. 
     5. dakikada Denizlispor gole ulaştı. Hietanen'in ceza alanına ortasında yatarak vuran Mustafa Özkan, topu ağlarla buluşturdu 1-0. 
     14. dakikada ceza alanında Denizlisporlu oyuncuların uzaklaştıramadığı topa Diarra'nın sert vuruşunda, top üst direğin hemen üstünden auta çıktı. 
     26. dakikada Denizlispor net bir pozisyon yakaladı. Ali Tandoğan'ın ortasına ayağını uzatan Bencik, topa vuramadı. Olympique Lyonlu oyuncular topu kornere attı. 
     31. dakikada Luyindula'nın ceza alanı son çizgisinden yaptığı ortasına Dhorasso vurdu. Savunmadan seken top, kornere çıktı. 
     45. dakikada Olympique Lyon'un kazandığı köşe atışında topu göğsüyle yumuşatan Edmilson'un şutunda, top Hakan Çimen'e çarparak kornere çıktı. 
     İlk yarı Denizlispor'un 1-0'lık üstünlüğüyle sona erdi. 
     
     İkinci yarı 

     Karşılaşmanın ikinci yarısında tamamıyla savunmaya çekilen Denizlispor, rakibinin yoğun baskısı karşısında adeta etten bir duvar örerek ilk yarıda kazandığı golü koruma çabasına girdi ve bunda da başarılı oldu. 
     Olympique Lyon ise sürekli baskılı oynadığı karşılaşmada, Denizlispor savunmasını aşamamanın moral bozukluğunu yaşadı. Karşılaşmanın son dakikalarında kaleci Heinen'in de başarılı kurtarışlarıyla Denizlispor, Olympique Lyon'u eleyerek bir üst tura çıkmanın mutluluğunu yaşadı. 
     Evsahibi takım, ikinci yarıya Nee'nin yerine Da Silva'yı oyuna alarak girdi. 
     51. dakikada Denizlispor'da, Hietanen'in yerine İlyas oyuna dahil oldu. 
     53. dakikada Denizlisporlu Hakan Çimen sarı kart gördü. Bu dakikada Antonio'nun kullandığı serbest vuruşta Luyindula kafayla vurdu. Top, Heinen'in ellerinde kaldı. 
     61. dakikada Carriere'nin pasında ceza alanında topla buluşan Anderson'un vuruşunda, top auta çıktı. 
     Olympique Lyon, 65. dakikada Chanelet'in yerine Delmotte , 73. dakikada da Antonio'nun yerine Vairelles'i oyuna aldı. 
     Denizlispor'da ise 68. dakikada Bencik'in yerine Ersen Martin, 80. dakikada da Kabat'ın yerine Özgür oyuna alındı. 
     82. dakikada Edmilson'un ceza alanı ön yayı üzerinden vurduğu top, Servet'e çarparak kornere çıktı. 
     85. dakikada ceza alanında topla buluşan Cladio Caçapa'nın vuruşunda, top üstten auta gitti. 
     88. dakikada ceza alanına yapılan ortada topla buluşan Carriere, topu havalandırdı. Savunmanın uzaklaştırmak istediği meşin yuvarlağa altıpas içinde Da Silva'nın vuruşunu, kaleci Hainen önledi. 
     89. dakikada Ali Tandoğan'ın pasında ceza alanına çalımlarla giren İlyas'ın aşırtma vuruşunda, top üst direği sıyırak auta çıktı. 
     Maçın uzatma dakikalarında Cladio'nun kullandığı köşe atışında, Ersen Martin'in kafayla uzaklaştırmaya çalıştığı topu, Vailles ceza alanında şutladı. Kaleci Heinen'in çeldiği top, Diarra'nın vuruşunda top kale çizgisinde kaldı. Bu pozisyonda Fransız takımı oyuncularının topun çizgiyi geçtiği yolundaki itirazları sonuç vermezken hakem, pozisyonda faul kararına hükmetti. 
     Karşılaşmayı deplasmanda 1-0 kazanan Denizlispor, 4. tura yükselme başarısını gösterdi. 
     





</TEXT>
</DOC>
