<DOC>
<DOCNO> 110841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/dunya/adun.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’a kaçış yok 
</HEADLINE>
<TEXT>

Bush yönetiminin hazırladığı BM Güvenlik Konseyi karar tasarısının basına sızan taslağı, ABD’nin Irak’a olağanüstü ağır koşullar empoze edip ardından vurmak için adeta bahane aradığı izlenimini veriyor 
     SEMA EMİROĞLU New York 

     Irak’a saldırmaması için gösterilen diplomatik çabalara sıcak bakmayan ABD, Saddam Hüseyin’den kurtulma kararlılığını iyice açığa vurdu. Daha önce Irak’ı vurmaması için BM silah denetçilerinin Irak’a dönmesini şart koşan Washington, Bağdat’ın buna razı olması üzerine şimdi askeri operasyondan vazgeçme koşullarını alabildiğine ağırlaştırdı. 
     ABD, BM Güvenlik Konseyi’nin veto yetkisine sahip 4 daimi temsilcisine gönderdiği yeni bir karar tasarısında Saddam’ı iyice köşeye sıkıştırıyor. ABD, olağandışı isteklere yer verdiği 4 sayfalık yeni karar tasarısının BM Güvenlik Konseyi’nde kabul edilmesiden önce silah denetçilerinin Bağdat’a gitmesine de karşı çıkıyor. Yeni karar tasarısında daha önce kamuoyuna yansıyan, Irak’ın BM kararını kabul ettiğini 7 gün içinde bildirmesi, bunu izleyen 23 gün içinde nükleer, biyolojik, kimyasal ve balistik silah üretim programının tamamını açıklaması ve Irak’ın silah ve tesislerle ilgili yanlış ya da eksik bildirimde bulunması halinde BM’nin askeri saldırıya izin vermesi gibi koşulların dışında öne çıkan diğer hususlar şöyle 

</TEXT>
</DOC>
