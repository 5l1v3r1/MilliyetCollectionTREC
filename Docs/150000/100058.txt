<DOC>
<DOCNO> 100058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/akyol.html </URL>
<DATE> 2002/08/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türk Yurdu 
</HEADLINE>
<TEXT>

     MODERN Türkiye’yi yoğuran en önemli dergilerden biri "Türk Yurdu", ilk sayısı 31 Kasım 1911 tarihli... Türk Ocakları’nın yayın organı... 
     13 Haziran 1912 tarihli Türk Yurdu’nun ilk sayfasının başlığı şöyle 
     "Türklerin Büyük Hakanına Türk Yurdu’nun Küçük Bir Armağanı". 
     Derginin 6 aylık sayıları özel bir cilt halinde Sultan Reşat’a böyle bir takdim yazısıyla sunulmuş ve duygulanan Sultan, derginin kurucu ve yazarlarının "Türklüğe vuku bulan hizmetlerini" kutlamış... 
     Dergi haklı olarak bu olayı "Türk milleti için tarihi bir gün" olarak niteler. 
     "Makam - ı Hilafet - i Uzma" unvanı kağıt üzerinde devam etse de, Osmanlı hükümdarına "Türklerin büyük Hakanı" diye hitap edilmesi ve Padişah’ın da "Türklüğe hizmet"i övmesi, ileride Milli Mücadele ile kurulacak "Milli Devlet"in, "Hakimiyet - i Milliye’nin ve Gökalp’ten Mustafa Kemal’e uzanacak laikliğin işaretleridir. 
     
     TÜRK YURDU dergisinin 1911 ve 1931 arasında çıkan 233 sayısı, toplam 17 cilt halinde Latin harfleriyle yayımlandı. Tutibay Yayınları, Şehit Adem Yavuz Sok. 3 7 Ankara 
     Kültürümüze yaptığı bu büyük hizmetten dolayı Tutibay Yayınları’nı yürekten kutluyorum. 
     Türk Yurdu’nun yazarları dört grupta toplanıyor 
     l Tatar ve Azeri Türkçüler Bunlar Rus modernleşmesiyle ve halkçılık’la Rusça narodnizm tanışmış, dış’ Türkçülerdir. Kemalist tarih tezinde önemli rol oynayacak Yusuf Akçura gibi, liberal Türkçü Ahmet Ağaoğlu gibi birçok isim... 
     l Genç Kalemler ekibi Ziya Gökalp, Ömer Seyfettin, Ali Canip, Aka Gündüz gibi... 
     l Abdülhamid dönemi Türkçüleri Siyasi değil, kültürel Türklük araştırması yapanlar Necip Asım, Veled Çelebi gibi... 
     Bir de "diğerleri" vardır Fuat Köprülü, Halide Edip gibi... 
     Bu "Türkçü" dergide "Garpçı" ve sonradan "Kürtçü" olan Abdullah Cevdet’in de yazdığını belirtelim. 
     Bu geniş yelpazeyi kucaklaması, derginin yüksek düzeyinin sebeplerinden biridir. 
     
     MİLLİ Mücadele nesline büyük katkısı olan bu dergi, 1931’de Türk Ocakları’yla birlikte kapanır ve "Tek Parti"ye katılır. 
     Mart 1931 tarihli son sayısında, "Türk milliyetperverliğinin ilim ve edebiyat sahasını geçmiş, milli bir Parti, milli bir siyaset, milli bir devlet şeklini almış" olduğu belirtilerek okuyucuya veda edilir. 
     Artık, "bu eserin sahibi olan büyük reisimizin" arzusuna uygun olarak, "inkılap fırkası ile beraber ve bir cephede, yekpare bir heyet" halinde çalışılacaktır. 
     Menderes’in açış konuşmasıyla Türk Ocakları 1951’de tekrar açılır, Türk Yurdu yeniden yayımlanır ama eski düzeyini bulamaz. 
     Fikir tarihimizin en önemli dergilerinden biri olan Türk Yurdu’nu incelemek, hem o dönemde milliyetçiliğin nasıl yüksek bir entelektüel düzeye sahip bulunduğunu, hem de bugünkü sorunlarımızın ne kadar değişik olduğunu görmek bakımından çok önemli... 
     Türk Yurdu "muasır medeniyet" diyordu. Bugün Avrupa Birliği diyoruz. 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
