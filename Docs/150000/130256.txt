<DOC>
<DOCNO> 130256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/dunya/dun04.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Balistik gözdağı 
</HEADLINE>
<TEXT>

     DIŞ HABERLER SERVİSİ 

     Nükleer Silahların Yayılmasının Engellenmesi Anlaşması’ndan önceki gün çekileceğini açıklayan Kuzey Kore, şimdi de füze testlerine tekrar başlayabileceğini bildirdi. 
     Kuzey Kore’nin Çin Büyükelçisi Choe Jin - Su yaptığı açıklamada ABD’nin düşmanca davranışlarının şimdiye kadar yapılan bütün anlaşmaları geçersiz kıldığını ve füze testleri yapıp yapmama kararının tamamı ile Kuzey Kore’nin bir iç meselesi olduğunu belirtti. 
     
     Daha önce korkutmuştu 
     Kuzey Kore, 1998’de Japonya üzerinden uçup Pasifik Okyanusu’na düşen orta menzilli bir füze fırlatarak komşularına korkulu anlar yaşatmış ancak bu olaydan hemen sonra daha fazla test yapılmasını tek taraflı dondurma kararı almıştı. 
     Uzmanlar, şimdi Kuzey Kore’nin tekrar balistik füzelerini benzeri yöntemlerle test etmesinden endişe ediyor. 
     



 DÜNYA 













</TEXT>
</DOC>
