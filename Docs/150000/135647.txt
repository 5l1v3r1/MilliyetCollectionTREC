<DOC>
<DOCNO> 135647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yasam/yas00.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzin Abla’dan tavsiye Erkeklere güvenmeyin 
</HEADLINE>
<TEXT>

Okurların gönderdiği mektupları köşesinde yanıtlayarak dertlerine çare arayan Güzin Abla analiz edildi. Sonuç Erkekler kendisiyle ilgilenen kadına karşılık verir 
     ÜMRAN AVCI İstanbul 

     GAZETEDEKİ köşesiyle uzun yıllar okuyucularına dert ortağı olan Güzin Abla, F. Çiğdem Aydın’ın yüksek lisans tezine konu oldu. Aydın, Güzin Abla’yı, erkek okuyucuları da olduğu ve bir karşılaştırma yapma olanağı sunduğu için seçti. Köşe 14 ay boyunca izlendi ve konularına göre tasnif edildi. Analiz için seçilen aldatan eş, ayrılık gibi konular yedi ayrı kategoriye ayrıldı. 
     TÜM yanıtların birinci ortak özelliği, köşede sıklıkla "erkeklere güvenilmez" yargısının dile getirilişi. Bu ifadeyle, "erkeklerin kendisine ilgi gösteren bir kadına ilgisiz kalamadıkları" kastediliyor. İkinci ortak özellik, köşede kadın mektup sahiplerinin uzlaşmaya, meseleleri tatlılıkla halletmeye, karşısındakinin üstüne varmamaya davet edilmesi. 
     

</TEXT>
</DOC>
