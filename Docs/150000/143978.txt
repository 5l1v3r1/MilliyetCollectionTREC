<DOC>
<DOCNO> 143978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo09.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Malatyaspor maçı zor geçecek... 
</HEADLINE>
<TEXT>

     Adanaspor Genel Menajeri Şahabettin Yavuzer, ''Malatyaspor maçı zor geçecek'' dedi. 
     Yavuzer, yazılı açıklamasında, son iki haftada Gaziantepspor ve Denizlispor'dan kazanılan 4 puanla toparlandıklarını, Malatyaspor'u yenerek başarılarını sürdürmek istediklerini kaydetti. 
     Küme düşme potasından uzaklaştıklarını, ancak kalan 10 maçtan puanlar almaları gerektiğini belirten Yavuzer, şöyle devam etti 
     ''İyi oyun sergilediğimiz bazı maçlarda puan alamadık. Şansızlıklar yaşadık. Bunlar geride kaldı. Sporcularımızın tamamı iyi niyetli. Teknik kadroda yaptığımız değişiklik kendini hissettirdi. 
     Bize daha çok puan gerekiyor. Hafta sonu yapacağımız Malatyaspor maçı kolay geçmeyecek. Çünkü, rakibimiz UEFA Kupası'na katılmayı hedefliyor. Hangi şartlarda olursa olsun Malatya deplasmanından puanla döneceğiz.'' Bu arada turuncu-beyazlı ekipte, kart cezalısı İbrahim ile sakat olan Halilagiç'in kesin forma giyemeyeceği bildirildi. 
     





</TEXT>
</DOC>
