<DOC>
<DOCNO> 145119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/dunya/adun.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlumu kurtarın 
</HEADLINE>
<TEXT>

Iraklılara esir düşen oğlu Joseph’i, abonesi olduğu bir Filipin kanalında gören Anecita Hudson, "Bush oğlumu kurtar" dedi 
     DIŞ HABERLER SERVİSİ 

     Amerikan televizyon kanallarının çoğu, Pentagon’dan gelen "askerlerin aileleri durumdan haberdar edilene kadar çekimleri yayınlamayın" ricasına uyacaklarını belirtse de, bu, ailelerin öğrenmesine pek de engel olamıyor. 
     ABD’nin New Mexico eyaletinde yaşayan Anecita Hudson, Irak televizyonunun önceki gün yayınladığı ve abonesi olduğu bir Filipin kanalının aktardığı Amerikalı savaş esirleri görüntüleri arasında Irak’ta savaşan 23 yaşındaki oğlu Joseph’i gördü. 
     Oğlunun 5 yaşında bir kızı olduğunu anlatan anne, tamircilik yapan oğlunun orduya savaşmak için değil, geleceğini güvence altına almak için girdiğini söyledi. Acılı anne, yetkililere şöyle seslendi "Oğlumu gördüm ve Aman Allahım’ dedim. Öyle kormuş görünüyordu ki, ağlamaya başladım. Lütfen oğlum için bir şeyler yapın. Onun üşümesini ve aç kalmasını istemiyorum. Onun sağ salim evine dönmesini istiyorum." 
     
     EN SOĞUKKANLI OYDU 
     Esirler arasında, Hudson’ın yanı sıra, Patrick Miller, James Riley, Teksas eyaletinden Özel Birlik üyesi Johnson, yine Teksas’tan Edgar ve kadın asker Shana vardı. Hudson, esirler arasında en soğukkanlısıydı. Iraklıların, "Iraklılar sizi çiçeklerle mi karşıladı yoksa silahlarla mı " sorusunu anlamadığını belirten Hudson’a soru bu kez, "Iraklılar sizi müzikle mi yoksa silahla mı karşıladı " şeklinde soruldu. Esir askerlerden Patrick Miller’in Kansas’taki ailesi de oğullarını TV’deki görüntülerden teşhis ettiğini açıkladı. 
     
     


DÜNYA 











</TEXT>
</DOC>
