<DOC>
<DOCNO> 139619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yazar/bila.html </URL>
<DATE> 2003/02/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yığınakta hata 
</HEADLINE>
<TEXT>

     Bu ertelemeyle ilgili olarak AKP sözcülerinin açıkladıkları gerekçeler inandırıcı değil. 
     Bugün yapılacak olan MGK toplantısından sonra oylama yapılmasının daha iyi olacağı gerekçesi öne sürülüyor. Ancak, MGK, bu konuyu bir önceki toplantısında görüşmüş ve tavsiye kararı almıştı. MGK’nın görüşü belli. 
     Eğer amaç sorumluluğu paylaşmaksa, zaten kimin, hangi kurumun neden sorumlu olduğu Anayasa’da yazılı. Bu da değişecek değil. 
     Öyle anlaşılıyor ki, hükümet ve AKP yönetimi, Meclis grubunun ikna olmadığı kanısına vardılar. Tezkereyi oylatmayı göze alamadılar. 
     Hükümetin ve AKP yönetiminin bugün yaşadığı sorunun kaynağı yığınakta yaptıkları hatadır. 
     AKP yönetimi ve hükümet, başlangıçtan beri kararlı bir tutum sergilemediler. 
     Başlangıçta savaşa karşı bir duruş aldılar. Ancak, sonuçta ABD’nin yanında yer almaya karar verdiler. Bunu yaparken de aldıkları kararı benimsemediklerini belirttiler. Bu bir tutarsızlık olarak yansıdı. 
     Kendilerinin inanmadıkları bir karara, milletvekillerinin inanmasını istediler. 
     Bir yandan ülkenin yüksek menfaatlerinin böyle bir kararı gerekli kıldığını savundular, bir yandan milletvekillerimiz serbesttir, dediler. Bir yandan aksi görüş açıklayan milletvekilini disipline sevk ettiler. 
     Bu çalışma yöntemi ve görüntü içinde Türkiye açısından tarihi ve yaşamsal öneme sahip bir Meclis kararının alınmasında sıkıntıya düştüler. 
     Yığınakta yaptıkları hata Meclis’te devam etti. 
     Hükümet ve AKP yönetimi, tutarlı ve kararlı bir tutum alamadığı için Meclis grubunu ikna etmekte sorunla karşılaştı. 
     Başka gerekçe aramaya, bulamayınca yaratmaya çalışmanın anlamı yok. 
     
     







Zorlu pazarlık 


Değişimin kasırgaları ve meleyen kuzular... 


Kıbrıs ve Irak... 


Yığınakta hata 


Tezkereyi ret, belayı azaltmaz çoğaltır 


Yanlış doğru 


YÖK yasa taslağı her gün değişiyor 


Yatırımcıya öğütler 


Bir kritik tarih daha... 


Ne olursa olsun yaşamaya mecbursun... 


İletişim ve değişim... 


AKP’de tezkere çatlağı 


Neden kalkınmış tek Müslüman ülke yok 2 


Duygusal gerçekçilik 


Savaşa evet’ karşılığı elma şekeri’ 


</TEXT>
</DOC>
