<DOC>
<DOCNO> 132877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun15.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sofya'da yine silahlar konuştu... 
</HEADLINE>
<TEXT>

     Bulgaristan'ın başkenti Sofya'da yine silahlar konuştu. Dün gece ve bu sabah iki ayrı silahlı saldırı sonucu iki kişi hayatını kaybetti. 
     Strelbişte semtinde, Rumen Yanevski 45 adlı bir kişi, dün gece kimlikleri tespit edilemeyen silahlı kişilerin saldırısına uğradı. Kullandığı cipin içinde kurşun yağmuruna tutulan Yanevski, vucudunun çeşitli yerlerine isabet eden 8 kurşunla olay yerinde can verdi. 
     Yasa dışı kumar oynatmak suçundan daha once sabıkası bulunan Yanevski'nin mafya gurupları arasındaki hesaplaşma sonucu öldürüldüğü tahmin ediliyor. 
     Krasno Selo semtinde ise bu sabah meydana gelen bir olayda, bir Suriye vatandaşı öldürüldü. Evinin önünde silahlı saldırıya uğrayan Omar M. adlı Suriye vatandaşının başına ve vucudunun çeşitli yerlerine isabet eden 4 kurşunla olayla yerinde can verdiği açıklandı. 
     İçişleri Bakanlığı, her iki cinayetle ilgili soruşturmaların çok yönlü olarak sürdürüldüğünü, katillerin yakalanmasına yönelik operasyonlara başlandığını bildirdi. 
     





</TEXT>
</DOC>
