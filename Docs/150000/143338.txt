<DOC>
<DOCNO> 143338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yasam/yas05.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizem, organ nakline muhtaç 
</HEADLINE>
<TEXT>

İç organları farklı yerlerde olan küçük Gizem’in sağlığına kavuşması için, acilen kalp ve karaciğer nakli şart 
     LATİF SANSÜR İzmir DHA 

     Aydın Kuşadası’ndan solunum sorunu nedeniyle iki yıl önce götürüldüğü İzmir Behçet Uz Çocuk Hastanesi’nden Dokuz Eylül Üniversitesi Tıp Fakültesi’ne sevk edilen 5 yaşındaki Gizem Takım’ın üç dalağı olduğu anlaşıldı. Akciğerinden kalbine giden ana damarın da bulunmadığı saptanan Gizem’in sağ boşlukta olması gereken karaciğerinin ortada, midesinin ise sağ tarafta olduğu belirlendi. 
     Anne Fatma Takım ile boyacılık yapan baba İbrahim Takım, "Gizem’in aylık tedavi masrafı 600 milyon lira. Bu nedenle ev kirasını bile ödeyemiyoruz. Kızımıza kalp ve karaciğer nakli yapılması durumunda yaşama şansı olduğunu söylediler. Çaresiziz. Hayırseverlerden yardım bekliyoruz" dediler. 
     
     İyileşme umudu var’ 
     Behçet Uz Çocuk Hastanesi Başhekimi Vedide Tavlı da "Uygun organ bulunması halinde hasta iyileşebilir" diye konuştu. 
     



 YAŞAM 



























</TEXT>
</DOC>
