<DOC>
<DOCNO> 141507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sontur01.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya, 5 yıldızlı otel cenneti... 
</HEADLINE>
<TEXT>

     Türkiye'nin turizm merkezi Antalya, 5 yıldızlı otel cenneti oldu. Geçen yıl 64 olan 5 yıldızlı otel sayısı, yıl boyunca hizmete girenlerle 72'ye ulaştı. 
     Türkiye'ye gelen turistlerin üçte birinden fazlasını konuk eden Antalya'da, her geçen gün yeni bir otel turizmin hizmetine giriyor ve yatırımlar, özellikle 5 yıldızlı oteller üzerine yoğunlaşıyor. 
     Turizm İl Müdürlüğü verilerine göre, Antalya'daki 72 beş yıldızlı otelde toplam 45 bin 199 yatak bulunuyor. Bu sayı ile Antalya, dünyada en fazla 5 yıldızlı otel bulunan şehirler arasında ilk sıralarda yer alıyor. 
     Antalya ve ilçelerinde, 48'i birinci sınıf tatil köyü, 6'sı 2. sınıf tatil köyü, 72'si 5 yıldızlı otel, 72'si 4 yıldızlı otel, 118'i 3 yıldızlı otel ve diğerleri, iki, tek yıldızlı, apart, özel, pansiyon ve motel olmak üzere işletme belgeli toplam 593 tesis bulunuyor. 
     İşletme belgeli 593 tesiste toplam 73 bin 922 odada, 155 bin 782 yatak turistin hizmetine sunuluyor. 
     Yatırım belgesi almış 304 otelin tamamlanmasıyla birlikte 37 bin 120 odada 79 bin 951 yatak daha hizmete girmiş olacak ve böylece tesis sayısı 897'ye yükselecek. 
     Yetkililer, gelen turistin isteğine göre otellerin türlerinin belirlendiğini, bu nedenle de daha çok lüks otellerin yapımına yönlendiğini söylediler. 
     





</TEXT>
</DOC>
