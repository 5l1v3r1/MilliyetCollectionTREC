<DOC>
<DOCNO> 104303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/ekonomi/eko01.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Axess 1 milyonu aştı 
</HEADLINE>
<TEXT>

Akbank’ın 8 ay önce piyasaya sunduğu chip para biriktiren kartı Axess, 1 milyon kişiyi aşarak Avrupa’da en hızlı büyüyen kart unvanını aldı 
     EKONOMİ SERVİSİ 

     Akbank’ın "kazançlı yaşam kartı" sloganı ile sekiz ay önce piyasaya sunduğu, biriktirdiği chip parayı anında kullandırabilen kredi kartı Axess 1 milyon kişiye ulaştı. Axess, gösterdiği bu performans ile Avrupa’nın en hızlı büyüyen kartı unvanını aldı. 
     Axess’in ulaştığı rakamların basın mensuplarına açıklandığı toplantıda konuşan Akbank Genel Müdürü Zafer Kurtul, Axess’in 6 bin işyerinde ve 600 marka üründe kullanıldığını bildirerek, bu sonuçlar ile Akbank’ın kart pazarındaki payının yüzde 12’ye ulaştığını kaydetti. Kurtul, "Axess kart, dünyadaki kart uygulamalarına da örnek olmaya başladı. Axess’i anlatmak üzere uluslararası bankacılık toplantılarına davet ediliyoruz" dedi. 
     MasterCard Türkiye Genel Müdürü Özlem İmece de, Türkiye’nin Avrupa kredi kartı pazarında ciddi bir potansiyele sahip olduğuna dikkat çekerek, Haziran 2002 itibariyle Avrupa MasterCard artışında, Akbank’ın son 9 ayda birinci olduğunu bildirdi. 
     



 EKONOMİ 














</TEXT>
</DOC>
