<DOC>
<DOCNO> 137788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur16.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den yanıt geldi. "Türk askerlerin komutanı Türk olacak" 
</HEADLINE>
<TEXT>

     ABD'nin olası Irak operasyonunda Kuzey Irak ile ilgili askeri konular ve ABD'nin Türkiye'ye vereceği ekonomik destek programının ele alındığı görüşmelerde, Türk tarafının isteklerine ABD'nin yanıtı geldi. 
     ABD'nin Ankara Büyükelçisi Robert Pearson, Dışişleri Bakanlığı Müsteşarı Uğur Ziyal'e ABD'nin yanıtını iletti. 
     Ziyal, ABD'den gelen yanıtı Başbakan Abdullah Gül'e götürürken, iki ülke arasında siyasi, askeri ve ekonomik konulardaki görüşmelerin devam edeceği öğrenildi. 
     Edinilen bilgiye göre, görüşmelerin askeri boyutunda olası bir askeri faaliyette yer alacak Türk askerlerinin komutanının Türk, Amerikalı askerlerin komutanının da Amerikalı olması konusunda anlaşmaya varıldı. İki ülke gücünün faaliyetleri bir merkezde, eşgüdüm halinde yapılması kararlaştırılırken, bu merkezin yeri konusu henüz kesinlik kazanmadı. 
     





</TEXT>
</DOC>
