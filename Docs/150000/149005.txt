<DOC>
<DOCNO> 149005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/spo02.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe’den teklif almadım’ 
</HEADLINE>
<TEXT>

Yanal, Sarı-Lacivertli yönetimle görüşmediğini söyledi, "Şu an sadece şampiyonluğu düşünüyorum" dedi 
     İLHAN GÜLER 

     Noktayı koydu 
     GENÇLERBİRLİĞİ Teknik Direktörü Ersun Yanal, Fenerbahçe’den teklif almadığını söyledi. Yanal, "Şu an şampiyonluğa kilitlenmiş durumdayız. Başka hiçbir şey düşünmüyoruz. Transferden çok Fenerbahçe ile yapacağımız maç önemli. Çünkü bize karşı onur mücadelesi verecekler" ifadesini kullandı. 
     
     Bilgi verdi 
     SÖZLEŞMESİ sezon sonu bitecek olan oyuncular hakkında da açıklama yapan genç teknik adam, "Thomas gelecek yıl ülkesinde futbol oynamayı düşünüyor. Ahmet Hassan ve El Saka ile görüşmelerimiz sürüyor. Büyük ihtimalle bu iki futbolcu kulüpte kalacak. Aurelio ile anlaştık. Bunu herkes biliyor" diye konuştu. 
     
Ogün mutfağa girdi      KADRO dışı kalan ve bir yıl sonra futbolu bırakacağını açıklayan Ogün, restoran işine başladı. Tecrübeli oyuncunun ortağı olduğu Köşebaşı Restaurant’ın Beyoğlu şubesi dün akşam açıldı. Açılışa bir çok davetlinin yanısıra Fenerbahçe’nin cezalıları, Ümit, Fatih, Ceyhun, Hakan Bayraktar ve Rüştü eşiyle birlikte geldi. Ogün davetlilere kendi elleriyle döner ve minik lahmacun ikram etti. 
     
Af umudu suya düştü      OĞUZ Çetin’in raporu doğrultusunda yönetim tarafından kadro dışı bırakılan Ogün, Abdullah, Yusuf, Oğuz ve Ali Akdeniz’e sezon sonuna kadar af çıkmayacağı belirtildi. Yöneticiler bu kararı yeni gelecek teknik direktöre bırakacak. Dereağzı’nda çalışmalarını sürdüren beş yıldız bir süre daha gençlerle antrenman yapmaya devam edecek, göreve gelecek hocayı bekleyecek. 
     
Güney dopingi      YALÇIN TÜRK 

     Toplantı yaptı 
     FUTBOLCULARLA dün yaptığı toplantıda moral aşılayan Tamer Güney "Tek tek bakıldığında performanslarınız mükemmel" dedi. Güney, "Bu takımın hiç gol yememesi lazım. Başarısız sonuçlar, kötü futbol beni hayrete düşürüyor" ifadesini de kullandı. 
     
     Sisteme devam 
     DENEYİMLİ teknik adamın 4 - 4 - 2 sistemine devam edeceği belirtildi. Tamer Güney, kalan dokuz karşılaşmada futbolcuların yeni kaos yaşamaması için Oğuz Çetin’in getirdiği düzeni kullanacak ancak küçük taktik değişikliklere gidecek. 
     
Rüştü sıkıntısı      Baskı yapılıyor 
     İNGİLTERE maçında belindeki ağrıları nükseden ve Adanaspor deplasmanında sakat sakat oynayan Rüştü’nün durumu belirsizliğini koruyor. Hafta başından bu yana antrenmanlara çıkamayan milli kalecinin, Gençlerbirliği maçında forma giymesi için teknik heyet baskı yapıyor. 
     
     Tek antrenman 
     TECRÜBELİ file bekçisinin kesin durumu bugün yapılacak kontrollerden sonra netlik kazanacak. Sarı - Lacivertli takım Gençlerbirliği maçının hazırlıklarını tek antrenmanla sürdürdü. Bekar oyuncuların bu akşam, evlilerin ise yarından itibaren kampa alınacağı açıklandı. 
     
Gençler’e Beyaz morali      Gençlerbirliği Kulübü’nü ziyaret eden Beyaz, Ersun Yanal ve futbolcularla biraraya gelirken, başkent ekibini şampiyon olarak görmek istediğini söyledi. Takımla kahvaltı eden ve bir soru üzerine Ersun Yanal’ı Fenerbahçe’nin başında görmek istemediğini söyleyen ünlü şovmen, "Bizi şampiyon yapması o kadar önemli değil. İlkleri burada başarmalı" dedi. 
     


SPOR 


























</TEXT>
</DOC>
