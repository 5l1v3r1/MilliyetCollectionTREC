<DOC>
<DOCNO> 147262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko13.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayalar BM, Irak'a acil sevkiyat maddelerini belirledi... 
</HEADLINE>
<TEXT>

     Dış Ticaret Müsteşarı Tuncer Kayalar, Birleşmiş Milletler'in BM , Irak'a acil sevkıyat maddelerini belirlediğini bildirdi. 
     Kayalar, Birleşmiş Milletler Güvenlik Konseyi BMGK tarafından alınan son karar çerçevesinde tespit edilen uygulama esaslarıyla ilgili açıklamada bulundu. 
     Tuncer Kayalar, BMGK'nin kararı çerçevesinde, BM Irak Programı Ofisi Office of Iraqi Program-OIP tarafından öncelikle Irak içinde ve dışında BM tarafından tespit edilecek depolara sevk edilecek malları içeren kontratlar belirlendiğini ve listelerin ilgili BM Daimi temsilciliklerine iletildiğini kaydetti. 
     Söz konusu listelerde, toplam değeri 20 milyon doları aşan Türk firmalarına ait 27 adet kontrat bulunduğunu belirten Kayalar, söz konusu kontratların bakliyat, yemeklik yağ, deterjan, traktör yedek parçaları, alüminyum hidroksit, klorin gazı ve tıbbi cihazları içerdiğini ifade etti. 
     Kontratlar kapsamındaki sevkıyatların 22 adedinin Habur Gümrük Kapısı'ndan, 5 adedinin ise Umm Kasr Limanı'ndan gerçekleştirilmesini öngördüğünü kaydeden Kayalar, şunları söyledi 
     ''Listede yer alan kontratlarla ilgili olarak firmalarımız yükleme yeri, tarihi ve süresi hakkında ayrıca bilgilendirilecektir. 
     Teslim yeri ve giriş kapısı değişen sevkıyatlarla ilgili olarak firmalarımızın ilave masrafları karşılanabilecektir. Bu durumdaki firmalarımızın BM nezdindeki New York Daimi Temsilciliğimize başvurarak kontrat ve akreditiflerde gerekli değişikliğin yapılmasını talep etmeleri gerekmektedir. 
     OIP, başvuru numarası almış olan kontratları statüsüne bakmaksızın incelemeye devam etmekte olup, söz konusu kontratlardan acil ihtiyaç duyulan maddeleri içerenler, önümüzdeki günlerde kademeli olarak listeye dahil edileceklerdir.'' Tuncer Kayalar, BM nezdinde bulunan Irak Özel Hesabı'nda, OIP ve diğer BM Kuruluşları'nın 45 günlük süre içinde, Irak'a insani malzeme temininde kullanılabilecek yaklaşık 4.8 milyar dolarlık fon bulunduğunu belirtirken, bu miktarın önemli bir kısmının gıda maddelerinin alımı için kullanılacağını söyledi. 
     İŞ BAĞLANTILARI Müsteşar Kayalar, Devlet Bakanı Kürşad Tüzmen başkanlığındaki 400'e yakın işadamının da yer aldığı bir heyetle 10-12 Ocak 2003 tarihlerinde Irak'a gerçekleştirilen ziyaret sırasında, Türk firmalarınca imzalanmış bulunan yaklaşık 700 milyon dolar tutarındaki kontratın gıda ve temizlik maddelerini içeren 207 milyon dolarlık bölümünün de önümüzdeki birkaç ay içinde Irak'a sevkedilmesinin beklendiğini bildirdi. 
     İhracatçıların bu durumu dikkate alarak OIP'nin internetteki ''www.un.org dept oip'' adresli sitesini takip etmeleri gerektiğine işaret eden Kayalar, firmaların konuya ilişkin sorularını da ''mou dtm.gov.tr'' adresine elektronik posta yoluyla ulaştırabileceklerini ifade etti. 
     





</TEXT>
</DOC>
