<DOC>
<DOCNO> 126078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sonspo06.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 1 - Bursaspor 0 
</HEADLINE>
<TEXT>

     Birinci Süper Futbol Ligi'nde Beşiktaş ile Bursaspor arasında yapılan karşılaşmanın ilk yarısı 0-0 berabere sona erdi. 
     18. dakikada Tümer'in ara pasında sağdan ceza alanına giren Ahmet Dursun'un ortasında, Junior son anda araya girerek, Sergen'den önce topa dokunup, meşin yuvarlağı kornere gönderdi ve büyük bir tehlikeyi önledi. 
     21. dakikada Sergen'in sol çaprazdan kullandığı serbest atışta, kaleci Kelemen topu 2 hamlede kontrol etti. 
     26. dakikada soldan ceza alanına giren Pancu'nun ortasında arka direkte bulunan Tamer'den önce topa müdahale eden Serkan, kafayla meşin yuvarlağı kornere gönderdi. 
     43. dakikada Beşiktaş, mutlak bir golden oldu. Soldan ceza alanına giren Sergen, savunmada Erkan'ı geçip, kaleciyle karşı karşıya kaldığı pozisyonda dengesini kaybedince meşin yuvarlak uygun durumdaki Tümer'in önüne düştü. Bu futbolcu, zor olanı başararak, kale yerine topu auta attı. 
     Karşılaşmanın ilk yarısı 0-0 berabere sona erdi. 
     İkinci yarıda Beşiktaş, Bursaspor'u 1-0 yenerek liderliğini sürdürdü. 
     54. dakikada Tümer'in pasında ceza yayı önünde topla buluşan Pancu'nun şutunda, kaleci Kelemen yatarak topu 2 hamlede kontrol etti. 
     56. dakikada Bursaspor'da Erkan sarı kart gördü. Aynı dakikada Beşiktaş'ta Ahmet Dursun'un yerine Nouma, 60. dakikada da Serdar'ın yerine İbrahim oyuna dahil oldu. 
     62. dakikada Beşiktaş'ta Ronaldo, sarı kart gördü. 
     66. dakikada Pancu'nun soldan kullandığı korner atışında ceza alanı içinde Nouma'nun kafayla indirdiği topla bir anda altıpasta kaleciyle karşı karşıya kalan Ronaldo, meşin yuvarlağı kalecinin üzerinden filelere gönderdi 1-0 
     70. dakikada Bursaspor'da Serkan'ın yerine Zafer, Beşiktaş'ta Tamer'in yerine Amaral oyuna girdi. 
     71. dakikada soldan ceza alanına giren Murat'ın ortaya çıkardığı topa Ender'in penaltı noktası üzerinden vuruşunda top yan direkten döndü. 
     Aynı dakikada Bursaspor'da Ender'in yerine Fatih oyuna dahil oldu. 
     79. dakikada Nouma ile ver-kaç yapan Sergen, ceza alanında kaleciyle karşı karşıya kaldığı pozisyonda kendini yerde buldu. Beşiktaşlı futbolcuların penaltı itirazı yaptığı pozisyona hakem İsmet Arzuman ''devam'' kararı verdi. 
     81. dakikada Bursaspor'da Yakup, yerini Alp'e bıraktı. 
     84. dakikada Tümer'in kafa pasıyla ceza alanı içinde kaleciyle karşı karşıya kalan Sergen, yerden kötü bir vuruş yapınca, kaleci Kelemen yatarak topa sahip oldu. 
     86. dakikada Ahmet Yıldırım'ın büyük hatasıyla topa sahip olan Murat'ın pasıyla ceza alanında kaleci Cordoba ile karşı karşıya kalan Okan'ın şutunda, meşin yuvarlak az farkla direğin yanından auta çıktı. 
     88. dakikada Murat'ın ceza alanı sol çaprazından sert şutunda, top kaleci Cordoba'da kaldı ve karşılaşma, Beşiktaş'ın 1-0 üstünlüğüyle sona erdi. 
     





</TEXT>
</DOC>
