<DOC>
<DOCNO> 112974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/ekonomi/eko07a.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, faiz dışı fazla müzakeresinde ısrarlı 
</HEADLINE>
<TEXT>

     ANKARA Milliyet 

     AKP’nin Genel Başkan Yardımcısı Abdullah Gül, hükümet olmaları halinde yüzde 6.5 olan faiz dışı fazlayı IMF ile yeniden müzakere edeceklerine ilişkin açıklamasını tekrarladı. Gül, "Bu konuda müzakerelerin netice vereceğine inanıyoruz" dedi. 
     AKP iktidar olursa, ekonomik programı tartışmaya açacak’ yorumlarına yol açan açıklaması ile ilgili dün de yazılı bir açıklama yapan Abdullah Gül açıklamasında şunları söyledi 
     "Öncelikli hedeflerimizden birisi şüphesiz, kamu borç stokunun düşürülmesidir. Bu hedeften taviz vermemek şartıyla, bizim hükümetimiz döneminde reel faizlerde ve büyüme oranında beklenenden daha hızlı bir iyileşme olacağına inancımız tamdır. Böylece faiz dışı fazlanın önümüzdeki yıllar için yüzde 6.5’ten daha az bir seviyeye indirilmesi konusunda IMF ile yapılacak müzakerelerin netice vereceğine inanıyoruz." 
     



 EKONOMİ 

















</TEXT>
</DOC>
