<DOC>
<DOCNO> 145276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun73.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld, ayaklanma konusunda ihtiyatlı... 
</HEADLINE>
<TEXT>

     ABD Savunma Bakanı Donald Rumsfeld, Iraklılar'a, Amerikan ve İngiliz askerlerinin yardımı ulaşıncaya kadar Saddam Hüseyin rejimine karşı ayaklanmamalarını tavsiye etti. 
     Basra'da Şiiler'in Irak rejimine karşı ayaklandığı iddiaları ortaya atılırken Rumsfeld, bu kentlerde, isyan etmeye çalışanları öldürmeye hazır kişiler olduğunu söyleyerek, insanları ayaklanmaya teşvik etme konusunda dikkatli olduğunu belirtti. 
     Irak Devlet Başkanı Saddam Hüseyin'e bağlı çeşitli birlikler ve milis güçlerle baş edecek İngiliz ve Amerikan askerlerinin yardımından emin oluncaya kadar herhangi bir ayaklanma çağrısında bulunma konusunda isteksiz olduğunu bildiren Rumsfeld, ''Baş etmeye hazır olmadıkça, tüm dünyadaki insanları isyana teşvik etme konusunda gönülsüzüm. İsyan edenlerin baskıya uğramış kişiler olduğuna şüphe yok. Ancak bu kişilerin hayatlarına mal olacak bir zaman yerine, yakınlarında onlara yardım edecek yeterli güç bulunduğu zaman ayaklanmalarını dilerim'' diye konuştu. 
     Basra'da Şiilerin Saddam Hüseyin rejimine karşı ayaklandığı iddia edilmişti. 
     




</TEXT>
</DOC>
