<DOC>
<DOCNO> 123275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/spor/spo15.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Blackburn ucuz kurtuldu      İNGİLTERE Premier Ligi’nde hafta içinde Hakan Şükür’ü transfer eden Tugaylı Blackburn, düşme potasındaki Bolton Wanderers karşısında 1-1’lik beraberliği 95. dakikada Craig Short’un golüyle kurtardı. 8’de Okocha’nın golüyle geriye düşen Blackburn’de Tugay, 11’de Dunn’ın yerine oyuna girdi, etkili oyunuyla alkış topladı. Alman Ligi’nde ise Yıldıray’ın 90 dakika yer aldığı maçta B.Leverkusen, 1860 Münih’i rakip sahada 3-0 yendi. 
     
Rangers’ın derbi sevinci      İSKOÇYA Ligi’nin iki devini karşı karşıya getiren Glasgow derbisinde Rangers, yediği şok gole rağmen ezeli rakibi Celtic’i 3 - 2 yenmeyi başardı. Henüz 18. saniyede Sutton’un attığı derbi tarihinin en hızlı golüyle sarsılan Rangers, Moore, R.de Boer ve Mols ile devrede 3 - 1’lik üstünlüğü yakaladı. Hartson’un golü Celtic’e yetmezken, Rangers bu galibiyetle zirveye kondu. 
     
Manchester geri döndü      İNGİLTERE Premier Ligi’nde Manchester United, Old Trafford’ta lider Arsenal’i 2 - 0 yenerek zirve yarışına geri döndü. Geçen hafta da Liverpool’u mağlup eden Manchester United’ı bu kez galibiyete götüren golleri Veron ve Scholes kaydetti. Sakatlıkları nedeniyle Beckham, Roy Keane, Ferdinand, Butt, Fortune’dan yoksun Manchester bu galibiyetle Arsenal ile puan farkını üçe indirdi. 
     
Beşiktaş yenildi      HENTBOLDA Erkekler Avrupa Çalenç Kupası 4. tur ilk maçında Beşiktaş, Polonya’nın SC Vive Kielce takımına 34 - 28 mağlup oldu. Polonya’nın Kielce kentinde yapılan karşılaşmanın ilk yarısı da ev sahibi ekibin 19 - 15 üstünlüğüyle sona erdi. 
     



 SPOR 






























</TEXT>
</DOC>
