<DOC>
<DOCNO> 100460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/ayas.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hey millet, h l işe yarıyorum ’ 
</HEADLINE>
<TEXT>

Genç kadınlar, orta yaş bunalımını aşmak isteyen erkekler için bir kurtuluş... Çevreye pilim bitmedi’ mesajı verililiyor enerjik kadınlar hayatlarına renk katıyor 
     Neden genç kadın Neden olgun erkek - 2 
Pınar Aktaş 

     Peter Lambley Orta Yaşın İsyanı’ adlı kitabında şu sözlere yer veriyor "Orta yaş, her zaman marjinal bir dilim, bir geçiş dönemidir. Geçmişteki yaşantılarını yeniden gözden geçirme fırsatı tanıdığı için orta yaş, belki de tüm yaş dönemleri arasında en önemlisidir. Aslına bakarsanız, günümüz orta yaşlılarının çoğu, profesyonel anlayışın çok ötesindedir. Kimileri şimdiden isyank r bir yaşam sürdürüyor, kişisel evrim geçiriyor ve ... meydan okumalara balıklama dalıyor. Orta yaş döneminde ipini koparan erkekler, kendilerinden hayli genç kadınlarla günlerini gün edebiliyor ya da ailenin parasını, parlak kırmızı spor arabalar içinde ya da şampanya şişeleri arasında tüketebiliyor. Edebiyat ve tarih, normal olup bu dönemde raydan çıkan çok sayıda erkekle doludur." 
     
     Ne istediklerini biliyorlar... 
     Bu tanımlama, orta yaş ve üstü erkeklerin içinde bulundukları ruh durumunu yeterince anlatıyor olsa gerek... İlk evliliğini aşk ve tutkuyla gerçekleştiren erkek, sonraki ilişkilerinde daha hesaplı davranıyor. İlk seferinde düşünülmeyen konular masaya yatırılıyor. Bu nedenle iyi ya da kötü, karşısındaki kadında farklı’ özellikler arıyor. Araştırmacı Susan Curtin Kelley’in incelemeleri, ikinci evliliklerde erkeklerin ilk evliliklerine göre daha oturaklı ve olgun olduklarını gösteriyor. 
     
     Ana neden Enerji... 
     Erkekler çoğunlukla, ikinci seferde daha sorumlu olup, kendilerini daha iyi tanıyorlar. Dış güçlerden daha az baskı hissediyorlar. Hayatı daha zevkli bir hale getirecek bir kadın arıyorlar. Bunun için aranan en büyük nitelik ise "teşvik ve enerji". Erkekler, orta yaşları aştıkça kendisinden enerjik kadınlarla birlikte olmak istiyor. Bu da genç kadınları tercih etmelerindeki ana neden oluyor. 
     
     Bir tür hava atma’ yolu 
     Erkekler için genç kadın seçmenin bir diğer nedeni ise hava atmak’... Genç kadın, yaşlılığa doğru adım atan erkeğe kendini genç hissettiriyor. Fiziği düzgün, genç ve enerjik bir kadını, sosyal ortamlarda yanında taşıyan erkek, dışarıya da H l gencim. Genç kadınlara çekici geliyorum’ mesajı veriyor. Bir başka neden ise orta yaşlı erkeklerin, kontrolü daha çok kendi ellerinde tuttuklarını hissetmeleri. Kolay şaşırtabileceği bir kadın, erkeği mutlu ediyor. Yaş ve deneyimlerini, bir güç aracı olarak kullanıyorlar. 
     
Olgun erkekler anlatıyor      Cinsel açıdan aç oluyorlar’ 
     Y.Ç. Akademisyen, 41 Birkaç yıl önce 23 yaşında bir kadınla ilişkim oldu. Basit detayları ciddiye alıyordu. Cinsel ilişkiden sonra kendini naza çekmeler, kaprisler başladı. Bu da bana çok eğlenceli, oyun gibi geldi. Genç kadını tercih etmemdeki nedenlerden biri cinsellik. Gençler hareketliler, bu da onlara bir çekicilik kazandırıyor. Cinselliği yeni yaşadıkları için bir açlık da söz konusu. Yeni şeyleri denemeye çok açıklar, cesurlar. Her şeyi görmek, denemek ve yaşamak istiyorlar. Olgun kadınlar ise bu konuda biraz daha yavaşlar. Yani böyle bir iştah söz konusu değil. 
     
     Yeniye yatırım yapıyorum’ 
     A.F. Sanatçı, 50 50 yaşında olmama rağmen çoğunlukla yaşı 30 ve 30’un altında olan kadınlardan ilgi görüyorum. Bir keresinde çok samimi olmadığım genç bir kadın, benden hoşlandığını söyledi ve Bu geceyi birlikte geçireceğiz’ dedi. Bir ay beraberdik, sonra yurtdışına gitti. Genç kadınlar, benim gençliğimdeki kadınlardan daha cesaretli. Ben yeniye yatırım yapıyorum. Artık olgun bir erkek olduğum için hangi kadının bana ne için, ne şekilde yaklaştığını biliyorum. Ben genç kadınları tercih etmiyorum, onların tercihi oluyorum. Aslında kendi yaşıma yakın bir kadınla beraber olmak isterim ama olmuyor. 
     
Ahu benim ikinci değil son baharım’      Günay Restaurant’ın 60 yaşındaki sahibi Günay Tuncel, kendisinden 36 yaş küçük Ahu Erbaydar’la bu yılın haziran ayında evlendi... Aralarındaki yaş farkı eleştiri konusu olan çift, ilişkilerini şöyle anlatıyor 
     Günay Tuncel Ahu’yla ilk kez Bodrum’daki Günay’da karşılaştık. Yanında anneannesi de vardı. Anneannesi benim çocukluğumu bilir. Tabii ki ilk aşamada çok arkadaşçaydı. Bu yaklaşık 6 ay sürdü. Gençlik ve güzellik kalıcı değil... Beni Ahu’nun sıcakkanlılığı ve karakteri çekti. Önemli olan anlaşabilmektir. Başta çevreden çok büyük tepki aldım. Bu kız seninle çıkar için beraber’ dediler. Ama şimdi Ahu’nun ne kadar sıcak ve olgun biri olduğunu gördüler. Şu anda birçok arkadaşım onunla dostluk kurmaya başladı ve onun ne kadar doğru bir insan olduğunu anladılar. Ahu benim ikinci değil sonbaharım. 
     
     Güvende hissediyorum’ 
     Ahu Erbaydar Tuncel Benim Günay’dan önce kendi yaşlarımda bir erkekle bir flörtüm olmuştu. O da platonik düzeydeydi. Kendi yaşıtım erkekleri çok çocuk buluyorum. Günay ne söylemek istiyorsam hemen anlıyor. Kendimi yanında hiç zorlanmış hissetmiyorum. Kendimi güvende hissediyorum. Çok sıcakkanlı ve şefkatli. İlk başta hiç kimse ilişkimizi anlamak istemedi. Etraftan çok eleştiri aldık. Bir yere gittiğimizde insanların tepkileri rahatsız ediciydi. Ama şimdi çok mutluyuz. 
     
Kıskançlık sorun oluyor      Olgun erkeğin tecrübesiyle genç kadına nasıl davranılacağını bildiğini söyleyen Psikiyatrist Doç. Dr. Güliz Özgen, şu örneği veriyor "Genç bir erkek arabanın kapısını açmayı düşünmeyebilir. Ama yaşlı erkek bunu öğrenmiştir." 
     Özgen, erkeğin o yaşlardaki ruh halini ise şöyle açıklıyor "Kadın gurur vesilesi oluyor. Topluma Benim genç karım, sevgilim var. Ben h l istenirim. Gayet seksi ve çekiciyim’ mesajı veriyor. Anneler de olgun bir erkek ortaya çıktığında Evi var mı Seni iyi yaşatacak mı ’ sorusuna olumlu cevap alınca sorun kalmıyor. Ama tersi bir durum olursa kıyamet kopuyor." 
     
     Genç erkeğe giderse 
     Bu tür ilişkilerde en büyük sorunun kıskançlık olduğunu belirten Özgen şunları söylüyor 
     "Acaba benden daha genç bir erkekle beraber olabilir mi ’ gibi bir düşünce oluyor kafalarda. Kadın hayatının baharında. Şimdi ben büyütüceğim, hayata adapte edeceğim. Ama ondan sonra diğer erkekler için de daha çok istenir hale gelecek. Diğerlerinin de dikkatini çeker hale gelecek. 
     Ağır bir kıskançlık durumunda da dinleme, cep telefonu arama listelerine bakma, internette ne yapıyor, chat yapıyor mu diye araştırmalar gündeme geliyor, hatta takip ettiriyorlar." 
     
     YARIN 

</TEXT>
</DOC>
