<DOC>
<DOCNO> 139395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sondun17.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani, Türkiye'yi protesto gösterisine izin verdi 
</HEADLINE>
<TEXT>

     Kuzey Irak'taki Kürt gruplar Türkiye'yi operasyona katılmaması konusunda tehdit ederken, Kürdistan Yurtsever Birliği lideri Celal Talabani'nin kontrolündeki Süleymaniye kentinde binlerce kişi Türk Silahlı Kuvvetleri'nin bölgeye müdahale hazırlığı yaptığını öne sürerek protesto gösterisi yaptı. Süleymaniye Üniversitesi nden yürüyüşe geçen göstericiler, Birleşmiş Milletler binasına gelerek buradaki yetkililere bildiri verdi. 
     Irak Kürdistan Demokrat Partisi lideri Mesut Barzani'nin 3 gün önce Erbil'de yapılmak istenen Türkiye'yi protesto gösterisine Talabani izin verdi. Talabani güçlerinin denetimindeki Süleymaniye kentinde bulunan Süleymaniye Üniversitesi'nde okuyan yaklaşık 5 bin öğrenci Türkiye'yi protesto etti. Ellerinde Türkiye'yi Turancılıkla' ve işgalci olmakla suçlayan pankartlar taşıyan öğrenciler, BM binası önüne kadar yürüdü. Kahrolsun Turancılık', Türkiye'yi istemiyoruz' diye slogan atan öğrenciler yaklaşık 3 kilometre yürüyerek BM binası önüne geldi. Burada okunan basın bildirisinde Türkiye'nin Türkmenler'i koruma gerekçesi ile yapmayı planladığı askeri müdahalenin işgal anlamı taşıdığı, Kürtler'in son 11 yılda elde ettiği kazanımları gasp amacı güttüğü öne sürüldü. BM görevlilerine bu konuda hazırladıkları bildiriyi veren öğrenciler daha sonra dağıldı. 
     Türkiye'nin Kuzey Irak'a işgal amacıyla girmek istediği, Kürtler'in elde ettiği kazanımları yok etmeyi amaçladığı öne sürülen bir metin BM, ABD ve AB ülkelerine gönderilmek üzere Süleymaniye kentinde imzaya açıldı. İmza kampanyasında toplanan imzaların ilgili kuruluşlara gönderilerek, Türkiye'nin durdurulmasının amaçlandığı ifade edildi. 
     





</TEXT>
</DOC>
