<DOC>
<DOCNO> 145819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/dunya/dun03.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
3 bin sığınmacı AB yolcusu 
</HEADLINE>
<TEXT>

Vali Miroğlu, Iraklı sığınmacılarla ilgili istediği harcamayı yapacak. AB de Türkiye’nin göç yükünü paylaşacak 
     BAHAR ATAKAN Ankara 

     Başbakanlık Kriz Yönetim Merkezi, sığınmacılarla ilgili çalışmaları yürüten Koordinatör Vali Nusret Miroğlu’nun harcama kalemleri için "açık çek" verdi. Savaştan kaçacak 3 bin Iraklının da, Türkiye’nin düzenleyeceği sistemle Avrupa ülkelerine gidebileceği belirtildi. 
     Alınan karar doğrultusunda, "bürokrasi"ye takılmamak için Maliye Bakanlığı ile temas halinde olacak Miroğlu, sığınmacılar için istediği kadar para harcayabilecek. 
     
     AB ülkeleri kapı açtı 
     Göç dalgasının yoğun olması halinde de, AB ülkeleri Türkiye’nin yükünü paylaşabilecek. 3 bin sığınmacı Belçika, Fransa, Hollanda ve Danimarka gibi Avrupa ülkelerine kara ve denizyoluyla gönderilecek. Sığınmacıların sevki, Antalya limanı ve havaalanıyla Isparta Süleyman Demirel Havaalanı’ndan yapılacak. 
     
     


DÜNYA 














</TEXT>
</DOC>
