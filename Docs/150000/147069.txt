<DOC>
<DOCNO> 147069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo17.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da, Trabzonspor maçı hazırlıkları... 
</HEADLINE>
<TEXT>

     Kocaelispor, 5 Nisan Cumartesi günü sahasında yapacağı Trabzonspor maçının hazırlıklarını sürdürüyor. 
     Teknik direktör Güvenç Kurtar, yaptığı açıklamada ligde kalma yönündeki umutlarının halen sürdüğünü belirterek, ''Bu maç bizim son şansımız. Son şansımızı iyi değerlendirmek istiyoruz'' dedi. 
     Trabzonspor maçını ''zor bir viraj'' olarak nitelendiren Kurtar, ''Maça iyi hazırlanıyoruz. Kadromuz tam, moralimiz de yerinde. Galibiyete inandık, umarım istediğimiz sonucu alırız'' diye konuştu. 
     Günde tek idman yapan Körfez ekibinde, Abdülkadir ve Orhan Ak'ın tedavilerinin sürdüğü ve bu futbolcuların maç saatinde hazır olacakları öğrenildi. 
     





</TEXT>
</DOC>
