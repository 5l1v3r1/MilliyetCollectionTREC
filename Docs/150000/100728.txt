<DOC>
<DOCNO> 100728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun26.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da askeri cephaneliği soydular... 
</HEADLINE>
<TEXT>

     Yunanistan Savunma Bakanı Yannos Papandoniu, ''İstanköy Kos adası askeri birliği cephaneliğinin soyulmasına ilişkin soruşturmanın, silahların korunması konusunda ciddi ihmal olduğunu ortaya koyduğunu'' söyledi. 
     Papandoniu, Yunan televizyonlarının canlı yayınladığı açıklamasında, olayda ihmali görülenlerin, yasaların öngördüğü en ağır biçimde cezalandırılacaklarını vurguladı. 
     Soruşturmayı başından beri izlediğini ve hiçbir şeyin karanlıkta bırakılmaması talimatı verdiğini belirten Papandoniu, askeri savcnın gözetiminde ordu ve polisin mükemmel bir işbirliği içinde çalıştıklarını kaydetti. 
     Papandoniu, soruşturmnın zaman alacağını, ancak olay tamamıyla aydınlığa kavuştuktan sonra sona ereceğini belirterek, ''Ülkemizin imajına zarar veren bu kabul edilemez olayın, kara kuvvetlerimizin yüksek morali ve hazırlık düzeyiyle bağlantısı yoktur. Sorumlular örnek oluşturacak şekilde cezalandırılmalıdır ki, bu tür olaylar genel tabloyu gölgelemesin'' dedi. 
     İstanköy askeri birliği cephaneliğinden 3 adet HK-11 tipi hafif makinalı tüfek, 3 adet G3-A3 tipi otomatik piyade tüfeği ve 17 adet 45 kalibrelik tabancanın çalındığı, gecen Cuma gecesi yapılan sayımda ortaya çıkmıştı. 
     





</TEXT>
</DOC>
