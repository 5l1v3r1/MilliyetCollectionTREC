<DOC>
<DOCNO> 130281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/siyaset/siy02.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Kararı hükümet alır, herkes uygular 
</HEADLINE>
<TEXT>

Askerin, hükümetin Irak konusunda bir an önce karar alınması isteğini Başbakan Gül, Suudi Arabistan’da yorumladı Yönlendirme çok yanlış 
     ELÇİN ERGÜN Riyad 

     Başbakan Abdullah Gül, Genelkurmay Başkanı Orgeneral Hilmi Özkök’ün açıklamalarıyla birlikte başlayan tartışmaları Riyad’da üstü kapalı değerlendirdi. Askerlerin Irak konusunda bir an önce karar alınması isteğine "yönlendirme çok yanlış" yorumunu yapan Gül, bu kez sert konuştu ve "Siyasi talimatı hükümet verir, bu kararı herkes uygular" dedi. 
     Irak’taki sorunların savaşsız çözümü için Suudi Arabistan’a giden Gül, Dışişleri Bakanı Suud El Faysal’la birlikte düzenlediği basın toplantısında Ankara’ya mesaj gönderdi. Gül, bir gazetecinin Türkiye’de askerlerle AKP’nin tutumunun farklı olduğu yönündeki sorusuna şu yanıtı verdi 
     
TSK ile hükümet aynı      "Türkiye’de seçimlerden sonra yeni hükümet kuruldu. Şu anda işbaşında bulunan hükümetin politikası açıktır, bu devlet politikası halindedir. Dolayısıyla hükümet, asker veya 
     cumhurbaşkanının politikaları arasında bir fark kesinlikle söz konusu değildir. Siyasi talimatı ve kararı hükümet alır, bu kararı herkes uygular. Ayrıca, TSK veya hükümet ayrımı diye bir şey söz konusu değil. Türkiye’nin Irak’a dönük bir politikası vardır. Bu politikayı da hükümet yürütmektedir. Bu da Irak’ın toprak bütünlüğünün muhafaza edilmesidir." 
     Gül, Amerika’ya üslerin açılmasının saldırının ilk işareti olup olmadığı yönündeki bir soruya da, "Türkiye NATO ülkesidir. Bazı havaalanları NATO çerçevesinde yapılandırılır. İmzalanan metin bilinen havaalanlarında araştırma yapılmasına dönüktür. Türkiye’nin askeri göndermesi de TBMM yetkisindedir" yanıtını verdi. 
     
NOTLAR... 
</TEXT>
</DOC>
