<DOC>
<DOCNO> 109979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/guncel/gun02a.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanadı kırık bir güvercin Türkiye’ 
</HEADLINE>
<TEXT>

Kızlarının bu benzetmesini TÜSİAD toplantısında kullanan Diyarbakırlı Akyıl, herkesi kırık kanat’ için işbirliğine çağırdı 
     BAHAR ATAKAN Ankara 

     TÜSİAD Yüksek İstişare Konseyi toplantısında, işadamlarını Güneydoğu için işbirliği yapmaya çağıran Diyarbakırlı işadamı Mustafa Akyıl, amacının duygu sömürüsü değil, yaşanan sorunlara dikkat çekmek olduğunu söyledi. Konuşmasında 15 yaşındaki ikiz kızlarının düşüncelerine yer veren Akyıl, "Kızlarım, Türkiye’yi bir kanadı kırık güvercine benzetti. Güneydoğu Anadolu güvercinin bir kanadı. Kırık kanat iyileşmeden güvercin uçar mı " diye sordu. Bölgede göçün sürdüğünü ifade eden Akyıl, "Teröre harcanan para geri kalmış iller arasında paylaştırılsa kalkınma sağlanabilirdi. Güneydoğu sorunu çözülmedikçe Türkiye kalkınamaz. Bölge hızla yoksullaşıyor. Gün gelecek yoksulluk, Türkiye’deki mutlu azınlığı rahatsız edecek" diye konuştu. 1996 - 1998 yıllarında 69 işadamıyla Doğu Holding’i kurduğunu ancak projelerini hayata geçiremediklerini belirten Akyıl, sözlerini şöyle sürdürdü 
     
     İMK NLAR ARTMALI’ 
     "Güneydoğu, turizm potansiyeline sahip. Parasal teşvik istemiyoruz, vergisel teşviklerin cazip hale gelmesini istiyoruz." 
     Dokuz çocuklu çiftçi bir ailede büyüyen Akyıl’ın kızları Selin ve Pelin de, babalarıyla aynı fikirde. Selin, "Hep kötü yanlarını gösteriyorlar Güneydoğu’nun" derken Pelin, "Taşı toprağı altın diye İstanbul’a gidiyorlar. İmk n yaratılsa gitmezler. Bir elin nesi var, iki elin sesi var" diyor. 
     
Kadınlar pek l çalışabilir’      Eğitim enstitüsünün ardından 3 yıl matematik öğretmenliği yapan Mustafa Akyıl, "Her zaman aklımda bölge insanına nasıl yardımcı olurum düşüncesi vardı. Pamuğu tarladan alıp tam entegre hale gelene kadar işliyoruz. Çalışanlarımızın yüzde 60’ı kadın. Kadınlar çalışamaz zihniyetini kırdık" dedi. 
     



 GÜNCEL 























</TEXT>
</DOC>
