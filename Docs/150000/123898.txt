<DOC>
<DOCNO> 123898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/yazar/gureli.html </URL>
<DATE> 2002/12/11/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Damardan takiye 
</HEADLINE>
<TEXT>

     Tayyip Erdoğan’ın esip üfürmesini gazetelerde okumuşsunuzdur "yolsuzluklara damardan girdiklerini" müjdeliyordu. 
     Erdoğan’ın bu sözlerini okuyunca, İsmet Paşa’nın unutulmaz sözünü mırıldandık "Hadi canım sen de " 
     Gazetelerde defalarca yayımlandı, bir kez de biz anımsatalım. Üç önemli bakanlığın başına üç sanık getirildi. Yolsuzluktan sanık Hilmi Güler Enerji Bakanı, Binali Yıldırım Ulaştırma Bakanı, Kemal Unakıtan Maliye Bakanı yapıldılar. Dokunulmazlık kazandıkları için yargılanamayacaklar. 
     Bitmedi, 10 AKP milletvekili, bir ile dört arasında yolsuzluk davasından sanık. İşte adları İstanbul milletvekilleri Hüseyin Besli, M. Mustafa Açıkalın, İdris Naim Şahin ve Akif Gülle Amasya , Hilmi Güler Ordu , Adem Baştürk Kayseri , Mikail Aslan Kırşehir , Zülfü Demirağ Elazığ , Mustafa Ilıcalı Erzurum , Selami Uzun Sivas . 
     Ve... Ve Tayyip Erdoğan hakkında yolsuzluk iddiasıyla toplam 36 yıl hapis istenilen tam beş dava var. 
     Bir şeddeli "Veee" daha Erdoğan seçim öncesinde, milletvekili dokunulmazlıklarının sınırlandırılması için söz vermemiş miydi Hatta, birlikte çıktıkları TV programında Deniz Baykal "ilk iş" olarak, yolsuzluklar için dokunulmazlığın kaldırılması sözünü ederken, Erdoğan daha da ileri giderek, Meclis kürsüsünde yapılan konuşmalar üzerindeki siyasal dokunulmazlıkların da kaldırılması gerektiği görüşünü savunmuştu. 
     Bu sözlere inanan "yurdum insanı" tarafından tek başına iktidara getirilen AKP’nin ne hükümet programında ne de "Acil Eylem Planı"nda dokunulmazlıktan söz ediliyor. 
     Yolsuzluklara "damardan girmek mi Hadi canım sen de Bunun adı damardan takiyedir. 
     Yolsuzluk sanığı milletvekili ve bakanların bir an önce yargılanıp, aklanmalarını, bu şaibeden kurtulmalarını istemez misiniz Niçin verdiğiniz söze uygun olarak bunun yolunu bir an önce açmıyorsunuz Yoksa bir endişeniz mi var 
     Ya "Kraliçenin Muhalefeti" olma yolundaki Deniz Baykal .. Anayasa değişikliği için dokunulmazlıkları da şart koşmamış mıydı Acaba onun da mı bir yıllık "Acil Eylem Planı’ndan bu konu çıktı 
     Yok yoksa, hala "yurdum insanı"nın "toplumsal belleği" olmadığını mı düşünüyorlar 
     
Bir şiir      Yarın Behçet Necatigil’in ölümünün 23. yıldönümü. Boynu bükük delikanlılığımızın şairini "Donmuş Dallarda Çiçek" şiirinden dizelerle anıyoruz 
     "Bulmak gibi tıpkı Karlar altında kayıp uzanırken ova Yolu kendiliğinden, Donmuş dallar esen ılık rüzgara Çiçek açar çekingen. Aldanarak, unutulmuş Senin yolun ayrı, benimki ayrı Az sonra ikimiz de yalnız Kısa bir zaman için, saat beş suları İyidir beraber olmamız." 
     
     







AKP, asker ve Avrupa 


Hiiiç enseyi karartmayın 


Kitap ve sendika 


Gül’den 2005’e ret 


Her şey ortada, düğüm Kıbrıs’ta 


Halk oylaması mayınları 


Üniversiteler AB’ye nasıl bakıyor 


Enflasyon hedefi tutacak mı 


Damardan takiye 


Avrupa’nın falı Fenerbahçe’nin hali... 


Ayşe’nin aklı da, yüreği de Urfa’da kaldı 


Senin Sinemaların 


Büyümenin motoru ihracat 


</TEXT>
</DOC>
