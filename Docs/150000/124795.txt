<DOC>
<DOCNO> 124795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko10.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı fonların 10 aylık getirisi... 
</HEADLINE>
<TEXT>

     Türkiye'de halka arz edilen yabancı yatırım fonları içinde, bu yılın 10 ayında, 10 adet fon yatırımcısına getiri sağlarken, 15 adet fon zarar ettirdi. 
     Sermaye Piyasası Kurulu SPK verilerine göre, bu yılın 10 ayında 32 yabancı fonun 7'si ise değerlendirmeye alınmadı. 
     Ocak-Ekim döneminde en fazla getiri sağlayan fon, yüzde 11.25 ile Global Bonds USD fonu oldu. 
     Bu fonu, yüzde 8.9 ile Medium Term Dollar ve yüzde 7.2 ile US Bonds fonları takip etti. 
     İlk 10 ayda yatırımcısına en fazla zarar ettiren fon ise yüzde 30.8'lik oran ile European Equity fonu oldu. 
     
     EKİM AYI 
     İlk 10 aydaki kötü performansa karşılık Ekim ayında bir önceki aya göre fonların büyük bölümü yatırımcısına kar ettirdi. 
     Nitekim 32 yabancı fondan sadece 8 adedi Ekim ayında zarar ettirdi, birinin fiyatı değişmedi, geriye kalan fonlar yatırımcısını sevindirdi. 
     Ekim ayında en yüksek getiriyi yüzde 9.8 ile American Growth Portfolio A tipi fon sağladı. Ekim'de en fazla zarar ettiren fon ise yüzde 1.23 ile US Bonds fonu oldu. 
     





</TEXT>
</DOC>
