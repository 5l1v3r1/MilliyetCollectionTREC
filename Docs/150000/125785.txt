<DOC>
<DOCNO> 125785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/spo10.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FANATİK AVRUPALI 
</HEADLINE>
<TEXT>

Avrupa Spor, Magazin ve Gazeteler Birliği üyeliğine seçildi. Bu birliğe, Avrupa’nın sayılı ve saygın spor gazeteleri dahil olabiliyor 
     Doğan Grubu’nun spor gazetesi FANATİK, Avrupa’nın en saygın spor dergisi ve gazetelerinin yer aldığı ESM’ye Avrupa Spor, Magazin ve Gazeteler Birliği üye oldu. 1998’deki ilk başvuruyu, iki üyenin karşı çıkışı sonucunda, reddeden birlik bu sene başında yapılan başvuruyu oy birliği ile kabul etti. 
     18 Aralık’ta İspanya’nın başkenti Madrid’de yapılan toplantıda, Yunan gazetelerinin başvurusu, yetersiz olmaları yüzünden geri çevrilirken, FANATİK, İtalyan ve Rus üyelerden sonra birlikteki üçüncü günlük spor gazetesi’ oldu. 
     FANATİK’in ESM’ye kabul ediliş nedenleri arasında Doğru habercilik anlayışı, spekülatif haberlerden kaçınılması, büyük organizasyonlara geniş kadrolarla katılımı, "No Problem" ve "Fanetik" gibi özel sayfaların varlığı, IOC’den Uluslararası Olimpiyat Komitesi Fair Play ödülü almış olması ve FIFA ile UEFA’nın referans vermesi gösterildi. 
     
     Önemli üyeler 
     1990’da kurulan birlikte şu üyeler bulunuyor Voetbal International Hollanda , World Soccer İngiltere , La Gazzetta Dello Sport İtalya , Kicker Almanya , Don Balon İspanya , Foot Magazine Belçika , Sport - Express Rusya , A Bola Portekiz , FANATİK Türkiye . 
     ESM’ye üye olan spor gazeteleri, FIFA ve UEFA’daki ağırlığı yüzünden akreditasyon önceliği alırken, ortak haber alma anlayışıyla çalışıyorlar. Ayrıca FIFA, "Yılın Futbolcusu" organizasyonu nedeniyle, ESM’ye yüksek bir isim hakkı da ödüyor. 
     



 SPOR 


























</TEXT>
</DOC>
