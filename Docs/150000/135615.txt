<DOC>
<DOCNO> 135615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/magazin/amag.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ustalar kapıştı 
</HEADLINE>
<TEXT>

Güldürü dünyasında fırtına... Metin Akpınar’ın Müjdat Gezen’i ihbarcılıkla suçlaması, iki ünlü komedyen arasında kırgınlık yarattı 
     GÜLAY FIRAT İstanbul 

     Gezen’den büyük tepki 
     METİN Akpınar’ın, Nebil Özgentürk’ün "Bir Yudum İnsan" adlı programında Müjdat Gezen’i ihbarcılıkla itham etmesi, güldürü dünyasının iki usta ismi arasında kırgınlığa neden oldu. Gezen, Akpınar’ın bu sözlerinden dolayı gazetelere çektiği faksta bugün bir basın toplantısı düzenleyeceğini, Akpınar’ın, ihbarcı’, iftirasını ispatlamadığı taktirde ise, kendisini alçak, ahlaksız, şerefsiz’ olarak tanımlayacağını duyurdu. Akpınar, söyleşide 1967’de kurulan Devekuşu Kabere’nin çalışmalarını anlatırken, yaşadığı kırgınlıklardan bahsetti. 
     
     Bunlar ne yapıyorlar’ 
     AKPINAR, şöyle dedi "Kimi ustalarımız, Bunlar ne yapıyorlar, tiyatronun kutsiyetini yerle bir ettiler. İçki içiliyor, sigara içiliyor. Koltukta oturup sigara içip tiyatro mu seyredilir, bu çok büyük saygısızlık’ dediler. Bizi protesto edenler oldu. Bizi ihbar edenler oldu mesela. Rahmetli Muammer Karaca, Altan Abla, Müjdat Gezen.." Özgentürk’ün, "Niye ihbar ettiler Siyasi bir mesele mi " sorusuna ise Akpınar, "Hayır. Hiç kimse tiyatroya gitmezken sana geliyor birileri. Maliye’ye. Bilmem neye... Yani bin türlü, herşeye" diye yanıt verdi. 
     
Keşke söylemeseydim’      YAPTIĞI açıklamayı bilinç altından bir fışkırma olarak değerlendiren Metin Akpınar, Müjdat Gezen’i aradığını belirterek, "Müjdat’la konuştum, haklı olarak savunma mekanizmasını işletiyor. Bu lafı ben söyledim, kimse silah zoruyla söyletmedi. İsim vermeden de bir şeyler ima edilebilirdi. Orada anlatılmak istenen bir arkadaşı karalamak değildir, o yüzden çok üzüldüm. Yargı yoluna gidersek bakarız, kaynak mı göstereceğiz, belge mi göstereceğiz" dedi. Gezen ise konu hakkında konuşmak istemediğini belirtti. 
     



 MAGAZİN 




dedirtir .. 








</TEXT>
</DOC>
