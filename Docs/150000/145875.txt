<DOC>
<DOCNO> 145875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/spor/spo08.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gerçek şike 
</HEADLINE>
<TEXT>

Sabancı Lisesi voleybolcuları, savaş bölgesine yakın Adana’ya gitmemek için rakiplerine bilerek yenildiler 
     Öğretmen istedi 
     MARMARİS Sabancı Lisesi bayan voleybol takımı, Muğla şampiyonu olarak katıldığı grup maçlarında, savaş korkusu yüzünden birinciliği rakibine ikram etti. 10 - 15 Mart’ta Isparta’da düzenlenen grup maçlarında birinci takımın savaş bölgesine yakın Adana’da, ikincilerin ise Bolu’da yapılacak yarı finallere gideceğini öğrenen Beden Eğitimi Öğretmeni Ömer Sarıoğlu, son karşılaşmada öğrencilerine yenilmelerini söyledi. 
     
     Bolu’ya gidecekler 
     SARIOĞLU’NUN talimatı üzerine Bursa Kız Lisesi’ne 3 - 1 mağlup olan Sabancı Lisesi ikinci olarak Bolu’daki yarı finallere katılmaya hak kazanırken, Adana biletini Bursa temsilcisi aldı. Öğretmen Sarıoğlu, "Elbette birinci olmak isterdik. Ancak bu kez de veliler çocuklarını Adana’ya göndermeyecekti ve finale yükselme şansımız kalmayacaktı. Bu yüzden Bursa’ya yenilip, Adana’ya onların gitmelerini sağladık" diye konuştu. 
     


SPOR 



























</TEXT>
</DOC>
