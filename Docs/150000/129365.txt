<DOC>
<DOCNO> 129365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur34.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı "Seçimle ilgili kararları YSK verir" 
</HEADLINE>
<TEXT>

     TBMM Başkanı Bülent Arınç, seçim hukukuna ilişkin tüm kararları verme yetkisinin Yüksek Seçim Kurulu'na YSK ait olduğunu belirterek, Yargıtay Cumhuriyet Başsavcısı Sabih Kanadoğlu'nun kişisel kanaatlerini ifade ettiğini söyledi. 
     Arınç, Samanyolu Eğitim Kurumu Genel Müdürü Cemil Koca ile 13-17 Aralık tarihleri arasında yapılan 10. TÜBİTAK Ulusal Bilim Olimpiyatları'nda madalya alan öğrencileri kabul etti. 
     Kabul sırasında gazetecilerin sorularını da yanıtlayan Arınç, Yargıtay Cumhuriyet Başsavcısı Sabih Kanadoğlu'nun açıklamalarını bir hukukçu alarak da değerlendirmesinin istenmesi üzerine, ''Keşke bana bunu hukukçu kimliği ile sorsaydınız. Ama Meclis Başkanı olarak benim bu konuda bir şey söylemem doğru değil, mümkün de değil. Sayın Başsavcı kanaatlerini ifade etmişlerdir. Seçim hukukuna ilişkin tüm kararları verme yetkisi YSK'ya aittir. YSK'nin bu değerlendirmeleri en iyi şekilde yapacağını düşünüyorum'' yanıtını verdi. 
     





</TEXT>
</DOC>
