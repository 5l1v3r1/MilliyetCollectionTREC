<DOC>
<DOCNO> 149405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur09.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenler dehşet içinde bekliyor... 
</HEADLINE>
<TEXT>

     Irak Milli Türkmen Partisi Kurucu Genel Başkanı Muzaffer Arslan, ''Türkmenler'in dehşet ve endişe içinde ne olacağını beklediğini'' söyledi. 
     Arslan, Şırnak'ın Silopi İlçesi'nde düzenlediği basın toplantısında, Kerkük'te son günlerde üzücü olayların yaşandığını, bazı tarafların otorite boşluğundan yararlanarak, Türkmenler üzerinde baskı kurmaya çalıştığını bildirdi. Türkmenler'in hep barışçı yolları tercih ettiğini ve Iraklılar'ın bütünlüğünü savunduklarını anlatan Aslan, aldıkları duyumlara göre, Kerkük'te bazı Türkmenlerin evlerine baskın yapıldığını, bu baskınlarda ölen ve yaralananlar olduğunu kaydetti. 
     Türkmenler'in yerleşim yerlerine bazı tahribatların da yapıldığını anlatan Aslan, şöyle dedi 
     ''Türkmenler dehşet ve endişe içinde ne olacağını bekliyor. Burada yağma edilen, yıkılan binalar ülkenin varlığı ve geleceğidir. Bu binalar Irak milletinindir. Herkesin bu servete ihtiyacı olacaktır. Bazı fırsatçılara acilen müdahale edilmeli ve gerekli tedbirler alınmalıdır. 
     Irak'ta başkalarının özgürlüğünü ayaklar altına alarak, özgürlük oluşturulamaz. Bunun son uygulamalarını, Irak rejiminde gördük. Irak'ın geleceğini düşünmek ve Irak'ı uygar ülkeler seviyesine çıkarmak, ancak bütün etkin grupların el ele vererek yapması gereken bir iştir.'' 
     





</TEXT>
</DOC>
