<DOC>
<DOCNO> 125581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/yazar/kohen.html </URL>
<DATE> 2002/12/19/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Kıbrıs’ta son tango 
</HEADLINE>
<TEXT>

     Eninde sonunda iki lider oturup görüşecekler. Denktaş ile Klerides’in masadan kaçmaları mümkün değil. AB’den BM’ye kadar bütün dünyanın gözü üzerlerinde çünkü... 
     Bu kez BM Genel Sekreteri Kofi Annan’ın plan taslağını konuşacaklar ama "kabul veya ret" koşuluna bağlı bir çözüm önerisi olarak değil, yeni bir müzakere zemini olarak... 
     Bu görüşmelerde önerilen 28 Şubat’a kadar bir anlaşma sağlanır mı Geçmiş deneyimler - bu arada son olarak yıl boyunca süren müzakereler dahil - iyimserliğe fazla yer bırakmamakla beraber, bu sefer tarafları çözüme zorlayacak önemli faktörlerin bulunması, gene de bir nebze umut veriyor... 
     
     İLK bakışta Kıbrıs’ta çözüm için şu anda özendirici "incentive" bir faktör yok. 
     Rum tarafı AB üyeliğini garantilemekle istediğini elde etti, avantajlı bir pozisyona geldi. Diğer bir deyişle Rumlar, şimdi Annan planı çerçevesinde bir anlaşma uğruna özveride bulunmak ihtiyacını duymayabilirler. Klerides’in de, 28 Şubat’ta görevi sona ereceğine ve bir daha adaylığını koymayacağına göre, kariyerini varılan noktada bitirmek daha çok işine gelebilir... 
     Türk tarafı - daha doğrusu Denktaş yönetimi - AB’nin Kıbrıs adı altında sadece Rum kesimini üye olarak kabul etmesinden sonra, fiili durumun pekişeceğini, böylece adada iki ayrı devletin varlığını sürdürebileceğini düşünüyor. Kıbrıs Türk halkının önemli bir kesimi farklı düşünse de, Denktaş’ın böyle bir çözümsüzlükten rahatsız olmadığı, sonunda yavru vatanla anavatanın birleşeceği ve bunun da Türkiye’nin çıkarlarına daha uygun olacağı kanısını taşıdığı biliniyor. 
     
     EVET, ilk bakışta iki tarafın saydığımız nedenlerden ötürü yeniden masaya oturmak ve hele 28 Şubat’a kadar bir anlaşmaya imza atmak konusunda pek hevesli olmadığı düşünülebilir. 
     Ancak, mesele bu kadar basit değil. İki taraf için de geçerli olan öyle faktörler var ki, eninde sonunda çözüm yolunu açabilir. 
     Rum tarafı için başlıca nedenler 

</TEXT>
</DOC>
