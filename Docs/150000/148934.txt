<DOC>
<DOCNO> 148934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sontur21.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, kaçan hırsızları tam 40 kilometre kovalayıp yakaladı... 
</HEADLINE>
<TEXT>

     Düzce'nin Akçakoca İlçesi'nde soygun yapan 3'ü kadın 5 kişilik hırsızlık şebekesi, Akçakoca asayiş ekiplerinin 40 kilometrelik kovalamacası sonucu yakalandı. 
     A.A muhabirinin edindiği bilgiye göre, Osmaniye Mahallesi'nde Gülhan Şahinkaya'nın evine giren 5 hırsız, evden altın ve çeyizleri alarak kaçtılar. Hırsıları görenlerin Akçakoca Asayiş ekiplerine haber vermeleri sonucu, hırsız-polis kovalamacası başladı. 
     Hırsızlar, 06 GMM 31 plakalı otomobille kaçarken, polis ekipleri, aracı 40 kilometrelik kovalamaca sonucu, Altınçay Köyü Dibektaşı Değirmen mevkii orman yolu üzerinde yakaladı. 
     Otomobilde bulunan S.P, A.M, G.M, A.K, T.P, polis ekipleri tarafından yakalanarak gözaltına alındı. 
     Yapılan aramalar sonucunda Gülbahar Şahinkaya'ya ait çeyizler bulunurken, altın takılara rastlanmadı. Polis, hırsızların, kovalamaca sırasında altınları yola atmış olabileceğini göz önüne alarak arama yapıyor. 
     





</TEXT>
</DOC>
