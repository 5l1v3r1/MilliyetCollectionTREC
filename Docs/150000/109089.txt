<DOC>
<DOCNO> 109089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yazar/sazak.html </URL>
<DATE> 2002/09/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
2004’te seçim var 
</HEADLINE>
<TEXT>

     Türkiye böyledir, daha seçim sonuçları ilan edilmeden erken seçim’ tartışması başlar. 
     Bu defa kafalar daha da karışık. 
     Anayasa’da normal süresi beş yıl’ olan seçimler 1987’den bu yana fiilen’ dört yıla çekildikten sonra TBMM’nin 3 Kasım 2002 kararıyla, üç buçuk yıla indirildi. Ancak bu tarih üzerindeki tereddütler de giderilmiş değil, 1 Ekim’de TBMM açıldıktan sonra, küskünler hareketi’nin seçimi erteletmeye dönük son bir hamle yapacağı anlaşılıyor. O da tutmazsa erken seçim zamanında’ yapılacak. 
     Henüz yapılmamış seçimin tartışması olur mu 
     Seçime gidilen ülkeye göre değişir. 
     Burası Türkiye .. 
     3 Kasım’ın sonuçlarına bağlı senaryolar gündemdeki yerini alıyor. 
     Neler olacak 
     Tayyip Erdoğan’a endeksli beklentiler şöyle Seçim yapılır, AKP iktidara gelirse hükümeti Abdullah Gül ya da Vecdi Gönül kurar. Erdoğan’ın avukatları, Ocak 2003’te mahkumiyeti üzerinden üç yıl geçmiş olacak AKP liderinin memnu kamu haklarının iadesi için mahkemeye başvururlar. Yeni bir Anayasa engeli doğmasın diye Meclis’te 76’ncı madde değişikliğine gidilir, seçim yasasının 11’inci maddesi düzeltilir. Böylece bir ara seçim’de Erdoğan’ın adaylığı önündeki engeller kaldırılır. Oral Çelik’li, Jet Fazıl’lı seçimde düşünce suçlusu diye insanları ömür boyu siyasetten yasaklama kamu vicdanıyla bağdaşmıyor 
     Anayasa’da genel seçimden otuz ay geçmedikçe ara seçime gidilemeyeceği belirtilmekle birlikte, TBMM üye sayısının yüzde 5’inin boşalması halinde 28 üç ay içinde seçim yapılabiliyor. 
     AKP, 2003’te Erdoğan için seçime gider mi 
     Göreceğiz. 
     Erdoğan faktörü dışında 2004’te bir seçim daha var 
     Yerel seçimler. 
     19 Nisan 1999’da genel seçimlerle birlikte yapılan yerel yönetimlerde seçim dönemi yaklaşıyor. 
     Ersin Kalaycıoğlu dikkat çekti 
     Genel seçimler 3 Kasım’da yapılırsa hükümetin kuruluşu 2003 başını bulacak ve kim gelirse gelsin, koalisyon ya da tek başına bir iktidar, yeni yönetimin önünde icraat’ açısından 19 Nisan 2004’e dek rahat çalışma süresi olacak. Bu da 500 günü bulmuyor. 
     TBMM, 3 Kasım seçimlerine normal şartlarda gidiyor olsa yerel seçim sonuçları parlamentoyu etkilemez. Ancak iktidara gelmesi olası partinin lideri dışarıda kalacak. Yüzde on barajını üç parti geçerse oyların yüzde 40 - 50’si Meclis’te temsil edilmeyecek ve parlamento dışı muhalefet’ içerideki meşruiyet’ baskısı altında tutacak. Yakın tarihte benzer olay 1983 Meclis’inde yaşanmıştı. 1984’te gidilen yerel seçimlerde iktidardaki ANAP belediyelerde ezici üstünlük sağlamış, buna karşılık 12 Eylül rejiminin dizayn’ ettiği iki parti MDP ve Halkçı Parti oyları barajın altında kalınca seçime sokulmayan’ rakiplerince yutulmuşlardı. Baraj yüzde onda kalırsa benzer süreç, 19 Nisan 2004’te yeni parlamentoyu da tehdit edebilir. 
     Seçim seçimi doğurabilir. 
     
     







Yakın tarihe bakış 


Kaplumbağa 


Küskünlerin umudu 


3 Kasım ve ABD 


Kurumsal yeniden yapılanmada hızlı davrandık mı 


2004’te seçim var 


Bu alkışlar bir şey söylüyor 


Dünya ekonomisinde Marmara sendromu 


İhracat ucuza gidiyor o da bizi fakirleştiriyor 


</TEXT>
</DOC>
