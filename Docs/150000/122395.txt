<DOC>
<DOCNO> 122395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/guncel/gun11.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’den astronomik kira 
</HEADLINE>
<TEXT>

Türk Hava Yolları’nın Ankara bilet satış bürosu için ödediği 2 milyon dolarlık astronomik kira bedeli ağır sözleşme koşullarıyla kurumu zarara uğrattı. Bu parayla binanın satın alınabileceği belirtildi 
     ÖMER ERBİL İstanbul 

     Türk Hava Yolları’nın THY bazı bilet satış bürolarına fahiş kira bedeli ödediği iddia edildi. Örneğin Ankara Kavaklıdere’deki THY bürosuna beş yılda vergilerle birlikte yaklaşık 2 milyon dolar ödendi. Emlakçiler bu parayla rahatlıkla binanın satın alınabileceğini ileri sürüyor. İstanbul Kadıköy, Trabzon, İzmir ve Ankara bilet satış bürolarına ödenen astronomik kira bedelleriyle kurumun büyük zarara uğratıldığı belirtiliyor. Bu ağır şartların itirazlara rağmen THY Genel Müdürü Yusuf Bolayırlı tarafından imzalandığı bildirildi. 
     Ankara Kavaklıdere’deki üç katlı büro için 1998 Haziran’da yapılan sözleşmeyle bina Hüveyda Başağa ve Nurdan Talu’dan kiralandı. 5 yıllık kontratta bu süre zarfında kontratın THY’ce feshedilemeyeceği, her yıl başında 320 bin doların peşin olarak ödeneceği ve yönetim değişşe de paranın geri istenemeyeceği hükümleri yer aldı. 
     Kontratta her türlü vergiler THY’ye yüklenerek şöyle denildi "Stopaj, gelir vergisi, SSDF ve ileride kanun, yönetmelik vesair mevzuatla getirilecek her türlü mali külfetler kiracı tarafından yatırılacaktır." THY’nin bu madde gereğince de, 500 bin dolar vergi türü ödeme yaptığı bildirildi. 
     
     Pahalı değil 
     THY İnşaat Emlak Başkanı Sacit Yenihayat, konuyla ilgili şunları söyledi "Yıllık 320 bin dolar ödendiği doğru. 1806 metrekare yer kullanılıyor. Aylık metrekare kirası 15 dolar. Bu da çok büyük bir rakam değil. 
     



 GÜNCEL 


















</TEXT>
</DOC>
