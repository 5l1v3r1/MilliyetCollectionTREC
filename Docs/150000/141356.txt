<DOC>
<DOCNO> 141356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur28.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, ABD Kıbrıs Özel Koordinatörü Weston'ı kabul etti... 
</HEADLINE>
<TEXT>

     AK Parti Genel Başkanı Recep Tayyip Erdoğan, ABD Dışişleri Bakanlığı Kıbrıs Özel Koordinatörü Thomas Weston'ı kabul etti. 
     AK Parti Genel merkezinde yaklaşık bir saat süren görüşmede Dışişleri Bakanı Yaşar Yakış da hazır bulundu. 
     Weston, görüşmeden sonra yaptığı açıklamada, Erdoğan ve Yakış ile kapsamlı bir görüşme yaptıklarını belirtti ve Kıbrıs'taki mevcut durumu, Lahey zirvesini ve KKTC meclisindeki görüşmeleri ele aldıklarını kaydetti. 
     ''BM Genel Sekreteri Kofi Annan'ın çabalarını destekliyoruz'' diyen Weston, Annan'ın uzun çalışmalar sonucu ortaya çıkardığı Kıbrıs planının Ada'da referanduma sunulması talebini desteklediklerini, bunun kendileri açısından son derece önemli olduğunu söyledi Edinilen bilgiye göre, görüşmede, Weston'a Türkiye'nin Kıbrıs'ta bir çözümden yana olduğu mesajı verildi. Ayrıca, Türkiye'den Lahey'e gönderilecek kişinin Başbakan Abdullah Gül ile görüşüldükten sonra belirleneceği kaydedilerek, hükümetten bir temsilci yerine Dışişleri Bakanlığı'ndan bir yetkilinin gönderilmesi görüşünün ağır bastığı vurgulandı. 
     





</TEXT>
</DOC>
