<DOC>
<DOCNO> 118505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sontur19.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin holigan operasyonu sonuçsuz kaldı... 
</HEADLINE>
<TEXT>

     İstanbul'da taraftarlara yönelik operasyonlarda gözlem altında alındıktan sonra bugün Kadıköy Adliyesi'ne sevk edilen 32 kişi, serbest bırakıldı. 
     Gözaltında tutuldukları Asayiş Şube Müdürlüğü'ndeki sorgu ve işlemlerinin tamamlanmasının ardından Kadıköy Adliyesi'ne gönderilen 32 kişi hakkında, Cumhuriyet Savcısı Mustafa Ünlüsayan tarafından 
     işlem yapıldı. 
     Bu kişiler daha sonra ''Cürüm işlemek amacıyla teşekkül oluşturmak ve bu teşekküle üye olmak'' suçlamasına ilişkin yeterli delil bulunmadığı gerekçesiyle, mahkemeye sevk edilmelerine gerek görülmeden serbest bırakıldı. 
     Adliye çıkışında polis tarafından otobüslere bindirilerek uzaklaştırılmak istenen bazı taraftarlar, bunu reddederek yürüyerek ayrıldı. Bu sırada Fenerbahçeli bir grup, ''Biz holigan değiliz, taraftarız'' şeklinde slogan attı. 
     





</TEXT>
</DOC>
