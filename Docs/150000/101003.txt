<DOC>
<DOCNO> 101003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sonspo01.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon, Ankaragücü ile Gençlerbirliği arasında kaldı 
</HEADLINE>
<TEXT>

     Futbol Federasyonu Tahkim Kurulu toplantısı İstanbul'da yapılırken, Ankaragücü ile teknik direktör Ersun Yanal arasındaki anlaşmazlık konusundaki dosyanın tamamlanması kararı alındı. 
     Futbol Federasyonu'nun Levent'teki merkezinde gerçekleştirilen ve yaklaşık 4,5 saat süren toplantı sonrası açıklamalarda bulunan Tahkim Kurulu Başkanı Türker Aslan, Ankaragücü ile Ersun Yanal arasındaki sorunun çözümü için bazı bilgiler istediklerini söyledi. 
     Aslan, teknik direktör Ersun Yanal'ın yürütmeyi durdurma talebini, ancak Ankaragücü ile ihtilaf konusu olan 413 bin doların yarısının yatırılması veya süresiz ve kesin teminat mektubunun ibraz edilmesi halinde kabul ettiklerini belirterek, şöyle konuştu 
     ''Bu dosya çetrefilli. Henüz kesin bir çözüme gitmedik. Dosyanın tamamlanmasını bekleyeceğiz. Duruşma da yapacağız. Hatta konuyla ilgili olarak bilirkişi de isteyebiliriz. Kimsenin mağdur olmaması için çalışıyoruz. 
     Teknik direktör Ersun Yanal, ihtilaf konusu olan 413 bin doların yarısını veya kesin ve süresiz bir banka teminat mektubunu ibraz ederse, ligin ilk haftasındaki maçta takımının başında yer alabilecek. Eğer gelecek hafta bunu temin ederse, gelecek haftaki maçta takımının başında olacak.'' 
     





</TEXT>
</DOC>
