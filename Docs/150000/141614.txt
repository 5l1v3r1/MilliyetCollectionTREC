<DOC>
<DOCNO> 141614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yasam/yas00.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’deki cinayeti diş izinden çözdü 
</HEADLINE>
<TEXT>

Diana Cortison’a tecavüz edip öldüren katil, diş izlerini bırakmıştı. Dünyanın dört yanından uzman 18 diş hekimi seçildi katili Türk uzman Hüseyin Afşin buldu... 
     ASLI ÖKTENER İstanbul 

     Amerika’da tecavüz edildikten sonra öldürülen genç bir kadının katilini Türk Adli Tıp uzmanı Hüseyin Afşin ortaya çıkardı. Korkunç cinayet 16 Mart 2001’de Kansas Eyaleti’nde işlendi. 30 yaşındaki Diana Cortison, o gece evinde yalnızdı. Saat 23.00 sıralarında genç kadının evine giren kimliği belirsiz kişi ya da kişiler, Cortison’u dövdü, tecavüz etti ve öldürdü. 
     
     Amerikalılar bulamadı 
     Polis, kadının boynunda, omzunda ve sol kolunda diş izlerine rastladı. Ve Johnathan C. Wolker, Sebastian J. Carter ve Randolph Knutson isimli 3 zanlı saptandı. Bu kişilerin diş izleri alındı ve Cortison’un vücudunda bulunan izlerle karşılaştırıldı, ancak katil saptanamadı. 
     Bunun üzerine Amerika Adli Diş Hekimleri Derneği, dünyada adli alanda en iyi bulduğu 18 diş hekiminden yardım istedi. Bunlardan biri de Adli Tıp Kurumu Adli Diş Hekimliği kurucusu olan Afşin oldu. 
     
     Onur üyeliği teklifi 
     Afşin, önce Cortison’un vücudundaki bazı izlerin, diş izi olmadığını belirledi. Ardından diş izlerini 5 ayrı yöntemle inceledi ve gerçek zanlıyı buldu Sebastian J. Carter. Afşin, geçen ay raporunu sunmak için Amerika’ya gitti. 
     Oluşturulan heyeti tespitleriyle ikna eden Afşin, bu başarısıyla Amerika Adli Diş Hekimleri Derneği’nden onur üyeliği teklifi aldı. 
     
Çoğu Türk’ün diş kimliği’ yok      Diyarbakır’da meydana gelen uçak kazasından sonra bölgeye giderek diş yoluyla kimlik tespiti de yapan Afşin, "Uçakta ölen yabancıları hemen belirledik, çünkü dişçilerinde diş kimlikleri vardı. Uçakta ölen 20 Türk’ten sadece ikisini dişlerinden tespit edebildik. Bu bizim sıkıntımız, Türkiye’de çok az insan dişçiye gidiyor" dedi. Afşin, diş yoluyla kimlik tespitinin daha çabuk yapıldığını ve zanlıya kolay ulaşıldığını da açıkladı... 
     



 YAŞAM 















</TEXT>
</DOC>
