<DOC>
<DOCNO> 113643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yazar/sazak.html </URL>
<DATE> 2002/10/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Şiddet kültürü 
</HEADLINE>
<TEXT>

     ABD’de tuhaf şeyler oluyor. 
     Saddamı devirmek üzere "yedi düveli" harekete geçirmeye çalışan, Irak liderini ortadan kaldırmanın maliyetini düşürmek üzere gerekirse "tek kurşunla" sonuca gidilmesini, Beyaz Saray sözcüsünün ağzından dünyaya duyuran ABD yönetimi başkent Washington’da kurbanlarını "suikast tüfeği" ile avlayan bir şiddet eylemcisine haftalardır ele geçiremiyor. 
     11 Eylül faciası... 
     Şarbonlu mektuplar, Saddam’ın elindeki kimyasal ve biyolojik silahlar derken, ABD yeni bir "paranoya" ile sarsılıyor. 
     Geçen yılki 11 Eylül saldırısında Pentagon’u koruyamayan FBI ve CIA ekipleri bu defa "snapır" dehşeti karşısında acze düşüyorlar bu çılgın suikastçı Hollywood flimlerine özgü bir soğukkanlılıkla, başkentte masun insanları avlıyor 
     Washington’na korku salan şiddetin kurbanları şimdiden on biri buldu. İkisi ağır yaralı dokuzu ölü on bir kurban. 
     Bir başka ülkenin "devlet başkanı" Teksasvari yöntemle ortadan kaldırmaya çalışan, gerekirse Irak’ı "tek başına" saldırmak üzere kongreden yetki alan Bush yönetimi insanlık tarihinin en eski dersi "şiddetin şiddeti doğuracağı" gerçeğini her defasında atlıyor. 
     El Kaide ve Usame bin Ladin’in ortaya çıkışında Körfez Savaşı’nın izleri İsrail’in Körfez Şavaşı’ndaki baskısının payı olmadığı düşünülebilir mi Afganistan’da yok edildiği düşünülen El Kaide, Bali’de, Filipinler’de ortaya çıkıyor. Patlamaların ardında Usame’nin hayaleti gözüküyor. 
     Türkiye terörden çok çekti. 
     Körfez Savaşı’nın yol açtığı boşluktan en çok PKK’nın yararlandığını unutmadık. 
     Bush, Saddamı devirecek diye ABD’den önce Kuzey Irak’a girmenin alemi yok. 
     Neyse ki Ankara’nın Kuzey Irak’taki Kürt oluşumu konusunda gösterdiği duyarlılık ABD yönetimini daha dikkatli olmaya itiyor. 
     ABD’nin Ankara Robert Pearson’nın Avrasya Stratejik Araştırmalar Merkezi’nce düzenlenen Doğu Akdeniz’in Güvenliği Konferansı’nda verdiği mesajlar önemlidir. 
     Pearson şunları söylemiş 
     "Irak konusunda ABD - Türkiye ilişkilerinde sürprize yer yoktur. İki stratejik ortak olarak danışmalarımız devam ediyor. Geçen yıl Afganistan konusunda Türkiye’nin ayrıntılı tavsiyelerinden çok yararlandık. Şimdi Irak konusunda da aynısını bekliyoruz. Türkiye’nin çıkar ve hassasiyetlerine saygı duyuyoruz. 
     Irak’ta hiçbir grup tek başına, diğerlerini dikkate almadan Irak’ın geleceğindeki rolünü belirleyemez. ABD, anayasa taslağı olarak öngörülen hiçbir belge istemedi, bizim ya da başka bir ülkenin böyle bir şey yapma yetkisi yoktur. 
     Irak’ın gelecekteki istikrarı, Türkmenler dahil Irak’ın gelecekteki siyasi istikrarı bütün grupların tek bir devlet çatısı altında temsil edilmesine bağlıdır." 
     ABD büyükelçisi, Bağdat BM’ye meydan okuduğu sürece Irak’ın istikrara kovuşamayacağını belirtmiş ve "savaşın son seçenek olduğunu söylemiş". 
     Barışçı çözüm dünyanın yararına. 
     Şavaş tamtamları çalmadan önce "şiddetin şiddeti beslediğini" akıldan çıkarmayalım. 
     
     







Ne halt ettik 


Çözümsüz bir cinayet 


Sayın Hortumcu 


İzgi’nin mesajı 


PKK sopası, Kerkük havucu 


Hayırlara vesile mi 


ODTÜ bir dünya üniversitesi olmuş 


Borç yiğidin süvarinin kamçısı 


Türkiye federasyona karşı değil, ama... 


AKP, Başbakan adayını açıklamalı 


Şiddet kültürü 


Derviş’in turşusunu kuralım 


Cuma adlı hayatlar 


40 yıl önce de böyle olmuştu 


Özilhan AKP-CHP Avrupa’ya gitsin 


</TEXT>
</DOC>
