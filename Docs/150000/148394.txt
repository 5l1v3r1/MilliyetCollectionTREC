<DOC>
<DOCNO> 148394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sonspo10.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de uyuşturucu şoku... Griffin kefaletle serbest... 
</HEADLINE>
<TEXT>

     Arabasında marihuana bulunan Houston Rocketslı Eddie Griffin, tutuklanarak yargılandı. Griffin, daha sonra 500 dolar kefalet karşılğında serbest bırakıldı. 
     Harris İlçesi Polis Şefi Kathy Martin, pazar gecesi polis tarafından durdurularak arabası aranan Griffin'in yanında marihuana bulununca tutuklandığını ve dün mahkemeye çıkarıldığını söyledi. Martin, Eddie Griffin'in mahkemede 4 bin dolar para cezası ve 1 yıl hapis cezasıyla yargılandığını belirtti. 
     Houston Rockets Kulübü sözcüsü, olayla ilgili yaptığı açıklamada, dünkü antrenmana katılamayan Griffin'in Portland Trail Blazers karşısında oynayıp oynamayacağını açıklamadı. 
     NBA Ligi'nde 2. sezonunu yaşayan 20 yaşındaki Eddie Griffin, geçen yıl New Jersey Nets'den takas yoluyla Rockets'a transfer edilmişti. 
     Griffin'in maç başına 8.8 sayı, 6.1 ribaund, 1.5 blok ortalaması bulunuyor. 
     





</TEXT>
</DOC>
