<DOC>
<DOCNO> 101934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/gun03.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet telekulak tazminatı verecek 
</HEADLINE>
<TEXT>

Emniyet’in telefonlarını dinlediği 963 kişi arasında yer alan Sultan Karabulut adlı vatandaşın açtığı davada, idare 2 milyar lira tazminat ödemeye mahk m edildi 
     GÖKÇER TAHİNCİOĞLU Ankara 

     Ankara 2. İdare Mahkemesi, "Telekulak Skandalı"nın 2. perdesi olarak nitelendirilen, "963 kişinin telefonunun dinlenmesiyle" ilgili olayda "telekulak mağdurları"nın lehine karar verdi. Mahkeme, Ankara Emniyet Müdürlüğü’nün telefonlarını dinlediği Sultan Karabulut’un açtığı 5 milyarlık tazminat davasında idareyi "ağır hizmet kusurlu" bularak 2 milyar tazminat ödemeye mahk m etti. 
     Ankara Emniyeti’nde görevli polislerin, Cumhurbaşkanlığı, Başbakanlık gibi kurumların da bulunduğu çok sayıda kurumu usulsüz biçimde dinlediklerinin anlaşılmasıyla ortaya çıkan skandalda devlet yine "kusurlu" bulundu. İsmi "dinlenenler" arasında yer alan Karabulut’un açtığı davaya bakan mahkeme, "devleti mahk m eden" kararında, "haberleşme hürriyetine" ait düzenlemeleri sıraladı. 
     Kararda, "Anayasa’yla güvence altına alınan kişi hak ve özgürlüklerinin zedelenmemesi için her türlü önlem alınmalı" ifadeleri kullanılarak, şöyle denildi "İdarenin yaptığı soruşturma sonucunda, telefonları mahkeme kararı bulunmadan dinlenenler arasında Karabulut’un isminin listede 600. sırada olduğu görülmüştür. İdare, olayda kamu görevlilerinin kişisel kusuru bulunduğunu belirtmişse de, kamu görevlilerinin hizmet araçlarını kullanıp yaptıkları eylem ve işlemlere ilişkin kişisel kusurlarının hizmet kusuru oluşturacağı, hukukun bilinen ilkelerindendir." Karar, İdare Mahkemeleri’ne aynı gerekçeyle açılan çok sayıda dava için de emsal oluşturacak. 
     



 GÜNCEL 

























</TEXT>
</DOC>
