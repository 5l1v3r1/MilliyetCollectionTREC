<DOC>
<DOCNO> 101085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/siyaset/siy01.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit YTP solcu değil 
</HEADLINE>
<TEXT>

Erken seçim kararının alınmasının ardından pişmanlığın arttığını söyleyen Başbakan, Ancak artık vazgeçmek mümkün değil’ dedi 
     ANKARA Milliyet 

     Başbakan Bülent Ecevit, erken seçim kararının ardından kamuoyunda pişmanlığın arttığını belirterek, "Bunu isteyenlerin hata ettikleri ortaya çıktı. Fakat zamanı geçti. Erken seçimden vazgeçmek mümkün değil" dedi. 
     DSP PM toplantısının ardından açıklamalarda bulunan Ecevit, erken seçimin zararının anlaşılmaya başlandığını vurguladı. Her partinin, kendi eksikliğini ittifak arayışlarıyla gidermeye çalıştığını ifade eden Ecevit, "Erken seçim kararının öncesinde yapılması gereken işler daha sonra yapılmaya çalışılıyor. Seçim konusundaki pişmanlık yaygınlaşıyor fakat artık erken seçimden vazgeçmek mümkün değil. DSP hükümette sesini duyurmaya fırsat bulamadı. Yaptıklarımızı anlatmaya çalışacağız. Artık işten çok söze bakmanın zamanı geldi" diye konuştu. 
     
     Sağ partilerle ittifak arıyorlar’ 
     Ecevit, DSP’den ayrılan milletvekillerinin kurduğu YTP’yi de, "Partinin genel sekreteri Biz solcu değiliz’ diyor. Fakat, partiden buna tepki gelmiyor. Bu parti sağ partilerle ittifak arayışına giriyor" sözleriyle eleştirdi. 
     Ecevit, ANAP Genel Başkan Yardımcısı Erkan Mumcu’nun DSP’ye sıcak bakmayan bir siyasetçi olduğunu, fakat önceki gün söylediği "Türkiye’de elitler ittifakı kurulmaya çalışılıyor" sözlerinin gerçeğin kendisini yansıttığını kaydetti. 
     
Tayyibe bana bilgi verdi’      Ecevit, Bakanlar Kurulu sonrasında Devlet Bakanı Fikret Ünlü ve Tayyibe Gülek’in, Kemal Derviş ile görüşmesini şu sözlerle değerlendirdi "Fikret Ünlü’nün Derviş’e, kızı nedeniyle yakınlığı olduğunu biliyoruz. Fakat, Tayyibe Gülek, yanlış anlama olmaması için bana gelip bilgi verdi. Gülek, Derviş’le KKTC’nin Hazine’yle ilgili sorunlarını değerlendirdiğini söyledi." Ecevit, eşi Rahşan Ecevit’in milletvekili olup olmayacağı yönündeki soruya, "Bu niyetinden bana bahsetmedi" yanıtını verirken, seçim gezilerini henüz kararlaştırmadıklarını söyledi. 
     



 SİYASET 

















</TEXT>
</DOC>
