<DOC>
<DOCNO> 112773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko08.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nevzat Saygılıoğlu Resmi Gazete ilanıyla aranıyor 
</HEADLINE>
<TEXT>

     Sayıştay, AKP’den Erzurum milletvekili adayı olmak için Gümrük Müsteşarlığı görevinden ayrılan, ancak listeye giremeyen Nevzat Saygılıoğlu’nu, 2000 yılındaki Turizm Bakanlığı Müsteşarlığı dönemine ait bakanlık hesaplarında saptanan mevzuata aykırılıklar dolayısıyla Resmi Gazete ilanıyla arıyor. 
     Sayıştay, çeşitli kamu kurum ve kuruluşlarının 1993 - 2001 dönemine ilişkin hesaplarında yaptığı incelemeler sonucunda tespit ettiği mevzuata aykırı ve eksik işlemler dolayısıyla, bunda sorumluluğu saptanan ancak verilen adreslerde bulunamayan 124 kamu görevlisi hakkında Resmi Gazete’ye ilan verdi. Bu kamu görevlileri arasında eski Gümrük Müsteşarı Nevzat Saygılıoğlu da yer aldı. Çeşitli kamu kuruluşlarının merkez ve taşra teşkilatlarından üst düzey yönetici konumundaki 124 kamu görevlisinin ilan tarihinden itibaren 15 gün içinde bizzat ya da yazı ile Sayıştay Başkanlığı’na başvurması gerekiyor. 
     



 EKONOMİ 






















</TEXT>
</DOC>
