<DOC>
<DOCNO> 129652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/guncel/gun02.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani sonunda’ Ankara’da 
</HEADLINE>
<TEXT>

     ANKARA Milliyet 

     Irak Kürdistan Demokrat Partisi IKDP lideri Mesud Barzani, daha önce iki kez farklı nedenlerle ertelediği Türkiye ziyaretini sonunda gerçekleştirdi. Yaptığı açıklamalarla gerginlik yaratan Barzani’nin, Dışişleri yetkililerinin ardından Başbakan Abdullah Gül’le görüşeceği kaydedildi. Esenboğa Havaalanı’nda gazetecilerin sorularını yanıtlamayan Barzani’nin ziyareti, olası Irak operasyonu ve Kuzey Irak’a ilişkin gelişmeler nedeniyle ayrı bir önem taşıyor. Ankara ziyaretini, daha önce sağlık nedenleri ve Gül’ün Ortadoğu ziyareti nedeniyle iki kez erteleyen Barzani, Türkiye’ye son olarak 7 - 8 Mayıs 2001’de geldi. Bu tarihten sonra, özellikle Türk Silahlı Kuvvetleri’ne yönelik açıklamalarıyla tepki çeken Barzani’nin, bugün Dışişleri Bakanlığı üst düzey yetkilileriyle bir araya geleceği ifade edildi. 
     



 GÜNCEL 

















</TEXT>
</DOC>
