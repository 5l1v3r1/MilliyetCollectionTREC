<DOC>
<DOCNO> 130704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/civaoglu.html </URL>
<DATE> 2003/01/14/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bağdat-IMF hattı 
</HEADLINE>
<TEXT>

     1- ABD’ye Kuzey’den Irak’a giriş için olanak sağlanmasının koşulları 
     a BM’den, Irak’a müdahale kararı almalısınız. 
     b BM, müdahale için Bosna’ya olduğu gibi NATO kuvvetlerini görevlendirmelidir. 
     2- ABD, Kıbrıs’ta çözüm için iki konuda ağırlık koymalıdır. 
     a Yeni Kıbrıs’ın oluşumunda KKTC’nin "paydaş" değil, "kurucu devlet" statüsü vurgulanmalıdır. 
     b Anlaşmadan sonra Kuzey Kıbrıs’a Rum nüfusunun göçü, Türkiye’nin AB’ye tam üyeliği tarihine paralel olmalıdır. 
     Annan planında bu değişiklikler için, ABD ağırlık koymalıdır. 
     3- Siyasi dayanışma için... 
     a Harek t sonrası Irak’ta yeniden yapılanma konusunda Türkiye’ye şimdiden bilgi ve savaş sonrası masada yer alacağının güvencesi verilmelidir. 
     b Bütün bunlar olduğu takdirde TBMM’den, ABD harek tına uyum ve destek kararı çıkabilir. 
     Ama... 
     Hiçbiri yapılmadan sadece Türkiye’den üslerini, limanlarını, 80 bin ABD askerine Türkiye üzerinden Kuzey Irak’a geçit koridoru istemek, siyasi pratikten yoksundur. 
     O zaman TBMM’den karar geçmez. 
     
IMF sopası      Peki... 
     ABD’nin tavrı nedir 
     Türkiye tarafıyla konuşurken ABD yetkilileri, BM denetçilerinin 27 Ocak Irak raporunda, "kitle imha silahları bulunamasa da, o silahların varlığı bağlamında, izlenim edinildiği" yolunda satırlar olacağını söylüyorlar. 
     BM’den yeni kararlar çıkarmak için çaba göstereceklerini tekrarlıyorlar. 
     Çıkmazsa 
     ABD’ye göre, "Çok da önemli değil. Zaten daha önce alınmış 5 BM kararı, ABD’nin Irak’a - kitle imha silahlarının varlığı nedeniyle - silahlı müdahalesine olanak tanıyor." 
     "Vuracağız" sözcüğünün altını çiziyorlar. 
     Peki neden 10 yıldır beklediler 
     Türk tarafına verdikleri cevap şöyle 
     "Kitle imha silahlarının El Kaide ve benzeri terör örgütlerinin eline geçeceğinden ya da onlara verileceğinden kuşkuluyuz. Irak’a olan ilgimiz teröre karşı küresel mücadele planının gereğidir." 
     Bizim taraf soruyor 
     "Bize sürekli olarak neler istediğinizi bildiriyorsunuz. Üslerimizi, limanlarımızı, 80 bin askerimize Kuzey Irak’a açılan Güneydoğu topraklarımızdan koridor... 
     Operasyonu nasıl yapacağınızı da anlatıyorsunuz. 
     Saddam’ın gözde Cumhuriyet Muhafızları’nın 2 tümeninden birini Güney’de yok ederken, diğerini de Kuzey’e kilitlemek planından söz ediyorsunuz. Böylece kuvvet ikiye ayrılınca ABD kayıplarının çok daha az olacağını ve operasyonun kısa sürede sonuçlanacağını söylüyorsunuz. 
     Peki, müdahaleden sonra ne olacak 
     Nasıl bir yeniden yapılanma 
     Türkiye’nin söz hakkı 
     Kuzey Irak’ta Kürt devleti oluşumu " 
     ABD tarafı bu sorulara cevap vermiyor. 
     
Nasıl ittifak      AKP milletvekili Mehmet Dülger sorunun altını çizerek koyulaştırıyor 
     "Ortada ittifak yok. Sadece ABD ile İngiltere ittifak yapmışlar. 
     Karar ve planlama sürecinde yokuz. Harek t sonrası için de güvence yok. 
     Sadece istiyorlar..." 
     AKP’nin sağduyulu bir milletvekili ise şöyle diyor "Bütün bunları anlattığımızda, özellikle müdahale sonrası için sorularımıza ve güvence arayışlarımıza cevap vermiyorlar. 
     Biz de o zaman TBMM’den karar çıkartmamız zor deyince BİZİ ÇOK ÜZMÜŞ OLURSUNUZ’ uyarısıyla karşılaşıyoruz. 
     Yani 
     IMF’den karşımıza çıkacak konulacak zorluklara dokundurmalar var. 
     Aba altından IMF sopası gösteriliyor." 
     Bizim cevabımız 
     "1974 Kıbrıs harek tından sonra ABD, Türkiye’ye ambargo koymuştur. 
     Direndik, eğilmedik. Sonunda ambargoyu kaldırmak zorunda kaldınız. 
     Şimdi de duyarlı olan ekonomimiz ve IMF’yi gene ambargo silahı gibi kullanmaya kalkışmayın." 
     Ya Devlet Bakanı Tüzmen’in 350 işadamıyla Bağdat seferi 
     Tüzmen’in, Yasin Ramazan ile el ele basın toplantısına girişi 
     Bu görüntüler çok mu gerekliydi 
     Coğrafyada ABD geçici, Irak kalıcı. Doğru... 
     Ama, Irak’ta Saddam’ın geçici olduğu da doğru. 
     
     







Dış politikada dengeler 


YÖK deyince... 


"Onurlu çözüm" 


Bir işgüzar Kürşat Tüzmen... 


Bağdat-IMF hattı 


Biz o telefonun açıldığı günleri de biliriz Mr. Parris 


YÖK de, hükümet de bildiğini okuyor 


Derviş ve AKP farkı 


İki gezinin ardından... 


Tarihi eserleri kaçırtsak da mı saklasak 


Arap liginde diplomasi 


Zehir zemberek 


TÜSİAD’dan kara hükümetten pembe tablo 


Karayolları Çörtük’ü devre dışı bıraktı 


</TEXT>
</DOC>
