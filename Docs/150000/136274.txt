<DOC>
<DOCNO> 136274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/spor/aspo.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetin’i dinlemediler 
</HEADLINE>
<TEXT>

Ankaragücü karşısında Sarı-Lacivertli oyuncuların maç öncesi aldıkları taktiği yerine getirmedikleri öğrenildi 
     YALÇIN TÜRK 
Fotoğraf Hüseyin Yavuz 

     Sahaya yansımadı 
     TEKNİK Direktör Oğuz Çetin’in ofansif yöndeki taktik düşüncesinin oyuncular tarafından sahaya yansıtılmadığı öğrenildi. Savunmanın önünde oynayan Kemal ile Hakan’ın hiç hücuma katılmaması "Oğuz böyle mi istedi" düşüncelerini akla getirirken gerçeğin farklı olduğu anlaşıldı. Çetin’in takım hücumdayken Vladimir ile birlikte üç kişinin daha hücuma katılmasını istediği öğrenildi. 
     
     Destek sağlanmadı 
     BU isimlerden birinin göbekte oynayan Hakan ya da Kemal olacağının taktik konuşmasında özellikle vurgulandığı belirtildi. Ancak Çetin’in bu düşüncesi oyuncular tarafından yerine getirilmedi. Ayrıca sağ kanattan gelişen ataklarda soldan Tuncay’ın, ortadan Ortega’nın, soldan gelişen ataklarda ise Serhat’ın Vladimir’e destek vermesi planlanırken, bu taktik de uygulanmadı. 
     
En kısır dönem 169 hafta sonra      SARI - Lacivertli ekip 1997 - 98 sezonunun 17 ve 20. haftaları arasında yaşadığı gol kısırlığının benzeri ile tam 169 hafta sonra tanıştı. Fenerbahçe o dönemde Gençlerbirliği ve Gaziantep’e deplasmanda 3-0 ve 2-0 yenilmiş, Samsunspor’la İstanbul’da, Trabzonspor’la da deplasmanda golsüz berabere kalmıştı. O dönemde 4 maçta 10 puan kaybedilmiş, şampiyonluk Galatasaray’a gitmişti. 
     
Washi aranıyor      FENERBAHÇE, Washington’un toplam 4 gol attığı 2 maçtan sonra oynadığı 6 maçta yalnızca 5 gol üretti. Gollerin 3’ü Trabzon maçında Tuncay’dan, biri İstanbul maçında Yusuf’tan diğeri de İstanbulspor’lu Saffet’in ayağından geldi. Serhat ve Ceyhun 7’şer, Ortega 3 maçtır gol sevinci yaşayamazken, yalnızca 12 lig maçında oynayan Washington 9 golle h l takımının en skorer ismi. n ASLIHAN ÇİL 
     
Kemal uyarısı      GAZİANTEPSPOR’UN teknik sorumlusu Nurullah Sağlam, eski öğrencisi Kemal’in yanlış oynatıldığını söyledi. Sağlam, "Kemal’i en iyi tanıyan benim. İlk defa 18’e girmediği bir maçını seyrettim. Eğer Kemal böyle oynatılırsa takıma yararı olmaz. Onu serbest oynatacaksın. Gidip rakip savunmayı karıştıracak, alacak, verecek. Eğer bizim maçta da Kemal aynı şekilde görev alırsa bizim için büyük avantaj olur" diye konuştu. 
     
Bayram cezası      BEŞİKTAŞ maçında İbrahim’in bacağına ve sırtına kasten bastığı gerekçesiyle kırmızı kartla oyun dışı kalan Fenerbahçeli futbolcunun cezası yarın belli olacak. Disiplin Kurulu’na sevk edilen Akyel’in savunmasının federasyona ulaştığı, ancak kurulun toplantıyı yarına ertelemesi nedeniyle asgari üç maçlık cezanın rötarlı açıklanacağı ifade edildi. 
     
Ortega gitti      ARJANTİN Milli Takımı’nın kampına katılmak üzere dün sabah Hollanda’ya giden Ariel Ortega, havalimanında yaptığı açıklamada perşembe günü döneceğini söyledi. Yıldız oyuncunun bir hayli moralsiz olduğu gözlenirken, Ortega’nın dönmesi için büyük bir kampanya başlatan Arjantin basını Fenerbahçe ile River Plate’in her konuda anlaşmaya vardığını iddia etti. 
     
     Samandıra’da dün derin bir sessizlik vardı. Futbolcular karla kaplı zemin yüzünden salona kapanmıştı. Sahanın ortasındaki kardan adamın soğukluğu her yeri kaplamıştı. Şimdilik bir tek o ayaktaydı ve Fenerbahçe’nin makus talihini en kısa zamanda o da yaşayacaktı. Eriyip gideceği günler yakındı. 
     



 SPOR 


























</TEXT>
</DOC>
