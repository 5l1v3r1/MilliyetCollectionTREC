<DOC>
<DOCNO> 104044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sonspo01.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam hazırlık maçında Lübnan'ı devirdi... 
</HEADLINE>
<TEXT>

     A Milli Basketbol Takımı, ABD'de yapılacak Dünya Erkekler Basketbol Şampiyonası öncesinde katıldığı hazırlık turnuvasında 3. ve son maçta Lübnan'ı 107-76 yendi. 
     Devreyi 66-30 gibi farklı bir skorla kapatan milli takımda, Mirsad Türkcan ve Ufuk Sarıca, hafif sakatlıkları nedeniyle forma giyemediler. 
     Lübnan maçında Hidayet Türkoğlu 8, Mehmet Okur 12, Hüseyin Beşok 15, İbrahim Kutluay 13, Hakan Köseoğlu 4, Kerem Tunçeri 10, Haluk Yıldırım 3, Harun Erdenay 14, Asım Pars 4, Kaya Peker 9, Ömer Onan 11 ve Tutku Açık 4 sayı attı. Lübnan takımı, Dünya Şampiyonası'nda, Brezilya ve Porto Riko'nun da bulunduğu B grubunda Türkiye'nin rakibi olacak. 
     Detroit Pistons takımının antrenmanlarını yaptığı Pontiac kentindeki Auburn Hills'te gerçekleşen hazırlık turnuvasında, Milli Takım dün de ABD üniversiteler karmasını 75-72 yenmişti. Milli Takım, turnuvanın ilk maçında karşılaştığı Arjantin'e ise 98-70 yenilmişti. 
     A Milli Basketbol Takımı, 29 Ağustos-8 Eylül tarihleri arasında yapılacak Dünya Şampiyonası için yarın Indianapolis'e geçerek, hazırlık çalışmalarını burada sürdürecek. 
     





</TEXT>
</DOC>
