<DOC>
<DOCNO> 105303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/soneko27.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat Ağustos'ta tavan yaptı... 
</HEADLINE>
<TEXT>

     Türkiye'nin geçen ay gerçekleştirdiği 3 milyar 6 milyon 853 bin dolarlık ihracatında sanayi ürünlerinin payı 2 milyar 60 milyon 9 bin dolar ile yüzde 68.5'e yükseldi. 
     TİM verilerine göre, sanayi ürünlerinin ihracatında yüzde 25.2 büyüme kaydedilirken, hazırgiyim ve konfeksiyon ürünlerinin ihracat tutarı da yüzde 23.5 artışla 856 bin 56 dolara ulaştı. Elektrik-elektronik ve makina ürünlerinin ihracatındaki artış yüzde 38.8, demir ve demir dışı metallerin ihracatındaki artış yüzde 34.8 oldu. 
     İhracat, yılın ilk 8 ayında ise yüzde 9.9 artışla 22 milyar 301 milyon 461 bin dolar olarak gerçekleşti. Son 1 yıllık ihracat ise yüzde 11.3 büyüme ile 33 milyar 76 milyon 973 bin dolar olarak hesaplandı. 
     Sektörler bazında, tarım ürünleri ihracatında düşüş gözlendi. Tarım sektörünün ihracatı, yüzde 20.3 gerileyerek 319 bin 322 dolara indi. 
     Tarım ürünlerinde yaş meyve sebze ihracatı yüzde 4.2 artarken, zeytin ve zeytinyağı ihracatındaki kayıp yüzde 66.2, fındık ve mamüllerinde ise yüzde 60.1 olarak belirlendi. 
     





</TEXT>
</DOC>
