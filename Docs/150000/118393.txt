<DOC>
<DOCNO> 118393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/akyol.html </URL>
<DATE> 2002/11/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Azınlık ve parya duyguları 
</HEADLINE>
<TEXT>

     AYŞE Arman’ın yazısı nefisti... AKP’nin iktidara gelmesi karşısında kapıldığı "azınlık" duygusunu anlatıyordu. 
     Demokrasi Bir de bunu deneyelim .. 
     "İyi de, tüm bunlar benim kendimi bu ülkede azınlık gibi hissetmemi engellemiyor. Ben azınlık mıyım gerçekten Biz azınlık mıyız .. 
     Evet biliyorum, onların suçu yok, ama ben azınlık değilim ki bu ülkede... 
     Yaşadığım ülkede en azından duygu olarak azınlığa düşmüş gibi hissediyorum kendimi..." Hürriyet, 8 Kasım 2002 
     Arman’ı okurken muhafazakar şair Necip Fazıl’ın "öteki" kesimdeki duyguları anlatan mısraını hatırladım 
     "Öz yurdunda garipsin, öz 
     vatanında parya " 
     Türkiye’nin en önemli kültür çatışması Neden birinin kendini güvende hissetmesi, öbüründe "azınlık" veya "parya" durumuna düşürülme kaygısı yaratıyor 
     Tehdit gibi görüldüğü için... Ve çözüm, herkesin "öteki"nin hayat tarzını aşağılamaktan sakınması, hatta saygıdeğer bulmasıdır. 
     
     MUHAFAZAKAR kesimde Arman’ın yazısı samimi ve uyarıcı bir mesaj olarak algılanmış olmalı ki, Yeni Şafak gazetesinde muhafazakar kesimdeki ezilmişlik duygusunu hatırlatan Ahmet Taşgetiren, Arman’ın duygularına da saygı göstermek ve kaygılarını mutlaka gidermek gerektiğini yazdı mesela... 
     Tayyip Erdoğan daha ilk açıklamasında "hayat tarzlarına saygı"dan bahsetmişti zaten. 
     Fakat bazıları hala "Hitler de sandıktan çıktı" diye makaleler döşeniyorlar .. Doğan Avcıoğlu’nun 30 yıl geride kalmış "sandıktan gericiler çıkıyor, ilerici asker ve siviller devrim yapmalı, cici demokrasiye son vermeli" şeklindeki tezinden alıntılar yapıyorlar 
     Halbuki... Türkiye’ye Nasır diktatörlüğünü örnek gösteren, Avrupa’ya değil "Asya Afrika Bloku"na katılmayı, ekonominin devletleştirilmesini, NATO’dan çıkılmasını savunan o tip "ilericiler" iyi ki ülkeye egemen olmamış "Sandıktan çıkan gerici oylar"ın piyasa ekonomisini, NATO’yu, Ortak Pazar’ı savunması asıl ilericilikmiş 
     
     TÜRKİYE piyasa ekonomisi ve dışa açılma sürecinde kültürel anlamda bir "orta sınıf" toplumu haline geliyor, zevkler, hayat tarzları, kültürel değerler çeşitleniyor. Batı’daki marjinal hayat tarzları bizde de ortaya çıkıyor. 
     Türban da bu sosyolojik çoğulculaşmanın ortaya çıkardığı bir "kendi usulünce modernleşmeye katılım", hatta "geleneksellikten kurtulma" simgesidir. Ulusal Sosyoloji Kongresi’ne sunulan tebliğde böyle yazıyor. Sosyologlar böyle diyor. Son olarak, Ankara Üniversitesi Sosyal Bilimler Enstitüsü’nde Gilman Senem Hızal’ın "Tesettür Modası" konulu yüksek lisans tezi de bunu doğruluyor. 
     Bir zamanlar "sosyologlara ihtiyacımız yok" diyen Çevik Bir, şimdi "karşılıklı hatalar yaptık" diyormuş. Çözüm de burada... 
     Karşılıklı "tehdit" algılamalarına yol açmış hatalar terk edilmeli, çağdaş yaşam’ tarzının da tesettürlü yaşam tarzının da kendini "azınlık" ya da "parya" hissetmeyeceği, yasaklanmayacağı bir özgürlük ve karşılıklı saygı ortamı yaratmalıyız. 
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
