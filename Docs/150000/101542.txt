<DOC>
<DOCNO> 101542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/siyaset/siy02.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerle tartışıyor 
</HEADLINE>
<TEXT>
Derviş’in Türkiye senaryoları 
Derviş’in Arı Grubu’yla yaptığı görüşmelerin sırrı çözüldü Hareketin lideri Köprülü, net bir yanıt veriyor Siyasi ve ekonomik senaryoları tartışıyoruz’ 
     MURAT SABUNCU 

     Kemal Derviş, İstanbul’a geldiğinde en yoğun görüştüğü ekip Arı Grubu’ diye tanımlanan gençlik grubu. Bir dönem ANAP’a yakın olan daha sonra felsefeleri uyuşmayınca bağımsız hareket eden bu grup, Derviş’le uzun toplantılar yapıyor. Kimilerine göre Derviş onları bazı partilerle görüşmek için görevlendiriyor.’ Ancak hareketin lideri Kemal Köprülü’ye göre bu doğru değil. Dün görüştüğümüz Kemal Köprülü’ye soruyoruz 
     Peki, dört-beş saate kadar uzayan bu toplantılarda neler yapılıyor ’ Köprülü, yanıt veriyor Türkiye’nin geleceğinde neler olacağı üzerine siyasi ve ekonomik simülasyonları, senaryoları tartışıyoruz.’ 
     Bu senaryolarda 3 Kasım sonrası ortaya çıkacak sonuçlar var. Türkiye’deki partiler seçime yalnız girerlerse yüzde kaç oy alırlar, ittifak yaparlarsa şansları ne olur, Derviş hangi partide bulunursa bunun sandığa yansıması ne şekilde gerçekleşir Tüm bunlar üzerine tartışılıyor. 
     
     Gündemde ne varsa... 
     Bu arada Irak savaşı olursa Türkiye’nin pozisyonu ne olmalı ve bu savaş sonrasında ülkenin ekonomik yapısı ne olur da bu beyin fırtınasında tartışılan en önemli konulardan biri. Avrupa Birliği’ne girme yolundaki Türkiye ile girememiş Türkiye senaryoları da çok rağbet görüyor. 
     Tartışma konularıyla ilgili veriler için öncelikle Arı Grubu’nun 8.5 yılda oluşturduğu veri tabanından yararlanılıyor. Ayrıca anket kuruluşlarıyla da işbirliği yapılıyor. Bir diğer önemli kaynak ise yurtdışında yaşayan genç Türklerin Derviş için gruba yolladıkları Türkiye senaryoları. Kısaca Derviş siyasette adımını atarken tüm olasılıkları görmek istiyor. 
     



 SİYASET 

















</TEXT>
</DOC>
