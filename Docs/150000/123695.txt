<DOC>
<DOCNO> 123695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yazar/cemal.html </URL>
<DATE> 2002/12/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Brüksel’den bakınca işler güç ama... 
</HEADLINE>
<TEXT>

     BRÜKSEL 
     
     Evet, Türkiye tarihsel bir kavşakta Belki de Lozan’dan beri en kritik dönüm noktasına gelmiş durumda. Avrupa Birliği, Kıbrıs, Avrupa Ordusu, Irak ve Amerika’yla ilişkiler, ekonomi ve IMF derken hemen hepsi iç içe geçmiş, çoğu bıçak sırtında birçok dengenin uç uca bağlandığı tarihi bir dönemi yaşıyoruz. 
     Kırılgan bir süreç bu. 
     Her an her şey olabilir. 
     Çanak çömlek de patlayabilir. 
     Altın denge de bulunabilir. Biri, kriz anlamına geliyor. Diğeri, yani "altın denge"nin yakalanması ise Türkiye’nin önünü açmak demek. 
     Bir başka deyişle 
     Türkiye’nin raya oturması ve Avrupa yolunda artık geri dönülemez noktayı atlamasıyla eş anlama geliyor. Bunun için Avrupa Birliği, Kıbrıs ve resmi adı Avrupa Güvenlik ve Savunma Politikası AGSP olan Avrupa Ordusu arasında ki ince bağların ustalıkla örülüp çıkarların üst üste çakıştığı en tepe noktayı, altın dengeyi tutturmak lazım. 
     Mümkün mü 
     Hangi ihtimal ağır basıyor 
     Brüksel’den bakınca işler kolay değil. Öncelikli nedenine gelince AB’de Türkiye’nin Avrupa’ya dahil edilmesi konusunda genel bir mutabakat yok. Başta Almanya olmak üzere kafalar karışık. Türkiye, resmen aday olmasına rağmen içeri alalım mı, almayalım mı tartışması sürüyor. 
     Bizi Avrupa’da görmek istemeyenler, aynı zamanda dışlamanın da çıkarlarına ters düşeceğini bildikleri için de, Türkiye’yi nasıl Avrupa’nın yamacında tutarız, Avrupa’ya nasıl olur da düşmanlaştırmayız diye ince hesapların kıvrantısını çekiyorlar. 
     Bu yüzden Brüksel’de, AB başkentlerinde Türkiye’ye karşı bugünlerde ipe un seren roller oynanıyor. 
     İngiltere’nin içeriden, Amerika’nın dışarıdan Başkan Bush’un bugün Tayyip Erdoğan’ı Beyaz Saray’da kabulü ve ABD Dışişleri Bakanı Powell’ın AB’li meslektaşlarına perşembe günü gönderdiği mektup çabalarına karşın, Berlin ve Paris’in olumsuz tavırları, Türkiye’nin beklediği müzakere tarihi konusunu şimdilik gölgeliyor, belirsizleştiriyor. 
     Nitekim, bu satırları dün öğleden sonra Brüksel’de yazarken Kopenhag ve Ankara’dan gelen haberler bu olumsuz havanın gergin sonuçlarını yansıtıyordu. 
     AB dönem başkanı olan Danimarka’nın Başbakanı Rasmussen’le dün sabahki görüşmesinden sonra yaptığı açıklamada AKP lideri Tayyip Erdoğan, AB’nin samimiyetsizliğinden, Türkiye’ye karşı ayrımcılığından yakındı. 
     Tayyip Erdoğan’ın yakın çevresinden bir diplomatik kaynak, pazarlığın Kopenhag’daki zirvede son ana kadar süreceğini belirterek, "Film, 32 kısım tekmili birden " diye espri yaptı. 
     Ankara tansiyonu yükseltiyor 
     Taktik icabı bir sertlik de olabilir bu... Yükselen tansiyonun bir işareti de dün Çankaya Köşkü’nden geldi. Cumhurbaşkanı Sezer, orta yerde net bir tarih olmadığı için Kopenhag’a, zirveye gitmeye gerek görmediğini açıkladı. Belki bu da 32 kısım tekmili birden filmin bir parçasıydı. 
     Vizyondaki film nedir 
     Ankara diyor ki 
     "En geç 2003’te benimle üyelik müzakeresine oturmanı istiyorum. Chirac’la Schröder’in dediği gibi 2005 yılının 1 Temmuz’u olmaz. Hele 2005’e kadar araya bir de gözden geçirme tarihi koymak hiç olmaz. 1 Mayıs 2004’te 15’ler yeni 10 üyenin katılımının antlaşmaya bağlanmasıyla 25’ler haline gelecek. Türkiye için 2005 yılı demek, müzakerelerin başlamasını 2013’yılına kadar sarkıtabilir. O zamana kadar da kim öle, kim kala İki aşamalı tarih de istemiyorum. Ve benim için müzakere tarihinin daha 15’ler iken 2003 yılı olarak tespit edilmesini istiyorum." 
     Peki, Ankara 2004 yılı baharına kadar şartlı ama kesin bir iki aşamalı tarihe sonunda evet diyebilir mi Akla neden olmasın cevabı geliyor, ama bilemiyorum. Türkiye’nin elindeki sihirli kart malum Kıbrıs... AB’den tarihi görmeden, yani müzakereye başlama tarihini sağlam kazığa bağlamadan Kıbrıs ipini haklı olarak gevşetmek istemiyor Ankara. Avrupa ordusu ipini de bunun için Kopenhag’da son ana kadar elinden bırakmak niyetinde değil. 
     Yunanistan’ın öncelikli derdi de Kıbrıs’ı içeri almak. Bu nedenle, Türkiye’yi tatmin edecek bir tarih için Atina’nın da çalıştığı dikkat çekiyor. Peki, tarih alamayan Türkiye Kıbrıs’a taş koyar, AB buna rağmen Güney Kıbrıs’ı içeri buyur ederse ne olur 
     Bunun adı da biliniyor 
     Kabus senaryosu 
     Kimse bunu duymak dahi istemiyor Brüksel’de... 
     Kısacası Herkesin ortak çıkarı "altın denge"nin yakalanması... Dileriz, Avrupa Birliği, bu kez Lüksemburg 97’dekinden çok daha büyük bir tarihsel yanlışın altına imza atmaz. 
     Hafta sonuna kadar, öyle anlaşılıyor ki, Brüksel ve Kopenhag’da bir tarihin peşinde koşturacağız. 
     
     







Kamuoyu 


Futbol cinayeti 


Ortak tavır 


Brüksel’den bakınca işler güç ama... 


R. T. Erdoğan ve basketbol 


Kırgızistan’daki Türk öğrenciler tedirgin 


Heyecan dorukta... 


Bir ihtimal daha var... Ona da hazır olmak lazım 


Beşiktaş fırtınası 


İstanbul’un bayram sonrası gündemi 


TL 4 ayda yüzde 15 değer kazandı 


Tayyip Erdoğan’ın bayram evi 


</TEXT>
</DOC>
