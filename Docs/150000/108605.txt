<DOC>
<DOCNO> 108605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/spo02.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MUTLU DEĞİLİM 
</HEADLINE>
<TEXT>

Teknik Direktör Lorant, skora çok üzüldüğünü belirtti, "İlk yarı mükemmeldik. Daha sonra yeterince mücadele etmedik. Farklı kazanmalıydık" diye konuştu 
     FENERBAHÇE Teknik Direktörü Lorant, ilk yarı mükemmel oynadıklarını ancak sonuca üzüldüğünü söyledi. Alman hoca, "Hep topu koşturduk, çok fırsat kaçırdık. İlk yarı en az 5 - 1 bitebilirdi. Devre arasında oyuncularıma aynı tempoda devam etmelerini söyledim. Rakibin üzerimize geleceğini, topun bizde kalması gerektiğini anlattım. Ne yazık ki bunu gerçekleştiremedik" dedi. 
     ÖZELLİKLE 3-2’den sonra daha fazla mücadele etmeleri gerektiğini kaydeden Fenerbahçe Teknik Direktörü, "Yediğimiz 3. golde bana göre ofsayt vardı. Sanırım orta hakem pozisyonu kaçırdı. Televizyondan tekrar izleyeceğim. Mutlak kazanmamız gereken maçı berabere bitirdik. Serhat’ın son anda kaçırdığı gol inanılır gibi değil. Skor beni mutlu etmedi" ifadelerini kullandı. 
     
Yine çirkin olaylarBeraberliğe sinirlenen bir gurbetçi, küfürler yağdırınca Fenerbahçeliler’denkarşılık gördü. Olay, maç sonrası kavgaya dönüştü, polis Ümit Özat’ı tartakladı 
     SOLNA karşısında 3-1’lik galibiyeti koruyamayan Fenerbahçe’ye öfkelenen bir gurbetçi maç sırasında takıma küfürler yağdırmaya başladı. Bunun üzerine İstanbul’dan gelen bir taraftar ile Sarı - Lacivertli takımın eski oyuncusu Andersson’un iş ortağı Volkan Ballı bu kişiye karşılık verince ortam gerginleşti. Maç bitiminde gurbetçi taraftar, Ballı ve yanındaki kişiden şikayetçi oldu. 
     İSVEÇLİ güvenlik güçleri Volkan Ballı ile diğer Fenerbahçeli seyirciyi gözaltına almaya kalkışınca ortalık daha da karıştı. Olaya Sarı - Lacivertli futbolcular ile yöneticiler de müdahale etti. Bu sırada polis Ümit Özat’ı tartakladı. Ardından Ballı ve arkadaşını tutukladı. Yönetici Sadettin Saran ve Hakan Kutlualp hemen kafileden ayrılarak durumu çözmek için polis merkezine gittiler. 
     
     Yorum hataları 
     HOLLANDALI hakem üçlüsü genelde iyi bir yönetim gösterdi. Ancak seyircinin etkisinde çok kalıp, önemli yorum hataları da yaptılar. Özellikle ikili mücadelelerde takdir haklarını sürekli AIK lehine kullandılar. Karşılaşmanın en önemli pozisyonunda Rüştü’nün gol çizgisi üzerinde önlediği topa "devam" kararı vermeleri doğruydu. 
     
İSTATİSTİK REVİVO Topla buluşma 22 İsabetli pas 16 Hatalı pas 1 Top kaybı 1 Top kazanma 1 Şut 1      
     



 SPOR 






























</TEXT>
</DOC>
