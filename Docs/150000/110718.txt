<DOC>
<DOCNO> 110718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yazar/cemal.html </URL>
<DATE> 2002/10/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Meclis doğru olanı yaptı 
</HEADLINE>
<TEXT>

     Türkiye Büyük Millet Meclisi doğru olanı yaptı, seçimi iptal etmek isteyenlere geçit vermedi. 2 Ağustos’ta 449 oyla aldığı seçim kararını iki ay sonra değiştirmedi. 
     Yani sözünü yemedi 
     Seçimler 3 Kasım’da. 
     İptal, hem siyaset kurumunun saygınlığını azaltır, güvenilirliğine çok büyük bir darbe indirir, hem de Türkiye’yi siyasal ve ekonomik krize iterdi. 
     Sandıktan niye mi kaçıyorlar 
     Onların ruhsal durumunu anlamak güç değil. Seçmenin gözünde bittiler. Bu gerçeğin farkındalar. Bir daha seçilemeyeceklerini, partilerinin yüzde 10 barajını geçemeyeceğini biliyorlar. 
     Bunun için kıvranıyorlar. 
     Yani gidip gelememek... 
     Doğru, bizim siyasette yıpranma süreci olağanüstü hızlı. Özellikle son on yıldır öyle. Yüzler, siyasi liderler, partiler çok çabuk eskiyor. 
     İniş çıkışlar çarpıcı. 
     1995 seçimlerinde MHP baraja takıldı. Dört yıl sonra 1999 genel seçimlerinde ikinci sıraya yükseldi. Bugün baraj savaşı veriyor MHP. 
     DSP 1999’da birinci partiydi. Şu sıralar seçim araştırmalarında barajın çok altında seyrediyor. 
     1999’da baraja takılan CHP bugün araştırmalara göre ikinci sırada. 
     1995’te seçimi yüzde 21 oyla kazanan Refah Partisi artık sahnede değil. 
     Refah’ın yerini almış olan Saadet Partisi’ne gelince, barajı geçmesi çok uzak ihtimal sayılıyor. 
     ANAP 1980’lerde sekiz yıl boyunca iktidar partisiydi. 1990’larda hızlanan inişi bugün de yüzde 10 barajının altında. 
     DYP 1991 seçimlerinin galibiydi. Fakat son iki seçimde ANAP’la birlikte sürekli oy kaybetti. Bu kez muhalefette olmanın avantajını kullanıp barajın üstünde kalabilir ama hala kesin değil. 
     AKP 1999’da yoktu. 
     Şimdi başa güreşiyor. 
     Genç Parti yeni kuruldu. 
     Ama barajı geçebilir. 
     Bizde siyaset sahnesi böyle. 
     Sürekli altı üstüne geliyor. 
     Bir iniyorlar, bir çıkıyorlar. 
     Bazıları kaybolup gidiyor. 
     Bunun adı arayış. 
     Millet bir verdiğine sanki bir daha vermiyor. Çünkü sorunlarının bir türlü çözülmediğini, çözülemediğini görüyor. 
     Bu yüzden oyunu değiştiriyor. 
     Yeni’yi denemek istiyor. Protesto oylarının adresini her seferinde yeniden yazıyor. 
     Evet, bunun adı arayış. 
     Ama ya istikrar 
     Bu arayış, siyasi istikrar getiriyor mu 
     Hayır, henüz getirmiş değil. 
     Güçlü hükümetler çıkaramıyor mu 
     Hayır, çıkarmış değil. 
     Millet her seferinden bir başka lidere, bir başka partiye oy atıyor. Ama sonuç yok. Tatmin olmuyor. 
     Öyle anlaşılıyor ki, millet şimdi yeni bir denemenin peşinde. 3 Kasım’a doğru yol alırken yine yeni adresler yazıyor kendisine. 
     Tarhan Erdem’in son seçim araştırmasına göre, bu kez 32 milyon seçmenden en az 11 milyonu, "Bir de şunu deneyelim" diye oy kullanacak 3 Kasım’da... 
     Bakalım bu kez umduğunu bulabilecek mi Ülkemizde istikrar ve güçlü hükümetler dönemi açılabilecek mi 
     İnşallah. 
     
     







Şimdilik geçmiş olsun 


Harika bir döneme doğru... 


Ararat faresi... 


Ecevit’in devlet adamlığı 


Meclis doğru olanı yaptı 


Efk r dağıtmak 


Üniversiteler açılırken 


Global serinlemeye doğru 


Bireysel dayak, bireysel silah 


Savaşın faturası 


Biz sadece gerçeklerin tarafındayız 


Borç defteri 


Sürdürülebilir evlenmeme 


Fak - Fuk - Fon, Dünya Bankası’na karşı 


Şik yet etmeyin Meclis’e girin 


</TEXT>
</DOC>
