<DOC>
<DOCNO> 101561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/spo04.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ülkeyi Besliyoruz" 
</HEADLINE>
<TEXT>

Trabzonspor’un Başkanı Özkan Sümer, son iki yılda alt yapıda bacasız sanayi kurduklarını, kulüplere sayısız oyuncu verdiklerini söyledi 
     14’ü yuvadan 
     BORDO - Mavili Kulübün Başkanı Özkan Sümer, alt yapıda son iki yılda büyük aşama kaydettiklerini, Türkiye’nin dört bir yanında futbolcularının forma giymesinin mutluluğunu yaşadıklarını açıkladı. Sümer, kadrodaki Gökdeniz, Mehmet Yılmaz, Hüseyin, Selahattin, Macit, Hasan, Mehmet Kahraman, kaleciler Metin, Tolga ve Osman Kurtuldu, Ali Şen, Tayfun, Feridun ve Mustafa Ramazan’ın alt yapılarından yetiştiklerini hatırlattı. 
     
     2005’te artacak 
     ALT yapılarının futbolda adeta bacasız bir sanayi oluşturduğuna işaret eden Sümer, şöyle devam etti "Dünya’da alt yapısından bu kadar oyuncuyu, A kadrosunda barındıran kulüp var mı Bu yönümüzle dünyanın en önde gelen kulüplerinin başındayız. Bugün profesyonel liglerde sayısız Trabzonlu ve Trabzonspor alt yapısından yetişen futbolcu var. 2005’e kadar kadromuzun yüzde 80 - 90’ı alt yapımızdan çıkacak oyunculardan oluşacak". 
     
Farkımız, fiyatımız’      TRABZONSPOR’UN Kaptanı Gökdeniz, üç büyük takımdan kalite olarak aşağı olmadıklarını savundu. Genç oyuncu, "Fenerbahçe maçında milyon dolarlık yıldızları ve bizim kadromuzu herkes gördü. Farkımız sadece fiyatımız" diye konuştu. 
     TARAFTARLARA iddialı mesajlar veren Gökdeniz, "Bu kulüplerin bizden çok daha fazla şeyler üreteceğini düşünmüyorum" ifadesini kullandı. Başarılı futbolcu, "Kadromuz oturursa, özgüvenimiz de artarsa, ligde zirveyi zorlarız" dedi. 
     



 SPOR 

























</TEXT>
</DOC>
