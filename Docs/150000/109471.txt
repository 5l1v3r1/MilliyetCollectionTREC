<DOC>
<DOCNO> 109471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sondun03.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da tapınağa düzenlenen saldırıda ölü sayısı 30'a çıktı 
</HEADLINE>
<TEXT>

     Hindistan'ın batısındaki Gucarat eyaletinin en büyük kenti Gandhinagar'da, Svaminarayan tapınağına kimliği belirsiz kişilerce düzenlenen silahlı saldırıda ölenlerin sayısı 30'a yükseldi. 
     Yetkililer, Hindu tapınağının içinde gelişigüzel ateş açarak 45 kişinin de yaralanmasına neden olan saldırganların, tapınağın bir kısmını hala kontrollerinde bulundurduğunu kaydettiler. 
     Hindu ve Müslüman nüfusun çok olduğu Gucarat ve diğer eyaletlerde güvenlik önlemlerinin artırıldığı ve yetkililerin halka sükunet çağrısında bulundukları kaydedildi. 
     ABD, Almanya ve İngiltere, eyalette yeni bir ayaklanmaya neden olmasından endişe duyulan tapınak saldırısını kınadı. 
     Gucarat eyaletinde, bu yıl başında çıkan dini çatışmalarda yüzlerce kişi ölmüştü. 
     





</TEXT>
</DOC>
