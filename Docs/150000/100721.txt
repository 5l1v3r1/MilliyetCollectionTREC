<DOC>
<DOCNO> 100721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun19.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
La Times "Saddam, güçlerini büyük kentlere yığıyor" 
</HEADLINE>
<TEXT>

     Irak Devlet Başkanı Saddam Hüseyin'in, ''olası Amerikan müdahalesinde çöl savaşından kaçınmak için güçlerini büyük kentlere yığdığı'' öne sürüldü. 
     Los Angeles Times gazetesinin haberine göre, Saddam'ın startejisi, Amerikan güçlerini, asker ve teçhizatının sivillerle çevrili olduğu Bağdat ve diğer kentlere çekmeyi amaçlıyor. 
     Haberde, böylece Saddam'ın, Körfez savaşında büyük rol oynayan Amerikan savaş uçaklarının saldırılarına daha az maruz kalmayı planladığı belirtildi. 
     Eski bir Amerikan istihbarat yetkilisinin Iraklı muhaliflerden aldığı bilgilere dayanarak verilen haberde, Bağdat'taki askeri hedeflerin 5 milyona yaklaşan nüfusun arasına serpiştirildiği ve Saddam'ın kentte çok özenle hazırlanan sığınaklar ve kaçış yolları yaptırdığı kaydedildi. 
     Amerikan Merkez Bölgesi Komutanı Orgeneral Tommy Franks, Pazartesi günü ABD Başkanı George Bush'a olası Irak müdahalesiyle ilgili askeri planları sunmuştu. 
     LA Times, bu planlardan birinin ABD'nin, Irak'ın askeri güçleriyle teçhizatını dağıtmak ve rejimi çökertmek amacıyla öncelikle Bağdat'a saldırmasını öngördüğünü de yazdı. 
     





</TEXT>
</DOC>
