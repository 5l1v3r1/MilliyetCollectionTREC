<DOC>
<DOCNO> 134748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yazar/pulur.html </URL>
<DATE> 2003/02/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kudümle, çifte nara... 
</HEADLINE>
<TEXT>

     Rahmetli "Galip Hoca"nın, Galip Vardar’ın bir lafı vardı 
     "Ne var ki yenidir, o şey eyidir " 
     Hocanın ruhu şad olsun, iyidir, iyidir de, her yeni, "eyi" olmuyor. 
     
     GEÇENLERDE, televizyonda haberleri seyrederken aklımıza gençlik yıllarımızın hakimleri geldi... Biz genç gazeteciyiz, onlar kemale ermiş hakimler, hukukçular "Nef’i Demiroğlu, Selman Yörük, Reşit Nomer, Avni Erkunt ve daha niceleri... 
     Düşünebiliyor musunuz, en ağır cezayı alan suçlu, kararın adaletinden o kadar emin ki, hakime "Sağ ol " diye teşekkür ediyor, yaşı kadar ceza alan bir başka suçlu "Ver baba elini öpeyim " diye kürsüye yürüyor, jandarmalar zor önlüyor. 
     
     SANIĞIN, ya da avukatının yarım saat, bir saat süren savunmasını, uyur gibi dinleten hakim, "Bitti mi " diye sorduktan sonra "Yaz kızım " diye zabıt katibesine özetleyerek yazdırıyor, ne avukatın, ne sanığın "Hayır öyle demedik " diye bir itirazı yok... 
     Ve bu hakimler, akşam olunca cüppelerini çıkarıp, tramvayla, otobüsle, vapurla evlerine gidiyorlar, her vatandaş gibi... 
     
     EVET, o günlerle bugünleri karşılaştırıp, o günlerin bugüne tıpatıp uydurulmasını isteyemeyiz, devir değişti, değişiyor, ama öyle değerler vardır ki onlar hiç değişmemeli. 
     Eski bir deyim vardır 
     "Şeref -ül mekan, bi - l - mekin " der. 
     Yani, "mekanın, mekanın onuru, oturana bağlıdır." 
     
     KUDÜM vurgulu bir çalgıdır, mehter takımlarında, tekkelerde kullanılmıştır, usul vurulur, küçük iki davuldan oluşur. Piyasa çalgıcıları, kudüme "çifte nara" derler... 
     Bir Çingene düğününde, çifte nara patlar, Çingene hemen yakındaki Mevlevi tekkesine koşup, kudümzenden bir "çift nara" ister, o da adamı azarlar, kovalar. 
     Tekkenin şeyhi "Niye öyle yaptın " deyince anlatır 
     "Efendim, kudüm - ü şerife, çifte nara, diyor " 
     Şeyh güler 
     "Zararı yok, desin... O alet Çingene eline düşerse çifte nara, tekkeye düşerse kudüm - ü şerif olur Keşke verseydin " 
     
     







Milliyetçilik 


Sıkıla mıkıla 


Salam’ politikası 


K. Irak hesapları ve geciken Ankara 


Kudümle, çifte nara... 


Columbia’dan insanlığa mesaj 


Yaşam ve ölüm, bilim ve savaş 


Kimse Boğazlıyan kaymakamı’ olmak istemez 


</TEXT>
</DOC>
