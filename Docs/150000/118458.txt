<DOC>
<DOCNO> 118458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/soneko23.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 5.29'luk kayıpla tamamladı... 
</HEADLINE>
<TEXT>

     İMKB Bileşik Endeksi, 2. seansta 425.30 puan azalarak 12,097.53 puandan kapandı. 
     Hisse senetleri ikinci seansta, ortalama yüzde 3.40 oranında değer kaybetti. 
     İlk seanstaki 250.90 puanlık düşüş dikkate alındığında, borsa endeksi günün tamamında 676.20 puan azaldı. Hisse senetlerindeki günlük kayıp ise yüzde 5.29 oldu. 
     Endeks 2. seansa, 106.52 puanlık düşüşle 12,416.31 puandan başladı. Endeks, seansın ilk yarısını da 321.71 puan ekside 12,201.12 puandan geçti. Endeks seans içinde en düşük 11,990.21 puana gerilerken, en yüksek değer olarak önceki seans kapanış seviyesi 12,522.83 puanı geçemedi. 
     Kapanışta mali endeks 558.70 puan düşüşle 15,516.11 puana, sanayi endeksi 601.60 puan düşüşle 11,189.53 puana, hizmetler endeksi de 211.10 puan düşüşle 7,689.04 puana geriledi. 
     Böylece ilk seansa göre mali grup hisseler ortalama yüzde 3.48, sanayi grubu hisseler ortalama yüzde 3.78, hizmet grubu hisseler de ortalama yüzde 2.67 oranında değer yitirdi. 
     2. seansta işlem gören toplam 294 hisse senedinden 271'i değer yitirirken, 8 hisse senedi değer kazandı. 15 hissenin fiyatında ise değişiklik olmadı. 
     Seansta, 534 trilyon 602 milyar 294 milyon liralık işlem hacmi kaydedildi. İki seanstaki işlem hacmi toplamı da, 978 trilyon 359 milyar 726 milyon lira oldu. 
     2. seansta Yapı ve Kredi Bankası, İş Bankası C , Garanti Bankası, Beko Elektronik ve Sabancı Holding en yoğun işlem gören hisse senetleri olarak belirlendi. 
     





</TEXT>
</DOC>
