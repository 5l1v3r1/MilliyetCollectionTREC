<DOC>
<DOCNO> 126385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/soneko25.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, DİBS'e ilişkin fiyatları belirledi 
</HEADLINE>
<TEXT>

     Hazine Müsteşarlığı, 26 Aralık 2002 tarihinde gerçekleştirilecek, 383 gün vadeli, dolar cinsinden iskontolu tahvil ihalesi için değişim işlemine konu olacak devlet iç borçlanma senetlerine DİBS ilişkin fiyatları belirledi. 
     Hazine Müsteşarlığı'ndan yazılı açıklamada, 20 Aralık 2002 tarihinde yapılan açıklama ile 26 Aralık 2002 tarihinde dolar cinsinden devlet tahvili ihalesi yapılacağının duyurulduğu hatırlatıldı. 
     Bu kapsamda, Piyasa Yapıcılığı Sistemi çerçevesinde 26 Aralık 2002 tarihinde, 27 Aralık 2002 valörlü olmak üzere yapılacak olan, 14 Ocak 2004 itfa tarihli, 383 gün vadeli, ABD Doları cinsinden, iskontolu devlet tahvili ihalesi için değişim işlemine konu geri alınacak DİBS'lere ilişkin fiyatlar açıklandı. 
     Buna göre, 4 Haziran 2003 itfa tarihli senedin geri alım fiyatı 9 bin 649 dolar, 9 Temmuz 2003 itfa tarihli senedin geri alım fiyatı 9 bin 543 dolar, 20 Ağustos 2003 tarihli senedin fiyatı 9 bin 458 dolar, 24 Eylül 2003 tarihli senedin geri alım fiyatı 9 bin 392 dolar, 22 Ekim 2003 vadeli senedin geri alım fiyatı da 9 bin 335 dolar olarak belirlendi. 
     





</TEXT>
</DOC>
