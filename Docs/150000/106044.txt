<DOC>
<DOCNO> 106044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun02.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Gürel, 11 Eylül törenleri için New York'a gidiyor 
</HEADLINE>
<TEXT>

     Başbakan Yardımcısı ve Dışişleri Bakanı Şükrü Sina Gürel, 12 Eylül'de başlayacak BM genel kurul çalışmalarına katılmak üzere 10 Eylül'de New York'a gelecek. 
     Gürel, 11 Eylül'de New York'ta düzenlenecek anma törenlerine de katılacak ve törenlerde Türkiye'yi temsil edecek. 
     ABD Başkanı George Bush'un 12 Eylül'de BM genel kuruluna hitaben yapacağı ve Irak'la ilgili planlarını açıklayacağı konuşmayı dinleyecek Bakan Gürel, genel kurul önündeki konuşmasını 13 Eylül Cuma günü yapacak. 
     Gürel, New York'ta kalacağı süre içerisinde çok sayıda meslektaşıyla da ikili temaslarda bulunacak. 
     Diplomatik kaynaklar, Gürel'in ikili temas programının kesinleştirilmesine çalışıldığını, ancak görüşeceği bakanların çoğunluğunu AB'li meslektaşlarının oluşturduğunu ifade ettiler. 
     Bakan Gürel, ikili temaslarının yanı sıra İKÖ bakanlar kurulu, D-8 ve Bosna Hersek'le ilgili toplantılara da katılacak. 
     Dışişleri Bakanı Gürel'in, yapacağı temasların yoğunluğuna göre, 17 ya da 18 Eylül'de Türkiye'ye dönmesi bekleniyor. 
     





</TEXT>
</DOC>
