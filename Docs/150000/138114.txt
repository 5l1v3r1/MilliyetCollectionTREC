<DOC>
<DOCNO> 138114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/spor/spo02.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz Çetin kendini yaktı 
</HEADLINE>
<TEXT>

Fenerbahçe teknik patronunun, Ankaragücü maçı öncesi hakem ve temsilci tarafından takım elbise giymemesi konusunda uyarıldığı ancak bunu dikkate almadığı ortaya çıktı 
     CEMAL ERSEN 

     Raporlara yazıldı 
     ANKARAGÜCÜ maçında sahaya takım elbise ile çıktığı gerekçesiyle bir ay hak mahrumiyeti cezası verilen Fenerbahçe antrenörünün, müsabaka öncesi hakem, dördüncü hakem ve temsilci tarafından uyarıldığı, ancak bu uyarıları dikkate almadığı ortaya çıktı. Maçın hakemi Mustafa Çulcu ek raporunda, maç öncesi Çetin’i sahaya eşofmanla çıkması konusunda ikaz ettiğini, ancak genç çalıştırıcının takım elbise ile kulübede yer aldığı ifade etti. 
     
     Mısır da ikaz etti 
     TEMSİLCİ Erol Orhonlu’nun raporunda "Fenerbahçe antrenörü sahaya sivil kıyafet ile çıkmak istemiş, ancak kendisi ikaz edilmiş, buna rağmen sivil kıyafet ile çıkmıştır" ifadeleri yer aldı. 4. hakem Hamza Mısır da raporunda, "Müsabaka listesine antrenör olarak yazılan Oğuz Çetin uyarılmasına rağmen kulübede takım elbiseyle yer almıştır" cümlesini kullandı. Bu arada Çetin’in cezası için Tahkim Kurulu’na yapılan itiraz kabul edilmedi. 
     
Kolları sıvadı      YUSUF DURSUN 

     TEKNİK Direktör Oğuz Çetin, gelecek yılın transfer çalışmalarına şimdiden başladı. Fenerbahçe’nin hocası, yönetime sunduğu raporda, Yugoslav futbolcu Zoran Mirkoviç’in mutlaka takımda kalmasını istedi. Çetin ayrıca bir sol kanat ile libero arayışı içinde olacaklarını, bu iki takviye ile birlikte başka eksiklerinin kalmayacağını ifade etti. 
     
Tribüne sayalım’      NECMİ KEPÇETUTAN 

     BAŞKAN Aziz Yıldırım, Başbakan yardımcısı ve Devlet Bakanı M.Ali Şahin’den, Şükrü Saraçoğlu stadının ödenmeyen 520 milyarlık kira borcunun, yeni yapılan tribünlere giden harcamalardan tahsil edilmesini talep etti. Şahin, "49 yıllığına kiralanan stadın mülkiyeti GSGM’de. Aziz bey de stada yapılan yeni tribünler ile diğer bazı harcamaların karşılığını, bugüne kadar birikmiş kira bedelinden düşülmesini istedi" dedi. 
     ORTADAKİ rakamın Fenerbahçe’yi sıkıntıya sokacak boyutta olmadığına değinen Bakan Şahin, "Yapılan protokolü incelettireceğim" diye konuştu. Genel müdürlük ile Fenerbahçe arasındaki protokolün incelenmesi sonunda "Stat için yapılan harcamaların kira bedelinden mahsup edilmesiyle" ilgili herhangi bir madde bulunmadığı ve söz konusu isteğin geri çevrileceği ortaya çıktı. 
     
Washi pazarlıkta      GEÇİRDİĞİ kalp rahatsızlığı sonrası ülkesine giden Washington’un tekrar futbol oynayabilir raporlarını Fenerbahçe’nin ilgi göstermemesi üzerine Brezilyalı oyuncu kendine takım aramaya başladı. Sarı - Lacivertli kulübün gözden çıkardığı Washington, Palmeiras ile pazarlığa başladı. Kiralık veya satılık anlaşma zemini arayan Brezilyalı golcü transferinin gerçekleşmemesi halinde son çare olarak Fenerbahçe’yi FIFA’ya şikayet etmeye hazırlanıyor. 
     
Mustafa Doğan yol ayrımında      UZUN yıllardır Fenerbahçe forması giyen Mustafa Doğan sezon sonunda takımdan ayrılacağının sinyallerini verdi. Almanya’nın ünlü kulübü Werder Bremen’in transfer listesinde yer alan tecrübeli oyuncu, "Bu formayı gururla taşıdım. Ama artık herhalde ayrılma zamanı geldi. Şu ana kadar Fenerbahçe’den bir teklif almadım. Büyük bir ihtimalle mayıs sonunda Almanya’ya geri dönerim" dedi. 
     
Sol kanat Erhan’ın      MALATYASPOR maçının hazırlıklarını dün çift antrenmanla sürdüren Fenerbahçe, sabah salonda, öğleden sonra ise Dereağzı Tesisleri’nde çalıştı. Teknik Direktör Oğuz Çetin şut idmanının ardından tam saha çift kale maç yaptırdı. Sakatlıkları bulunan kaleci Rüştü, Serhat ve Stevic çalışmaya katılmadı. 
     ÇETİN cezalı olan Abdullah ile Kemal’in yerine Erhan, Ogün ve Yusuf’u denedi. As takım maçı 2-0 kazandı. Golleri Ceyhun ile Vladimir attı. Sakatlanan Mustafa Doğan antrenmanı yarıda bıraktı. Bu arada Fenerbahçe’nin eski golcüsü Kenneth Andersson, optik fuarına katılmak için bugün İstanbul’a gelecek. 
     



 SPOR 




























</TEXT>
</DOC>
