<DOC>
<DOCNO> 116558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/soneko03.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatı Ekim'de rekor kırdı... 
</HEADLINE>
<TEXT>

     Ekonomik kriz nedeniyle dış pazarlara yönelen Türk otomotiv sektörünün Ekim ayı ihracatı, yüzde 57.1 oranında artarak, aylık bazda en yüksek seviyesine ulaştı. 
     Ocak-Ekim döneminde ise yüzde 18'lik artışla 3 milyar 774 milyon dolara yükselen ihracat, 2001'in tamamında gerçekleşen 3 milyar 885 milyon dolarlık ihracat rakamına yaklaştı. 
     Uludağ İhracatçı Birlikleri UİB verilerinden derlenen bilgiye göre, ihracat kalemleri arasında yan sanayii, geçen yılın Ocak-Ekim dönemine göre, yüzde 10.3 oranında artarak 1 milyar 555 milyon 180 bin dolar ile ilk sırada yer alırken, bunu 1 milyar 45 milyon 444 bin dolar ile binek otomobiller, 504 milyon 393 bin dolar ile de eşya taşımaya mahsus motorlu taşıtlar izledi. 
     Bu dönemde, en fazla ihracat artışı, demiryolu taşıtları ve çekicilerin dış satımında gerçekleşirken, iş makinaları, hava ve uzay taşıtları, tarım makineleri ile iki tekerlekli taşıtların ihracatı geriledi. 
     Ocak-Ekim döneminde, yüzde 18 oranında artarak 3 milyar 774 milyon 326 bin dolara yükselen ihracat, geçen yılın aynı döneminde ise 3 milyar 196 milyon 576 bin dolarda kalmıştı. İhracat, 2001 yılının tamamında 3 milyar 865 milyon 40 bin dolar olarak gerçekleşmişti. 
     Ekim ayında ise yüzde 57.1 oranında artarak 511 milyon 310 bin dolara ulaşan ihracat, geçen yılın aynı ayında 325 milyon 355 bin dolarda kalmıştı. 
     Ekim'de, aylık bazda en yüksek seviyesine ulaşan ihracat, Ocak'ta yüzde 2.2 ve Şubat'ta yüzde 4.8 oranında gerilerken, Mart'ta yüzde 21.4, Nisan'da yüzde 7.9, Mayıs'ta yüzde 4.2, Haziran'da yüzde 20.9, Temmuz'da yüzde 32, Ağustos'ta yüzde 8.2, Eylül'de de 37 oranında artmıştı. 
     
     İHRACATIN ROTASI AVRUPA 

     Sektör, Ocak-Ekim döneminde 12 serbest bölgenin yanı sıra 172 ülke ve özerk bölgeye ihracat gerçekleştirdi. 
     Yoğun olarak Avrupa ülkelerine yapılan ihracatta, Almanya yüzde 5.5'lik gerilemeye rağmen, 701 milyon 772 bin dolar ile ilk sırada yer alırken, bu ülkeyi İtalya, Fransa ve İngiltere izledi. 
     Sektör, bu dönemde Nijerya, Dominik Cumhuriyeti, Dominika, Kanarya Adaları, Cayman Adaları, Afganistan, Hollanda Antilleri, Yeni Zelanda, El Salvador, Virjin Adaları, Monako, Mayotte, Zaire, Fransız Guyanası, Guam, Paraguay, Honduras Swan Adaları, Çeçen Cumhuriyeti, Tacikistan ile Gaziantep ve Mardin Serbest Bölgesi'nden ilk kez ihracat yaptı. 
     Almanya ve ABD'ye yapılan ihracatta düşüş yaşanırken, Cezayir ve İsrail pazarının önemli ölçüde büyümesi dikkati çekti. 
     Buna göre, Ocak-Ekim döneminde otomotiv ve yan sanayinin mal gruplarına göre ihracatı, şöyle gerçekleşti 
     

Mal grubu Bin dolar Değişim yüzde Otomotiv yan sanayii 1.555.180 10.3 Binek otomobiller 1.045.444 25.8 Eşya taşımaya mahsus motorlu taşıtlar 504.393 78.9 Otobüs-midibüs-minibüs 272.334 8.6 Gemiler ve suda yüzen taşıtlar 199.551 30.3 Hava ve uzay taşıtları 60.010 -60.3 Traktörler 32.409 9.7 Tanklar ve zırhlı savaş taşıtları 31.683 57.9 Çekiciler 19.711 143.9 İş makinaları 15.051 -.2 Özel amaçlı motorlu taşıtlar 13.714 50.8 İki tekerlekli taşıtlar 13.077 -8.6 Demiryolu taşıtları 6.944 849.3 Tarım makinaları 4.579 -13.3 Özel amaçlı diğer çekiciler 238 125.0      Ocak-Ekim döneminde en fazla ihracat yapılan 10 ülke ve serbest bölge ise şöyle 
     

Ülke Bin dolar Değişim yüzde Almanya 701.772 -5.5 İtalya 480.062 16.8 Fransa 470.8 4.0 İngiltere 218.135 76.4 İstanbul Deri Serbest Bölgesi 146.222 127.2 İspanya 126.460 28.8 Cezayir 97.421 107.9 İsrail 88.488 314.0 ABD 77.882 -51.3 İran 75.601 -22.2      





</TEXT>
</DOC>
