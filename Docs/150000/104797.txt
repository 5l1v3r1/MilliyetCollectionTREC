<DOC>
<DOCNO> 104797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun01.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MTV Video Müzik ödülleri sahiplerini buldu 
</HEADLINE>
<TEXT>

     MTV Video Müzik ödülleri New York'taki ünlü Radio City Hall'da düzenlenen görkemli gecede sahiplerini bulurken, beyaz rapçi Eminem ödülleri topladı. 
     Eminem, ''Without Me'' adlı hit parçasıyla ''yılın en iyi videosu'', ''en iyi erkek şarkıcı videosu'' ve ''en iyi rap videosu'' ödüllerini aldı. Eminem, yaptığı konuşmada, başarısında müzik kanalı MTV'nin büyük payı olduğunu söyledi. 
     Eminem'in arkasından No Doubt-Bounty Killer grubu da ''Hey Baby'' adlı şarkısıyla ''en iyi grup videosu'' ve ''en iyi pop videosu'' ödüllerini alırken, ''en iyi kadın şarkıcı videosu'' ödülünü de Pink, ''Get This Party Started'' adlı şarkısıyla kazandı. 
     Albümleri en çok satan sanatçılardan biri olan Michael Jackson ise ''Milenyum Sanatçısı'' olarak ödüllendirildi. Ödülünü almak üzere sahneye çıkan Jackson, duygularını, ''Küçük bir çocukken biri bana milenyum sanatçısı ödülü alacağımı söyleseydi, asla inanmazdım'' şeklinde ifade etti. 
     Çok sayıda ünlünün katıldığı gecede, Bruce Springsteen yağmura rağmen bir açık hava konseri verirken, salonda sürpriz olarak sahneye çıkan rock topluluğu Gun's'n Roses izleyicileri coşturdu. 
     Uzun bir süreden beri ilk kez izleyicilerin kaşısına çıkan grubun solisti Axl Rose'un sesinin bir bölümünü kaybetmiş olması gözlerden kaçmadı. 
     Ödül töreninin yapılacağı salon ve çevresinde geniş güvenlik önlemleri alınırken, Radio City Hall çevresindeki sokakların uzun saatler trafiğe kapatılması, kent ulaşımının aksamasına neden oldu. 
     
     İŞTE ÖDÜL SAHİPLERİ 

     Gecede ödül alan eserler ve sanatçıların listesi şöyle 
     Yılın Video Ödülü Eminem, Without me 
Seyirci Tercihi Ödülü Michelle Branch, Everywhere 
Rap Video Ödülü Eminem, Without Me 
Rap and Blues Video Ödülü Mary J. Blige, No More Drama 
Hip-Hop Video Ödülü Jennifer Lopez, I'm Real 
Rock Video Ödülü Linkin Park, In the End 
Kadın Video Ödülü Pink, Get The Party Started 
Erkek Video Ödülü Eminem, Without Me 
Pop Video Ödülü No doubt featuring Bounty Killer, Hey Baby 
En İyi Yeni Sanatçı Ödülü Avril Lavigne, Complicated 
Grup Video Ödülü No Doubt featuring Bounty Killer, Hey Babay 
Dans Video Ödülü Pink, Gent the Party Started 
En İyi Film Video Ödülü Chad Kroeger featuring Josey Scott, Hero Spider-Man 
En iyi Çıkış Yapan Video Ödülü The White Stripes, Fell in Love With a Girl 
MTV2 Ödülü Dashboard Confessional, Screaming Infidetilities 
Yönetim Ödülü Eminem Yönetmen Joseph Kahn, Without me 
Kareografi Ödülü Kylie Minogue, Can't get You Out of My Head 
Özel Efektler Ödülü The White Stripes, Fell in Love With a Girl 
Sanat Yönetimi Ödülü Coldplay, Yellow 
Düzenleme Ödülü Cold Play, Yellow 
Sinematografi Ödülü Moby, We are All Made of Stars 
     





</TEXT>
</DOC>
