<DOC>
<DOCNO> 123151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun17.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman basını Türkiye'nin üyeliği AB'yi daha gevşek hale getirir 
</HEADLINE>
<TEXT>

     Alman gazetesi Frankfurter Allgemeine Zeitung'da yayımlanan bir yorumda, Türkiye'nin üyeliğinin AB'yi daha gevşek ve daha yüzeysel hale getireceği öne sürüldü. 
     Yorumda, AB'nin Akdeniz bölgesine ve Asya'ya doğru genişlemesinin, doğuya doğru genişlemesinden farklı olacağı ifade edilerek şöyle denildi 
     ''Türkiye'nin üyeliği, Bulgaristan ya da Romanya'ya göre her açıdan daha farklı bir ağırlığa sahip olacaktır. Avrupa'nın bütünlüğü, daha gevşek ve daha yüzeysel hale gelecek. Hiçbir anayasa ve hiçbir yeni oylama kuralı bunu engelleyemez. Böylece Avrupa'da İkinci Dünya Savaşı'ndan sonra gerçekleştirilen en büyük ve en başarılı proje olan AB kuruluşu, üzerinde yoğun şekilde tartışılmadan bir revizyondan geçiyor.'' Fransa Cumhurbaşkanı Jacques Chirac ile Almanya Başbakanı Gerhard Schröder'in, Türkiye'ye üyelik müzakerelerine başlanması için tarih verilmesi önerisinin, istemeseler de diğer AB ülkeleri tarafından sonuçta kabul edileceği belirtilen yorumda, ''Türkiye'den talep edilen kriterler, bu süre içinde uluslararası yardımlarla, diplomatik formüllerle ve politik ifadelerle yerine getirilecektir. Hiç şüphe yok 'Kopenhag sinyali', Türkiye'nin, kabaca bir tahminle yaklaşık 10 yıl içinde AB'ye üye olması demektir'' denildi. 
     Chirac ile Schröder'in aldığı kararın, gelecek yıllarda Türk hükümetiyle ve Avrupa ülkelerinde yaşayan Müslümanlarla ''çatışmaları'' önlemeye yönelik olduğu savunulan yorumda, ''Şunu söylemek şimdiden mümkün Chirac ve Schröder gelecekteki politikacıları büyük sorunlarla baş başa bırakıyorlar'' ifadesi kullanıldı. 
     





</TEXT>
</DOC>
