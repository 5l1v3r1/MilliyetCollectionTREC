<DOC>
<DOCNO> 129994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko13.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray A.Ş. karını yüzde 79 artırdı... 
</HEADLINE>
<TEXT>

     Galatasaray Sportif Sınai ve Ticari Yatırımlar A.Ş., 30 Kasım 2002 tarihinde biten 6 aylık dönem için, 20.2 trilyon lira 12.5 milyon dolar net kar açıkladı. 
     Galatasaray Sportif A.Ş.'den yapılan açıklamada, Galatasaray markasının yönetim haklarına sahip bir özel medya pazarlama şirketi olan Galatasaray Sportif'in, Türkiye ekonomisinin içinde bulunduğu darboğaza rağmen 30 Kasım 2002'de sona eren 6 aylık dönemde 18 trilyon lira net satış rakamı elde ettiği bildirildi. 
     Açıklamada, 6 aylık faaliyet gideri 3.3 trilyon lira olarak gerçekleşen Galatasaray Sportif'in 14.6 trilyon lira esas faaliyet karı ve yüzde 8.1'lik faaliyet kar marjı elde ettiği belirtildi. 
     5.6 trilyon lira tutarındaki diğer net gelirler sonucunda Galatasaray Spotif'in 6 aylık dönemde yüzde 79'luk artışla 20.2 triyon lira net kar sağladığı kaydedildi. 
     
     HİÇ BİR BANKAYA BORCU YOK 
     Açıklamada, işletme sermayesi ve yatırım ihtiyacı yok denecek kadar az olan Galatasaray Sportif'in yüksek nakit yaratma kapasitesinin 30 Kasım 2002 tarihli bilançolarında da görüldüğü, 18 trilyon liraya ulaşan toplam hazır değerler ve menkul kıymetlere sahip olan şirketin, hiç bir bankaya borcu bulunmadığı belirtildi. 
     Kısa vadeli ticari alacakları 4.9 trilyon lira seviyesinde olan Galatasaray Sportif'in bilanço tarihi itibariyle ortaklardan 1.8 trilyon lira alacağına karşılık, henüz ödenmemiş 2002 temettülerinden muhtelif işlemlerden ortaklarına 3.1 trilyon lira borcu bulunduğu bildirildi. 
     Açıklamada, Galatasaray Sportif'in 26 Ağustos 2002 tarihli Olağan Genel Kurul toplantısında alınan karar doğrultusunda, 28 Ağustos 2002'den itibaren hisse başına 13 bin 675 lira nakit temettü dağıttığı hatırlatıldı. 
     Galatasaray Futbol Takımı'nın tüm medya yayın, reklam, sponsorluk ve isim haklarını yöneten Galatasaray Sportif'in bünyesinde diğer halka açık futbol kulüplerinden farklı olarak gişe gelirleri, futbolcu transfer gelir giderleri ve maaşları gibi gelirler ve giderler yer almadığı bildirilen açıklamada, satış ve pazarlama haklarını 4 yıllık bir sözleşmeyle Sportfive'e UFA Sports devreden Galatasaray Sportif'in, bu işbirliği neticesinde Galatasaray'ın sponsorları arasına Umbro, Carlsberg, Doğan On-Line, Powerade Coca-Cola gibi saygın yerli ve uluslararası kuruluşları da kattığı vurgulandı. 
     





</TEXT>
</DOC>
