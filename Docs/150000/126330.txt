<DOC>
<DOCNO> 126330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yazar/uras.html </URL>
<DATE> 2002/12/23/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Satın alma gücü paritesiyle kişi başı milli gelirimiz 6 bin dolar 
</HEADLINE>
<TEXT>

Uluslararası karşılaştırmalarda sağlıklı sonuçlara ulaşmak için farklı para birimlerini eşitleyen bir sistem yaratılmıştır. Satın alma gücü paritesi denen bu sonuçlara göre Türkiye 6 bin dolarlık seviyesiyle Avrupa’nın en kötülerinden biri 
     2001 yılında milli gelirimiz, 148 milyar dolara düşmüştü. Bunu nüfusa bölünce, kişi başı milli gelirimiz 2 bin 160 dolar olduğu ortaya çıkıyordu. Bu rakam uluslararası karşılaştırmalarda çok düşük bir rakam. Aslında karşılaştırmalarda bu rakam kullanılmıyor da, satın alma gücü paritesine göre hesaplanan milli gelir ve kişi başı gelir rakamları kullanılıyor. 
     Satın alma gücü paritesine göre, 2001 yılında Türkiye’nin milli geliri 408 milyar dolar. Kişi başı geliri de 6.012 dolardır. 
     Bazı kimseler, bu kişi başı 6.012 dolarlık gelir rakamının kayıt dışı ekonomi dikkate alınarak hesaplanan bir rakam olarak kabul ederler. Bunun kayıt dışılıkla ilgisi, ilişkisi yok. 
     
     1 doların alabileceği her ülkede farklı farklıdır 
     1 doların satın alma gücü, ülkelere göre farklılık gösterir. 1 dolar her ülkede aynı büyüklükte mal ve hizmeti satın almaz. Bir ülkede 1 dolar ile zengin bir yemek yiyebilirsiniz. Bir başka ülkede 1 dolar ile gazoz bile içemezsiniz. 
     Uluslararası karşılaştırmalarda sağlıklı karşılaştırmaya imkan vermek için, farklı para birimlerinin satın alma gücünü eşitleyen ve gerçek fiyat ve hacim karşılaştırmasına imkan sağlayan bir yol aranmış ve bunun sonunda da satın alma gücü paritesi denilen şey bulunmuştur. 
     Milli gelir uzmanlarından, Erdoğan Özötün’ün anlatımıyla, satın alma gücü paritesi belirli mal ve hizmet miktarlarının değişik ülkelerde satın alınması için gereken ulusal para tutarlarının birbirine oranı demektir. 
     Basitleştirerek anlatayım. Bir kişinin yaşamını sürdürebilmesi için, belli harcamalar yapması lazım. Örneğin, 50 metrekarelik bir evin kirası, on şişe süt, 20 ekmek, 5 paket sigara, 2 kilo peynir, 3 kilo et, gibi. Bu zorunlu harcama kalemleri için, ABD piyasası esas alınarak 1000 dolarlık bir alışveriş sepeti düzenleniyor. 
     Daha sonra Türkiye’ye geliniyor. O sepetteki mal ve hizmetler için, Türkiye’de Türk parasıyla ne kadar harcama yapılacağı hesaplanıyor. ABD’de 1000 dolar harcama gerektiren sepeti doldurmak için, 2001 yılında Türkiye’de 439.831.000 Türk lirası harcama yetiyor. 
     2001 yılında 1 ABD dolarının karşılığı, ortalama 1.125.149 liraydı. Amerikalının 1000 dolara doldurduğu sepeti, Türkiye’de yaşayan insan da 1000 dolar harcama ile doldurabilseydi, 1000 doların resmi kur karşılığı olarak cebinden 1.125.149.000 Türk lirası çıkacaktı. Halbuki, Türk lirası harcama ile 1000 dolarlık sepet, 439.831.000 Türk lirası harcamayla doldurulabildi. 
     O halde, Türkiye’de bir mal ve hizmet satın alınırken, 1000 ABD dolarının karşılığı resmi kur olan 1.125.149.000 Türk lirası harcama gerektirmiyor. 439.831.000 Türk lirası yetiyor. Türk lirasının satın alma gücü, Türkiye içinde demek ki, daha yüksek. 
     İşte bu hesaptan yola çıkarak Türk parasının ABD doları karşısındaki satın alma gücünün hesaplaması yapılıyor. 2001 yılında Türkiye’de kişi başı milli gelir Türk lirası olarak 2.644.618.188 Türk lirasıdır. Madem ki, bir kişi 439.831.000 Türk lirası harcama ile 1000 dolarlık mal ve hizmet satın alabiliyor, bölelim bu iki rakamı birbirine 6.012 rakamı çıkar. Demek ki, Türk lirası olarak hesaplanan milli gelire göre, Türk parasının satın alma gücü karşılığı dikkate alındığında kişi başı gelirimiz, 6.012 ABD doları karşıtı bir değerdir. 
     Bu hesabı neye göre yapıyoruz 1000 ABD dolarının Amerika’daki satın alma gücüne göre yapıyoruz. Türkiye için yapılan bu hesaplamayı, başka ülkelerde gene ABD dolarına ve 1000 doların ABD’deki satın alma gücüne göre yapıyorlar, böyle yapınca ülkeler arasında satın alma gücüne göre gelirlerin daha gerçekçi biçimde karşılaştırılması şansı ortaya çıkıyor. 
     
     6 bin dolarlık satın alma gücü Avrupa ülkeleri için düşük 
     Zengin ülkelerde satın alma gücü paritesine göre, hesaplanan kişi başı milli gelir genelde nominal milli gelirin altında oluyor. Örneğin, Japonya, İsveç, İsviçre, İngiltere gibi ülkelerde fiyatların yüksekliği nedeniyle o ülkede yaşayanlar ABD’de bir sepeti doldurmak için ödenen paradan daha fazla para ödemek zorunda kalıyorlar. 
     Türkiye’nin satın alma gücü paritesine göre, kişi başı milli geliri 6 bin dolar iken, satın alma gücü paritesine göre milli gelir, Avrupa ülkelerinde bu rakamın 4 katı dolayında geziniyor. 
     
Türk insanı Avrupa’nın en fakirlerinden biri      Kişi başına gelir karşılaştırmalarında çok kere nominal kişi başı gelir ile satın alma gücü paritesine göre hesaplanmış kişi başı milli gelir rakamları birbirine karıştırılmakta, böylece yanlış sonuçlar ortaya çıkmaktadır. Bu karışıklığı önlemek için OECD teşkilatı 30 OECD ülkesinin kişi başı gelir ortalamasını 100 kabul ederek değişik ülkelerin kişi başı gelir değerlerini belirlemektedir. OECD’nin 1999 yılı değerlerine göre, Türkiye’nin nominal kişi başı gelir değeri 12’dir. Fakat satın alma gücü paritesine göre kişi başı gelir değeri 26’ya yükselmektedir. Satın alma gücü paritesine göre, Türkiye’nin kişi başı gelir değeri olan bu 26 rakamı Avrupa ülkelerinde en düşük değerlerden biridir. Türkiye’den daha fakir ülke olarak sadece 16 değer ile Ukrayna ve 24 değer ile Romanya görülmektedir. Rusya da Türkiye benzeri 26 değer rakamındadır. 
     
İnsanımız fakir ama Türkiye’de yaşam ucuz      Türk insanı sadece nominal kişi başına gelir bakımından değil satın alma gücü paritesine göre kişi başı gelir bakımından da Avrupa’nın en fakirlerinden biri ama Türkiye’de yaşam ucuz. Satın alma gücü dikkate alınarak her ülkenin fiyat düzeyini gösteren sıralamalar yapılıyor. Satın alma gücü paritesi Döviz kuru’ hesabına ve de ABD’deki fiyat düzeyinin 100 olduğu kabulüne göre, Türkiye’deki fiyat düzeyi 2001 yılında 39’dur. 
     
     
Satın alma gücü paritesine göre milli gelir ve kişi başı gelirin nominal milli gelir ve kişi başı gelirden farkı  Nominal Milli Gelir   Satın Alma Gücü Paritesine Göre Milli Gelir   Merkez Bankası Dolar Kuru GSMH Milyar Kişi Başı Milli Gelir SAP Paritesi ile Dolar Kuru SAP paritesi ile GSMH Milyar SAP'a Göre Kişi Başı Milli Gelir 1996 81.405 183.9 2.900 39.275 376.1 5.999 1997 151.865 196.9 3.080 69.926 412.3 6.469 1998 259.625 212.0 3.215 128.528 406.3 6.272 1999 423.678 187.4 2.836 197.157 392.6 5.966 2000 622.337 201.4 2.986 290.424 430.3 6.439 2001 1.125.149 146.7 2.139 439.831 412.4 6.012      
     
 Satın alma gücü paritesinin ve bu pariteye göre toplam milli gelir ile kişi başı gelirin değişimi    Satın Alma Gücüne Göre  Satın Alma Gücü Paritesiyle Dolar Kuru Merkez Bankası Dolar Kuru Milli Gelir Bin Kişi Başı Gelir 1970 6 12 33.006 927 1971 7 15 36.810 1.007 1972 7 14 41.402 1.104 1973 8 14 45.449 1.182 1974 10 14 52.075 1.334 1975 11 14 60.960 1.523 1976 12 16 71.726 1.753 1977 14 18 79.278 1.898 1978 19 24 86.561 2.030 1979 30 31 93.679 2.152 1980 52 76 100.077 2.252 1981 68 111 115.763 2.542 1982 82 163 127.178 2.724 1983 100 225 139.476 2.914 1984 141 367 155.748 3.174 1985 209 522 168.022 3.340 1986 277 675 184.233 3.582 1987 359 857 208.404 3.965 1988 585 1.422 220.984 4.114 1989 983 2.122 231.264 4.213 1990 1.491 2.609 263.648 4.691 1991 2.280 4.172 276.325 4.822 1992 3.667 6.872 298.137 5.105 1993 5.990 10.985 330.889 5.562 1994 12.096 29.609 319.825 5.280 1995 22.334 45.845 347.560 5.638 1996 39.275 81.405 376.107 5.999 1997 69.928 151.865 412.366 6.469 1998 128.527 259.625 406.357 6.272 1999 197.157 423.678 392.676 5.966 2000 290.424 622.337 430.351 6.439 2001 439.831 1.125.149 412.459 6.012      
     
     







Psikolojik faktör 


Zaten iki tane kalmıştı onları da dün kestiler 


Kara gücü sakıncalı’ 


Bir de ABD askerlerini dinleyin... 


Güçleri yettiği gün üçünü de yiyecekler 


Amerikan askeri meselesi 


Aşk fiyatlı’ bir hediyedir 


Latin Amerika dramından dersler 


Satın alma gücü paritesiyle kişi başı milli gelirimiz 6 bin dolar 


Erdoğan gelince Gürtuna iptal 


</TEXT>
</DOC>
