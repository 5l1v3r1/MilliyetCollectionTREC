<DOC>
<DOCNO> 126573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/soneko12.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da yeni kabine kuruldu... 
</HEADLINE>
<TEXT>

     Brezilya'nın yeni devlet başkanı Luiz Inacio Lula da Silva kabinesini kurarken, seçim kampanyaları sırasında kendisini destekleyen başka partili siyasetçilerden çok, uzman kişilere ve İşçi Partili üyelere ağırlık verdi. 
     Lula 26 bakanlıktan sadece yedisine, İşçi Partisi'ni destekleyen muhafazakar partili üyeleri atarken, 14 bakan İşçi Partisi'nden seçildi. 
     Nüfuzu büyük, önemli olan Ticaret Bakanlığı ile diğer dört bakanlığa, iş dünyasından liderler ile kariyerden diplomat kişiler atandı. Seçkin işadamı Luiz Fernando Furlan ticaret bakanlığına, FleetBoston'ın eski yöneticisi Henrique Meirelles Merkez Bankası başkanlığı görevine getirildi. 
     Devlet Başkanı Lula'nın uzun süredir ekonomi danışmanlığını yapan ve İşçi Partisi üyesi, üniversite profesörü Guido Mantega, yeni hükümette çok güçlü konumdaki planlama ve bütçe bakanlığına atandı. 
     İşçi Partisi'nin ılımlı uzlaştırıcısı Antonio Palocci Maliye Bakanı, kurduğu karşı-kültür Tropicalist hareketiyle Brezilya müziğinde 1960'larda devrim yaratan pop yıldızı, solcu Yeşil Partili Gilberto Gil Kültür Bakanı oldu. 
     Diğer önemli bakanlıklardan sosyal güvenlik, tarımsal kalkınma ile gıda güvenliği ve sosyal yardım gibi yeni bakanlıklara İşçi Partili üyeler atandı. 
     





</TEXT>
</DOC>
