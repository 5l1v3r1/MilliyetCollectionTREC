<DOC>
<DOCNO> 145085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur02.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Mart karı kazalara neden oldu... 
</HEADLINE>
<TEXT>

     İstanbul'da akşam saatlerinden itibaren zaman zaman etkili olan kar yağışı ve buzlanma, trafiği olumsuz etkiliyor. 
     A.A muhabirinin aldığı bilgiye, kentte akşam saatlerinden itibaren yağan kar, ısının -1 dereceye düşmesi nedeniyle özellikle kentin yüksek kesimlerindeki yollarda buzlanmaya yol açtı. 
     Buzlanma nedeniyle otoyollarda ve ana arterlerde trafik akışı yavaşlarken, çok sayıda maddi hasarlı trafik kazası meydana geldi. 
     Buzlanmaya karşı, Karayolları ve belediye ekiplerince Boğaziçi ve Fatih Sultan Mehmet köprüleri, çevreyolları ve ana arterlerde tuzlama çalışması başlatıldı. 
     Meteoroloji yetkilileri, İstanbul'da kar yağışının sabahın ilk saatlerinden itibaren etkisini kaybedeceğini belirttiler. 
     




</TEXT>
</DOC>
