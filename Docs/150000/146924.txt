<DOC>
<DOCNO> 146924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/aspo.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
8-0’lar tarihe gömüldü. Dünya futbolunda artık Adalılar değil, bu fotoğraf moda 
</HEADLINE>
<TEXT>
HAVAMIZ YETER 
2004 Avrupa Şampiyonası Grup Elemeleri’nde Dünya üçüncüsü A Milli Takımımız, İngiltere ile saat 22.00’de deplasmanda kapışıyor. Ay-Yıldızlılar, hiç yenemediği Adalılar’ı vurmanın hesaplarını yapıyor 
     379. sınav 
     A Milli Futbol Takımı, İngiltere ile bugün tarihindeki 379. maçına çıkacak. Ay - Yıldızlı ekip, 80 yıllık tarihinde oynadığı 378 karşılaşmada 125 galibiyet alırken, 168 kez sahadan yenik ayrıldı. 85 maç ise berabere bitti. Türkiye rakip fileleri 463 kez havalandırırken, kalesinde 610 gol gördü. Milli Takım, son sınavında özel karşılaşmada Ukrayna ile 0 - 0 berabere kalmıştı. 
     
İngiliz hastaAda medyası, Şenol Güneş’in sözlerini çarpıttı. Daily News ise bir Türk yetkilinin İngilizler’in idmanını videoya çektiğini iddia etti 
     Şaşırtan yorumlar 
     İNGİLİZ medyası yine çirkin haberleriyle şaşkınlık yarattı. Gazeteler, Şenol Güneş’in basın toplantısında Eriksson için kullandığı sözleri tamamen çarpıttı. Güneş’in, "Ona saygı duyuyorum. Durumu beni ilgilendirmez" sözleri, İngiliz gazetelerinde, "Yenersek Eriksson gider." "Eriksson’un geleceği benim elimde" ve "Kaderi Türkiye’ye bağlı" başlıklarıyla okurlarına duyurdu. 
     
     İdmanda casus var 
     SAYGIN gazetelerden Daily News ise bir Türk yetkilinin İngiltere Milli Takım antrenmanını kasete aldığını iddia etti. Haberin başlığında "Türkler’in kirli oyunu, Eriksson’un planını çözebilecek mi " ifadeleri kullanıldı. Öte yandan İngiltere - Türkiye maçı İtalyan basınında da geniş yer buldu. La Gazetta dello Sport, "Türkiye yarın İngilizler’i Avrupa’dan kovabilir" başlığını attı. 
     
Emre’ye özel görevA Milli Takım, İngiltere maçının hazırlıklarını dün tamamladı. Şenol Güneş, İnter’in yıldızını İngiltere önünde sürpriz golcü olarak oynatmayı kararlaştırdı 
     Maçı bekliyorlar 
     GRUBUNDAKİ en kritik sınavlardan birini bugün İngiltere önünde verecek olan Milli Takım, hazırlıklarını dün tamamladı. Adalesinde çekme meydana gelen Hakan Ünsal da takımla birlikte çalıştı. Teknik Direktör Şenol Güneş, gizli santrfor olarak oynatmayı planladığı Emre Belözoğlu’na yakın ilgi gösterdi. Güneş, genç yıldızdan sürpriz çıkışlar yapmasını istedi. 
     
     İlhan tek forvet 
     İNGİLİZLER’İ dörtlü savunma ile durdurmayı planlayan Güneş’in, hücumda İlhan Mansız’ı tercih edeceği öğrenildi. Hakan Şükür’ün skora göre son 20 dakikada forma giyeceği iddia edildi. Orta sahada tercih sıkıntısı yaşayan Güneş’in Hakan Ünsal’ı oynatmakta kararsız olduğu vurgulandı. Eğer Hakan Ünsal oynarsa savunmanın solunda görev yapacak. Ergün ise ortada mücadele edecek. 
     
Rooney baskısı      ADA’DA maç öncesinde gündemi genç yıldız Rooney oluşturdu. İngiltere Milli Takım Teknik Direktörü Eriksson’a Heskey’in yerine Rooney’in oynatması için baskı başladı. Bir internet sitesinde düzenlenen ankette futbolseverlerin yüzde 83’ü Heskey yerine Rooney’i seçti. Eriksson, "Bütün futbolcularım maçın zorluğunu ve önemini biliyor" derken, Beckham da, "Grubumuzdaki en önemli maçımız" yorumunu yaptı. 
     
Güvenlik toplantısı      FUTBOL Federasyonu İkinci Başkanı Ata Aksu ve Dış İlişkiler Sorumlusu Metin Kazancıoğlu, Newcastle’da dün yapılan ve iki saat süren güvenlik toplantısına katıldılar. Aksu ve Kazancıoğlu’nun toplantıda endişelerini tek tek dile getirdiği bildirildi. İngiliz emniyet güçleri ise garanti verdi. Özellikle stad çevresinde çok sıkı tedbirlerin alınacağını dile getirdi. 
     
Ulusoy’un güveni tam      Futbol Federasyonu Başkanı, İngiltere karşısında tek hedeflerinin galibiyet olduğunu dile getirdi 
     
     Gerekeni yaparlar’ 
     İNGİLTERE karşısında zor bir 90 dakika yaşacaklarını açıklayan Futbol Federasyonu Başkanı Haluk Ulusoy, oyuculara güvenin tam olduğunu dile getirdi. Ulusoy, "Oyuncularımız Türk halkına olan sorumluluklarını gayet iyi biliyorlar. Bugüne kadar yüzümüzü kızartmadılar. A Milli Takım, İngiltere karşısında gerekeni yapacaktır" dedi. 
     
     İyi karşılandık’ 
     KAZANMAK için her türlü çalışmayı yaptıklarını ifade eden Ulusoy, galibiyete şartlandıklarını dile getirdi. Federasyon Başkanı sözlerini şöyle sürdürdü "Futbolcularımız son derece hırslı ve istekli. Kamp, bizim açımızdan gerçekten çok faydalı oldu. İngilizler’in yaklaşımı çok iyi. Hiçbir sorunla karşılaşmadık. Umarım maç saatinde de aynı tavırları sürer" diye konuştu. 
     
Tekin’den Güneş’e İngiltere raporu      İNGİLTERE’NİN Liechtenstein ile oynadığı maçı izleyen yardımcı antrenör Metin Tekin, Şenol Güneş’e detaylı bir rapor sundu. Tekin’in, "İngiltere zaafları olan bir takım. Sistemleri belli ve ona sadık kalıyorlar. En etkili yanları kanat bindirmeleri. Bu bindirmeler sırasında çok açık veriyorlar. Bunu en iyi şekilde kullanırsak goller bulabiliriz" dediği öğrenildi. 
     
Slovakya’nın rakibi zayıf Liechtenstein      AVRUPA Şampiyonası Elemeleri’nde Türkiye’nin de yer aldığı 7.Grup’ta Slovakya, bu gece Liechtenstein’ı ağırlayacak. Hafta içinde Makedonya’yı yenerek moral bulan Slovakya’nın, son sıradaki iddiasız Liechtenstein ile oynayacağı maç, Trnava kentinde TSİ 20.00’de başlayacak. İngiltere’ye evinde 2-0 yenilen Liechtenstein, Slovakya deplasmanında sürpriz yapmanın hesapları içinde. 
     
     Tarihi En’ler 
     En fazla gol atan Hakan Şükür 37 gol 
     Bir maçta en fazla gol atan Z.Rıza Sporel, Oktay Derelioğlu, Hakan Şükür 4’er gol 
     En çok forma giyen Tugay Kerimoğlu 82 kez 
     En uzun çalışan teknik adam Coşkun Özarı 5 dönem - 54 maç 
     En çok kaptan olan Turgay Şeren 46 kez 
     En farklı galibiyet Suriye, G.Kore, S.Marino 7 - 0 
     En farklı yenilgi İngiltere 2 kez , Polonya 8 - 0 
     En fazla yendiği rakip İsviçre 6 kez 
     En fazla yenildiği rakip Sovyetler Birliği 12 kez 
     En çok gol attığı rakip Bulgaristan 29 gol 
     En çok gol yediği rakip Romanya 44 gol 
     En çok oynadığı rakip Romanya 21 kez 
     Yenilmediği rakip Yunanistan 5 maçta 5 galibiyet 
     En gollü maçı Pakistan - Türkiye 4 - 7 
     
TÜRKİYE      Rüştü 
     Fatih Akyel 
     Bülent 
     Alpay 
     Ergün 
     Okan 
     Tugay 
     H.Ünsal Yıldıray 
     Emre 
     Nihat 
     İlhan Mansız 
     
İNGİLTERE      James 
     G.Neville 
     Ferdinand 
     Campbell 
     Bridge 
     Beckham 
     Scholes 
     Gerrard 
     Dyer 
     Owen 
     Heskey Rooney 
     


SPOR 



























</TEXT>
</DOC>
