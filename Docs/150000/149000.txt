<DOC>
<DOCNO> 149000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/bbas.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido’ya gözaltı 
</HEADLINE>
<TEXT>

Basketbol Milli Takımı kurmayları, NBA’deki temsilcilerimizi takibe aldı 
     Sıra Hidayet’te 
     A Milli Basketbol Takımı Başantrenörü Aydın Örs, Yardımcı Antrenör Çetin Yılmaz ve Menajer Doğan Hakyemez, ABD turunu sürdürürken, Sacramento Kings’te oynayan Hidayet’le bir araya geldiler. NBA’de oynayan milli oyuncuların performanslarını yerinde görmek ve kendileriyle görüşmek üzere ABD’de bulunan Milli Takım teknik heyeti, Mehmet Okur’dan sonra Hidayet’i de izledi. 
     
     Maça gittiler 
     SACRAMENTO’NUN, Seattle Supersonics maçında, 14 dakikada 11 sayı, 1 asist ile oynayan Hido’yu izleyen teknik heyet, kendisiyle de görüştü. Milli oyuncudan, son durumuyla ilgili bilgi alan Örs, Yılmaz ve Hakyemez, bu oyuncuya, bu sezonki performansı, artı ve eksileri konusunda görüşlerini bildirdi. Milliler L. A Lakers - Sacramento Kings maçını izledikten sonra Türkiye’ye dönecek. 
     
Ataman’ın zaferi      İTALYAN Montepaschi Siena takımıyla geçen sene Saporta Kupası’nı kazanan, İtalya Kupası’nda da final oynayan Ergin Ataman, bu sene Avrupa Ligi’nde Final - Four’u garantileyerek bir ilke daha imza attı. Ataman, "Avrupa’da böyle çıkış yapan başka bir takım yok" dedi. Mirsad ise "Bu takımı yaratarak finale götürmede herşeyi Ergin ağabey yaptı" ifadesini kullandı. Zafer İtalyan basınına, "Siena, tatlı yenilgi", "Siena 4’lülerin arasına giriyor", "Siena, tarihe giriş" başlıklarıyla yansıdı. 
     
     Potada bugün 
     Ayazağa Salonu 
     16.00 İTÜ - Fenerbahçe 
     


SPOR 


























</TEXT>
</DOC>
