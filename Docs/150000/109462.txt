<DOC>
<DOCNO> 109462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yazar/gureli.html </URL>
<DATE> 2002/09/25/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Sadakat, aşk ve kişilik 
</HEADLINE>
<TEXT>

     Filmlerinde "ahlakçı" tanınan yönetmen Adrian Lyne’in Sadakatsiz filmine geçen hafta girmiş, çıkışı yer darlığından bu haftaya bırakmıştık. Tuzu kuru orta yaş güzeli kadın, kendini seven kocasını bir zıpır, kimilerine göre gizemli ve yakışıklı gençle niçin aldatır 
     Aman, aşk için deyip de aşka yazık etmeyin. O ilişkinin neresi aşk 
     Sevginin, saygının, daha binbir insani duygunun zaman içinde harmanlanmasıyla, paylaşılmasıyla oluşan o güzelim aşkı görebilsek, onun ardından doğal olarak seks gelse, buna saygı duyulur. Sadakatsizliğe, ancak, gerçek ve köklü bir aşk mazeret olabilir. 
     "Sadakatsiz" kadın Joan’a "mazeret" olarak kocasının ilgisizliğini gösterenler var. Bizce kadının dramı buradan kaynaklanıyor. Hemen her kadında görülen "tercih edilme" ve dişiliğinin arzulandığını kanıtlama tutkusu, Joan’ı "kadınlarla oyuncak gibi oynayan" hinoğluhin kitapçının ardından sürüklüyor. Adama kendini kabul ettirmek, belki duygusal boşluğunu doldurmak için gidiyor, ama her seferinde de seksten öteye geçemiyor. 
     Bir yorum Kadının şanssızlığı, ilişkiye seksle başlaması. Genelde, kadınların sevmeden bir erkekle cinsel ilişkiye girmeyeceği, bunun erkeklere özgü olduğu söylenir. Joan, adama aşık olmadan sevişmeyi sürdürdüğü için bunalımlar yaşıyor. 
     Bir başka yorum Kadının ilişkisini sadece seks düzeyinde sürdürerek eşini aldatması, kişilik zaafından geliyor. Cinsel dürtülerine yenik düşüyor onları bastıracak bir kişiliğe sahip değil. Bu arada Dilek Tekin’in e - mesajına yanıt Sadece kadınların değil, erkeklerin aldatmasını ve aşksız sevişmelerini de aynı biçimde değerlendiriyoruz. Ayrıca, sekssiz aldatma olduğunu da unutmayın. "Hinoğluhin" sözcüğü olumsuz bir tanımlama. 
     Joan’ın yine de olumlu bir yanı var sevgisiz cinsel ilişkinin sürmesinden rahatsız oluyor. Yoksa, değme erkeğin pabucunu dama atan "çapkın" kadın sayısı hiç de az değil. "Ahlakçı" yönetmen, ileride Joan’u bu kadınlardan biri yaparak, ona ağır bir bedel ödetebilir. 
     Evet, her şeyin bir bedeli var. Haşmet Babaoğlu’nun Vatan’da, film eleştirmeni Charles Taylor’dan aktardığı Joan hakkındaki şu saptamaya bakar mısınız "Bu kadının öylesine tedirgin, sanki canı yanmış gibi bir gülümsemesi var ki insana, kadınların en ufak bir mutluluk için bile çok yüksek bedel ödediğini anlatıyor." 
     Yönetmen Lyne yine "ahlakçılığını" göstermiş. Ya kadın canı yanmış gibi değil de hayatı renklenmiş gibi gülümseseydi .. 
     
Bir şiir      Dizelerimiz Rıdvan Aydın’ın Eylül Bulutları’ndan 
     "Sensizliğe, Meydan okuyamadım oldum olası Yüzüme gözüme bulaştırdım işte neyleyim .. Senden sonra çıktı sonbahar bulutlarım. Bu yağmur mevsimlerim Sen gideli başladı." 
     
     







İran’da kesilen parmaklar 


Sinematografik harika günler 


Komünistler 


İzgi’den destek 


Daha çok batmak yerine sandığın yolunu tutun 


400 ve 4 dönemeci 


Trafik terörüne kim dur diyecek 


Yaşasın büyüyoruz galiba 


Sadakat, aşk ve kişilik 


AB bunu da engel sayacak mı 


Sandık korkusuna bağlı demokrasi aşkı 


Sezen Aksu’yla Avrupa turu 


Görüşmek üzere... 


Gitmek, yine... 


Kıtırımız da yabancılara gitti 


</TEXT>
</DOC>
