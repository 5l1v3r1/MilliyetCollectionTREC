<DOC>
<DOCNO> 107366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/kohen.html </URL>
<DATE> 2002/09/13/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Terörün başı ve sonu... 
</HEADLINE>
<TEXT>

     11 Eylül faciası konusunda kesin söylenebilecek şey, bunun terörizmin ne başlangıcı, ne de sonu olduğudur. 
     New York’un ünlü ikiz kulelerini yerle bir eden saldırının, dünyada bundan önce gerçekleşen sayısız terör eylemlerinden çok daha fazla dikkati çekmesinin ve şok etkisi yapmasının birçok özellikleri vardı Hedef ilk kez Amerikan topraklarında idi... Saldırı büyük bir sürpriz idi... Eylem, Hollywood’un dehşet filmlerindeki sahneleri andırıyordu... Saldırının şekli ve yöntemi, amacı gibi, bundan önceki terör eylemlerinden çok farklı idi... 
     Aslında terör eski bir olaydı ve ABD dışında birçok ülke şiddet eylemlerine sahne oluyordu. Bunların önemli bir kısmı etnik kökenli idi. Bir kısmı sosyo - ekonomik nedenlerden kaynaklanıyordu. Bir kısmı da bağımsızlık hareketi ile ilintili idi... Bu kategorideki bütün eylemlerin sahipleri - amaçları gibi - belli idi... 
     
     11 Eylül olayının başlıca özelliği ise, bu dehşet verici saldırının kimin tarafından hangi amaçla gerçekleştirildiğinin tam olarak anlaşılmamasıdır. 
     Eylem, her hali ile, terörizmin tarifine tıpatıp uygundu. Ama bunu planlayanlar kimdi Ne istiyorlardı Neden ABD’yi ve özellikle ikiz kuleler gibi "sivil" bir hedefi seçmişlerdi 
     Bu konuda ortaya atılan çeşitli komplo teorilerini bir yana bırakırsak, saldırının ardından Usame bin Ladin’in ve El Kaide örgütünün ortaya çıkması eylemin amacı - ve nedenleri - hakkında önemli bir ipuçları vermiştir. 
     Genelde kabul gören görüş, 11 Eylül saldırısının, diğer alışılagelen terör eylemleri gibi, ciddi siyasal, sosyal ve ekonomik rahatsızlıklardan kaynaklandığıdır. Özellikle İslam dünyasında, ABD’nin küreselleşmeden Arap - İsrail uyuşmazlığına ve despot Arap rejimlerine desteğe kadar çeşitli konularda izlediği politikalara karşı büyük bir öfke, hatta kin ve nefret vardır. Bu ortamda El Kaide gibi radikal hareketler rahatça gelişebilmiş, kendine taraftar ve de hayatını vermeye hazır fedailer bulabilmiştir... 
     Dolayısı ile, bu görüşe göre, 11 Eylül saldırısının nedeni, ABD’ye karşı biriken, taşan öfke ve öç alma duygusu idi. Bununla, dev ABD dünyanın gözünde küçültülmek, gücü kırılmak ve de cezalandırılmak isteniyordu... 
     
     BİR noktaya açıklık getirmek gerekiyor ABD’nin - suçlamalarda sözü geçen cinsten - "günahları" olabilir. Bazı ülkeler veya çevreler, Amerikalıların davranışlarından kızgınlık duyabilir. Ne var ki hiçbir neden veya gerekçe, 11 Eylül vahşetini haklı veya meşru kılamaz... 
     Kimileri bu faciadan bahsederken, sanki ABD böyle bir mukabeleye layıkmış, hatta binlerce masum insanın hayatına mal olan bu trajedinin esas müsebbibi bizzat kendisi imiş gibi bir mantık yürütmeye çalışıyor... 
     Korkunç saldırının ardından "El Kaide" ve yanlılarının yaptıkları açıklamalar - ve bu arada cihat çağrıları - aslında bu tehlikenin nereden geldiğini açık biçimde ortaya koyuyor. 
     
     11 Eylül saldırısına yol açan siyasal, ekonomik, sosyal nedenleri ciddiye almak, bu arada örneğin Ortadoğu sorununa çözüm bulmak, Amerikan aleyhtarlığını körükleyen haksızlıkları, adaletsizlikleri, dengesizlikleri ortadan kaldırmak şart. 
     Ama 
     1 Bu amaca ulaşmanın yolu 11 Eylül’ler yaratmaktan geçmez... 
     2 Bu sorunlar bir günde halledilemez... 
     Terörü seçenler istediklerini elde etmedikleri takdirde, 11 Eylül benzeri eylemleri sürdürecekler mi 
     Böyle bir tehlike var maalesef. Terörde 11 Eylül bir "son" olmayabilir. 
     Dünyanın bunun bilinci içinde, bir yandan terörün kaynağını oluşturan nedenlere eğilirken, bir yandan da yeryüzünü cehenneme çevirmeyi amaçlayanlarla savaşmaktan başka çaresi yoktur... 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
