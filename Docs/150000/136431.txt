<DOC>
<DOCNO> 136431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yazar/pulur.html </URL>
<DATE> 2003/02/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Erkan Mumcu’dan Metin Akpınar’a... 
</HEADLINE>
<TEXT>

     "Bu bakan" Milli Eğitim Bakanlığı’na getirilen Erkan Mumcu’ydu, ayağının tozunu silmeden ilk icraatı rektörlerle, YÖK’le kapışmak olmuştu, diline "acil eylem planı" diye bir laf dolamıştı, tepki sert olunca da, hemen soldan çark etmiş "Konuşalım, görüşelim " diye yumuşayıvermişti... 
     
     DİKKATLE izlenmesi gereken Bakan’ın son marifeti de fotoğrafını okullara astırması... 
     Her ne kadar bu emrin altında, Bakan’ın imzası yoksa da, bakanlığın internet sitesinde, böyle bir mesajı, Bakan’ın bilgisi dışında yayımlamak kimin haddine düşmüş ki 
     Okullara astırılacak "Bu Bakan"ın fotoğraflarının maliyeti birer tane olursa 400 milyar lira tutacağını hesaplamışlar. 
     
     HANGİ okullara, hangi öğrencilerin okuduğu okullara 
     Ayağında pabucu olmadığı için okula gidemeyen öğrencilerin, aç oldukları için sınıfta bayılan öğrencilerin, babalarının parası olmadığı için, karnesini alamayan öğrencilerin, karatahtası dahi bulunmayan sınıflarda okuyan öğrencilerin, yardımla ianeyle, bağışla, öğrenime devam edebilen öğrencilerin... 
     Evet bu öğrencilerin olduğu okullara "Bu Bakan"ın fotoğrafı asılacak. 
     Bırakın parasını pulunu, ayıptır ayıp 
     Siz ayıp nedir bilmez misiniz 
     Abbas Güçlü de yazısının başlığında soruyordu 
     "Mumcu, Atatürk mü ki fotoğrafı asılsın " 
     
     BUGÜNLERDE kendilerini Atatürk sanan o kadar insan var ki 
     Geçtiğimiz cuma gecesi "Show TVöde "Son Haber" programında Metin Akpınar’ı çağırmışlar, Zeki Alasya ve Müjdat Gezen’le ilgili soru sorulmasını yasaklamış... 
     Zeki Alasya’yı sorsalar ne diyeceği belli 
     "Zeki, har vurup harman savurur, yedi araba, üç tekne alır, ben ise paramı idare etmesini bilirim, üç şapkam var, biri sanatçı, biri tüccar, biri de siyasetçi... Birinci şapkamla para topladım, ikinciyle zengin oldum." 
     Müjdat Gezen’i sorsalar, dese dese "muhbir" diyecek, Müjdat Gezen’den de "Ben insan biriktirdim, o para biriktirdi" karşılığını alınca da, ihbardan vazgeçip yalvar yakar pişman olacak... 
     
     MELİKE İlgün, yasak üzerine kendisine başka bir soru sordu 
     "Sizin, içki sofralarınız, akşam başlar, ertesi gün sabaha kadar sürermiş " 
     Metin Akpınar tevazuyu da elden bırakmaz 
     "Mustafa Kemal Paşa’nın, sofraları da böyle uzun sürerdi. Hem eğlenir, hem istihbarat yapar, bilgi toplar, hem de yeni görüşler tartışılırdı... 
     Biz de öyle yapıyoruz " 
     
     ALLAH insana para da veriyor, zeka da veriyor, sanatçı yeteneği de veriyor, lakin, demek ki "Haddini bilmeyi" vermiyor. 
     Bugünlerde Metin Akpınar denilince "Rus Gelinöden söz etmemek mümkün mü 
     Filmi seyrettikten sonra "Ah Metin Akpınar ah, şu sanatçılığın kadar, başka huyların da büyük olsaydı " dememek mümkün mü 
     Biz öyle dedik 
     
     







Stratejiler çatışıyor 


"Deliye her gün bayram" 


Üzerimize düşen her şeyi yapacağız’ dedik 


Karnelerin de eski gücü yok 


Neden tedirginiz 


Barışa bir umut daha 


Erkan Mumcu’dan Metin Akpınar’a... 


Okullara bakan fotoğrafı neden Ankara’da var da İzmir’de yok 


Buenos Aires İnsanlığa yeniden inanmak 


Yarım kilo çay için Suriye’ye geçiyorlar 


</TEXT>
</DOC>
