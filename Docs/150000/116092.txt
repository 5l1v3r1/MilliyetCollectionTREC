<DOC>
<DOCNO> 116092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/spor/spo15.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA TURU 
</HEADLINE>
<TEXT>

     YASİR KAYA 

     Cim-Bom’un dikkatine 
     LİGDE ve Şampiyonlar Ligi’nde gol sıkıntısı çeken Galatasaray’da Christian çok tartışılan isimlerin başında geliyor. Brezilyalı futbolcuya imza attırmadan önce temasa geçilen yıldızlar ise oynadıkları takımlarda döktürüyor. Deportivolu Roy Makaay 7 golle İspanya Ligi’nde gol krallığı yarışında ilk sırada, Şampiyonlar Ligi’nde ise Milanlı İnzaghi’nin ardından 6 golle ikinci. Monacolu Shabani Nonda, Fransa’da 7 golle zirvede. Ajaxlı Jari Litmanen’in 3, Laziolu Chiesa’nın 2 maçta 2 golü var. Ligde gol atamayan tek oyuncu Udineseli Carsten Jancker. 
     
     İtalyan Felipeler 
     TÜRKİYE’DE son olarak Galatasaraylı Felipe’nin yaşadığı, gözlemci raporuyla cezalandırma konusu İtalya’da televizyon görüntüleri de baz alınarak sıkça uygulanıyor. Felipe gibi, Juventus maçında Davids’e dirsek attığı belirlenen İnterli Di Biagio’ya iki maç ceza verilirken, Chievo maçında Bierhoff’a tekme attığı tespit edilen Milanlı Maldini’ye de bir maç ceza verildi. Romalı Totti’nin, Laziolu Stankovic’e attığı yumruk ise hakemin pozisyonu görmüş olması nedeniyle ceza dışı bırakıldı. 
     
     Futbol gündemi 

</TEXT>
</DOC>
