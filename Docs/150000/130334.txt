<DOC>
<DOCNO> 130334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun05.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Amazon'da düşen uçaktan kurtulan yok... 
</HEADLINE>
<TEXT>

     Peru'da 3 gün önce kaybolan ve Amazon'da düştüğü belirlenen TANS Havayolları'na ait yolcu uçağında bulunan 46 kişiden kurtulan olmadığı bildirildi. 
     Peru Ulaştırma Bakanı Javier Reategui, uçağın düştüğü Chachapoyas bölgesinde basın mensuplarına yaptığı açıklamada, bir dağa çarparak parçalanan uçaktaki tüm yolcu ve mürettebatın hayatını kaybettiğini söyledi. 
     Reategui, uçağın iki kara kutusunun da bulunduğunu ve kazanın nedeninin araştırıldığını belirtti. 
     Fokker F-28 tipi uçakta, aralarında 2 Belçikalı, bir Hollandalı, bir İspanyol ve bir de Kübalı olmak üzere 42 yolcu ve 4 kişilik mürettebat bulunuyordu. 
     Lima'dan 3 gün önce havalanan ve başkentin 700 kilometre kuzeyindeki Chiclayo'ya inen uçakla kuzeydeki Chachapoyas'a gitmek üzere kalkışından hemen sonra bağlantı kopmuştu. Uçağın enkazının yeri dün tespit edilmişti. 
     





</TEXT>
</DOC>
