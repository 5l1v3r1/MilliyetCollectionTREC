<DOC>
<DOCNO> 140268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sondun15.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, Türkiye'den tezkereyi tekrar gündeme almamasını istedi 
</HEADLINE>
<TEXT>

     Irak, Türkiye'den, TBMM Genel Kurulu'nda reddedilen, Türk Silahlı Kuvvetleri'nin yabancı ülkelere gönderilmesi ve yabancı silahlı kuvvetler unsurlarının Türkiye'de bulunmasına izin verilmesine ilişkin Başbakanlık Tezkeresi'ni tekrar oylanmak üzere parlamentoya sunmamasını istedi. 
     Irak'ta iktidardaki Baas partisinin yayın organı El Tavra gazetesinde yer alan haberde, tezkerenin tekrar oylanmasının, kabul edilmesi için çaba harcandığı anlamına geleceği belirtildi. 
     Haberde, ''Eğer parlamento üyelerinin çoğunluğu reddettiyse neden bir kez daha oylansın'' denildi. 
     Haberde ayrıca, Türk hükümetinin, tesislerini Irak'a saldırmak isteyenlere kullandırması için haklı bir gerekçesi bulunmadığı savunularak, Irak'ın Türkiye'ye saldırmadığı ve tehdit etmediği kaydedildi. 
     





</TEXT>
</DOC>
