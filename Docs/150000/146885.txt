<DOC>
<DOCNO> 146885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/ekonomi/eko03.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakkabıcıların başkanı, THY yönetimine girdi 
</HEADLINE>
<TEXT>

THY yönetimine AKP’li kadrolar atandı. Özel sektörden giren tek isim ise Ayakkabı Sanayicileri Derneği kurucusu Büyükekşi oldu 
     EKONOMİ SERVİSİ 

     Geçen hafta kamu bankalarına faizsiz bankacılık’ yapan özel finans kurumlarından AKP’ye yakınlığı ile tanınan kişileri atayan hükümet, dün de Türk Hava Yolları’nda THY kadro operasyonu yaptı. Başta Cem Kozlu olmak üzere THY’nin bütün yönetim kurulu üyeleri değişti. Yeni yönetimde özel sektörden tek isim olarak Ziylan Ayakkabı’nın sahibi Mehmet Büyükekşi yer alırken, Başbakan Tayyip Erdoğan’ın belediye başkanlığı dönemindeki danışmanları ve belediye kuruluşlarının yöneticileri yönetime alındı. 
     17 Şubat’ta görevden alınacağını öğrendikten hemen sonra emekliye ayrılan Genel Müdür Yusuf Bolayırlı’nın yerine, Erdoğan’ın belediye kadrosundan Ulaşım AŞ. Genel Müdürü Abdurrahman Gündoğdu’yu atayan hükümet, ikinci bir adım daha attı. Dün yapılan genel kurulda Özelleştirme İdaresi’nin önergesi ile Cem Kozlu’nun yerine Yönetim Kurulu Başkanlığı’nı da Abdurrahman Gündoğdu getirildi. 
     
     Sanayici üye 
     Yönetimin özel sektörden tek üyesi Ayakkabı Sanayicileri Derneği kurucusu ve İSO Yönetim Kurulu Üyesi Mehmet Büyükekşi, "İSO Meclis Başkanı Hüsamettin Kavi de Türk Telekom’un yönetiminde görev almıştı. THY de bana uygun görülmüş. Havacılıkla ilgim yok ama özel sektör anlayışı olsun istenmiş" dedi. Yönetime bir de emekli general Hüseyin Atilla Öksüz girdi. 
     
Rekor k r eden yönetimin tamamını görevden aldılar      THY’nin 2002 yılı Faaliyet Raporu’nda mesajı yer alan eski Yönetim Kurulu Başkanı Cem Kozlu, geçen yılın vergi sonrası 104.9 trilyon lira gibi rekor bir k rla kapatıldığını bildirdi. Yine geçen yıl yüzde 68.9 yolcu doluluk oranı ile bugüne kadarki en iyi değere ulaşıldığını vurgulayan Kozlu, yeni yönetime başarılar diledi. 
     Hissedarlardan Ümit Utku, Cem Kozlu ve eski yönetim üyelerine teşekkür ederken, "Bugün bir Yusuf Bolayırlı’nın yerini doldurmak zor. Tulumla geldi, şerefli bir şekilde görevini yaptı, ayrıldı. Emeğinden dolayı teşekkür ederim" diye konuştu. 
     
     THY, Metro’ya benzemez’ 
     Hissedarlardan İbrahim Cevher Kartal da, "Başkan sizin basında THY metroya benziyor’ demeciniz vardı. THY metroya hiç benzemez. Sayın Bolayırlı ve Cem Kozlu’ya da teşekkürlerimi sunuyorum. THY’i son 5 yılda çok iyi yere getirdiler. Personeliniz çok değerlidir. Hiç metro personeline benzemez. Onun için onlara sahip çıkmanızı, hayır dualarını almanızı temmenni ederim" dedi. 
     
AKP’li kadrolaşma      Yeni yönetime atanan isimlerin büyük bölümü AKP’ye yakın’ veya Erdoğan’ın belediye başkanlığı dönemi kadrosunda yer alan isimler. Denetim kurulunda Hasan Gül ve Ali Güner Tekin ile birlikte yer alan İsmail Gerçek belediye iştiraklerinden KİPTAŞ’ta mali müşavirlik yaptı. İstanbul Defterdar Yardımcılığı görevinde bulundu. Yönetim kurulu üyesi seçilenlerden bazıları ise şöyle 
     
     Akbil davası sanığı 
     Yönetim Kurulu üyesi olan Prof. Dr. Cemal Şanlı, Belediye başkanlığı döneminde Erdoğan’ın hukuk danışmanlığını yaptı. Belediyenin BELBİM şirketi yönetim kurulu üyesi olarak Akbil davasında yargılandı. 
     
     Şirketler danışmanı 
     Yönetim kurumu üyesi Prof. Dr. Ömer Dinçer, Beykent Üniversitesi İktisadi ve İdari Bilimler Fakültesi Dekanı. Erdoğan’ın belediye kadrosundan. Büyükşehir Belediyesi Şirketlerden Sorumlu Başkan Danışmanı görevinde bulundu. 
     
     İştirakler Daire Başkanı 
     Prof. Dr. Candan Karlıtekin de Tayyip Erdoğan’ın belediye kadrosundan. İştirakler Daire Başkanı. Daha sonra Kalkınma Bankası Genel Müdür Vekilliği görevinde bulundu. Bir ara Hazine Müsteşarlığı’na atanması söz konusu oldu. 
     
     AKP milletvekili adayı 
     Hamdi Topçu, AKP’li bir siyasi isim. 3 Kasım seçimlerinde İstanbul’dan AKP milletvekili adayı oldu. 
     
Tedbir aldık’      SERHAT OĞUZ İstanbul 

     Genel Müdürlük’teki genel kurul sonrası soruları yanıtlayan Yönetim Kurulu Başkanı Abdurrahman Gündoğdu, kadrolaşma iddiaları üzerine, "Öyle bir şeyimiz yok. Emekli olan ayrılıyor. Sadece özel kalemle başörtülü gibi kasıtlı haber çıktı. Yeni yönetimin havacılıkla ilgisi önceki yönetimden daha fazla. Atilla Öksüz pilot" dedi. Bazı hatlarda yolcu düşüşü yaşandığını, bazılarında ise artış olduğunu ifade eden Gündoğdu, kriz dönemi için bir dizi tedbir aldıklarını, ömrünü tamamlamış üç adet Airbus 310 tipi uçağı da satacaklarını söyledi. 
     


SİYASET 



















</TEXT>
</DOC>
