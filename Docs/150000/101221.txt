<DOC>
<DOCNO> 101221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gun03a.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz evlilik 
</HEADLINE>
<TEXT>

50 yıllık eşini 1.5 sene önce akciğer kanserinden kaybeden ünlü yazar, 10 gün önce bir işkadınıyla hayatını birleştirdi 
     İSTANBUL Milliyet 

     Ünlü yazar Yaşar Kemal, 50 yıllık hayat arkadaşı Thilda’nın ölümünün 19. ayında hayatını Ayşe Semiha Baban isimli bir işkadınıyla birleştirdi. 
     Evliliğini kamuoyundan gizlemeyi ancak 10 gün süreyle başarabilen Kemal, önceki gün de gazetemizle yaptığı görüşmede evliliğini doğrulamamıştı. Ancak, Kemal’in 1 Ağustos saat 18.00’de evlendiği ve nik hı CHP’li Kadıköy Belediye Başkanı Selami Öztürk’ün kıydığı ortaya çıktı. Kemal, nik hına az sayıda davetli çağırdı, takım elbise giydi, gelini öperek kutladı. Çift, yer olarak ise Baban’ın bir aile dostuna ait Vaniköy’deki evi tercih etti. Nik hı kıyan Öztürk, çifte "uzun bir ömür" diledikten sonra evlilik cüzdanını teslim etti. 1923 doğumlu Kemal’in nik h şahitliğini Zülfü Livaneli, Baban’ınkini ise Dr. Eser Alptekin yaptı. 
     
     Thilda’ya veda 
     Kemal, akciğer rahatsızlığı nedeniyle geçtiğimiz yılın ocak ayında ölen 50 yıllık hayat arkadaşı Thilda’yı Tilda şu sözlerle uğurlamıştı "Thildacığım, sevgilim. Sana teşekkür ederim. Yaşadığımız bu güzel hayat için sana teşekkür ederim sevgilim. Korkma, sakın korkma. Biz namuslu bir hayat sürdük." 78 yaşında hayata gözlerini yuman Thilda, İspanyol göçmeni Musevi bir aileden geliyordu. Padişah 2. Abdülhamit’in Baştabibi Jak Mandil Paşa’nın torunu olan Thilda Gökçeli, Yaşar Kemal’in 17 kitabını İngilizce’ye çevirmişti. 
     
Baban kimdir      Kemal’in yeni hayat arkadaşı 1946 doğumlu Baban, eski Kültür bakanlarından Cihat Baban’ın yeğeni. 1970’te Beyrut Amerikan Üniversitesi’ni bitiren Baban, Boğaziçi Üniversitesi İdari Bilimler ve Pazarlama Bölümü’nü tamamladı. Ardından Harvard Üniversitesi’nde eğitim gördü. İyi derece İngilizce ve Fransızca bilen Baban, iş hayatına Boğaziçi Üniversitesi Ön Lisans Öğrenci İşleri Bölümü’nde başladı. Ardından, Sürekli Eğitim Merkezi Kurucu Müdürlüğü, İstanbul Üniversitesi Halkla İlişkiler ve Dokümantösyon Merkezi Müdürlüğü, Yabancı Sermaye Derneği Genel Sekreterliği, Sandoz AŞ’de Dış İlişkiler ve İnsan Kaynakları Müdürlüğü, Novartis İletişim Koordinatörlüğü, OPEL’de Dış İlişkiler Koordinatörlüğü görevlerinde bulundu. Baban’ın sayısız dernek ve vakıfta da üyeliği var. Bunların arasında Halkla İlişkiler Derneği, Tarih Vakfı, Avrupa Danışma Kurulu, TESEV geliyor. 
     



 GÜNCEL 

























</TEXT>
</DOC>
