<DOC>
<DOCNO> 114043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/tamer.html </URL>
<DATE> 2002/10/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
CHP’nin assolistleri koroda 
</HEADLINE>
<TEXT>

     Mersin Sanayici ve İşadamları Derneği MESİAD Yüksek İstişare Konseyi Başkanı Mustafa Güler dün sabah telefon etti. Bayram Meral ve Kemal Derviş, Yol-İş Sendikası’nın bir semineri için 1 ay kadar önce Mersin’e gittiklerinde Derviş’ten MESİAD’ın ev sahipliğini yapacağı bir toplantıda konuşmasını istemişler. Derviş prensipte evet demekle birlikte genel başkan Deniz Baykal’a danışacağını belirtmiş. Güler daha sonra 1 - 2 kez Derviş’i aramış ve 17 Ekim için mutabık kalmışlar. 
     
     Derviş yerine Baykal 
     Gerisini kendisinden dinleyelim 
     "1500 kişilik salon kiraladık. Davetiyeleri bastırıp dağıttık. Derviş’i dinlemek için sabırsızlanan o kadar çok insan vardı ki... Ancak toplantı iptal edildi. Dahası toplantı günü perşembe Mersin’e Baykal geldi ve CHP mitingi yapıldı, yanında sadece Bayram Meral vardı. 
     Siz CHP’nin seçim kampanyasında Derviş’i ön plana çıkartması gereğinin altını çizince, burada olup biteni aktarmak istedim. Kaldı ki CHP’nin sadece Derviş’i değil, başka assolistleri de var Aydın bir din adamı olan Yaşar Nuri Öztürk, saygın bir kültür adamı olan Zülfü Livaneli, işçi kesiminin sesi Bayram Meral... Bu assolistlerin her biriyle farklı kitlelere hitap edilebilir. Baykal’ın bunları muhafız gibi arkasına dizip fonda tutması yazık. Assolistler koro elemanı olarak kullanılıyor." 
     Geçen ay Mardin’deki SİAD toplantısında tanıştığımız Mustafa Güler’in görüşlerine aynen katılıyorum. CHP, mevcut siyasi sistemi tümden çökertmeye kararlı olan seçmene sesini, ancak yenilenmiş olduğunu kanıtlayarak duyurabilir. 
     
     Zorla mı yazdırdılar 
     "Derviş’in turşusunu kuralım" başlıklı yazıma, MESİAD Başkanı’nın yanı sıra siz Milliyet okurlarından da çok sayıda katkı geldi. Hangisini yayınlayayım diye zorlukla seçim yaparken aldığım tek ölçü, birbirini tekrar etmeyen farklı bakış açılarını mümkün mertebe yansıtabilmek oldu 
     
"Ben oy vermeyeceğim ama " Bu moda da yeni çıktı. CHP’ye oy vermeyeceğinizi söylerken, okuyucuları CHP’ye oy vermeye çağırıyorlar. Bu yazıyı size zorla mı yazdırdılar 
     Yusuf Açıkgöz 

     
Sayın Tamer, siz vermezseniz, o vermezse kim oy verecek Allahaşkına CHP’ye. Dinci basın ne güzel duruyor beş para etmez adamların arkasında. Siz de dursanız keşke "adam gibi adam" Kemal Derviş’in arkasında. Deseniz oyum Derviş’li CHP’ye, ölür müsünüz yani 
     Mert Çubukçu 

     
Ben CHP’ye oy vermeye Derviş oraya geçince karar verdim, ama sonra Derviş arka plana itildi. Dediğiniz gibi ben de CHP’nin Derviş’i seçime az bir zaman kala daha fazla kullanmasını dilerim. 
     Didem 

     
     Derviş’te iş yok 
Sizin gibi aklı başında bir yazarın Kemal Derviş’e dayandırdığı oy avcılığı gerçekten çok basit kaçtı. Derviş’in hiçbir karizması, hiçbir ekonomi bilgisi, hiçbir siyasi bilgisi yok. Bu arada genç seçmeni CHP nasıl kendine çekecek Deniz Baykal torun sahibi bir dede. Sabahları koşunca genç mi oluyor insan Lütfen entelektüel birikiminize ve toplumdaki yerinize uygun yazılar yazın. Sizi seviyoruz ama seviyeyi korumanızı istiyoruz. Bize ölümü gösterip sıtmaya razı etmeye çalışmayın. 
     Rumuz Aciante Vulcarus 

     
Derviş’e duyduğunuz bu hayranlık neden Sayın Derviş’in "piyasa ekonomisi tam işlesin, devlet siyaset ekonomiye karışmasın" demekten başka bir çözüm önerisi var mı ki 
     Akın Güre 

     
Bugünkü yazınız çok güzel. Baykal, Derviş’i öne çıkarırsa CHP daha fazla oy alır. Kim ne derse desin Derviş sevilen bir insan, farklı bir kişiliği var. 
     Sibel Çeliksöz 

     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
