<DOC>
<DOCNO> 134341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur07.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti'de hac paniği... 
</HEADLINE>
<TEXT>

     Hac mevsimiyle Türkiye'nin Kıbrıs, Irak ve Basın Affı gibi önemli gündem maddelerinin çakışması AKP'de panik yarattı. Kurban Bayramı öncesinde Hac farizalarını yerine getirmek isteyen hacı adayı milletvekili sayısının şimdiden 70'e ulaştığı belirtildi. 
     Meclis kulislerinde hac sohbetleri şimdiden yapılmaya başlandı. AKP milletvekilleri "şimdilik" Hacc'a gitmeye niyetlenen milletvekili sayısının en az 70'e ulaştığı belirtiliyor. 10 milletvekili AKP grubuna Hacc'a gideceklerini bildirerek resmen başvuruda bulundu. 
     Milletvekillerinin bu dönemde kendi olanaklarıyla Hacc'a gitmeyi tercih ettikleri öğrenildi. 
     Öte yandan hacı adayı sayısının 70'in de üstüne çıkma olasılığı AKP grup yönetiminde panik yarattı. Kıbrıs ve Irak'ta yaşanabilecek, Meclis'le bağlantılı bir gündem ile Tayyip Erdoğan'ı ilgilendiren Basın Affı başta olmak üzere vetolu yasalara 330 milletvekilinin gerekiyor olması, yöneticileri çözüm aramaya sevketti. 
     İlk aşamada, milletvekillerine "Daha önce hacı olanlar bu kez fedakarlık yapsın ve Hacc görevini erteleyebiliyorsa ertelesin. Ankara'da bulunmakta fayda var" biçiminde teklinler yapılabileceği AK Parti kulislerinde dillendirildi. 
     
</TEXT>
</DOC>
