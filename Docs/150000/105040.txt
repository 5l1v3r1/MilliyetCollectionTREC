<DOC>
<DOCNO> 105040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/ekonomi/eko11.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dirençler hacimle kırılabilir 
</HEADLINE>
<TEXT>

Endeksin 9,000’lerden gelen alımlarla toparlanması bu seviyelerde desteklerin güçlendiğini gösteriyor 
     Zeynep Candan AKTAŞ 

     Geçen hafta genel olarak tutunma ve güçlenme çabalarının hakim olduğu zayıf hacimli seanslar yaşandı. Ancak 9,000’lere doğru alımların güçlenmesi desteklerin çalıştığını ve 9,000’li seviyelerin artık güçlü destek seviyesi haline geldiğini gösteriyor. 
     Endeksin kısa vadeli göstergeleri uyumsuzluk görünümleriyle aşırı satım bölgelerinden dönüş eğilimindeyken, uzun vadeli göstergelerde ağustos başlarından 11,000’li seviyelerden gelen satışların etkisiyle başlayan düşüş eğilimi devam ediyor. Bu da endeksin yukarıya doğru güçlenebilmesi için hacime ihtiyacı olduğunu gösteriyor. Endekste yukarıya doğru dirençleri zorlama eğilimi izlenme olasılığı güçlü. Bu nedenle kısa düzeltmelerle ve büyük bir olasılıkla da düşük bir eğimle yukarıya doğru bir hareket izlenebilir. 
     Senet bazında izlenen tutunma ve destek bulma görünümleri ve tekrar direnç bölgelerine yönelen ataklar da endeksin çıkış eğilimine girme olasılığını güçlendiriyor. Önümüzdeki hafta endeksin destekleri 9,100 ve 9,000’de, dirençler ise 9,700 ve 10,000 seviyesinde bulunuyor. 
     



 EKONOMİ 

















</TEXT>
</DOC>
