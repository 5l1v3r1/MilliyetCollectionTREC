<DOC>
<DOCNO> 108588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/siyaset/siy01.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP’ye para yok 
</HEADLINE>
<TEXT>
Başınızın çaresine bakın 
Maliye Bakanlığı’ndan eli boş dönen partinin yöneticileri, milletvekili adaylarından birer milyar lira daha toplattı 
     SALİHA ÇOLAK Ankara 

     Küskünlerin seçimin ertelenmesi ve barajın düşürülmesi girişimlerine destek bulamayan YTP’ye bir darbe de Yüksek Seçim Kurulu’ndan YSK geldi. YSK, seçim tarihinden 6 ay önce en az 41 ilde teşkilatlanmasını tamamlamadığı gerekçesiyle YTP’nin Hazine yardımı almamasına karar verdi. 
     YSK’nin kararıyla Hazine’nin 7 trilyon liralık yardımından olan YTP’liler, ağır bir seçim faturasıyla karşı karşıya kaldı. Hazine yardımı umuduyla düne kadar parti harcamalarına destek olan YTP’li adayları, partiden destek alamayacakları için yaklaşık 50 milyar liralık bir seçim faturası bekliyor. 
     TBMM’de grup kurdukları için seçime katılma hakkını elde eden parti, buna dayanarak 41 ilde örgütlenmeyi tamamlayıp yaklaşık 7 trilyon lirayı bulan devlet yardımını almayı hesaplıyordu. Bu karar nedeniyle Maliye Bakanlığı’ndan eli boş dönen yöneticiler, milletvekillerinden "başlarının çaresine bakmasını" istedi. Adaylık başvurusu için 1 milyar 100’er milyon lira ödeyen milletvekili adaylarından birer milyar lira daha topladı. 
     
Cem Dolaplar dönüyor      YTP Genel Başkanı İsmail Cem, siyasi anketlerin zihin bulandırmaya yönelik olduğunu savunarak, "Kaderimizi değiştirmek bizim elimizdedir. Biz halkın partisiyiz. Kimse birtakım anketlere, uydurma siyaset kaynaklı haberlere kanmasın" dedi. Cem, partisinin Küçükçekmece ilçe teşkilatının açılışında seçim otobüsünün üzerine çıkarak, yaklaşık 600 kişiye seslendi. Öğle ezanı okununca konuşmasına ara veren Cem, yabancıların da Türkiye’de seçimlerle ilgili anket yapmasını eleştirdi. 
     



 SİYASET 















</TEXT>
</DOC>
