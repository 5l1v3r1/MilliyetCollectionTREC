<DOC>
<DOCNO> 148426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sontur06.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı Özcan Deniz'e "iftira" suçlamasından beraat... 
</HEADLINE>
<TEXT>

     Sürücü belgesini çalmakla suçladığı Alev Şimşek'e iftira ettiği gerekçesiyle yargılanan sanatçı Özcan Deniz'in beraatına karar verildi. 
     Şişli 1. Asliye Ceza Mahkemesi'ndeki duruşmaya, tutuksuz sanık Özcan Deniz katılmazken, kendisini avukatları temsil etti. 
     Duruşmada kararını açıklayan hakim, sürücü belgesini çalmakla suçladığı Alev Şimşek'e iftira ettiği gerekçesiyle yargılanan Deniz'in, suçun yasal unsurları oluşmadığı için beraatına karar verdi. 
     Şişli Cumhuriyet Savcılığı'nca hazırlanan iddianamede, Özcan Deniz'in, sürücü belgesini çalmakla suçladığı Alev Şimşek hakkında suç duyurusunda bulunduğu, ancak soruşturmanın ''takipsizlik'' kararıyla sonuçlandığı belirtiliyordu. 
     Bunun üzerine Şimşek'in, iftira ettiği gerekçesiyle Deniz hakkında suç duyurusunda bulunduğu anlatılan iddianamede, Özcan Deniz'in 3 ay ile 3 yıl arasında hapis cezasına çarptırılması isteniyordu. 
     





</TEXT>
</DOC>
