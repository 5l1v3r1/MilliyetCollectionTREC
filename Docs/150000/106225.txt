<DOC>
<DOCNO> 106225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/yasam/yas01.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise ne oluyor 
</HEADLINE>
<TEXT>

1 - Kapkaççı memuru vatandaş yakaladı      MURAT EĞİLMEZ, TAYLAN YILDIRIM İzmir DHA 

     İzmir Karşıyaka’da emekli İbrahim Özyılmaz’ın 70 çantasını kapıp kaçarken çevredeki vatandaşlarca yakalanan kapkaççı Soner Erdoğan’ın 35 polis memuru olduğu ortaya çıktı. 
     Sümerbank’tan emekli Özyılmaz, Ziraat Bankası şubesinden 1 milyar 805 milyon lira tutarındaki 3 aylık emekli maaşını çektikten sonra evine gitmek için dışarı çıktı. Sokakta yürürken arkasından yaklaşan kapkaççı, elindeki çantayı alarak koşmaya başladı. Özyılmaz’ın yardım istemesi üzerine kaçan şahsın peşine düşen vatandaşlar kapkaççıyı kıskıvrak yakaladı. 
     Karşıyaka Merkez Karakolu’na götürülen kapkaççının 9 yıllık polis memuru Erdoğan olduğu anlaşıldı. Kısa süre önce Emniyet Müdürü Halil Tataş tarafından kahvehanede oyun oynarken yakalanıp Yamanlar Karakolu’na sürülen Erdoğan’ı Özyılmaz da teşhis etti. 
     Erdoğan ise meslektaşlarına "Ben kapkaç yapmadım. Kapkaççının peşinden koşarken çantayı attı. Ben de aldım. Vatandaşlar elimde çantayı görünce üzerime çullandı" diyerek ifade vermek istemedi. Daha önce de birçok kez ceza alan evli ve bir çocuk babası Erdoğan sevk edildiği nöbetçi mahkemece tutuklandı. 
     
2 - Eski Özel Harek tçı, polis otosu çaldı      ELVAN EZBER İstanbul 

     Kadın polis memuru Vahide Atabeyoğlu’nun tekstilci eşi Niyazi Atabeyoğlu’na ait Mercedes otomobili çalan, eski Özel Harek tçı polis suçüstü yakalandı. Eyüp Yeşilpınar Mahallesi’nde bir eve giren hırsızlar, buldukları anahtarla, binanın önünde park halinde olan 34 TS 849 plakalı 1998 model Mercedes 200 CLX otomobili çaldılar. 
     Otomobil, İstanbul Emniyet Müdürlüğü’nün arkasında görüldü. Otomobili saran polisler, sürücüyü etkisiz hale getirdi. Gözaltına alınan Müşteba Akın’ın eski bir meslektaşları olması, polisleri de şaşırttı. 
     
     Özel harek tta görev yapmış 
     Iğdır’da beş yıl Özel Harek t’ta görev yaptıktan sonra Bursa Emniyet Müdürlüğü Korumalar Şube Müdürlüğü’ne tayini çıkan, ardından da meslekten ihraç edildiği öne sürülen Akın’ın üzerinde sahte polis kimliği ve sahte İtalyan pasaportu bulundu. 
     



 YAŞAM 


















</TEXT>
</DOC>
