<DOC>
<DOCNO> 136200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/soneko03.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜSİAD "IMF programı revize edilmeli" 
</HEADLINE>
<TEXT>

     Müstakil Sanayici ve İşadamları Derneği MÜSİAD Genel Başkanı Ali Bayramoğlu, ulusal çıkarlar doğrultusunda Uluslararası Para Fonu IMF programının revize edilmesini istedi. 
     IMF programının yanlışlarla dolu olduğunu savunan Bayramoğlu, "Hükümet, tam bir kararlılıkla ve seçim öncesi vaadleri paralelinde ekonomiyi büyütmeye yönelik adımlar atmalıdır. IMF ikna edilmeli ve ulusal çıkarlarımız doğrultusunda IMF programı revize edilmelidir. Dayatmalara boyun eğilmemelidir" dedi. 
     Ali Bayramoğlu, Türkiye sınırlarında patlaması muhtemel bir savaşa karşı hükümetin başlattığı diplomatik atak ve barış çabalarının yerinde olduğunu da belirterek, "Savaşa engel olmak, olabilmek ve savaşsız bir çözüme ulaşabilmek için. gerekirse Sayın Başbakan, Bağdat'a da gitmelidir" diye konuştu. 
     





</TEXT>
</DOC>
