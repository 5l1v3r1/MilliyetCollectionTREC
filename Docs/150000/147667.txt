<DOC>
<DOCNO> 147667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/bvol.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ADIM ADIM KUPAYA 3-0 
</HEADLINE>
<TEXT>

     VOLEYBOL Erkekler Birinci Ligi’nde Arçelik, adım adım şampiyonluğa koşuyor. Kırmızı - Siyahlılar, Ziraat Bankası’nı da üstün bir oyundan sonra rahat geçti. Stefanov ve Djuric’in hücumdaki müthiş performansıyla sonuca giden Arçelik sahadan 3-0’lık galibiyetle ayrıldı. Bugün SSK ile karşılaşacak olan Kırmızı - Siyahlı ekip bu maçı da kazandığı taktirde ipi göğüsleyecek. 
     
     Maçın karnesi 
     RAGIP TEKİN 

     HAKEMLER Nihat Ermihan, İlhami Şenyurt 
     ARÇELİK Gökhan 6 , Burak 6 , Djuric 8 , Stefanov 7 , Hakan 7 , İvanov 7 , Barış 7 
     ZİRAAT BANKASI Hüseyin 6 , Sergiy 6 , Ercan 5 , Beduline 6 , Konstantin 6 , Fatih 6 , Akif 6 , Tolga 5 , Kaan 4 , Serdar 4 
     SETLER 25 - 15, 25 - 21, 25 - 21 
     
Puan durumu TAKIMLAR O G M AS YS P Arçelik 7 6 1 19 8 13 Erdemir 7 4 3 14 12 11 SSK 7 3 4 12 15 10 Ziraat 7 1 6 9 19 8      
Düğüm çözülüyor      ERKEKLER Voleybol Ligi’nde play - off maçları bugün de devam edecek. Eskişehir Atatürk Spor Salonu’nda saat 13.00’de Arçelik - SSK ile karşılaşacak. Bu karşılaşmanın ardından saat 15.00’de de Erdemir - Ziraat Bankası oynayacak. Sezon yarın yapılacak iki maçla tamamlanacak. 
     
Erdemir çöktü 0-3      Başkent temsilcisi SSK karşısında tutunamadı, şampiyonluk umutlarını artık mucizelere bıraktı 
     ERDEMİRSPOR, Play - Off’un Eskişehir ayağına kötü başladı. SSK karşısında ummadığı bir yenilgi alan Erdemirspor şampiyonluk şansını da zora soktu. SSK hem defansta, hem de hücumda çok etkili olurken, Erkan ve Maric’in ürettiği sayılarla güçlü rakibini devirdi, ikincilik iddiasını devam ettirdi. 
     
     Maçın karnesi 
     HAKEMLER Ümit Sokullu, Suat Koçer 
     ERDEMİR Barış 5 , Robert 6 , Ali Yılmaz 6 , Mehmet 5 , Cengizhan 6 , Aykut 5 , Petkovic 5 , Yasin 4 
     SSK Maric 7 , Ouchakov 7 , Berezin 5 , Gürsel 6 , Erkan 8 , Bülent 6 , Ender 6 , Ömer 5 , Osman 6 
     SETLER 20 - 25, 21 - 25, 20 - 25 
     
Buz gibi şampiyon      ERZURUM’DAKİ Üniversiteler Birinci Lig Voleybol Grup Birinciliği’nde, bayanlarda 19 Mayıs, erkeklerde ise Atatürk Üniversitesi birinci oldu. Atatürk Üniversitesi finalde ODTÜ’yü 3 - 2 ile geçti. Bayanlarda şampiyonluğa ulaşan Samsun 19 Mayıs Üniversitesi ise mutlu sonu salon dışında kutladı. Bayan voleybolcular karlara yatarak büyük bir coşku yaşadı. 
     


SPOR 


























</TEXT>
</DOC>
