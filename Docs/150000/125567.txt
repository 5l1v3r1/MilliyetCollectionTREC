<DOC>
<DOCNO> 125567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/yasam/yas05.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdan azabının ertelenmesine ..’ 
</HEADLINE>
<TEXT>

Zeynep 8 yaşındaydı. Okulunun fosseptik çukurunda can verdi. Suçlu bulunan okul müdürüne verilen 2 yıl hapis indirildi, 950 milyon liraya çevrilip ertelendi 
     NESLİHAN CUYAR İstanbul 

     Zeynep Özdemir’in 8 yıllık kısacık yaşamında başı çukurlarla hep dertteydi. 
     Bir yaşındayken evlerinin önündeki bir çukura düşmüş ama kurtulmuştu. Ancak 8 yaşında şansı, bir yaşındaki gibi yanında olmadı. Altınşehir’deki Tepe İlköğretim Okulu ikinci sınıf öğrencisi Zeynep Özdemir, zehir’ gibi bir öğrenciydi. Her sabah heyecanla okulun yolunu tutardı. Yine 13 Aralık 1999 günü de, büyük sevinçle gittiği okulda, ilk dersin ardından teneffüse çıktı. Oynarken, bahçede dört metre derinliğindeki açık bırakılan fosseptik çukuruna düştü. Çırpındı, çırpındı sonunda da boğularak can verdi. 
     Hukuk mücadelesi başlatan aile, sorumlu gördükleri müdür aleyhine dava açtı. 
     
     Ölümde iyi hal... 
     Küçükçekmece 1. Asliye Ceza Mahkemesi’nde 3 yıl boyunca süren davada, dönemin okul müdürü H.A. dikkatsizlik ve tedbirsizlik sonucu ölüme sebebiyet vermek’ suçundan yargılandı. Keşifte 8’de 5 kusurlu bulunan müdürün davası geçtiğimiz hafta sonuçlandı. 12 Aralık 2002’de karar veren mahkeme, iki yıl hapis cezasına çarptırdığı müdürün kusur oranı ve iyi halini göz önüne alarak cezasını 1 yıl 3 aya indirdi. Ayrıca 37 milyon 500 bin lira ağır para cezasına hükmetti. Hapis cezası günlüğü 2 milyon liradan 910 milyon lira para cezasına çevrildi. Toplam 947 milyon 500 bin liraya ulaşan para cezası ertelendi. 
     
     Doktor olmak isterdi’ 
     Kararın adil olmadığını düşünen aile sorumluların ceza almasından mutlu, ancak bir canın bedelinin bu kadar ucuz olmadığı görüşünde. 
     Bu nedenle Milli Eğitim Bakanlığı’na MEB yaklaşık 30 milyar liralık tazimanat davası açmak için hazırlıklara başlayan aile, "Biz yandık, başkaları yanmasın" diyor. Zeynep’in bir yaşındayken Samsun’daki evlerinin bahçesinde bir metrelik çukura düştüğünü ancak kurtarıldığını anlatan baba Özdemir, hayatın çocuğuna ikinci şansı vermediğini söylerken, anne Yeter Özdemir ise gözyaşları içinde son sözünü şöyle söylüyor 
     "Kızım doktor ya da öğretmen olmak isterdi. Büyüyünce size ben bakacağım’ diyordu. Keşke yanımızda olsa da ömür boyu ona biz baksak..." 
     
Zeynepimizi kim getirecek ’      Kızlarının acısını 11 ay önce dünyaya gelen bebekleri Hasan’la dindirmeye çalışan acılı aile, "Evladımız öldü, onu bize kim, nasıl getirecek " diye isyan ediyor. Fabrika işçisi baba Mustafa Özdemir, bir ilköğretim okulunda fosseptik çukurunun açık bırakılmasını mantığının almadığını belirterek, "Kızım dört metre derinliğindeki çukurda uzun süre çırpınmış. Arkadaşlarının gözü önünde ölmüş. O çok sevdiği okulundan bir gün cenazesinin geleceğini hiç düşünmemiştik. Yavrum hayallerine ulaşamadı" diye isyan ediyor. 
     



 YAŞAM 
















</TEXT>
</DOC>
