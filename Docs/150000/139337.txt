<DOC>
<DOCNO> 139337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/spo02.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'DAN GARANTİ 
</HEADLINE>
<TEXT>

Yönetim, Ortega için yaptığı başvurudan olumlu yanıtlar aldı. FIFA, Fenerbahçe’nin zarar görmesi halinde, Ortega ile menajerinin meslek yaşamlarının biteceğini bildirdi 
     YALÇIN TÜRK 

     "Zarar olmaz" 
     SARI - Lacivertli Yönetim Kurulu, Ariel Ortega ile ilgili FIFA’ya yaptığı ilk başvurudan olumlu mesajlar aldı. FIFA, Fenerbahçe’nin bu transferden zarar görmesi halinde, Ariel Ortega ile menajeri Caliendo’nun meslek yaşamlarının tehlikeye gireceğini bildirdi. Dünya Futbol Birliği’nin, Fenerbahçe’nin Arjantinli yıldızın transferinden maddi zarar görmesinin olanaksız olduğu görüşünü yansıttığı da öğrenildi. 
     
     Pazarlık başlıyor 
     RIVER Plate başkanının önümüzdeki hafta İstanbul’a gelerek, Başkan Aziz Yıldırım ile pazarlık masasına oturacağı hatırlatıldı. Ancak Arjantinli yöneticinin, Fenerbahçe’nin isteklerini karşılamasının olanaksız olduğu ileri sürüldü. Asbaşkan Murat Özaydınlı, bugüne kadar verilen ücretlerin karşılanması halinde, Ortega’nın başka bir takımda oynamasına izin vereceklerini de belirtti. Bu arada FIFA’dan Ortega için geçici lisans isteyen River Plate’e red cevabı verildiği öğrenildi. 
     
Washington baskınıFenerbahçe’nin henüz davet etmediği Brezilyalı futbolcu, önümüzdeki hafta İstanbul’a gelerek sürpriz yapacak 
     MEHMET ÇİFTÇİ 

     Problem yok’ 
     WASHİNGTON, önümüzdeki hafta İstanbul’a gelerek Fenerbahçe’ye baskın yapacak. Brezilyalı golcü, futbol oynamasında hiçbir sakınca olmadığını ve bunu raporlarla kanıtlayacağını belirtti, "Ben Fenerbahçe’nin oyuncusuyum. Sağlığımla ilgili hiçbir problem kalmadı. Önümüzdeki hafta Fenerbahçe Kulübü istemese bile uçağa atlayıp İstanbul’a geleceğim" dedi. 
     
     Menajer kararlı 
     MENAJER Giullermo Rinaldi de, yıldız oyuncunun raporlarının kulübe ulaştığını ancak henüz Fenerbahçe’den bir davet almadıklarını hatırlattı. Rinaldi, "Davet de beklemeden önümüzdeki hafta Washington ile birlikte İstanbul’a geliyoruz. Oyuncum sapasağlamdır. Bunu da oraya geldiğinde herkes görecek. Basına da tüm raporları açıklayacağız" diye konuştu. 
     
Çetin de kampta      SARI - Lacivertli takım, yarınki Malatyaspor maçının hazırlıklarını dün de sürdürdü. Hakan, Serhat ve Steviç’in yer almadığı idmanda önce dayanıklılık çalışması yapan futbolcular, eltopu oynadılar, pas ve uzun süreli şut antrenmanında ter döktüler. Rebrov, Tuncay, Vladimir ve Erhan attıkları güzel gollerle dikkat çektiler. Çift kalenin ardından 15 - 20 dakikalık taktik çalışmayla idman tamamlandı. 
     TEKNİK Direktör Oğuz Çetin, bekar futbolcularla birlikte dün gece kampa girdi. Bekarların önceki gece 20.00’de dün gece ise 21.00’de girdikleri kampa bugün de evliler katılacak. A2 Milli Takım’ın tek golünü atan Ceyhun, arkadaşları tarafından alkışlanırken, sahaya kaptan çıkan Ali Güneş de hazırolda karşılandı. Bu arada Çetin, röportajlar sırasında Necmi Gülümsel’in sadece soruları engelleyeceğini söyledi. 
     
Ekstra prim planları      LİGİN ilk yarısında Galatasaray’ı 6-0 yenen Fenerbahçe, rövanşı vermemek için sıkı hazırlanıyor. Futbolcularını motive etmek isteyen Sarı - Lacivertli yönetim, ekstra prim verme hazırlıklarına başladı. Öte yandan Galatasaray’dan 500 bilet isteyen Fenerbahçe’ye ret cevabı verildi. Ancak taraftar, internet üzerinden bilet alıp Ali Sami Yen Stadı’na girmeyi planlıyor. 
     
Çetin Ceyhun mutlaka kalmalı      TEKNİK sorumlu Oğuz Çetin, bu sezon sözleşmesi sona eren Ceyhun’un kalmasını istedi. Çetin’in, "Mutlaka takımda kalmalı" dediği genç futbolcuyla yönetimin önümüzdeki günlerde masaya oturacağı ve anlaşma zemini aranacağı öğrenildi. Öte yandan mukaveleleri biten diğer futbolculardan Ogün ve Mustafa’ya ise maçbaşı ödeme teklif edilecek. 
     
10 yıl daha Fener’deyiz      YUSUF DURSUN 

     FENERBAHÇE’NİN büyük ümit bağladığı iki genç futbolcusu Tuncay ve Kemal, 10 yıl daha Sarı - Lacivertli formayı giyeceklerinin sözünü verdi. İkili, hayallerinin takımı Fenerbahçe olduğu için buraya geldiklerini belirtti, "Yıllardır Ümit Milli Takımı’da yanyana oynadık, şimdi aynı forma altında buluştuk. Fenerbahçe’yi şampiyonluk yarışında yok sayanlara, müthiş bir ders vereceğiz. Daha teslim olmadık" dedi. 
     
     



 SPOR 

























</TEXT>
</DOC>
