<DOC>
<DOCNO> 132321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/bnba.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
Dallas düşüyor 
NBA sezonuna, daha iyi savunma yapmayı ve şampiyonluğu ulaşmayı hedefleyip başlayan Dallas Mavericks, yüz kızartıcı yenilgiler almaya devam ediyor, tam anlamıyla alarm veriyor 
     METE AKTAŞ 

     Geçtiğimiz haftaya NBA’in en iyi galibiyet yüzdesiyle başlayan Dallas Mavericks, oynadığı 3 maçı kaybetmesine rağmen, bu özelliğini 13 -19 Ocak haftasında da korumaya devam ettiyse de, vasat oyunu ve alarm veren savunmasıyla henüz şampiyonluk iddiasının arkasında durabilecek bir takım olamadığını ortaya koydu. 
     Sezon başından beri hatta hazırlık kampından itibaren coach Don Nelson ve öğrencilerinin tek bir hedefi vardı Daha iyi savunma yapabilen bir takım olmak. Ancak geçtiğimiz çarşamba gecesi deplasmanda Sacramento Kings’e karşı alınan 123 - 94’lük yüz kızartıcı yenilgide gördük ki, Dallas, geçen yıl kendisini Batı play - off’larında madara eden Sacramento’nun hücum silahlarını hala durdurmanın yolunu bulamamış. Tıpkı geçen yılki play - off eşleşmesinde olduğu gibi başta Chris Webber olmak üzere Kings oyuncuları ellerini kollarını sallayarak Dallas’ın o "ilerleme kaydetti" denilen savunmasını yarıp, hallaç pamuğu gibi attı. 
     
     Rigadeau faktörü 
     En önemli rakipleri karşısında alınan bu ağır yenilginin sonrasında coach Nelson, "Ocak ayında alınacak bu tür yenilgiler kabulümdür. Önemli olan play -off zamanında galip gelmek. O yüzden bu yenilgi, bulunduğumuz konum hakkında bir ipucu vermiyor" açıklamasında bulundu. Nelson haklı olabilir, ancak unuttuğu bir şey var, o da bu yenilginin Mavericks’in gidişatına dair ipucu verdiği. Dallas, Sacramento’nun nefesini ensesinde hissettiği şu günlerde, pozisyonunu korumak için büyük 3’lüsüne yani "Nash, Finley, Nowitzki"ye daha fazla yüklenmek zorunda kalacak ki bu da bu oyuncuların playoff’a doğru bir performans düşüklüğü yaşayabileceği manasına gelir. İşte Fransız guard Antoine Rigadeau’nun transferinin önemi bu noktada ortaya çıkıyor. Avrupa basketbolunun son dönemlerde yetiştirdiği en önemli oyunculardan biri olan 31 yaşındaki eski Virtus Bologna yıldızı, sahip olduğu üst düzey hücum yetenekleriyle benchten gelip ateşleyici faktör olabilir. Tabii bu transferde akılları karıştıran nokta "savunma savunma" diye inleyen Nelson’ın takımı hücumcularla doldurmaya devam etmesi oldu. 
     
     Acı dersler 
     Dallas hakkında akıllardaki bir diğer ve belki de en önemli soru ise şampiyonluk için yeterli isteğe ve ruha sahip olup olmadıkları. Dallas’ın şampiyonluk yolundaki en önemli rakipleri olan ve geçen yıl Batı’da yarı - final oynayan Sacramento, San Antonio ve Lakers ile şu ana kadar yaptığı maçlara baktığımızda 4 maçta sadece 1 galibiyet elde edebildiğini görüyoruz. Aralık ayında 30 sayı öne geçtikten sonra kaybettikleri Lakers maçı hala akıllarda. Eminim, Mavs oyuncuları da hergün, bu maçı en az bir defa akıllarından geçiriyorlardır. NBA adlı dağın zirvesine, şampiyonluğa giden yol kısa bir yolculuk değildir. Acı derslerle, kalp kıran yenilgilerle dolu upuzun bir yol kat etmek gerekir. 
     
Hido’nun dönüşü      NBA’DEKİ üçüncü sezonuna büyük umutlarla başlayan Hidayet Türkoğlu, ilk kez Golden State Warriors karşısında eski günlerini anımsattı. Hido, beklenen patlamayı yaparken, 25 dakikada 8 şut girişiminden 6’sını başarıyla sonuçlandırarak, 12 sayı üretti, 3 ribaund aldı, iki asist yaptı, bir top kaybetti ve bir de blok yaptı. Sacramento, Warriors’u 102 - 80 mağlup etti 
     MEHMET Okur’un forma giydiği Detroit Pistons ise deplasmanda son saniyede yenildiği Indiana Pacers’dan rövanşı 88 - 78 ile aldı. Mehmet ise 13 dakika forma şansı buldu. Bu sürede 10 iki sayılık şut girişiminden ancak 3’ünde isabet kaydeden Mehmet takımına 6 sayı kazandırırken, 5’i ofansif 7 ribaund topladı. Mehmet bir top kaybı, 1 faul ve 1 blokla da maçı tamamladı. 
     
     Diğer sonuçlar 
     Atlanta - Chicago 102 - 115 
     New York - Miami 72 - 65 
     Washington - Denver 89 - 74 
     New Orleans - Phoenix 114 - 102 
     Memphis - Portland 87 - 99 
     Minnesota - Toronto 89 - 81 
     San Antonio - Houston 87 - 82 
     Philadelphia - Boston 99 - 100 
     Utah - New Jersey 106 - 103 U 
     LA Lakers - LA Clippers 96 - 92 
     
     SAYILARLA GEÇEN HAFTA 
     42000 Dakika. Indiana Pacers'ın 37 yaşındaki süper guardı Reggie Miller, Detroit maçında 34 dakika sahada kaldı ve 16 yıllık kariyerinde toplam 42000 dakikaya ulaşarak NBA tarihinde en çok dakika almış 12. oyuncu oldu. 
     1304 Spurs'un 40 yaşındaki emektar pivotu Kevin Willis, eski takımlarından Houston'a karşı 18 yıllık NBA kariyerinin 1304. maçını oynayarak NBA tarihinde en fazla maçta yer alan 7. oyuncu oldu. 
     57 New York Knicks, ezeli rakibi Miami Heat'i 72 - 65 yenerken, iki takım ilk yarıda 57 sayı ilk yarı 30 - 27 Miami atarak NBA tarihinde iki takım tarafından bir devrede ulaşılan en düşük sayı rekorunu egale ettiler. 
     200 Lakers, Clippers'ı 96 - 92 mağlup ederken, Lakers coachu Phil Jackson'da, Lakers'daki kariyerindeki 200. galibiyeti kazandı. Jackson bu sayıya sadece 286 maçta ulaşarak Lakers tarihinde 200 galibiyet barajına en kısa sürede ulaşan coach oldu. 
     28 1.65'lik boyu ile NBA'in en kısa oyuncusu olan Warriors guardı Earl Boykins, sürati ve isabetli şutlarıyla bu açığını kapatıyor ve korkulan bir oyuncu oluyor. Boykins, geçtiğimiz hafta takımının Minnesota'yı 107 - 98 yendiği maçta 28 sayı attı ve kariyerinin en yüksek sayısına ulaştı. 
     19 Deplasmanda Atlanta Hawks'ı 115 - 102 yenen Chicago Bulls, 19 maç sonra bir deplasman galibiyetiyle tanıştı. Bulls, bu galibiyetten önce deplasmanda en son 30 Ekim 2002 günü, 2002 - 03 sezonunun açılış maçında Boston'ı yenebilmişti. 
     17 Kalçasındaki rahatsızlıktan dolayı 39 maç kaçıran Denver Nuggets'ın sezon öncesinde New York'dan aldığı pivotu Marcus Camby, sahalara geri dönüş maçı olan Cleveland maçında oyuna girdikten sadece 17 saniye sonra ayağını burkarak yeniden sakatlandı. Neyseki Camby, 2. yarıda saha döndü ve 7 dakika forma giydi. 
     15 Indiana, Detroit'i, All - Star forveti Jermaine O'Neal'ın son saniyede attığı basketle 88 - 86 yendi. Ancak hakemler yeni kurallara göre tüm son saniye basketlerini videodan izleyip, topun süre sıfırlanmadan elden çıkıp çıkmadığını belirlemek zorunda. Bu maçın hakemleri, O'Neal'ın basketinin geçerli olduğuna karar vermek için tam 15 dakika inceleme yapmak zorunda kaldılar. Oysa NBA kurallarına göre kararın 2 dakika içinde verilmesi gerekiyordu. 
     13 Memphis'i 103 - 97 yenerek 6 maçlık yenilgi serisine son veren Seattle'ın 6 maçlık yenilgi serisi son 13 yılın en kötü yenilgi serisiydi. 
     11.2 Geçtiğimiz sezon 11.4 sayı ortalamasıyla oynayan Cleveland'lı swingman Ricky Davis, bu sezon geçen yıla göre sayı ortalamasını 11.2 sayı arttırarak bu kategoride geçen yıla nazaran en fazla ilerleme kaydetmiş oyuncu olarak göze çarpıyor. 
     7 Portland'ın All-Star forvet Rasheed Wallace, takımının Memphis'i 100-92 yendiği ve kendisinin 38 sayı atarak bu sezonki en yüksek sayısına ulaştığı maç sırasında hakem Tim Donaghy'den bir teknik faul aldı. Bu faule öfkelenen Wallace, maç sonrası hakem Donaghy'i otoparkta kıstırmış ve bağırarak tehditler savurmuş. Donaghy olup bitenleri NBA yönetimine rapor edince, Wallace'a "önceki davranışları da göz önüne alınarak" 7 maç ceza verildi. 
     4 Bu yıl Sprite firmasının sponsorluğunda gerçekleştirilecek olan 2003 Slam - Dunk, smaç yarışmasına katılacak 4 oyuncu belli oldu. Buna göre Seattle'dan Desmond Mason 2001 şampiyonu , Warriors'dan Jason Richardson 2002 şampiyonu , New Jersey'den Richard Jefferson ve Phoenix'den çaylak Amare Stoudemire, göklerin hakimi olmak için mücadele verecekler. 
     1 Sacramento'nun Golden State'i 102 - 80 yendiği maçta 20 dakikada 12 sayı kaydeden Hidayet Türkoğlu, 28 Aralık 2002'de 14 sayı ürettiği Portland maçından beri ilk kez çift haneli sayılara ulaştı. Dileriz 
     
     HAFTANIN TAKIMI 
     HOUSTON ROCKETS 
     Geçtiğimiz haftanın göze batan takımlarının başında Houston Rockets yer alıyordu. Kendisine play - off tablosunda iyi bir yer edinmeye çalışan Rockets, geçtiğimiz hafta oynadığı 3 maçıda kazanarak Batı Konferansı'ndaki 7.'liğini sağlama aldı. Son 10 maçta 8 galibiyet bulan Houston, geçen hafta önce Doğu'nun güçlü takımlarından Boston Celtics'i 101 - 92, ardından bu sezon beklentilerin üzerinde bir performans gösteren Phoenix Suns'ı 102-96 ve son olarak da Yao Ming - Shaquille O'Neal düellosunun yaşandığı maçta Lakers'ı uzatmada 108 - 104 yenmeyi bildi. 
     
     HAFTANIN OYUNCUSU 
     STEVE FRANCIS HOUSTON ROCKETS 
     Her ne kadar Yao Ming'in gelişiyle "Franchise" lakabından vazgeçtiyse de, Steve Francis hala daha Houston'ın 1 numaralı hücum silahı ve lideri olma özelliğini sürdürüyor. All-Star guard, geçtiğimiz hafta takımının 3 maçta 3 galibiyet almasından önemli bir rol oynarken, özellikle uzatmada 108 - 104 kazanılan Lakers maçındaki 44 sayı 11 asist 6 ribaund 2 top çalmalık performansıyla günün kahramanı olmayı başardı. 
     
     HAFTANIN ÇAYLAĞI 
     AMARE STOUDEMIRE PHOENIX SUNS 
     Yao Ming'in NBA'in "çaylak duvarına" toslamasıyla performansında yaşadığı düşüş, Phoenix Suns'ın 2.08'lik atletik çaylak power forveti Amare Stoudemire'ın Yılın Çaylağı ödülünün en önemli adayı haline gelmesine neden oluyor. 2003 All - Star hafta sonunda çaylaklar maçı ve smaç yarışmasında boy göstereceği açıklanan 20 yaşındaki forvet geçen hafta Phoenix'in Dallas'ı yendiği maçta sadece 24 dakika oyunda kalıp 8 sayıyla oynamasına rağmen, hafta başındaki Spurs ve Rockets maçlarında 24 sayı 14 ribaund ortalaması elde etmesi bir kez daha haftanın çaylağı olmasını sağladı. 
     
     HAFTANIN 5'i 
     STEVE FRANCIS HOUSTON 
     STEPHON MARBURY PHOENIX 
     KEVIN GARNETT MINNESOTA 
     CHRIS WEBBER SACRAMENTO 
     TIM DUNCAN SAN ANTONIO 
     
     HAFTANIN OLAYI 
     Dallas Mavericks'in Sacramento, Phoenix ve Seattle maçlarını kaybederek bu sezon ilk defa arka arkaya 3 yenilgi alması. 
     
     HAFTANIN MAÇI 
     24 Ocak Cuma 2003 
     LOS ANGELES LAKERS-NEW JERSEY NETS 
     New Jersey Nets sahası Continental Airlines salonunda 19 Aralık günü oynanan maçta Lakers'ı 98-72 mağlup ederek geçen yıl ki final serisinin bir nebze olsun intikamını almıştı. Jason Kidd'in liderliğindeki Nets, bakalım aynı başarıyı Staples Center'da tekrarlayabilecek mi 
     
     NE DEDiN NE DEDiN 
     1- "İspanyolca bildiğim için Nene Hilario ile çok rahat anlaşabiliyorum." Denver Nuggets pivotu Marcus Camby, Brezilyalı olan ve Portekizce konuşan ve İspanyolca bilmeyen çaylak takım arkadaşı Nene Hilario ile "iddiasına göre" çok iyi anlaşıyor. 
     2- "Hayatımda Shaq kadar güçlü birine karşı oynamamıştım. Adam kamyon gibi." Houston'ın 2.26 boyunda ve 130 kg ağırlığındaki Yao Ming'in geçen hafta kariyerinde ilk kez karşılaştığı 2.16 boyunda ve 163 kg ağırlığındaki Shaquille O'Neal hakkındaki ilk yorumları. 
     3- "Köpeğime yalatıyorum, çok iyi geliyor." Bir dönem Oyak Renault forması giymiş olan Denver forveti Ryan Bowen, maçlar sırasında yerlere düşmekten dizlerinde açılan yaraları, köpeğinin şifalı salyalarıyla tedavi ettiğini söylüyor. 
     
SIRALAMALAR 21 Ocak Salı itibariyle DOğU KONFERANSI A T L A N T i K G R U B U TAKIM G M Galb. New Jersey 28 12 70.0 Boston 24 17 58.5 Philadelphia 21 20 51.2 Washington 21 20 51.2 Orlando 21 21 50.0 New York 16 23 41.0 Miami 14 27 34.1      
     
M E R K E Z G R U B U TAKIM G M Galb. Indiana 29 12 70.7 Detroit 27 13 67.5 New Orleans 22 20 52.4 Milwaukee 19 21 47.5 Chicago 15 26 36.6 Atlanta 14 27 34.1 Toronto 10 32 23.8 Cleveland 8 34 19.0      
     
BATI KONFERANSI O R T A B A T I G R U B U TAKIM G M Galb. Dallas 31 8 79.5 San Antonio 26 14 65.0 Utah 25 15 62.5 Houston 23 16 59.0 Minnesota 23 18 56.1 Memphis 12 28 30.0 Denver 10 30 25.0      
     
P A S i F i K G R U B U TAKIM G M Galb. Sacramento 30 11 73.2 Portland 24 15 61.5 Phoenix 25 17 59.5 LA Lakers 19 21 47.5 Seattle 18 21 46.2 Golden State 17 23 42.5 LA Clippers 15 25 37.5      
     
İSTATiSTiKLER 21 Ocak Salı itibariyle SAYI OYUNCU ORT. 1. Tracy McGrady ORLANDO 30.0 2. Kobe Bryant L.A. LAKERS 27.7 3. Allen Iverson PHILADELPHIA 27.1      
     
RİBAUNT OYUNCU ORT. 1. Ben Wallace DETROIT 15.1 2. Kevin Garnett MINNESOTA 13.0 3. Tim Duncan SAN ANTONIO 12.4      
     
ASiST OYUNCU ORT. 1. Gary Payton SEATTLE 9.2 2. Jason Kidd NEW JERSEY 8.7 3. Stephon Marbury PHOENIX 8.1      
     
TOP ÇALMA OYUNCU ORT. 1. Doug Christie SACRAMENTO 2.82 2. Allen Iverson PHILADELPHIA 2.59 3. Jason Kidd NEW JERSEY 2.33      
     
BLOK OYUNCU ORT. 1. Tim Duncan SAN ANTONIO 3.00 2. Shawn Bradley DALLAS 2.79 3. Ben Wallace DETROIT 2.76      
     



 SPOR 
























</TEXT>
</DOC>
