<DOC>
<DOCNO> 110953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sondun12.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım Örgütü'nün cezaevindeki 2 üyesi evleniyor... 
</HEADLINE>
<TEXT>

     Terör örgütü 17 Kasım'ın halen Atina Koridalos cezaevinde duruşmalarının başlamasını bekleyen üyeleri Dimitris Kufodinas ve Angeliki Sotiropulu'nun, evlenmeyi kararlaştırdığı bildirildi. 
     Atina'da yayımlanan Eleftherotipiya gazetesi, ''Lukas'' kod adlı terör örgütünün baştetikçisi olduğu öne sürülen Kufodinas ile örgütün cezaevindeki diğer tetikçilerinden Savas Ksiros'un eski eşi Sotiropulu'nun nikah tarihlerinin henüz belirlenmediğini yazdı. 
     Cezaevi kurallarının birinci derecede akraba olmayan şahısların birbirleriyle görüşmelerine olanak vermediğini belirten gazete, Sotiropulu ile Kufodinas'ın evlendikleri takdirde, en fazla 2 haftalık aralıklarla 3'üncü şahısların gözetimi olmaksızın biraraya gelebileceklerini belirtti. 
     





</TEXT>
</DOC>
