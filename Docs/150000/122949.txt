<DOC>
<DOCNO> 122949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/spor/spo07.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatım değişti 
</HEADLINE>
<TEXT>

Fenerbahçe’yi kupa dışı bırakan golü atan Konyasporlu Faruk, "Hedefim büyük takımlardan birine transfer olmak" dedi 
     FENERBAHÇE’YE attığı golle takımını üçüncü tura çıkaran Faruk, Konya’da adeta kahraman oldu. Genç oyuncu galibiyetin ardından hayatında çok şeyin değiştiğini söyledi, "Maçtan sonra sayısız tebrik telefonu aldım. Arayanların çoğu Fenerbahçeli olmasına rağmen beni kutladılar. Çok formdayım ve en büyük idealim büyük takımlarından birinin formasını giymek" dedi. 
     FARUK’UN koyu bir Fenerbahçe taraftarı olan eşi Zeynep Temel ise maçı stadda izlediğini ancak eşinin attığı golü göremediğini belirtti, "Kale arkasında oturuyordum. Pozisyonu kaçırdım. Yanımda bulunan abime sorduğumda Faruk’un attığını söyledi. Çok sevindim. Faruk bu stadda hiç boş geçmiyor. Sürekli tebrikler alması beni çok gururlandırıyor" diye konuştu. 
     



 SPOR 
























</TEXT>
</DOC>
