<DOC>
<DOCNO> 147485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun33.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz komandoları futbol sahasında ağır yaralı... 
</HEADLINE>
<TEXT>

     Irak'ın güneyinde sıkı direnişle karşılaşan İngiliz komandoları hiç ummadıkları ağır bir mağlubiyet aldı. Ancak bu mağlubiyet savaş alanında değil, Um Hayal'ın tozlu sokaklarındaki futbol maçında geldi. 
     42 Komando Birliği'nden 11 denizci ile Um Hayal'ın mahalle takımı arasındaki maç, evsahibi takımın 9 - 3'lük galibiyetiyle sona ererken, maçı seyreden Irak halkı da futbolun beşiği olmakla övünen İngilizleri yemnenin gururunu yaşadı. 
     Bir komando "Yanlarında hakem getirecek kadar maçı ciddiye almışlardı. Futbolcular da, tozluğundan formasına kadar tam donanımlıydı. Bir an Irak milli takımıyla oynuyoruz zannettik. 
     Gerçek şu ki Iraklılar bizi dağıttı" derken, mağlubiyeti sıcak havaya bağlayan komutan Yarbay Howes, Iraklılardan rövanş maçı talep edeceklerini söyledi. Maçı seyreden bazı Iraklıların Manchaster United ve Arsenal formaları giydiği görülürken, Beckham tezahüratları da eksik kalmadı. 
     





</TEXT>
</DOC>
