<DOC>
<DOCNO> 100801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sonspo22.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüpler Birliği Başkanlığı'na Cemal Aydın seçildi 
</HEADLINE>
<TEXT>

     Birinci Süper Futbol Ligi Kulüpler Birliği Vakfı Başkanlığı'na, Ankaragücü Kulübü Başkanı Cemal Aydın seçildi. 
     İstanbul Dedeman Oteli'nde yapılan vakfın olağanüstü genel kurul toplantısında, son 3 yıldır başkanlığı yürüten ve bu kez aday olmayan Gençlerbirliği Kulübü Başkanı İlhan Cavcav'ın yerine, oybirliğiyle Cemal Aydın başkanlığa getirildi. 
     Vakfın ikinci başkanlığına, İstanbulspor Kulübü Başkanı Adnan Sezgin seçilirken, genel sayman ise Malatyaspor Kulübü Başkanı Hikmet Tanrıverdi oldu. 
     Toplantı sonrası vakfın yeni başkanı Cemal Aydın, gazetecilere yaptığı açıklamada, başkanlığı süresince en iyisini yapmaya çalışacağını söyledi. 
     Aydın, hepbirlikte çalışmasının önemini vurgulayarak, ''Bir bütün halinde olmalıyız. İştahla hizmette bulunmalıyız'' dedi. 
     





</TEXT>
</DOC>
