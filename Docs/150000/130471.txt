<DOC>
<DOCNO> 130471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/yasam/yas01.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi silahının kurbanı oldu... 
</HEADLINE>
<TEXT>

Polis sevgilisi başkasıyla nişanlandığını söyleyince kıskançlık krizine giren dansöz Şerife, tabancayı kaptığı gibi tetiğe asıldı 
     M. AKİF ERDEM İstanbul 

     Fatih’te, polis memuru Mehmet Yalçın 28 , sevgilisi Şerife Katırcıoğlu 22 tarafından beylik tabancasıyla vurularak öldürüldü. 
     Fatih İlçe Emniyet Müdürlüğü olay yeri incele biriminde görev yapan Mehmet Yalçın, Şehremini Tütüncü Mehmet Efendi Sokak’ta oturuyordu. Yaklaşık beş yıldır da gazinolarda oryantal olarak sahneye çıkan Şerife Katırcıoğlu ile yaşıyordu. Yalçın, önceki akşam bir başkasıyla nişanlandığını söyleyince, aralarında tartışma çıktı. 
     Sinirlerine h kim olamayan Katırcıoğlu, sabaha karşı Yalçın’ın beylik tabancasını aldı. Kendi tabancasından çıkan kurşunlara hedef olan Yalçın, göğsünden yaralandı. Polis memuru olay yerinde hayatını kaybederken, Şerife Katırcıoğlu ise kaçtı. 
     
     Akrabasının evinde yakalandı 
     Yalçın’ın cesedi incelemelerin ardından Adli Tıp Kurumu morguna kaldırıldı. 
     Polis, Katırcıoğlu’nu cinayetten kısa süre sonra bir yakınının Bağcılar’daki evinde yakaladı. Katırcıoğlu, hastaneye sağlık kontrolüne götürülürken, sevgilisini vurduğu için pişman olmadığını söyledi. 
     



 YAŞAM 

















</TEXT>
</DOC>
