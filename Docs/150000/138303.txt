<DOC>
<DOCNO> 138303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/astro/index.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eksik elementini kolla 
</HEADLINE>
<TEXT>

Yaygın bilgi, dünyada dört elementin olduğudur Ateş, hava, toprak ve su. Oysa bir de beşinci element vardır ve bu her şeyi bir arada tutan bir bağ, bir tutkal görevi görür. Yokluğu birtakım sorunlara işarettir 
     Aslında dört değil, beş element vardır. Astrolojinin metafizik tanımlaması içinde her şey Bir’den, birlikten Monad , başka bir anlatımla Yaradan’dan ortaya çıkar, biçimlenir ve çeşitlenir. Bu beşinci element her şeye nüfuz eden, gözle görülmeyen madde, eter olarak adlandırılır. Beşinci element bir arada tutan şeydir, gizli bir bağ, görünmeyen bir tutkal. Hatta "5. Element" filmindeki, bu gizli ve her şeyi bir arada tutan gücün sevgi olduğu temasının işlendiğini hatırlayabiliriz. 
     Bu yazıda haritalardaki element eksikleri üzerinde duracağız. Haritanızdaki eksik element her zaman öne çıkan konuları, sorunları ve motivasyonları gösterir. Her harita belirli bir ölçüde bir ya da iki elementi daha fazla ön plana çıkarırlar, bir elementte de zayıflık gösterir. 
     Haritanızdaki elementel dengeyi hesaplamak için Güneş 3 , Ay 3 , Asc 3 , Merkür, Venüs, Mars, Jüpiter, Satürn ve MC için 1 puan vererek, bu noktaların hangi elementte bulunduklarına dağılım yapın. Bu arada hatırlatalım Ateş elementinde Koç, Aslan ve Yay toprak elementinde Boğa, Başak ve Oğlak hava elementinde İkizler, Terazi ve Kova su elementinde de Yengeç, Akrep ve Balık bulunur. 
     Örneğin Adolf Hitler’in haritasındaki element dengesi aşağıdaki gibi hesaplanabilir 
     Ateş Merkür, Satürn, MC 3 
     Toprak Güneş, Ay, Venüs, Mars, Jüpiter 9 
     Hava ASC 3 
     Su Hiç yok, 0 
     Bu dağılımda kolektif gezegenleri ele almayışımızın nedeni, bu gezegenlerin kişiye özgü değil, pek çok insanı birden, kuşakları etkileyici olmasındandır. Kişisel ayrımlarda kullanılması hatalı olur. 
     Eksik element doğal olarak dağılım içinde baskın olan element tarafından kapatılarak bastırılmaya ve göz ardı edilmeye çalışılır ama eksikliğini de hemen belli eder. Çoğumuz güçlü olduğumuz alanda uzmanlaşırız ya da bu alanda kendimizi güvende hissederiz. Bununla beraber, eksik element de tamamlanması gereken alanı açıkladığı için bu eksikliği bir şekilde tamamlamaya gitmek gerekecektir. 
     Çoğu kişi eksik elementini ya işinde ya da eşinde tamamlama yoluna gider. Eş yerine yakın arkadaşlar da olabilir. Çünkü ilişkilerimiz elementlerin dengelenmesi ve karşılıklı ihtiyaçların giderilmesine olanak tanımalıdır. Tıpkı potansiyel enerji ya da rüzgarı yaratan basınç ilişkileri gibi, ilişkilerde enerji değiş tokuşu yaşanır. 
     Bu konuyla ilgili yazmaya haftaya da devam edeceğim. 
     
Haritada ateş elementi eksikliği varsa      Ateş yakıcı, hevesli, ileriye yönelik vizyon sahibi, maskülen enerjilere karşı gelen sınıflamadır. 
     Kuşkusuz ateş cesaret, güç, motivasyon, saldırganlık ve ilhamla ilişkilidir ve ateşi yoğun taşıyan kişilerde canlılık, hayatı dramatik bir biçimde hissetme ve bu enerjiyi başkalarına yayma isteği vardır. Bu kişiler doğrudan ve açık olurlar. 
     Ateş eksikliğinde ise kişide maceraya açıklık olmadığı, spontanlık, sıcaklık ve heves eksikliği, cansızlık görülecektir. Bu kişiler çoğunlukla kendilerinden daha dominant bir eşe, yakın arkadaşa sahiptirler ve bu enerjiyi karşı taraftan sağlamaya bakarlar. Bir bakıma harekete geçirilmeyi beklerler. Çoğunlukla bu kişiler depresif düşünce kalıplarına girmeye daha fazla eğilim gösterebilirler. Bu durum ayrıca fazla su elementinde de olabilir 
     Ateş eksiğini kapatmak isteyen kişi, daha abartılı davranarak, gidip gelen bir enerji dengesizliği ile ani heves ve arkasından çökkünlük arasında kalabilir. Bu kişiler daha fazla iyimserlik ihtiyacındadırlar, yaşama olan güvenlerini pekiştirmeleri gerekir. 
     
Haritada toprak elementi eksikliği varsa      Toprak somut, pratik, maliyet bilincine sahip, gerçekçi ve güven veren bir doğaya sahiptir. Biraz sıkıcı ve muhafazakar olarak değerlendirilebilir ama düşüncelerimizi somut hayata geçirebilmek için toprak elementine ihtiyaç vardır. 
     Örneğin bir eviniz olmasını isteyebilirsiniz ama önce bir temele ihtiyaç duyarsınız, aksi halde, bu ev sadece plan olarak kalacaktır. 
     Bu yüzden toprak elementinde sağduyu, uygulamacı ve pratik bir yaklaşım, genel olarak düzen yanlısı bir tutum vardır. Çok kolay harekete geçmeyebilirler ve maddi zenginlikle ilişkilidirler. Abartılı toprak ise aşırı can sıkıcı ve materyalist, aç gözlü bir karakter sergiler. 
     Toprak eksikliğinde ise kişinin gerçekçi olması pek kolay olmaz. Bu kişiler olayların parasal yönünü pek hesaba katmadıklarından, iş uygulamaya geldiğinde zorlanırlar. 
     Ayrıca toprak eksikliği vücudumuza da yeteri kadar özen göstermemek anlamına gelebilir. Özellikle toprak eksikliği yanında hava fazlası varsa, bu kişiler sadece beyinde yaşayıp bedensel ihtiyaçlarını düzensiz biçimde giderebilirler. 
     Pek çok görüşmemde, toprak eksikliği olanların finans, banka ya da mühendislik gibi parasal alanı da ilgilendiren konulara daha fazla yönelerek bu açıklarını kapatmaya çalıştıklarını gördüm. Kuşkusuz bu şekilde davranmak daha fazla tıkanma ve sanal bir güven giderme şekli olacaktır. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
