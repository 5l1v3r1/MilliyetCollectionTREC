<DOC>
<DOCNO> 115494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sontur21.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozlak Baraj sorunu olmayan tek parti DEHAP'tır... 
</HEADLINE>
<TEXT>

     Eski HADEP Genel Başkanı Murat Bozlak, 3 Kasım seçimlerinde baraj sorunu olmayan tek partinin DEHAP olduğunu savunarak, ''Baraj sorunu olmayan tek parti DEHAP'tır. İktidarımızda devleti yeniden yapılandıracağız'' diye konuştu. 
     Bozlak, DEHAP'ın Adana ve Mersin'de düzenlediği mitinglerde yaptığı konuşmalarda, 3 Kasım seçimlerinin çok önemli olduğunu belirterek, ''3 Kasım, geleceğimizi belirleyeceğimiz gündür. Sakın ola yanlış yapmayın. IMF'ci ve yoksulun karşısında olanlara oy vermeyin'' dedi. 
     Seçimlerde, vatandaşlardan CHP ve AKP'ye oy vermemelerini isteyen Bozlak, ''Geçtiğimiz günlerde çıktıkları televizyon programında ikisinin de birbirlerinden farklarının olmadığı görüldü. Bunların ikisi de orta yolcu. Bunlardan Türkiye'ye hayır gelmez'' ifadesini kullandı. 
     Bozlak baraj sorunu olmayan tek partinin DEHAP olduğunu savundu. 
     Bu arada, Adana mitingi sırasında, tertip komitesi yöneticileri tarafından sık sık kayıp çocuk anonsları yapılması dikkati çekti. 
     





</TEXT>
</DOC>
