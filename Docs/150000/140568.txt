<DOC>
<DOCNO> 140568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko47.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 4.81'lik artışla tamamladı... 
</HEADLINE>
<TEXT>

p    İMKB Bileşik Endeksi, 2. seansta 321.87 puan yükselerek 10,616.13 puandan kapandı. Hisse senetleri, ikinci seansta ortalama yüzde 3.13 oranında değer kazandı. 
     İlk seanstaki 165.38 puanlık artış dikkate alındığında, borsa endeksi günün tamamında 487.25 puan yükseldi. Hisse senetlerindeki günlük artış ise yüzde 4.81 oldu. 
     Endeks, seansa 28.83 puan artışla 10,323.09 puan seviyesinde başladı. Seansın ilk yarısı 152.23 puan artışla 10,446.49 puandan geçildi. 
     Endeks, en düşük 10,294.26 puanı, en yüksek de 10,620.71 puanı gördü. 
     Kapanışta mali endeks 522.54 puan artışla 13,313.56 puana, sanayi endeksi 255.11 puan artışla 10,333.35 puana, hizmetler endeksi 92.37 puan artışla 6,686.08 puana yükseldi. 
     Böylece ilk seansa göre mali grup hisseler ortalama yüzde 4.09, sanayi grubu hisseler ortalama 2.53, hizmetler grubu hisseler yüzde 1.40 değer kazandı. 
     2. seansta işlem gören toplam 298 hisse senedinden 249'u değer kazanırken, 30 hisse senedinin fiyatında değişiklik olmadı, 19 hisse senedi değer yitirdi. 
     Seansta, 324 trilyon 560 milyar 194 milyon liralık işlem hacmi kaydedildi. İki seanstaki toplam işlem hacmi 480 trilyon 841 milyar 52 milyon lira olarak belirlendi. 
     2. seansta, Yapı Kredi Bankası, İş Bankası C , Garanti Bankası, Sabancı Holding ve Koç Holding en yoğun işlem gören hisse senetleri olarak belirlendi. 
     





</TEXT>
</DOC>
