<DOC>
<DOCNO> 108059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun08.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın kararı dünyada nasıl yorumlanıyor.. 
</HEADLINE>
<TEXT>

     Çin Dışişleri Bakanı Tang Çiaşuan, Irak'ın silah denetçilerini koşulsuz kabul edeceğini açıklamasından memnun olduklarını açıkladı. 
     Bakan Tang, ''Irak'ın kararı, Çin dahil uluslararası toplumun her zaman gerçekleşmesini dilediği şeylere karşılık geliyor'' dedi ve Çin'in uluslararası toplumla birlikte Irak sorununa BM bünyesinde siyasi bir çözüm bulunması için çalışmaya devam edeceğini söyledi. 
     İsrail Dışişleri Bakanı Şimon Peres ise ABD'nin Irak'a askeri müdahale düzenleme konusunda istekli olduğunu ve geri adım atacağını sanmadığını belirtti. 
     Peres, İsrail radyosuna New York'ta verdiği demeçte, Irak'ın denetçileri koşulsuz kabul edeceğini açıklamasının krizin azalmasına yol açıp açmayacağı yönündeki soru üzerine, ''Denetçiler namuslu insanlar, ulusal bir mafya olan Saddam Hüseyin'in rejimiyle çalışamazlar'' dedi. 
     





</TEXT>
</DOC>
