<DOC>
<DOCNO> 143428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/soneko31.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda dolar güçlendi... 
</HEADLINE>
<TEXT>

     Irak ile ilgili aylardır süren belirsizliğin yerini savaşın kesinleştiği inancına bırakması, ABD Doları'nı güçlendirdi, menkul kıymet piyasalarını coşturdu. 
     Belirsizlikten kurtulan piyasalarda ''savaşın kısa ve kesin sonuçlanacağı'' inancının güçlenmesi doping etkisi yaptı. 
     Türk hükümetinin, topraklarında ABD askerinin konuşlanacağına izin vereceği izleniminin yerleşmesi de uluslararası piyasalarda işlem gören Türk devlet tahvillerine değer kazandırdı. 
     Aynı etkenlerle, kriz zamanlarında ''güvenli sığınak'' olarak yatırımcıların yöneldiği altın fiyatlarındaki yükseliş yerini gerilemeye bıraktı. 
     Londra piyasasında ABD Doları'nın diğer önemli paralar karşısındaki değeri, Cuma kapanış ve bugün öğle saatleri itibariyle şöyle 
     

PARA BİRİMİ SALI PAZARTESİ Japon Yeni 119.07 118.39 İsviçre Frangı 1.3894 1.3742 Kanada Doları 1.4836 1.4785      Londra borsasında dün 1.0675 dolardan kapanan euro, bugün öğleyin 1.0570 dolara indi. 
     Aynı borsada dün 1.5762 dolardan kapanan İngiliz Sterlini, bugün öğle saatlerinde 1.5681 dolara geriledi. 
     
     ALTIN FİYATLARI 

     Altının ons fiyatı, bazı borsalarda dün kapanış ve bugün öğle saatleri itibariyle şöyle 
     

BORSA SALI PAZARTESİ Londra 334.90 336.90 Zürih 335.00 338.10 Hong Kong 337.00 344.00      Londra Borsası'nda dün 4.48 dolardan kapanan gümüşün ons fiyatı bugün öğle saatlerinde 4.46 dolara indi. 
     
     MENKUL KIYMET PİYASALARI 

     Irak ile ilgili aylardır süren belirsizliğin sona erdiği ve savaşın kesinleştiğine olan inanç, uluslararası borsaları canlandırdı. 
     Dünya borsalarında genel bir yükseliş gözlenirken, Türkiye'deki son gelişmelerin hükümetin ABD askerlerinin Türk topraklarında konuşlanmasına izin vereceğinin işareti olarak yorumlanması, Londra Borsası'nda işlem gören Türk devlet tahvillerinin değerlenmesine yol açtı. 
     Londra borsasında 2030 vadeli 100 dolar nominal değerli Türk devlet tahvillerinin fiyatı 5.875 puanlık bir artışla 100.75 dolara çıktı. 
     Belirsizliğin sona ermesiyle dünya borsaları yükselişe geçti. 
     Tokyo Borsası'nın dün 20 yılın en düşük düzeyine gerileyen Nikkei Endeksi, bugün 82.82 puan yükselişle 7,954.46 puanda kapandı. 
     Asya'nın diğer önemli borsaları da günü yükselişlerle kapatırken, işlemlerin sürdüğü Avrupa borsalarında da yükseliş gözleniyor 
     





</TEXT>
</DOC>
