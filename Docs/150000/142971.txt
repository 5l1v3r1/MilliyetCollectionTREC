<DOC>
<DOCNO> 142971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yazar/myilmaz.html </URL>
<DATE> 2003/03/16/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Kendi yaşamının efendisi ol, kölesi değil 
</HEADLINE>
<TEXT>

     Gençlik yıllarımda hiç anlayamadığım bir şeydi, insanın kendi kendine "hayatını sorgulaması".. Soğuk espriler de yapardım bu konuyla ilgili.. "Sorguladım ama bir türlü konuşturamadım, acaba elektrik de verse miydim Yoksa Filistin Askısı daha mı iyi olurdu " gibi.. 
     Nasıl olsa önümde daha çok yıllar var, diye düşünüyordum herhalde.. Nietzsche gibi Sonra bakarız .. 
     
     Yeni bilgi, yeni istekler.. 
     Sanırım biraz da Doğu felsefesinden etkilenmiş olmalıyım, o yıllarda.. 
     Bir Budist rahibi değildim elbette ama yolun henüz çok başlarında olduğum için, yaşamımın sadece elde ettiğim şeylerden oluşmadığının da farkındaydım. 
     Siyasetle ilgiliydim, o dönemin en iyi okuluna girmeyi başarmıştım. Gazetecilik yapmak istiyordum, çok iyi bir "öğretmenin" yanında, hem de üstüne para da kazanarak bu işi öğreniyordum. 
     Ama elde ettiğim her şey, yeni bir isteğin doğmasına yol açıyordu. 
     Lautremont’u okumamıştım. Dolayısıyla, "Daha sonra yapacağım şeylerle ilgilenmeyi gereksinmem. Yaptığımı yapmalıydım. Daha sonra bulgulayacağım şeyleri bulgulamayı gereksinmem. Her şeyin kendi sırası vardır" sözünden de habersizdim. 
     
     
</TEXT>
</DOC>
