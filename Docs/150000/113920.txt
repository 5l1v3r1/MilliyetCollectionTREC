<DOC>
<DOCNO> 113920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur01.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP"li Kırpınar'ın oğulları diskodaki kavgada yaralandı 
</HEADLINE>
<TEXT>

     İzmir Fuar Kültürpark'taki bir diskoda çıkan silahlı kavgada, MHP İzmir Milletvekili Yusuf Kırkpınar'ın bir oğlu silahla yaralanırken, diğer oğlu da dövüldü. 
     Dağ Disko'da eğlenen Alper 23 ve Cemal 21 Kırkpınar kardeşler ile bir grup arasında tartışma çıktı. Tartışmanın büyümesiyle başlayan kavgada, Alper Kırkpınar silahla ayağından yaralanırken, Cemal Kırkpınar da dövüldü. 
     Kırkpınar kardeşler, Yeşilyurt Devlet Hastanesi'ne kaldırılarak tedavi altına alındı. Kırkpınar kardeşlerin sağlık durumlarının iyi olduğu öğrenildi. 
     Kırkpınar, çocuklarının kendisinden izin alarak diskoya gittiğini belirterek şunları söyledi 
     "Çocuklarımdan biri, İstanbul'dan gelmişti. Bir kez dışarı çıkmak istediler, araçlarının lastiğini patlatmışlar. Sonra da çok sayıda kişi üzerlerine saldırmış. Bana kasıtlı yapılmış gibi geliyor, ama daha net birşey söyleyemiyorum. Ancak siyasi boyutu kesinlikle söz konusu değil. Çok şükür sağlık durumları iyi." Olaydan sonra bir taksiye binerek kaçtıkları ve 3 kişi oldukları belirtilen saldırganların yakalanması için çalışma başlatıldı. 
     





</TEXT>
</DOC>
