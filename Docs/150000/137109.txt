<DOC>
<DOCNO> 137109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun36.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş karşıtı eylemler sürüyor... 
</HEADLINE>
<TEXT>

     Umman'da kadınlar, ilk defa yürüyüş yaparak, ''Savaşa Hayır'' dediler. 
     Protesto gösterilerinin nadir olduğu Körfez ülkelerinden Umman'da, kadınlar, ilk defa sadece kadınların katıldığı bir miting düzenleyerek, dünyadaki savaş karşıtı eylemlere destek verdiler. 
     Başkent Maskat'ta sokakları dolduran 200 kadar kadın, ''Daha fazla şer değil, daha fazla barış'' pankartıyla yürüdüler. 
     Umman'daki yürüyüşte Amerikalı ve İngiliz kadınlar da yer aldı. 
     Amerikalı Jill Rheingans, '' ABD Başkanı George Bush'un Ortadoğu ve İslam hakkında eğitime ihtiyacı olduğunu, savaş değil başka bir çözüm konusunda Müslümanlarla birlikte çalışması gerektiğini'' söylerken, İngiliz Julie Boynton da, İngiltere Başbakanı Tony Blair'in halkın sesine kulak vermesini istedi. 
     





</TEXT>
</DOC>
