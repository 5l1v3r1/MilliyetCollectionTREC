<DOC>
<DOCNO> 133196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/siyaset/siy02.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’i boşuna beklediler 
</HEADLINE>
<TEXT>

     Bakırköy’de "Tenisi Yaygınlaştıralım" konulu panele günler öncesinden katılacağı bildiren CHP milletvekili Kemal Derviş, "sesim kısıldı" mazeretiyle toplantıya gelmeyince kendisini bekleyen 800’ü aşkın kişiyi hayal kırıklığına uğrattı. Bakırköy Belediyesi ve Bakırköy Halk Eğitim Merkezi işbirliğiyle dün Ataköy Olimpiyatevi’nde düzenlenen panelin 12.30’da başlaması gerekiyordu. Ancak tenise olan merakıyla bilinen Derviş beklendiği için önce yarım saat ertelendi. Ardından da Derviş’siz başladı. Bakırköy Belediye Başkanı Ahmet Bahadırlı, panelistler yerini alırken, salonda bulunmamasına rağmen sahneye çağrılan Derviş’in kendisini telefonla aradığını ve sesi kısıldığı için toplantıya katılamayacağını bildirdiğini açıkladı. Ardından, bazı kişiler salonu terk etti. 
     



 SİYASET 

















</TEXT>
</DOC>
