<DOC>
<DOCNO> 107705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yasam/yas02.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Meme kanserine hormon tedavisi 
</HEADLINE>
<TEXT>

Hormon terapisi görmüş meme kanseri hastalarında tümörlerin tehlikeli formunun daha az oluştuğu belirlendi 
     ABD’DE Oregon Sağlık ve Bilim Üniversitesi’nde, 300 kadın üzerinde yapılan araştırmada, hormon terapisi görmüş hastalarda meme kanseri tümörlerinin daha az tehlikeli forma ulaştığını kaydeden uzmanlar, hormon terapisinin meme kanserinin mamogramla saptanmasını da kolaylaştırdığını belirtti. Ayrıca bu hastalarda diğerlerine göre daha az ölüm riski bulunduğu kaydedildi. 
     
     Kurtulma şansı daha fazla 
     MEME kanseri, hormon terapisi görmüş 144 hastanın 85’inde mamogramla, diğerlerinde ise başka yöntemlerle saptandı. Mamogramla hastalığın saptandığı kadınlarda hastalıktan kurtulma şansı 6 yıl sonra yüzde 100’ü bulurken, bu oran hormon terapisi görmemiş ve mamogramla teşhis konulmuş hastalarda yüzde 87 olarak gözlendi. 
     



 YAŞAM 
















</TEXT>
</DOC>
