<DOC>
<DOCNO> 138069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/ekonomi/aeko.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’nin garip istekleri var, savaş ortamında böyle şey olmaz... 
</HEADLINE>
<TEXT>

Babacan, IMF’nin ABD destek paketindeki krediyi kontrol etmesine karşı olduklarını belirterek, "Savaşın ciddi maliyeti olacak. IMF’nin böyle bir ortamda ne işi var " dedi 
     SEÇKİN ÜREY ANKARA 

     Devlet Bakanı Ali Babacan, ABD ile müzakerelerde yazılı taahhüt konusunda ısrarcı olduklarını, Türkiye’ye verilecek kredi paketinin Uluslararası Para Fonu’nun IMF kontrolünde verilmesini asla kabul etmeyeceklerini söyledi. 
     IMF’nın savaş ortamında bu konuda devreye girmesinin "ters bir kavram" olduğunu ifade eden Babacan, dördüncü gözden geçirmeyle ilgili olarak "IMF’nin garip garip istekleri var" dedi. 
     ABD’nin Türkiye’ye destek paketinde, 4 milyar dolarlık hibeye alternatif olarak önerdiği 25 - 30 milyar dolarlık kredinin dört yılı ödemesiz, 15 yıl vadeden oluştuğunu kaydeden Babacan, bu kredinin kontrolünün IMF’ye verilmesini kabul etmediklerini belirtti. Babacan, "15 yıl vadeli krediyi IMF’yle bağlantılı almak, 15 yıl daha IMF’yle uğraşmak demek. Bunu istemiyoruz" dedi. Bilindiği gibi ABD, Türkiye’nin olası Irak savaşında uğrayacağı zararlar için önerdiği destek paketinde iki alternatif sundu. Bunlardan biri dış askeri borçlardan 2 milyar doların silinmesi ve 4 milyar dolarlık karşılıksız yardım. Diğer seçenek ise dış askeri borçların 2 milyar dolarının silinmesi ve 25 - 30 milyar dolarlık uzun vadeli kredi. 
     IMF ile görüşmelerin "ABD’nin pazarlıkta IMF kartını devreye soktuğu için mi uzadığı" sorusuna yanıt vermekten kaçınan Babacan, şunları söyledi 
     
     Washington’dan her şey görülmez’ 
     "IMF ile sadece bütçe görüşülmüyor. Ele alınan çok fazla konu var. IMF’nin garip garip istekleri oluyor. Kamuoyuna yansıyan KDV artışı bunlardan biri. Biz bunları kabul etmiyoruz. Washington’da oturup Türkiye’deki her şeyi görmek mümkün değil. Dışarıdan gelecek önerilere açığız ama kabul edilebilecek olanlara. Türkiye için doğru olan politikaları uyguluyoruz. IMF İcra Direktörleri Kurulu’nun toplanması mart ayına kaldı." 
     
Pakistan’ın durumuna düşmek istemiyoruz’      Savaş, destek paketi ABD Kongresi’nin önüne gelmeden bitebilir" diyen Babacan, şunları söyledi "Pakistan’ın ABD’ye Afganistan Savaşı için verdiği destek karşılığında alacağı ekonomik yardım savaş bittikten sonra onaylanmadı. International Herald Tribune’de bir yazı var. ABD, Afganistan savaşı için Pakistan’a ağırlıkla tekstil alanında kolaylık sağlayan bir yardım paketi önermiş. Atılan son kurşundan sonra da bütün sözler unutulmuş. Kongre onay vermemiş. Bu nedenle yazılı taahhüt istiyoruz." 
     
Borcun vadesini uzatacağız’      25 - 30 milyar dolarlık kredi paketinin yapısı dört yıl ödemesiz ve 15 yıl vadeden oluşuyor. Bazı çevrelerden gelen savaşın maliyetini borcumuzun üstüne borç katarak mı karşılayacağız’ eleştirilerine katılmıyorum. Bu bir borç yükü değil. Türkiye’nin kısa vadeli borç sorunu var. Böylelikle borcumuzun bir kısmının vadesini kısadan uzun vadeye çevireceğiz. Bu bize rahatlama sağlayacak. Kredi paketi 4 milyar dolarlık hibeye alternatif olarak önerildi. Rakamın 25 - 30 milyar dolar olarak söylenmesinin nedeni 1 milyar dolarlık hibenin karşılığı olan kredi miktarından kaynaklanıyor. Burada bir çarpan formülü var. Piyasa koşullarına göre değişkenlik gösteriyor." 
     
Taahhütler açıklanacak’      Yazılı taahhüdün şekli üzerinde görüşmelerin sürdüğünü belirten Babacan, "Uluslararası hukukta yaptırım gücü farklı belgeler bulunuyor. Bunlar üzerinde görüşülüyor. Yazılı taahhütlerini kamuoyuna açıklayacağız. Biz kamuoyuna çıkıp böyle bir anlaşma yaptık’ demek istiyoruz" dedi. 
     
48 saat süre diye bir şey yok’      ABD, askeri planları açısından Kuzey Cephesi’ni açıp açamayacağını bilmek istiyor. Biz de ne yapacağımızı bilmek istiyoruz. Bize bir günün bile önemli olduğunu söylediler. Ama müzakere masasına gelince bir türlü sonuç alınamıyor. 48 saat süre diye bir şey yok. Daha önce de 18 Şubat dediler, bakın ayın kaçı oldu " 
     
Petrol parasını reddettik’      Babacan, "ABD’nin teklifinde yer alan dost ülkeler’ olarak adlandırılan Suudi Arabistan ve Kuveyt’ten 1 milyar dolarlık petrol yardımı önerisini reddettik. Körfez Savaşı’nda da aynı sözü verdiler. Bir kısmını da yerine getirdiler. Ancak, halen 300 milyon dolarlık kısmını alamadık. Aradan 10 yıl geçti. Bu örnek varken kabul etmek mümkün değil" dedi. 
     
Yeniden inşa ele alınmadı’      Görüşmelerde savaştan sonra Irak’ın yeniden inşası konusu bugüne kadar hiç gündeme gelmedi. Böyle bir zamanda bunlar konuşulmuyor. Bir yandan barış ümidimizi taşıyoruz. Sorun h l savaş olmadan çözülebilir. Bu yüzden bütün bu paketler ve yardımlar hiç olmayabilir. Paketin ticari boyutunda Nitelikli Sanayi Bölgeleri’nin kapsamını genişletmeyi kabul ettiklerini bildirdiler. Bunun yanı sıra Amerikan Eximbank’ından açılacak krediler de önerdiler." 
     



 EKONOMİ 




















</TEXT>
</DOC>
