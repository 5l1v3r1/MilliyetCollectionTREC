<DOC>
<DOCNO> 143560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/spo06.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İrtibat kopuyor 
</HEADLINE>
<TEXT>

Real Sociedad ile sezon sonunda yollarını ayıracak olan Tayfun, Espanol’un kendisiyle ilgilendiğini dile getirdi 
     REAL Sociedad ile Tayfun Korkut arasında ipler kopuyor. Yeni bir anlaşma için birbirlerine sıcak bakmayan tarafların, sezon sonunda ayrılma noktasına geldiği öğrenildi. Yeni sezonda başka bir takımda forma giyeceğini söyleyen milli futbolcu, "Espanol’un benimle ilgilendiğini biliyorum. Barcelona temsilcisi iyi bir kulüp ancak başka teklifler de var. Bunları değerlendireceğim" ifadesini kullandı. 
     İSPANYA’DA rahat olduğunu söyleyen Tayfun, Avrupa’da oynamak istediğini belirtip, Türkiye’ye dönüşünün çok zor olduğunu açıkladı. Tayfun, "Ama dönersem sadece 4 büyüklerde oynamak isterim" dedi. Yıldız oyuncu bu sezon Beşiktaş’ın şampiyon olmasını istediğini söylerken, "Kartal gerçekten çok iyi futbol oynuyor. Ayrıca Gençlerbirliği’nin pozitif futbol anlayışını da kutlamak gerekir" diye görüş belirtti. 
     



 SPOR 


























</TEXT>
</DOC>
