<DOC>
<DOCNO> 104698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sontur15.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Yalçın hastanede ihmal kurbanı mı 
</HEADLINE>
<TEXT>

     İşçi Partisi İP Uşak İl Yönetim Kurulu Üyesi Kadir Altınkaya, Genel Başkan Yardımcısı Hasan Yalçın'ın, vefatından saatlerce önce SSK Uşak Hastanesi'ne getirildiğini ancak rahatsızlığının anlaşılmadığını söyledi. 
     Altınkaya, Yalçın'ın, ziyaretler ve parti çalışmaları sırasında rahatsızlığını dile getirdiğini belirterek, ''SSK emeklisi olduğu için de hemen SSK Uşak Hastanesi'ne getirdik. Acil serviste kalp grafisi alınan Yalçın'ın durumunun iyi olduğu belirtilerek bir iğne yapıldı ve evine gidebileceği söylendi'' dedi. 
     Yalçın'ı misafir etmek üzere saat 01.00 sıralarında evine getirdiğini anlatan Altınkaya, ''Saat 04.00 sıralarında ise kalp atışları durdu'' diye konuştu. 
     Kadir Altınkaya, SSK Uşak Hastanesi'nin ihmali olup olmadığının araştırılması gerektiğini kaydetti. 
     
</TEXT>
</DOC>
