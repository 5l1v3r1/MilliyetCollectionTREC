<DOC>
<DOCNO> 113328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur15.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den AB'ye En büyük işkenceyi milliyetçiler gördü 
</HEADLINE>
<TEXT>

     MHP lideri Devlet Bahçeli, AB üyeliği için Türkiye'ye "Önce işkenceyi halledin" diyenler bulunduğunu belirterek "Sanki Türkiye'de işkenceyi savunanlar varmış gibi. Türkiye'de en büyük işkenceyi milliyetçiler görmüştür" dedi. 
     Partisince Aksaray'da düzenlenen mitingte halka seslenen Bahçeli, AB ülkelerinin de Türkiye'ye çifte standart gösterdiğini söyledi. AB yönetiminin siyasi ve ekonomik kriterleri yerine getiren Türkiye'yi görmeğini savunarak şöyle konuştu 
     "AB, 15 yıldır terörle mücadele eden Türkiye'ye söz de barış projeleri sunuyor. İdamı kaldırın, af çıkarın, Kürtçe eğitim ve öğretim ile Kürt TV yayınlarını serbest bırakın, diyorlar. PKK KADEK değil, ne olursa olsun, biz onları parmak izinden tanırız. AB'nin dayattığı ilkeler ile PKK KADEK'in istekleri örtüşüyor." Partisinin AB'nin ülkeyi parçalayacak dayatmalarına karşı durduğunu ifade eden Bahçeli, şunları söyledi 
     "'Önce işkenceyi halledin' diyenler var. Sanki Türkiye'de işkenceyi savunanlar varmış gibi. Türkiye'de en büyük işkenceyi milliyetçiler görmüştür. Öte yandan İmralı'daki bölücü hainin, 'gökkuşağı koalisyonu' tarafından idam cezası kaldırıldı. Şimdi orada yalnız kalmasın garip, oraya birkaç mahkum daha gönderin diyorlar. O kadar para harcanıp F tipi cezaevleri yapıldı. Bölücü başı neden İmralı'dan F tipi cezaevlerine getirilmiyor. 
     Demokrasi, insan hakları gibi konular, güzel konular ama, bunların arkasına saklanarak, Türkiye'yi gaflet çukuruna düşürmek isteyenlere dur demeliyiz. Türkiye bunlarla uğraşırken PKK KADEK sürgünde hükümet kurmaya çalışıyor." 
     





</TEXT>
</DOC>
