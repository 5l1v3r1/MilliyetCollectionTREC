<DOC>
<DOCNO> 122753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/ekonomi/eko05.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücretli 108 milyon lira vergi iadesi alacak 
</HEADLINE>
<TEXT>

2 milyar 154 milyon liralık fiş ve fatura toplayan asgari ücretli, 107.7 milyon lira vergi iadesi alacak 
     Asgari ücretli bu yıl için 107.7 milyon lira vergi iadesi alacak. İstanbul Serbest Muhasebeci Mali Müşavirler Odası’nın İSMMMO Yıllık Vergi İadesi Raporu’nda yer alan hesaplamalara göre, ayda ortalama net 500 milyon lira ücret olan bir kişi 481 milyon lira, 1 milyar lira net ücret alan bir kişi de 1.3 milyar lira vergi iadesi alabilecek. 
     Özel gider indirimine sadece eğitim, sağlık, gıda, giyim ve kira harcamaları konu edilebilecek. İndirim tutarı, harcamanın yapıldığı yıla ait ücretin yıllık vergi matrahının yüzde 35’ini geçemeyecek. 
     Özel gider indirimi, sadece gerçek usulde tespit edilen ücretlilere uygulanacak. Özel gider indirimine konu olan harcamalar, ücretlilerin kendisi, eşi ve çocuğu için yaptığı eğitim, sağlık, gıda, giyim ve kira harcamaları olarak belirlendi. 
     İSMMMO Raporu’na göre, TBMM, il genel meclisi ve belediye meclisi üyeleri ile özel kanunlarına veya idari kararlara göre kurulan daimi veya geçici bütün komisyonların üyeleri, yönetim ve denetim kurulları başkanı ve üyeleriyle tasfiye memurları, bilirkişiler, resmi arabulucular, eksperler, spor hakemleri ve her türlü yarışma jürisi üyeleri ve sporcuların ödemeleri de ücret sayılıyor. 
     Ücretlilerin Aralık 2002 itibarıyle aldıkları net ücretlere göre belge toplayacaklarını belirten İSMMMO Başkanı Yahya Arıkan, yaptığı yazılı açıklamada, vergi iadesi belgelerinin en geç 20 Ocak 2003 tarihine kadar ilgili kuruma verilmesi gerektiğini hatırlattı. 
     
1 milyar net ücret alana 1.3 milyar iade bin TL Aylık net ücret Toplanabilecek belge tutarı İade tutarı Asgari Ücretli 2.154.249.000 107.713.000 200.000 2.544.268 127.214 250.000 3.291.651 164.583 300.000 4.042.126 204.589 350.000 4.836.636 282.148 400.000 5.631.147 359.707 450.000 6.425.658 428.377 500.000 7.220.168 481.345 600.000 8.809.188 587.280 700.000 10.426.691 716.622 800.000 12.122.423 910.420 900.000 13.817.854 1.104.183 1.000.000 15.512.991 1.292.749 1.200.000 18.900.834 1.575.070 1.400.000 22.456.370 1.990.715 1.600.000 26.087.494 2.466.220 1.800.000 29.718.617 2.941.724 2.000.000 33.349.742 3.334.974 2.250.000 37.888.646 3.788.864 2.500.000 42.427.552 4.242.756 2.750.000 46.966.456 4.696.646      
     
     



 EKONOMİ 




















</TEXT>
</DOC>
