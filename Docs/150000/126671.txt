<DOC>
<DOCNO> 126671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/ekonomi/eko07.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası 105 milyon dolarlık iştirak hissesini devrediyor 
</HEADLINE>
<TEXT>

     EKONOMİ SERVİSİ 

     İş Bankası, Paşabahçe Cam’daki yüzde 33.20 ve Cam Elyaf’taki yüzde 48.78 oranındaki hissesini, toplam 105 milyon dolar bedelle iştirakçisi olduğu Şişecam ve diğer grup içi şirketlerine satacak. İş Bankası Yönetim Kurulu’nun aldığı karara göre, Paşabahçe Cam’ın sermayesinde sahip olunan yüzde 33.20 oranındaki 45.5 milyar lira nominal değerdeki hisselerin 70 milyon doları karşılığında, Cam Elyaf Sanayii sermayesinde sahip olunan yüzde 48.78 oranındaki 5.9 trilyon lira nominal değerdeki hisselerin 35 milyon dolar karşılığında Şişecam ve iştiraklerine peşin bedelle satışı konusunda Genel Müdürlük yetkili kılındı. 
     Söz konusu satışlardan kaynaklanacak k r bugünkü kurlarla yaklaşık 140 trilyon lira yapılacak sermaye artırımında kullanılacak. 
     İş Bankası’nın Paşabahçe Cam ve Cam Elyaf’taki iştirak hisselerinin satış işlemlerinin, bir hafta içinde tamamlanacağı bildirildi. İMKB’ye gönderilen açıklamada, satış işlemlerinde, Paşabahçe Cam beher hisse fiyatının 0.153863 cent ve Cam Elyaf beher hisse fiyatının ise 0.586229 cent olarak belirlendiği kaydedildi. 
     



 EKONOMİ 



















</TEXT>
</DOC>
