<DOC>
<DOCNO> 129929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yasam/ayas.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehine orkestra koşarak kaçtı ’ 
</HEADLINE>
<TEXT>

Organizatörün ortada bıraktığı 66 Polonyalı kadın müzisyen, dün rehine kaldıkları otele kilitlendi. Yetmedi, servis aracı götürmem’ dedi... 
     ŞÜKRAN PAKKAN İstanbul 

     İstanbul’da verecekleri konserler iptal edilen, paraları ödenmediği için Adela Otel’de mahsur kalan "Ladies First Symphony Orchestra"nı oluşturan 66 kadın müzisyen, ülkeleri Polonya’ya döndü ama dönüşleri de Türkiye’de yaşadıkları kadar olaylı oldu. 
     Türk organizatör Turgay Yağan tarafından kandırıldıklarını söyleyen orkestranın sorunları önceki gün hallolmuş’ gibiydi. Ancak müzisyenlerin mahsur kaldıkları Adela Otel yöneticileri, yaklaşık 10 bin dolarlık borçlarını ödemedikleri gerekçesiyle, Atatürk Havalimanı’na gitmek isteyen orkestra üyelerini engellemeye çalıştı. 
     Otel yetkilileri, "Müzisyenlere zorda kalmasınlar diye para buluncaya kadar kalabileceklerini söyledik, ancak bizim paramızı kim ödeyecek " diyordu. 
     
     Arayı polis buldu 
     Adela Otel yöneticilerinin kaçmasınlar diye kapıları kilitlemesi üzerine orkestranın menajerleri, Polonya Konsolosluğu ve polisten yardım istedi. Polis ve konsolosluğun devreye girmesinin ardından, Polonyalı menajerlerin kredi kartı numaraları alınarak borcun 15 Şubat’a kadar ödenmesi şartıyla anlaşma sağlandı. 
     Ancak gerginlikler bununla bitmedi. Bir şirketten kiralanan servis aracı taşıma ücretini peşin almak isteyince ortalık yine gerildi. 66 kadın müzisyen, aralarında topladıkları 100 doları şoföre verdiler de havalimanına ulaşabildiler. 
     Orkestranın menajeri Martin Szewczyk, Türkiye’den ayrılırken yaşadıklarını şöyle özetliyordu "Bir daha Türkiye’ye asla geleceğimizi sanmıyorum. Konsere geldik, borçlu ayrılıyoruz." 
     
Küfür edenler olabilir’      Türk organizatör Turgay Yağan ise bütün bu yaşananların ardından vicdanının rahat olmadığını söyledi. Müzisyenlerin parasının Almanya’da bir bankada bloke edildiğini iddia eden Yağan, şunları söyledi "Başarıları gibi başarısızlıkları olan bir insanım. Ölüp gidince kimisi övecek, kimisi arkamdan küfür edecek. Hiçbir zaman vicdanım rahat demem. İnsanlara kazık atma merakı olan biri de değilim. Bu ülkenin mahkemeleri var, haklılarsa kazanırlar. Benim, hiç borcum yok diye bir iddiam yok." 
     

</TEXT>
</DOC>
