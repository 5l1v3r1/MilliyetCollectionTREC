<DOC>
<DOCNO> 112161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/yguven.html </URL>
<DATE> 2002/10/10/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Küfürbaza klasik’ işkence 
</HEADLINE>
<TEXT>

     Yahu biz stadlara maç seyretmeye mi gidiyoruz göbek atmaya mı... Nedir o bangır bangır oyun havası öyle 
     "Yerinize oturmayın" mı demek istiyorlar nedir daha maç başlamadan önce .. Sonra stadına göre, popüler müziğin en oynak ve en sulu zırtlak nağmeleri... Koltuklar titriyor, ciğerler sarsılıyor. 
     Yanındaki insana, ellerini boru yapıp duyurabiliyorsun sesini. 
     Peki, bu futbolun keyifli bir bölümü de muhabbeti değil mi .. Kim girmiş, kim çıkmış, rakibin maçı kaç kaçmış... 
     Ne mümkün Yüksek desibelin, sesten duvarlarıyla örülmüş yarım metrekare alanda, kırk bin kişinin arasında yapayalnızsınız. 
     Bazıları bu koşulları deşarj olma fırsatı olarak kullanıyor, bazıları ise alın yazısına katlanıyor. 
     "Bu ne işkence" diye yazmayı kafama koymuştum... İzmir’deki Altay - Fenerbahçe maçında aklıma geldi... Madem "ruhun gıdası" müzik, beceriksiz ellerde bir işkence aletine dönüşüyor, o zaman neden bir "yaptırım" olarak kullanılmasın. 
     Küfür mü ediyorlar... Wagner’i dayayacaksın... Ya da Sevil Berberi’nin uvertürünü... 
     Bence küfür etmeyenler, aynı volümdeki bir arabesk parça yerine "klasik" işkenceyi tercih eder. Küfür edenlere gelince onlar yandılar .. Hem seslerini duyuramıyorlar, hem de kulaklarına hücum eden yabancı notalar... 
     Hem bu bizim tarihimizde de var... Edirne’de görmüştüm, atalarımız Bayezid devrinde bile "ruh hastalarını" müzikle tedavi ediyorlar. 
     Önce Beyoğlu’nun arka sokaklarındaki eğlence mekanlarından gelme bir diskjokey bulacaksın. Kavgayı koklayacak adam... Küfrün sunturlusunu bilecek... Ya da İzmir’deki gibi, polisin "cop antrenmanı" yapma isteğini hissedecek. Ona göre parçalar seçecek. Mesela küfür nihavent makamından mı geliyor .. Yaylı sazların doruklandığı bir bölüm... Bireysel çığlıklar mı duyuluyor, Korsakov’un Şehrazat’ıyla bozacak. Cop durumlarına, "Türk Marşı" ile yaklaşılacak. 
     İkinci anons yerine, "küfür devam ettiği takdirde Maria Callas’dan bir arya çalınacağını" duyuracak. Hem de yüz bin watt... 
     Nasıl ama Coplayana karanfil, küfür edene müzik... 
     Polis, basın, federasyon, başkanlar, kimse yapamadı... Müzikten mucize beklemek son ümit .. 
     
Ümit’siz vaka      Acaba gazeteciler mi futbolcuların özel hayatına daha çok giriyor, yoksa futbolcular insanların özel hayatına mı .. 
     Mesela Ümit Davala... Milli Takım’da öyle bir döktürüyor ki, binlerce insanı evinden barkından koparıp gece yarıları yollarda süründürüyor. Taksim’de saatlerce nöbet tutturuyor. Çocuklar hokkabaza dönüyor onun saç modeliyle... İnsanlar sadece sokaklara değil, bebeklerine bile onun adını koyuyor. 
     Bir Galatasaray maçında berbat performansıyla, adamı evde karısıyla kavga ettirip, tüm Fenerbahçeli dostlarının maskarası yapıyor sırası geldiğinde. 
     Peşindeki binlerce küçük beyine, sokak kavgalarının ayrıntılarını öğretiyor hiç pişmanlık duymadan adam dövme sanatını belletiyor. 
     Kim kimin özel hayatının içinde oluyor bu durumda .. 
     O, canını sıkanı dövüyor... Biz sokak tabelasını indiriyoruz... Kim daha kibar acaba .. 
     Tabela tamam da çocukların isimleri ile hafızalarını nasıl yenileyeceğiz, orası meçhul h l . 
     DN Dün madalyasını alıp, Anıtkabir’de Ata’nın huzuruna çıkan "zeki, çevik ve ahlaklı" futbolcularımızdan Davala’nın daha üstün hizmetlerini bekliyoruz, hayırlısıyla. 
     
İnönü Stadı büyülü mü      "İnönü Stadı’nda sanki büyü var" demiş Sergen... Top Beşiktaş’ı sevmiyormuş, direkler gol kurtarıyormuş... 
     "Tesbit" böyle olunca "çare" ne .. Çare tarihte... 
     Yıl 1867... Sultan Abdülaziz, Kraliçe Victoria’dan Franz Josef’e kadar Avrupa saraylarından davet almış. Lakin, bir Osmanlı sultanı, kendi toprakları olan "Dar-ül İslamödan "Dar-ül harp" denilen "gavur ellerine" gittiğinde bir tek şey yapabilir Savaşmak... 
     Böyle saçmalığa, aynı kalibrede absürd bir çözüm gecikmiyor. Kunduracılar görevlendiriliyor ve Abdulaziz’in ayakkabısının altına özel bir bölme yapılıp içine "vatan toprağı" konuyor... Ve Sultan "Dar -ül harp"e ayak basmadığı için savaşmaktan kurtuluyor. 
     Madem İnönü Stadı’ndaki beceriksizlik, fizikötesi nedenlere dayanıyor, neden olmasın .. 
     Beşiktaşlı futbolcular da İnönü Stadı’na çıkarken kramponlarına bir tutam Saraybosna toprağı koysunlar, her rakibe beş atsınlar. 
     Şimdi kim uğraşacak, santraforların fizik ve mental performansıyla, kanatların aksayan servis sorunuyla, orta saha ve hücum koordinasyonuyla, psikolojik baskı unsurlarıyla falan... 
     
Ortega’yı seven      Özellikle Galatasaraylılar’ın, korktukları olmadı ve Ortega’ya verilen paranın sokağa atılmadığı anlaşıldı... Şimdilik Hagi’yi solladı yakındır, Maradona’nın pabucunu da dama atar bizim "gri renk" bulunmayan sütunlarımızda. 
     Ama, Ortega bir Maradona değil... O eksantrik Arjantinli, konuşkan, girişken, ilgi ve sevgiyle beslenen bir hiperaktifti... Ortega, sakin, ağırbaşlı, suskun bir adam... İzmir’e gidişini televizyondan izlemiştim. Fenerbahçeliler sevmiyor, hamur gibi yoğuyorlardı sanki. O kadar mıncıklandı ki, ceketi eskimiş olmalı. 
     Dönüşte, yakındaydım... Yine iğneli fıçı gibi bir el kalabalığının içindeydi Ortega... 
     Bu işten nefret ettiği apaçık belliydi... Bunaldı, terledi, ama terbiyesini bozmadı. Sevmiyor işte Ortega’yı seven bir adım geri gitsin lütfen. 
     



 SPOR 




























</TEXT>
</DOC>
