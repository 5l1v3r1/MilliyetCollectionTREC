<DOC>
<DOCNO> 148306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun21.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Apaçi helikopterleri ilk kez Bağdat semalarında... 
</HEADLINE>
<TEXT>

     Amerikan muharebe helikopteri Apaçiler, bugün ilk kez Bağdat semalarında görüldü. 
     AFP muhabiri, Apaçileri Bağdat'ın orta ve güneydoğu kesimlerinin üzerinde uçarken gördüğünü bildirdi. 
     Muhabir, en az iki helikopterin kent üzerinde tur attığını belirtti. 
     Bu arada Reuters muhabiri de, Apaçi helikopterlerinin, başkentin güneydoğusunda, Irak Cumhuriyet Muhafızları'na ait Reşit üssünün üzerinde ara sıra durduklarını söyledi. 
     
     Reşid Üssü'nü vuruyorlar... 

     Amerikan Apaçi helikopterleri ve uçaklarının, Bağdat'ın güneydoğusunda, Cumhuriyet Muhafızları Reşid Üssü'ne roketler ve makineli silahlarla ateş açtığı bildirildi. 
     Reuters muhabiri, 2 Apaçi helikopterinin üsse ateş açtığını, daha sonra helikopterlere savaş uçaklarının da katıldığını söyledi. 
     Reşid Üssü, Amerikan deniz piyadelerinin saldırı düzenlediği askeri Reşid havaalanı ile kent merkezi arasında bulunuyor. 
     





</TEXT>
</DOC>
