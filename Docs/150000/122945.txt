<DOC>
<DOCNO> 122945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/spor/spo03.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜREĞİNİZİ KOYUN 
</HEADLINE>
<TEXT>

Galatasaray Teknik Direktörü Fatih Terim, Beşiktaş maçı öncesinde futbolcularıyla Florya’da toplantı yaptı, "Sahaya çıkın, sadece Galatasaray gibi mücadele edin yeter" diye konuştu 
     Kritik bir viraj’ 
     GALATASARAY Teknik Direktörü Fatih Terim, futbolcularını Beşiktaş maçına motive etmek için yoğun çaba harcıyor. Derbinin, ligin ilk yarısını lider kapatmaları adına en önemli viraj olduğunu açıklayan başarılı hoca, "Sizlere her zaman güvendim. Bu güvenim hiç bitmeyecek. Türk Futbolu’na çok büyük katkılar sağladınız. Galatasaray gibi oynayın, kazanmamız için yeter" dedi. 
     
     Rakibi düşünün’ 
     BEŞİKTAŞ hakkında teknik bilgiler de veren Terim, rakiplerinin özellikle orta alanda çabuk ve mücadeleci bir futbol sergilediğini belirtti. Tecrübeli hoca şunları söyledi "Bu karşılaşmada çok koşmamız gerekiyor. Kendi sahamızda oynayacağımız için arkamızda taraftar gücü olacak. Şu andan itibaren sadece Beşiktaş maçını düşünmenizi istiyorum. Bu maç dönüm noktası özelliğinde." 
     
Derbi maçını çarpıtmayın’      Terim’e destek 
     GALATASARAY Yönetimi, Beşiktaş ile oynanacak olan derbi maçının Fatih Terim - Mircea Lucescu mücadelesine çevrilmesinin büyük bir hata olduğunu vurguladı. İkinci Başkan Ali Dürüst, "Bu, her sene oynadığımız Galatasaray - Beşiktaş maçıdır. Başka bir şey değil. Galatasaray çatısı altında başarıya ulaşmış iki hoca kıyaslanıyor. Terim’in buna ihtiyacı yok" diye konuştu. 
     
     Artık rakibiz’ 
     FUTBOL Şube Sorumlusu Burak Elmas, baştan beri kıyaslama konusuna tepki gösterdiklerini dile getirdi. Elmas şunları söyledi "Bizim başımızda Avrupa’nın en iyi teknik direktörü var. Lucescu da bu camiada görev yapmış ve önemli hizmetlerde bulunmuş bir isim. Ama o artık rakibimiz. Beşiktaş’ın teknik direktörü. Bu bir derbidir, kişilerin kıyaslanacağı maç değil." 
     
Galibiyete süper prim      GALATASARAY’DA, Beşiktaş maçı için kesenin ağzı açılıyor. Sarı - Kırmızılılar’da yönetimin bu sezon ilk kez galibiyet için süper prim vermeye hazırlandığı öğrenildi. Futbolcuların motivasyonunun artması için prim miktarının maçtan kısa bir süre önce soyunma odasında açıklanacağı belirtildi. Primin 10’ar bin dolara yükseltilmesi bekleniyor. 
     
Galatasaray’ın liderlik aşkı      BİRİNCİ Süper Lig’in son 10 sezonunda liderlik koltuğuna en çok oturan takım Galatasaray oldu. Ligde son 10 sezonda şimdiye dek toplam 317 lig haftası oynanırken, Galatasaray, toplam 159 haftayı lider olarak kapattı. Aynı süre içinde Sarı - Kırmızılı takımın ezeli rakipleri Fenerbahçe 55, Beşiktaş 50, Trabzonspor ise 29 hafta liderlik koltuğunda oturdu. 
     
Hakan Ünsal biyonik adamİlk devreyi kapadığı iddia edilen tecrübeli oyuncu, eleştiriler nedeniyle çok hırslandı. Gece gündüz çalışıp, sakatlığını yendi 
     KISA bir süre önce menisküsündeki yırtık nedeniyle atroskopi olan ve ligin ilk yarısını kapadığı açıklanan Hakan Ünsal, beklenenden kısa sürede sahalara dönerek şaşkınlık yarattı. Çok eleştirilmesi nedeniyle hırslanan yıldız futbolcu, tedavisini sürdüren doktorlara üç hafta önce "Beşiktaş maçına yetişeceğim" iddiasında bulundu. İlk etapta pek inandırıcı gelmeyen bu açıklama sonrasında Hakan evinde bile çalıştı. Sözünü daha da erken tutup, Yozgat maçında takımdaki yerini aldı ve adeta bir mucizeye imza attı. 
     
Gol fırtınası çabuk dindi      SEZON başında attığı gollerle Galatasaray’ı sırtlayan Arif Erdem, son üç ayda adeta kayıpları oynuyor. Ağustos ayı içinde Samsunspor, Denizlispor, Bursaspor ve Malatyaspor filelerini toplam 6 kez havalandıran milli oyuncu, eylül ayı içinde sadece Kocaelispor’a 1 gol attı. Arif Erdem ekim ayını boş geçerken, kasım ayında Trabzonspor’u avladı. Şampiyonlar Ligi’nde ise tek golünü Lokomotiv Moskova deplasmanında attı. 
     
Aslan’da dört eksik      GALATASARAY, Beşiktaş derbisinin hazırlıklarına başladı. Dün sabah yapılan çalışmaya grip olan Hasan, Almaguer, Balic ve Ayhan katılmadı. Suat ile Batista ise düz koşu yaptı. Suat’ın durumunun maç günü netlik kazanacağı öğrenildi. MR çektiren Almaguer ile Balic, Ayhan ve Batista’nın forma giyemeyeceği açıklandı. İdmanda Kerem ile çarpışan Ümit ise çalışmayı yarıda bıraktı. 
     
Unvan maçı gibi’      SARI -KIRMIZILI takımın tecrübeli ismi Ergün, Beşiktaş derbisinin kendileri için büyük önem taşıdığını açıkladı. Karşılaşmayı 2 - 1 kazanacaklarını da iddia eden Ergün, "Adeta unvan maçı olacak. Biz haftalardır evimizde yenilmedik. Beşiktaş da sezon başından bu yana yenilgi görmedi. İki takım da bu başarısını sürdürmek için 90 dakika savaşacak" diye konuştu. 
     



 SPOR 
























</TEXT>
</DOC>
