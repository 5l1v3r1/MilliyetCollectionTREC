<DOC>
<DOCNO> 135442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun05.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakan Yardımcısı Türkiye'ye geliyor... 
</HEADLINE>
<TEXT>

     ABD Hazine Bakan Yardımcısı John Taylor, ABD'nin Türkiye için planladığı Irak bağlantılı yardım paketi ve Türkiye'nin ekonomik programı ile ilgili görüşmelerde bulunmak üzere bugün Türkiye'ye geliyor. 
     ABD Hazine Bakanlığı Sözcüsü Tony Fratto, Uluslararası İşlerden Sorumlu Bakan Yardımcısı Taylor'ın şu sıralarda Washington'dan hareket etmekte olduğunu ve Ankara'ya bugün ilerleyen saatlerde ulaşmasının beklendiğini söyledi. 
     Fratto, açıklamasında, ''Türkiye, ABD'nin önemli bir dostu ve müttefikidir. Taylor'ın ziyareti sırasında Türkiye'nin ekonomik programına ilişkin görüşmelerin sürdürülmesi ve ekonomik reformlarla ilgili ilerlemelerin ele alınması yoluyla ilişkilerimizin ilerletilmesi hedefleniyor'' dedi. 
     Taylor'ın Türkiye'deki üst düzey görüşmelerini hafta sonuna kadar sürdürmesi bekleniyor. 
     John Taylor'ın Türkiye ziyaretine ilişkin açıklamanın, Başbakan Abdullah Gül'ün Irak'ta ABD'ye destek vereceği yönündeki açıklamasının ardından geldiğine dikkat çekiliyor. 
     





</TEXT>
</DOC>
