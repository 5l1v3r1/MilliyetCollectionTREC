<DOC>
<DOCNO> 136075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/soneko06.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KESOB'dan Bap-Kur'lulara prim borcu uyarısı... 
</HEADLINE>
<TEXT>

     Kayseri Esnaf ve Sanatkarlar Odaları Birliği KESOB Yönetim Kurulu Başkanı Mustafa Alan, Bağ-Kur'a prim borçları için tecil talebinde bulunan ve ancak zamanında ödeyemeyen üyelerini, borçlarını Şubat ayı sonuna kadar ödemeleri uyarısında bulundu. 
     Alan, yaptığı yazılı açıklamada, 1479 sayılı Sosyal Sigortalar Kanunu'na tabi üyelere, 31.07.2001 tarihine kadar birikmiş prim ve gecikme zammı borçlarına yıllık yüzde 3 tecil faizi ilavesiyle 18 ay taksitlendirme hakkı tanındığını anımsattı. 
     18 aylık taksitlendirme süresinin sona erdiğini belirten Alan, tecil talebinde bulunan ve taksitlerini düzensiz veya eksik ödeyen sigortalıların, söz konusu taksitlerine ilave tecil faizi eklemek suretiyle 28 Şubat tarihine kadar ödeyebileceklerini söyledi. 
     Alan, Şubat ayı sonuna kadar tecil ve taksitlendirme borçlarını ödemeyen sigortalıların taahhütlerini yerine getirmemiş sayılacaklarını ve tecil ve taksitlendirmesinin iptal edileceğini kaydetti. 
     Mustafa Alan, sigortalılardan mağdur olmamaları için Şubat ayı sonuna kadar prim borçlarını yatırmalarını istedi. 
     





</TEXT>
</DOC>
