<DOC>
<DOCNO> 114237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/soneko22.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları düştü... 
</HEADLINE>
<TEXT>

     ABD'nin Irak'a karşı saldırı planlarının Birleşmiş Milletler Güvenlik Konseyi'nde muhalefetle karşılaşması, uluslararası piyasalarda petrolün fiyatının gerilemesine neden oldu. 
     Piyasaların Güvenlik Konseyi'ndeki tartşmaların Irak'a karşı olası harekatı geciktireceğine ikna olması üzerine, Londra borsasında Brent türü petrolün tüm petrol çeşitleri için gösterge oluşturan varil fiyatı, Cuma gününe göre 48 sent azalarak 27.36 dolara indi. 
     ABD hafif petrolünün varil fiyatı da 40 senT azalarak 29.20 dolara geriledi. 
     ABD ve İngiltere'nin Irak'a karşı suçlamalarının tonunun sertleşmesi ve İsrail ile Filistin arasındaki çatışmaların tırmanması, Ortadoğu'nun petrol arzının kesintiye uğrayabileceği kaygılarını güçlendirdiğinden, petrol fiyatları bu yıl içinde yüzde 50 artış göstermiş bulunuyor. 
     





</TEXT>
</DOC>
