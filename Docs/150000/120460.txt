<DOC>
<DOCNO> 120460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo13.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Fenerbahçe, Emre Ekim'i transfer etti... 
</HEADLINE>
<TEXT>

     Fenerbahçe Erkek Basketbol Takımı, Türk Telekomspor'dan Emre Ekim'i transfer etti. 
     Antrenör Murat Özgül, 22 yaşında ve 2.08 metre boyundaki Emre ile 1 yılı opsiyonlu 1.5 yıllık sözleşme imzaladıklarını söyledi. 
     Emre'nin, ligde müthiş bir parlama yaptıktan sonra uzun süredir oynayamadığını hatırlatan Özgül, ''Emre, genç bir yetenek. Geçen sezon Olympiakos'ta oynayamamıştı. Bu sezonda Türk Telekomspor'da fazla süre alamadı. Bizde oynadıkça performansı artacaktır. O, Türkiye'nin yetiştirdiği ender uzun forvetlerden. Fenerbahçe, böyle bir oyuncuyu Türk basketboluna kazandırmaktan mutluluk duyacak'' diye konuştu. 
     Özgül, gönderdikleri ABD'li oyuncu Lionel Halton'un yerine bir süre önce İstanbul'a getirdikleri 23 yaşında ve 1.95 metre boyundaki ABD'li Lou Kelly ile de daha önce sözleşme yaptıklarını sözlerine ekledi. 
     





</TEXT>
</DOC>
