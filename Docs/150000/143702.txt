<DOC>
<DOCNO> 143702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sonspo27.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kadro dışı bırakılanlara tebligat, yazılı olarak verildi 
</HEADLINE>
<TEXT>

     Fenerbahçe Kulübü, kadro dışı bırakılan 5 futbolcuya tebligatın yazılı olarak yapıldığını açıkladı. 
     Kulübün internetteki resmi web sitesinde yapılan açıklamada, bir gazetede yer alan kısa mesaj yolu ile bildiri yapıldığı şeklindeki haberin gerçeği yansıtmadığı ifade edildi. 
     Abdullah, Ogün, Yusuf, Ali Akdeniz ve Oğuz'un, Samandıra Tesisleri'ne alınmadıkları şeklindeki haberlerin de asılsız olduğu belirtilen açıklamada, şöyle denildi 
     ''Sezon sonuna kadar kadro dışı bırakılan oyuncularımıza telefon ve SMS kısa mesaj yoluyla bildiri yapıldığı haberi gerçek dışıdır. Tebligatlar futbolcularımıza kulübümüz tarafından elden yazılı olarak yapılmış, daha sonra kendilerine antrenman yeri, tarihi ve saati bildirilmiştir. 
     Ayrıca bu oyuncularımız dün akşam saatlerinde Samandıra Tesisleri'ne gelerek özel eşyalarını almışlardır. Tesislere alınmadıkları şeklindeki haberler de kesinlikle doğru değildir.'' 
     





</TEXT>
</DOC>
