<DOC>
<DOCNO> 117113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yazar/guclu.html </URL>
<DATE> 2002/11/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Çıkarılacak dersler 
</HEADLINE>
<TEXT>

     Seçim sonuçları benim için hiç sürpriz olmadı. Televizyon reytinglerinden bu açıkça belliydi. Hatta daha fazlası olabilir ve AKP Meclis’e tek başına girebilirdi. 
     Derviş YTP’de kalsa ve CHP’ye giden kerhen oylar oraya veya diğer partilere yönelseydi durum sizce ne olurdu Bunu bir kez daha düşünün 
     Seçimden ders çıkaracakların en başında sizce CHP de gelmiyor mu 
     Seçim sonuçları, öyle ya da böyle ülkemiz için hayırlı uğurlu olsun. 
     Şimdi hiç kimse ortaya çıkıp da, seçmenlerin yarıya yakınının oyu Meclis’e yansımadı diye bahane üretmesin. 
     İlle de seçim olsun diye tempo tutanlar, yüzde 10 barajının aşağıya çekilmesine karşı çıkanlar, yıllardır Seçim Yasası’nı değiştirmeyen ve koltuğuna yapışanlar, sandığa gömülen bu liderler değil miydi 
     Oh olsun diyen o kadar çok ki AKP’nin elde ettiği ezici çoğunluk, birçokları için bu sevincin gölgesinde kaldı. 
     Komik olan, gemilerini karaya oturtan liderlerden bazılarının h l istifa etmemek için bahane üretmeleri. H l bir yandan istifa edeceğiz derken öte yandan Baykal gibi şimdilik ortadan kaybolup ilk seçimde yeniden ortaya çıkmayı hayal ediyorlar. Yazık, çok yazık .. 
     
Asıl seçim bir sonraki      Erdoğan ve arkadaşları için asıl hedef bir sonraki seçim. Satır aralarında bu telaffuz edildi. Bu yüzden AKP’den radikal kararlar ve ürkütücü tavırlar bekleyenlerin çok sabırlı olmaları gerekiyor. Dahası Böyle bir hata yapma olasılıkları zor bir ihtimal. Ama umarız siyasetçilerimiz artık her ihtimalin göz önünde bulundurulması gerektiğini anlamışlardır. 
     AKP kısa sürede toplumu kucaklayan, sorunlarına çözüm üreten, inanılır, güvenilir reçeteler süren bir Bakanlar Kurulu ile ortaya çıkarsa hiç şaşırmayalım. Popülist ve halktan kopuk partilerin ne hale geldiklerini tüm Türkiye gibi onlar da gördü. Benzeri bir sonla karşılaşmamak için eminim ellerinden geleni yapacaklardır. 
     Göreceksiniz ne IMF ne de AB ile ilişkilerde hiçbir sorun çıkmayacak. Hatta daha hızlı ilerlemeler kazanılırsa hiç şaşırmayın. ABD ile ilişkiler konusunda da geçmiş hükümetlerden daha istikrarlı bir performans elde edecekleri kesin. Çünkü hedef hep gelecek seçim olacak. 
     Her ne kadar yeni cumhurbaşkanını bu Meclis’in seçeceği hesapları yapılsa da bu görev bir sonraki Meclis’e düşecek. Anlayacağınız bir taşla birkaç kuş vurmak için sabırlı hem de çok sabırlı olmak gerekiyor... 
     
Eğitimde neler olur      Köksal Toptan çok başarılı bir Milli Eğitim Bakanı idi. Ve şu anda AKP milletvekili. Milli Eğitim Bakanı da olabilir başbakan da. Demirel’den sonraki DYP kongresinde ayak oyunlarına yenik düşmeseydi. O koltuğa çoktan oturmuştu. Belki yeniden o şansı yakalayabilir ve tüm Türkiye’ye derin bir oh çektirebilir. 
     Önümüzdeki dönemde, ne YÖK ne de türban baş ağrıtan noktaya getirilir. Ama üniversiteye giriş sisteminin değişeceğine kesin gözüyle bakabiliriz .. 
     Özetin özeti 3 Kasım seçimi kuralları önceden belirlenmiş bir oyundu ve galibi AKP. İşini ciddiye aldı ve kazandı. Tabii rakiplerinin de desteğiyle. Bu başarıyı elde etmesi için her türlü ortamı hazırlayan onlardı. Pası verdiler Tayyip de golü ağlara gönderdi. Hepsi o kadar .. 
     
     







Baykal’a Avrupa daveti 


Yasağın durumu 


Baykal Yol gösteririz 


Her başlangıç yeni bir umut 


Dalga ve kara 


Öpüşme zamanı 


Çıkarılacak dersler 


AKP’nin önündeki fırsat 


Bırakmayı bile bilmiyorlar 


Ya Anayasa değişikliği ya ara seçim... 


Tasfiye seçimi 


AKP ateşten gömleği giyerken... 


Düzenli değişim için ciddi fırsat 


Doğu AKP’den çok şey bekliyor 


</TEXT>
</DOC>
