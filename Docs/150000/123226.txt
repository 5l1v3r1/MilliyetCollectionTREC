<DOC>
<DOCNO> 123226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/ekonomi/eko07.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk destek 13,000’lerde 
</HEADLINE>
<TEXT>

Kısa ve uzun vadeli göstergelerdeki satış baskısı ve hacimdeki daralma eğilimi güç kaybına neden oluyor 
     Zeynep Candan AKTAŞ zeynepcaktas gediknet.com 

     Kısa haftada 13,000’in üstünde tutunmayı başaran İMKB 100 Endeksi 13,000-13,400 aralığında sıkıştı. Endekste oluşumu izlenen üçgen görünümü halen geçerliliğini sürdürüyor. İyice daralan hacim dikkat çekiyor. Endeksin kısa vadeli göstergelerinden MACD, CCI ve Momentum düşüş eğilimini sürdürürken, Ultımate aşırı satım bölgelerinden alıma döndü. 
     Stochastic geçen haftaki satışlarla test ettiği aşırı satım bölgelerinden başlayan çıkışını sürdürerek zirvelere yaklaştı. Uzun vadeli göstergeler ise aşırı alım bölgelerinden satışa dönmeye başladılar. Göstergelerin bu görünümü ve hacimdeki daralma eğilimi 13,500- 14,000 aralığında hacim artışı sağlanamazsa tekrar destek arayışlarının izlenebileceğini gösteriyor. Endesin desteklerine yönelebileceği bir olasılıkta ise 12,500 seviyeleri önemli destek olarak karşımıza çıkıyor. 
     Önümüzdeki hafta beklentilerin sonuçlarının görülebileceği, bir hafta olması açısından önem taşıyor. Beklentilerin gerçekleşmesi veya gerçekleşmemesi endeksin de yön tayin etmesine yardımcı olacaktır. Bu nedenle önümüzdeki hafta daha geniş marjlarda ve bu haftaya göre nispeten daha hacimli seanslar yaşanma olasılığı güçlü görünüyor. Endeksin yukarı doğru yoğun hacimden kaynaklanan dirençleri 13,500- 13,800 ve 14,100 seviyelerinde, aşağı doğru destekler ise 13,000- 12,700 ve 12,500 seviyelerinde bulunuyor. 
     Bol kazançlı haftalar dileğiyle. 



 EKONOMİ 
















</TEXT>
</DOC>
