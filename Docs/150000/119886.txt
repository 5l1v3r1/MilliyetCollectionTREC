<DOC>
<DOCNO> 119886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy12.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl’a jet fezleke 
</HEADLINE>
<TEXT>

     ANKARA Milliyet 

     Yargıtay Cumhuriyet Başsavcısı Sabih Kanadoğlu, Siirt Bağımsız Milletvekili Fadıl Akgündüz’ün dokunulmazlığının kaldırılması istemiyle fezleke hazırlayarak, TBMM’ye sunulmak üzere Adalet Bakanlığı’na gönderdi. TBMM, fezlekeyi gündeme alır ve dokunulmazlığını kaldırırsa, Akgündüz’ün milletvekilliğinin düşmesi gündeme gelecek. Fezlekenin işleme girmesi için TBMM Karma Komisyon Başkanlığı tarafından gündeme alınması gerekecek. 
     
     AKP "belirleyici" olacak 
     Komisyon da, olumlu ya da olumsuz bir görüşle dosyayı Genel Kurul gündemine getirecek. Bu aşamada AKP’nin tavrı belirleyici olacak. AKP’liler, Danışma Kurulu kararıyla dosyayı gündemin ön sıralarına çekerse, Akgündüz’ün dokunulmazlığına ilişkin oylama kısa sürede yapılacak. Akgündüz’ün diğer davalarından yargılanabilmesi için, buradaki mahkemelerin de fezleke göndermesi ve TBMM’nin de bunları oylaması gerekiyor. 
     
     



 SİYASET 




















</TEXT>
</DOC>
