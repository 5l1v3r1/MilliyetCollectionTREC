<DOC>
<DOCNO> 127649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur22.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Muradiye şelalesi dondu... 
</HEADLINE>
<TEXT>

     Van'ın Muradiye İlçesi'ndeki Bendimahi şelalesi dondu. 
     Alınan bilgiye göre, bölgede son bir haftadan buyana etkisin sürdüren kar yağışı ve tipi, yerini dondurucu soğuklara bıraktı. 
     Van ve ilçelerinde hava sıcaklığı geceleri eksi 27 dereceye kadar düşerken, Muradiye İlçesi'nde bulunan ve yörede Bendimahi olarak adlandırılan Muradiye şelalesi de dondu. Şelale, buz sarkıtlarıyla ilginç bir görüntü oluşturdu. 
     Muradiye Kaymakamı M.Emin Bilmez, şalalenin donmasıyla ilçenin kış turizmi merkezi haline geldiğini belirterek, ''İlçemizdeki şelale gerek yaz aylarında gerekse kış aylarında değişik güzelliklere bürünüyor. Kış aylarının güzelliğini görmek isteyen yerli ve yabancı turistleri bekliyoruz. Yolllarımız sürekli açık bulundurulmaktadır. Gelecek turistlerin mahsur kalması gibi bir olay söz konusu değildir'' dedi. 
     





</TEXT>
</DOC>
