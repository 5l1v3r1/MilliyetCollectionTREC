<DOC>
<DOCNO> 119665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/spor/spo06.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BAYRAK GENÇLERİN 
</HEADLINE>
<TEXT>

Polonya’nın Varşova kentinde bugün başlayacak Dünya Halter Şampiyonası’nda, Ay - Yıldızlı ekibimiz sakatlıklar nedeniyle genç bir takım ile mücadele verecek 
     CEMAL ERSEN 

     Ümidimiz Sudaş 
     BÜYÜK Erkekler ve Bayanlar Dünya Halter Şampiyonası bugün Polonya’nın Varşova kentinde başlayacak. Milli Takımımız, yaşanan sakatlıklar nedeniyle genç bir ekiple mücadele edecek. Ay - Yıldızlı ekip erkeklerde Reyhan Arabacıoğlu ve Bünyamin Sudaş, bayanlarda ise Emine Bilgin, Döndü Ay, Derya Açıkgöz ve Aysel Özgür ile madalya arayacak. Bugün bayanlar 48 kiloda Nurcan Taylan podyuma çıkacak. 
     
     13 kişilik kafile 
     MİLLİ Takımımız’ın 13 kişilik kadrosunda şu isimler bulunuyor Erkekler 62 kilo İsmail Atmaca, 69 kilo Ekrem Celil, Ferit Şen, 77 kilo Reyhan Arabacıoğlu, 85 kilo Ayhan Çiçek, İzzet İnce, 94 kilo Talat Bayram, 105 kilo Bünyamin Sudaş, Bayanlar 48 kilo Nurcan Taylan, 53 kilo Emine Bilgin, 63 kilo Döndü Ay, 75 kilo Aysel Özgür ve artı 75 kilo Derya Açıkgöz. 
     
Kenan Nuhut’a teklif      DÜNYA Halter Federasyonu Başkanı Tamas Ajan, Türkiye Halter Federasyonu Başkanı Kenan Nuhut’tan, uluslararası federasyonlarda daha aktif görev almasını istedi. Ajan, Varşova’da görüştüğü Nuhut’a, Avrupa Halter Federasyonu Başkanlığı ile Dünya Halter Federasyonu Asbaşkanlığı için yapılacak genel kurullarda aday olmasını önerdi. 
     



 SPOR 


























</TEXT>
</DOC>
