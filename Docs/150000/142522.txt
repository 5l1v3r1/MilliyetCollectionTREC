<DOC>
<DOCNO> 142522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur06.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ve üvey baba vahşeti minik bir can daha aldı... 
</HEADLINE>
<TEXT>

     Anne ve üvey babası tarafından dövüldüğü iddia edilen 1.5 yaşındaki çocuk, tedavi gördüğü hastanede hayatını kaybetti. 
     Rize'den 11 Mart'ta koma halinde Karadeniz Teknik Üniversitesi KTÜ Tıp Fakültesi Acil Servisi'ne getirilen ve vücudunda darp izlerine rastlanan 1.5 yaşındaki Yaşar Amik, tüm müdahalelere rağmen kurtarılamadı. Amik'in cesedi, otopsi için Trabzon Adli Tıp Kurumu'na kaldırıldı. 
     Hastaneye getirildiğinde düştüğü söylenen Yaşar Amik'in vücudunda darp izlerine rastlanmış, durum jandarmaya bildirilmişti. Anne Döndü ile üvey baba Duran İşeder, bu gelişme üzerine Rize'de gözaltına alınmıştı. Bebeğini dövdüğü ileri sürülen zanlılardan Döndü İşeder, çıkarıldığı mahkemece tutuklanırken, eşi Duran İşeder tutuksuz yargılanmak üzere serbest bırakılmıştı. 
     





</TEXT>
</DOC>
