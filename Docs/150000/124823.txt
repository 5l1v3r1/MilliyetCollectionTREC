<DOC>
<DOCNO> 124823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sonspo20.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'li İnter 3 puanı Kallon'un golüyle aldı... 
</HEADLINE>
<TEXT>

     İtalya Birinci Futbol Ligi'nde FC Inter, kendi sahasında Atalanta Bergamo'yu 1-0 yendi. 
     Emre Belözoğlu'nun 90 dakika forma giydiği maçta FC Inter'in tek golünü 70. dakikada Muhammed Kallon attı. 67. dakikada Pasquale'nin yerine oyuna giren Kallon, bu sezon ilk golünü kaydetti. 
     FC Inter'de Vieri, Conceiçao, Dalmat, Materazzi, Coco, Morfeo ve Ventola gibi sakat olan Okan Buruk da kadroda yer almadı. 14. haftanın diğer maçında, deplasmanda Como'yu 2-1 yenen AC Milan, maç fazlasıyla liderliğe yükseldi. 
     Hem ligde hem de Avrupa Şampiyonlar Ligi'nde kötü sonuçlar alan AS Roma ise Reggina karşısında aldığı 3 gollü galibiyetle biraz olsun rahatladı. 
     Bu arada Brescia'da oynayan deneyimli futbolcu Roberto Baggio, kariyerinde İtalyan liglerindeki 300. golünü bugün kaydetti. 
     Öte yandan FC Inter Kulübü Başkanı Massimo Moratti, İtalya Devlet Televizyonu RAI 2'de yayınlanan ''Dribbling'' adlı programda Emre'ye övgüler yağdırdı. ''Emre'nin patlaması, bu sezonun en büyük ve memnuniyet verici olaylarından biri'' diyen Moratti, Recoba ve Vieri'nin de FC Inter'in 2 önemli futbolcusu olduğunu vurguladı. 
     Tutto Sport Gazetesi de Türk futbolcu için, ''Diego Armando Maradona değil ve asla da o olamayacak. Ama Emre Belözoğlu her zaman daha fazla seviliyor'' değerlendirmesinde bulundu. 
     Ligde 14. haftanın toplu sonuçları 
     Piacenza-Chievo 0-3, FC Bologna-AC Parma 2-1, Brescia-Perugia 3-1, Como-AC Milan 1-2, Empoli-Modena 1-0, FC Inter-Atalanta Bergamo 1-0, AS Roma-Reggina 3-0, Udinese-Torino 1-1, FC Juventus-SS Lazio Bu akşam TSİ 21.30'da başlayacak. 
     Puan Durumu AC Milan 32, FC Inter 30, SS Lazio 28 x , Chievo 26, FC Juventus 26 x , FC Bologna 26, AC Parma 22, AS Roma 20, Empoli 20, Udinese 19 x , Modena 19, Perugia 18, Brescia 15, Piacenza 12, Atalanta Bergamo 8 x , Reggina 7, Torino 7 x , Como 5 x . x 1 maçı eksik. 
     





</TEXT>
</DOC>
