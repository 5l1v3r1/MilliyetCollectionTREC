<DOC>
<DOCNO> 132054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur22.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Adalet Komisnoyu, ikincu uyum paketini kabul etti 
</HEADLINE>
<TEXT>

     Avrupa İnsan Hakları Mahkemesi AİHM kararlarının yargılanmanın iadesi sebebi sayılmasına olanak sağlayan ve kamuoyunda ''ikinci uyum paketi'' olarak bilinen tasarı, TBMM Adalet Komisyonu'nda bazı değişiklikler yapılarak kabul edildi. 
     Tasarıda, AK Parti Kastamonu Milletvekili Hakkı Köylü'nün verdiği önergelerle çeşitli değişiklikler yapıldı. 
     Buna göre, AİHM kararlarının yargılamanın iadesi nedenleri arasında sayılması için Yargıtay'ın süre yönünden inceleme yapmasını düzenleyen maddeler tasarıdan çıkarıldı. Kabul edilen önergeler ile de yargılamanın iadesiyle ilgili Hukuk Usulü Muhakemeleri ve Ceza Muhakemeleri Usulü Kanunlarının, yargılamanın iadesini düzenleyen maddelerine AİHM karaları da eklendi. 
     Bu durumda, AİHM'e başvuran bir kişi, mahkemenin kendini haklı bulması durumunda, kendisi aleyhinde karar veren yerel mahkemeye yargılamanın iadesi için doğrudan başvurabilecek. 
     Verilen bir başka önerge ile de üniversite öğrencilerinin disiplin cezalarının bütün sonuçlarıyla ortadan kaldırılmasını öngören madde, Milli Eğitim Komisyonu'nda olduğu gibi Adalet Komisyonu'nda da tasarıdan çıkarıldı. 
     
     HAPİS CEZASI YERİNE PARA CEZASI 
     Tasarıyla yabancı dernek ve kuruluşlarla izin almadan ilişki kurulması, yönetim kurulu kararı olmadan bildiri yayınlanması, bildiri yayınlamak için izin alınmaması, yasal denetime yardımcı olunmaması, derneklerin edindikleri malların bildiriminin yapılmaması durumunda verilen ''Üç aydan altı aya kadar hapis cezası'', ''Bir milyar liradan üç milyar liraya kadar ağır para cezası'' olarak değiştiriliyor. 
     





</TEXT>
</DOC>
