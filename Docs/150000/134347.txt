<DOC>
<DOCNO> 134347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur13.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mervan Gül, Tayyip Erdoğan'ın yolunu açtı... 
</HEADLINE>
<TEXT>

     Yüksek Seçim Kurulu YSK tarafından milletvekiliği düşürülen Mervan Gül, bugün 1. sıra adaylığından çekileceğini söyledi. 
     3 Kasım'da yapılan seçimlerde AK Parti'den Siirt 1. sıra adayı olarak milletvekili seçilen Gül A.A. muhabirine yaptığı açıklamada, adaylıktan bugün çekileceğini belirtti. 
     YSK'ya başvurarak adaylıktan çekileceğine ilişkin dilekçeyi vereceğini kaydeden Gül,''9 Mart'ta yapılacak seçimler için 1. sıra adaylığından bugün çekileceğim. Şu anda Ankara'dayım inşallah bir gelişme olmazsa bugün Yüksek Seçim Kurulu'na başvururak, 1. sıra adaylığından çekileceğim'' dedi. 
     YSK tarafından seçimlerin iptal edilmesi ile Siirt'ten seçilen 2'si AKP, 1'i CHP 3 milletvekilinin, milletvekillikleri düşmüştü. 
     





</TEXT>
</DOC>
