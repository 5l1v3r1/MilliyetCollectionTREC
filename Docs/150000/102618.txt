<DOC>
<DOCNO> 102618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/siyaset/siy06.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihleri karıştırdı 
</HEADLINE>
<TEXT>

     ELÇİN ERGÜN Düzce 

     3 Kasım’daki seçimler için ilk mitingini Düzce’de gerçekleştiren Başbakan Bülent Ecevit, konuşması sırasında tüm tarihleri birbirine karıştırdı. 12 Kasım depremini "10 Kasım depremi" olarak ifade eden Ecevit, "Hükümetin 2084’e kadar devam edeceği"ni söyledi. Bahçeli’nin önerdiği 3 Kasım 2002 seçim tarihine "1983" diyen Ecevit, "Bir tek ben 1404’e kadar görevde kalalım dedim" dedi. DYP Genel Başkanı Tansu Çiller’in soyadını da "Çevreler" diye telaffuz eden Ecevit şöyle konuştu "Yaptığımız çalışmaları anlatabilmek için biraz daha zamana ihtiyacımız vardı. Benim akıl erdiremediğim bir şeyler oldu. Seçim kararı alındı. Türkiye’de her şey karışmaya başladı. Kimin kiminle çalışacağı belli değil. Artık son zamanlarda herkesin aklı başına gelmeye başladı. Artık meydanlardayız." 
     
Otobüse asansörle çıktı      Ecevit, Kaynaşlı Köykent bürosunun açılışı için karayoluyla geldiği Düzce’de, eşi Rahşan Ecevit’le beraber seçim otobüsünün üzerinde halka hitap etti. Ecevit’in otobüsüne "körüklü asansör" yaptırıldı. Yanda Ecevit’in konvoyu Düzce’ye girişte de bazı vatandaşların yuhalamasıyla karşılaştı. Ecevit, yolda durarak 2 telefon görüşmesi yaptı. Bunlardan birinde Kemal Derviş’le konuştuğu, bir soruya verdiği yanıtla ortaya çıktı. "Kemal Derviş ittifak arayışlarıyla ilgili olarak sizinle bir görüşme talebinde bulundu mu " sorusu üzerine Ecevit, "Bir telefon görüşmemiz oldu, bu konulara fazla girmedim. Zaman zaman görüşüyoruz tabii. Özel bir görüşme yaptık" yanıtını verdi. 
     



 SİYASET 












</TEXT>
</DOC>
