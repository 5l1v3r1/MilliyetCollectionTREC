<DOC>
<DOCNO> 111849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sonspo09.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Serhat ''Önümüzdeki haftalarda daha da iyi olacağız'' 
</HEADLINE>
<TEXT>

     Fenerbahçe'nin milli futbolcusu Serhat Akın, sarı-lacivertli takımın son haftalarda aldığı galibiyetlerle moral bulduğunu ve önümüzdeki haftalarda daha iyi olacağını kaydetti. 
     Genç futbolcu, kendisine ait internet sitesinde yaptığı açıklamada, Fenerbahçe'nin iyi yolda olduğunu vurgulayarak, şunları kaydetti 
     ''Kim ne derse desin, biz iyi yoldayız. Son 3 maçta 9 puan aldık. Bunu uzun zamandır yaşamıyorduk. Takıma büyük moral oldu. Şimdi soruyorum Önce iyi oynamak mı, yoksa kazanmak mı Bence kazanmak. Çünkü kazandıkça moralimiz yerine geliyor. Aksini düşünelim. İyi oynayıp kaybedersek moralimiz bozulmaz mı Bu takıma da yansımaz mı Bırakın kim ne derse desin, biz kazanalım. Daha iyi futbol, farklı galibiyetler de çok yakında gelecektir. Daha önce de dediğim gibi seri galibiyetler çok önemli ve biz bunu yakalamaya başladık. Kaldı ki futbol olarak da gün geçtikçe daha iyi oluyoruz ve göze hoş gelen futbol oynamaya başlıyoruz.'' 
     
     MİLLİ TAKIM HAKKINDAKİ GÖRÜŞLERİ 

     A Milli Futbol Takımı'nın çok önemli bir haftaya girdiğini kaydeden Serhat Akın, Makedonya ve Liechtenstein maçlarından 6 puanla ayrılmaları durumunda, İngiltere karşısına rahat bir şekilde çıkacaklarını ifade etti. 
     Serhat, ''Bugüne kadar golümüz bile olmayan İngiltere, bu kez karşısında çok farklı bir Türkiye bulacak. Ama her şeyin öncesinde bizim önümüzdeki bu 2 maçı alarak, İngiltere karşısına sorunsuz ve stressiz çıkmamız gerekiyor. Bunu da başarabilecek güçteyiz'' şeklinde görüşlerini belirtti. 
     





</TEXT>
</DOC>
