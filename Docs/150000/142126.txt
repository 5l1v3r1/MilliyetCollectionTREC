<DOC>
<DOCNO> 142126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/magazin/amag.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu maçı alacak başka yolu yok 
</HEADLINE>
<TEXT>

Hülya Avşar, tenisin efsane ismi Boris Becker’le maç yapabilmek için Yarınlar Umut Olsun’un açık artırmasını kimseye bırakmamaya kararlı... 
     MAGAZİN SERVİSİ 

     CANNES Film Festivali’nde Dünya AIDS Vakfı’na 12 bin dolar bağışlayıp Monica Seles’le tenis maçı yapma hakkını elde eden Hülya Avşar’ın yeni hedefi, Boris Becker. Şimdiye kadar 25 programda yapılan bağışlarla 138 mağduru kurtaran Yarınlar Umut Olsun’un yapımcısı ANS, bu akşamki canlı yayında 6 kişinin tedavisi için Boris Becker’le özel tenis maçını açık artırmaya çıkaracak. 
     
     7.5 milyardan açılacak 
     ESRA Ceyhan’ın sunduğu programda açık artırma 7.5 milyar liradan başlayacak. TED kortlarındaki 1. Efsaneler Turnuvası’ için 22 Mart’ta İstanbul’a gelecek Becker’le özel maç hakkını, en yüksek bağışı yapan elde edecek. Avşar, bu hakkı elde edebilmek için Yarınlar Umut Olsun’daki açık artırmaya katılacak. Ve Becker’e karşı raket sallayabilmek için, 6 kişiyi kurtaracak’ açık artırmada en yüksek bağışçı olmak için paradan’ sakınmayacak. 
     



 MAGAZİN 














</TEXT>
</DOC>
