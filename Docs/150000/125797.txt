<DOC>
<DOCNO> 125797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yasam/yas07.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserli organa tak çıkar yöntemi 
</HEADLINE>
<TEXT>

İtalyan doktorlar kanserli hastanın vücudundan çıkarttıkları karaciğeri nötron ışın bombardımanına tutarak tümörleri temizledi, daha sonra da yerine yerleştirdi 
     DIŞ HABERLER SERVİSİ 

     İTALYAN doktorlar kanser ameliyatında yeni bir tekniğe imza atarak dünyada ilk kez bir organı tümüyle vücuttan dışarı çıkarıp kanserden temizledikten sonra yeniden vücuda nakletti. New Scientist adlı bilim dergisine göre, bir yıl önce gerçekleştirilen ameliyatta çok sayıda kanserli tümör bulunan karaciğeri vücudununun dışında temizlenen 48 yaşındaki hasta sağlığına tamamen kavuştu. 
     OPERASYONDA 14 tane büyük, çok sayıda da küçük kanser tümörü bulunan hastanın karaciğeri vücuttan çıkarıldı. Teflon bir torba içine konan organa bor madeni atomları enjekte edildi, ardından da nötron ışınları bombardımana tutuldu. Bu sayede fazla miktarda bor atomu içeren kanserli hücreler öldü. Yöntem akciğer ve pankreas kanseri olan 6 hasta üzerinde de denenecek. 
     



 YAŞAM 


















</TEXT>
</DOC>
