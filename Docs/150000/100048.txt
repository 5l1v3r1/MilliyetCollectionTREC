<DOC>
<DOCNO> 100048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yasam/yas02.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika bu Türk’ün buluşunu seviyor 
</HEADLINE>
<TEXT>

Bilim adamı Dr. Ali Erdemir’in NASA’nın büyük ilgi gösterdiği karbon atom kaplama’ buluşunu ABD Deniz Kuvvetleri istiyor 
     Sürtünme katsayısını sıfıra indiren karbon atom kaplama’ buluşuyla dünya çapında ün yapan Türk bilim adamı Dr. Ali Erdemir’in bu buluşu, Amerikan Deniz Kuvvetleri tarafından gemi ve denizaltılarda kullanılmak üzere ele alındı. Erdemir’in buluşu, silah kundaklarından kapı menteşelerine, denizaltılardaki hareket eden tüm aksamlarda kullanılacak. Karbon kaplama buluşunun Deniz Kuvvetleri’nde randımanı artırarak, enerji tasarrufu ve iş gücü sağlayabileceği belirtiliyor. 
     
     Türkiye’de işsizdi 
     Amerikan Havacılık ve Uzay Dairesi NASA tarafından da ilgi gören buluşun Amerikan Deniz Kuvvetleri tarafından ele alınmasından sonra, birçok Amerikan firması, Erdemir’e yoğun ilgi göstermeye başladı. 
     Bilim adamının çalıştığı Argon Laboratuvarları da, gelen müracaatlara yanıt vermekte zorlandıklarını açıkladı. 
     Türkiye’de iş bulamadığı için Amerika’ya giden Erdemir, "Şimdi kendi ülkem benim yaptığım buluşu kullanabilmek için teknoloji transferi yapacak ve bu işten Amerika para kazanacak" dedi. 
     Uzmanlar ise, Ali Erdemir’in patent hakkıyla dolar milyarderi olabileceğini söylüyor. 
     
     
     



 YAŞAM 




















</TEXT>
</DOC>
