<DOC>
<DOCNO> 140710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yasam/yas03.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşallah sadece senaryoda kalır... 
</HEADLINE>
<TEXT>

Irak’la değil ama Yunanistan’la savaşı konu alan O Şimdi Asker’ filmi, 21 Mart’ta vizyona giriyor 
     BİRSEN ALTUNTAŞ 

     Yapımcılığını ANS’nin üstlendiği, yönetmenliğini ise Mustafa Altıoklar’ın yaptığı "O Şimdi Asker" isimli sinema filmi, 21 Mart’ta vizyona giriyor. 
     Senaryosunu Levent Kazak ve Mustafa Altıoklar’ın yazdığı, çekimleri geçtiğimiz yaz sonunda tamamlanan filmde, değişik yerlerden bedelli askerlik yapmak için gelen erkekler, tezkerelerine iki gün kala bir sürpriz ile karşılaşıyor. 
     Başlıca rollerini Ali Poyrazoğlu, Özcan Deniz, Levent Kazak, Gökhan Özoğuz, Seray Sever gibi isimlerin paylaştığı filmde, Yunanistan ile savaş çıkınca bedelli askerlerin de askerliği uzuyor. 
     Filmin yönetmeni Mustafa Altıoklar da, senaryoyu bir savaş öngörüsü ile yazmadıklarını belirterek, şöyle konuştu 
     
     İlginç bir tesadüf’ 
     "Biz elbette senaryoyu yazarken Türkiye, ABD’yle birlikte Irak’a karşı savaşa girebilir öngörüsünü hissetmedik, ama ilginç bir tesadüf oldu. Sadece bizdeki komşu ülke Yunanistan, gerçek yaşamda ise Irak. Filmde böyle bir gerçekliğin olması, gişe anlamında ne gibi bir gelişme yaşatır bilemiyorum ama inşallah barışa katkı sağlamak açısından ufak da olsa bir desteğimiz olur." 
     



 YAŞAM 























</TEXT>
</DOC>
