<DOC>
<DOCNO> 136503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/ekonomi/eko08.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker’in cirosu 1.7 milyar doları aşacak’ 
</HEADLINE>
<TEXT>

Ülker’in İcra Kurulu Üyesi Taner Karamollaoğlu, 2003’teki cirolarının geçen yıl gerçekleştirilen 1.7 milyar dolarlık rakamı aşacağını belirtti 
     Ülker İcra Kurulu Üyesi ve Tüketici Grubu Başkanı Taner Karamollaoğlu, geçen yıl 1.7 milyar dolar ciro gerçekleştiren Ülker’in 2003’te bu rakamı aşmasını beklediklerini söyledi. 
     İhracatı 2001 yılına göre artıran Ülker’in geçen yıl 150 milyon dolar ihracat gerçekleştirdiğini belirten Karamollaoğlu, bu yıl ihracata ağırlık vereceklerini bildirdi. Karamollaoğlu, "Bu yıl hedefimiz daha büyük. Yeni pazarlar var. Şu anda ihracat bölümündeki arkadaşlarımızın çok sayıda ülkeye mal sattığını ve bazı yerlerde satış örgütleri kurduğunu biliyorum. Başarılı bir çalışma yapıyorlar. Türkiye şartlarına göre mümkün olduğu kadar bu çalışmayı artırmak, ilerletmek ana hedeflerimizden bir tanesi" dedi. 
     Bu arada Ülker, dondurma üretimi için makine parkı satın aldı. Gıdada bir dünya markası olma hedeflerinin bulunduğunu söyleyen Karamollaoğlu, kuruluş çalışmaları yapılan dondurma üretimini Ülker markası altında yapacaklarını anlattı. Karamollaoğlu, "Gıda konusunda performansımızı iyi görebileceğimiz konularda kademeli bir şekilde çalışmalarımızı artırıyoruz" diye konuştu. 
     



 EKONOMİ 



















</TEXT>
</DOC>
