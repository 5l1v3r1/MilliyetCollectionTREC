<DOC>
<DOCNO> 128368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur09.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci karnelerine reklam geliyor... 
</HEADLINE>
<TEXT>

     Karnelere reklam alarak eğitim bütçesine katkı sağlamayı planlayan Milli Eğitim Bakanı Erkan Mumcu, yarı yıl tatilinde ilk uygulamayı gerçekleştirmeyi hedefliyor. 
     Karnelerin basılmış olması nedeniyle reklamlar sticker şeklinde olacak. 
     Konuyla ilgili olarak ANKA'nın sorularını yanıtlayan Bakan Mumcu, karnelere reklam alınmasını 2002-2003 eğitim- öğretim yılının birinci döneminin sonu olan 31 Ocak 2003'e yetiştirmeyi planladıklarını kaydetti. Mumcu. Bu amaçla bakanlık bürokratlarına bu hafta sonuna kadar gerek ihale süreciyle ilgili gerekse reklamların niteliği konusundaki çalışmalarını tamamlayarak sunmaları yönünde talimat verdiğini bildirdi. Mumcu, bakanlığın yapısı nedeniyle şu ana kadar kendisine herhangi bir çalışmanın ulaşmamasından şikayet etti. 
     
     YARI YILA YETİŞİRSE STİCKERLI OLACAK 
     Karnelerin basıldığını anımsatan Mumcu, reklam alımıyla ilgili prosedürün tamamlanması durumunda yeni karneler basılmayacağını söyledi. İhale süreci sonrasında reklam vermeyi kazanan kurum ve kuruluşlardan stickerla reklam alınması planlanıyor. 
     





</TEXT>
</DOC>
