<DOC>
<DOCNO> 113256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun26.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan mafya babası psikolog olmak için sınava girdi 
</HEADLINE>
<TEXT>

     İtalya'da cezaevinde yatan bir mafya babası, psikolog olmak için üniversite sınavına girdi. 
     Napoli kentinde etkili olan Camorra mafyasının liderlerinden olan ve 22 yıl ağır hapis cezasını çeken Augusto La Torre, Napoli Üniversitesi Psikoloji Fakültesi'nin sınavına girdi. 
     Sınavlara katılan 1400 aday arasından sadece 400'ünü alacak olan fakültenin, cezaevine 2 doçent gönderdiği ve mafya babasına 2 saat süren 80 soruluk test yaptığı belirtildi. 
     Üniversite yetkilileri, yasa gereği La Torre'yi eleme sınavına aldıklarını belirterek "Ama eğer sınavı kazanırsa ne olacağını merak ediyoruz. Bu durumda olan mahkumlar aynı cezaevinde uzun süre kalmıyor. Eğer başka yere nakledilirse ne olacak Sınav yapmak için onu mu takip edeceğiz" dedi. 
     La Torre eğer sınavı geçerse İtalya'da "psikoloji eğitimi gören ilk mafya babası unvanını" alacak. 
     1998'de Hollanda'nın Amsterdam havaalanında yakalanarak İtalya'ya getirilen 40 yaşındaki La Torre, psikolog olmanın en büyük hayali olduğunu söyledi 
     





</TEXT>
</DOC>
