<DOC>
<DOCNO> 143609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun21.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak krizi Paris-Londra ilişkilerini sarsıyor... 
</HEADLINE>
<TEXT>

     Fransa, İngiltere'de bazı bakanların parlamentoda Irak ile ilgili tartışmada Paris aleyhine yaptıkları açıklamalara sert tepki gösterdi. 
     Fransa Dışişleri Bakanı Dominique de Villepin, İngiltere Dışişleri Bakanı Jack Straw'ı bu sabah telefonla arayarak Paris'in tepkisini iletti. 
     Fransa Dışişleri Bakanlığı'ndan yapılan açıklamaya göre, de Villepin, İngiliz bakanların açıklamalarından ''şoka uğradığını'' belirtti ve bu açıklamaların dost ve müttefik bir ülke yetkilileri tarafından yapılmasından rahatsızlık duyduğunu söyledi. 
     Dominique de Villepin, Jack Straw'a, İngiltere'de hükümetin ülke içinde baskı altında olmasını anlayışla karşıladığını belirtti, ancak bu tür bir üslubun dost ve müttefik bir ülkeye yakışmadığını bildirdi. 
     Fransız bakan, ayrıca İngiliz bakanları gerçeği saptırmakla suçladı. 
     





</TEXT>
</DOC>
