<DOC>
<DOCNO> 120004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sonspo16.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor-Fenerbahçe maçının bilet fiyatları belli oldu... 
</HEADLINE>
<TEXT>

     Kocaelispor, Fenerbahçe ile yapılacak maçın bilet fiyatlarını açıkladı. 
     Kocaelispor Kulübü'nden yapılan açıklamada, Fenerbahçe maçı biletlerinin yalnızca gişelerde satışa sunulacağı belirtildi. Stat gişelerinin maç günü saat 11.00'de açılacağı ifade edilen açıklamada, teberrulu bilet satılmayacağı kaydedildi. 
     Açıklamada, bu maç için bilet fiyatlarını yeniden belirlendiği de belirtilerek, kale arkası tribünü biletlerinin 7.5, maraton tribünü biletlerinin 15, numaralı B tribün biletlerinin 20 ve numralı A tribünü biletlerinin de 50 milyon liradan satılacağı bildirildi. 
     
     FENERBAHÇE SEYİRCİSİNE YER AYRILMADI 
     Öte yandan Kocaelispor Kulübü, Fenerbahçe Kulübü'ne gönderdiği yazıda, Kocaeli İl Spor Güvenlik Kurulu'nca alınan karar gereği, Fenerbahçe seyircisine toplu bilet satışının yapılmayacağı ve tribünde yer ayrılmayacağını bildirdi. 
     Gönderilen yazıda, şöyle denildi 
     ''Herhangi bir olaya sebebiyet verilmemesini ve sorumluluk bilinciyle yalnızca görevlerinin gereğini yapmakta olan güvenlik güçlerimize yardımcı olunabilmesini teminen, kulübünüzün yetkili organları tarafından taraftarlarınıza bu konuda gerekli bilginin verilmesini ve yapıcı uyarıların yapılmasını önemle arz ederiz. 
     Kulüplerimiz ve taraftarlarımız arasında bugüne kadar devam eden dostane, cana yakın ve daima iyi olan ilişkilerin, bundan böyle de süreceğine inanıyor, olası bilet taleplerinizin karşılanamayacağını üzüntüyle bildiriyoruz.'' 
     





</TEXT>
</DOC>
