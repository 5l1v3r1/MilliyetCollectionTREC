<DOC>
<DOCNO> 103989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun15.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland, "hapçılara" kusturan sahte ilaç üretimi planlıyor. 
</HEADLINE>
<TEXT>

     Tayland, hap bağımlılarını bu alışkanlıklarından vazgeçirmek amacıyla kusma ve baş ağrısına yol açan sahte ilaç üretmeyi planlıyor. 
     Başbakan Thaksin Shinawatra, uyuşturucu seminerinde yaptığı konuşmada, Sağlık Bakanlığı'ndan, söz konusu ilacın olası üretimi için kimyager ve psikiyatrlarla görüşmesini istediğini söyledi. 
     Parlamento üyesi Sitha Thiwaree de, hükümetin caydırıcı olarak, sinir sistemini etkileyen metafetamin ilaçlarının sahtesini üretmesi gerektiğini belirtti. Sitha, ''Eğer ilaç bağımlıları bu sahte haplardan alıp kusarlarsa, daha sonra bir daha bunlara dokunmak istemeyebilirler'' dedi. 
     Tayland'da yaygın olan metafetamin bağımlılığı en önemli sosyal sorunlar arasında bulunuyor. 
     





</TEXT>
</DOC>
