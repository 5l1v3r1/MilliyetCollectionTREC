<DOC>
<DOCNO> 145419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yasam/ayas.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Para bulunursa düz’ yürüyecek 
</HEADLINE>
<TEXT>

Antalya’da şehitler anısına dikilen heykelde bazı askerler, düzeltecek para bulunamadığı için h l sağ ayakla sağ kollarını’ ayna anda ileri atıyor... 
     SELMA KUNAR Antalya DHA 

     Terörle mücadelede şehit olan Antalyalı asker ve polisleri ölümsüzleştirmek amacıyla yaptırılan Şehitler Anıtı’nda 5 yıl sonra fark edilen ters yürüyen asker’ figürleri, parasızlık’ nedeniyle düz yürütülemiyor’. 
     1988’de 5 milyar liraya ressam ve heykeltıraş Cüneyt Çağlıcan’a yaptırılan Şehitler Anıtı’ndaki terslik, bir vatandaşın ihbarı üzerine fark edildi. Heykeldeki 12 Türk askerinden bazılarının normalin tersi olduğu halde sağ kollarıyla sağ ayaklarını aynı anda ileri atılmış şekilde yanlış yürürken’ tasvir edildiğini gören bir vatandaş belediyeye başvurdu. 
     Bunun üzerine hatasını düzeltmesi’ istenen Çağlıcan, ters yürüyen asker figürlerini bilerek yaptığını belirterek, "Bu figürler Türk askerini provoke edenleri simgeliyor. Hiçbir düzeltme yapmayacağım. Sanatçı eserinde düşüncelerini yansıtma özgürlüğüne sahiptir" dedi. 
     Ancak Çağlıcan tepkiler üzerine geri adım attı ve yeni bir heykel yapıp hatasını düzeltmek istediğini, ancak parasının olmadığını söyledi. 
     
     Şik yet yağıyor 
     Çağlıcan’ın bu talebi ise henüz yanıt bulamadı. Vatandaştan heykeldeki terslikle’ ilgili birçok mektup ve telefon aldıklarını söyleyen Kültürel Hizmetler Daire Başkanı Müfit Kayacan, kararı Antalya Büyükşehir Belediye Başkanı Bekir Kumbul’un vereceğini belirtti. 
     Şehitler Anıtı, 1998’de dönemin valisi Hüsnü Tuğlu, Garnizon Komutanı Tuğgeneral Yekta Numanoğlu, Büyükşehir Belediye Başkanı Hasan Subaşı ve çok sayıda davetlinin katıldığı bir törenle açılmıştı. 
     


YAŞAM 



















</TEXT>
</DOC>
