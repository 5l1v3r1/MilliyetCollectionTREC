<DOC>
<DOCNO> 115525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/magazin/mag01.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah yazılı kolye kesmedi 
</HEADLINE>
<TEXT>
Çağla sutyeninde muska taşıyor 
Şıkel’in muskayı ünlülerin falcısı Bingül Akıncı’ya yaptırdığı konuşuluyor. 
     AHMET CUMALI 

     TOST skandalı ve sayısız aşk dedikodusuyla gündemden düşmeyen Çağla Şıkel, geçen hafta boynuna taktığı "Allah" yazılı kolyeden sonra şimdi de sutyeninde muska taşıyor. Kötülüklerden korunmak için bir de muska yaptırdığını belirten Şıkel, "Üzerimde çok fazla nazar olduğunu düşünüyorum ve bu yüzden rahatlamak, kötü enerjiyi üzerimde hissetmemek için muska yaptırdım" dedi. 
     
     Avrupa’ya açılacak 
     GEÇEN hafta Aşşk Cafe’de tartıştığı Güzide Duran ile arasının iyi olduğunu da belirten Şıkel, şöyle konuştu "Ben de Güzide gibi Avrupa’da podyuma çıkmayı çok istiyorum ama kasım sonuna kadar işlerim full. Bu nedenle benim fotoğraflarımı Londra’daki ajanslara Güzide götürdü. Zaten ikimiz de her gittiğimiz yerde beğeniliyoruz. Güzide yaptı, şimdi sıra bende." 



 MAGAZİN 











</TEXT>
</DOC>
