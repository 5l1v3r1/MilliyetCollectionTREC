<DOC>
<DOCNO> 112191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sondun02.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington'da bir cinayet daha... 
</HEADLINE>
<TEXT>

     ABD'nin başkenti Washington, tüfekli bir katilin son günlerdeki cinayetleriyle sarısılırken, bölgede bir kişi daha öldürüldü. 
     Washington'un yakınlarındaki Manassas bölgesinde bir benzincide otomobiline benzin doldurmakta olan bir kişi, ateş açılarak öldürüldü. 
     Polis, bu olayın diğer cinayetlerle bağlantısının olup olmadığının araştırıldığını bildirdi. 
     Daha önceki cinayetlerle ilgili kayde değer ipucu elde edilemezken, bölgede bir kişinin daha diğer olaylardaki gibi öldürülmesi paniğe yol açtı. Tüfekli katil, şimdiye kadar bölgede 6 kişiyi öldürdü, 2 kişiyi de ağır yaraladı. Kurbanların rastgele seçilmesi paniğin boyutunu artırıyor. 
     Medyada yer alan haberlerde, katilin cinayet işlediği yerlerden birinde bıraktığı bir tarot kartında, ''Sevgili polis, ben Tanrıyım'' diye yazdığı belirtilmişti. 
     





</TEXT>
</DOC>
