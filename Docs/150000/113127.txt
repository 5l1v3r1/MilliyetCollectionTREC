<DOC>
<DOCNO> 113127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur14.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Kürt devleti ya kurulamaz ya kurulamaz 
</HEADLINE>
<TEXT>

     DYP Genel Başkanı Tansu Çiller, hükümetin Kuzey Irak'ta Kürt devleti kurulmasına ilişkin politikasını eleştirerek "Orada ya kurulamaz, ya kurulamaz o devlet" dedi. 
     Sinop Atatürk Meydanı'nda, yağmur altında düzenlenen mitingde halka seslenen Çiller, terör örgütü PKK'nın KADEK'e dönüştüğünü, ancak hükümetin yetersiz dış politikası nedeniyle bu örgütü, terör örgütü ilan ettiremediğini ileri sürdü. 
     3.5 yıldır Kuzey Irak'ta devlet kurulduğu yönünde uyarılar yaptığını kaydeden Çiller şöyle konuştu 
     "Nasıl oluyor da benim ülkem bir yıldız ülke iken, bütün bunlara gözünü kapıyor. Ama buradan bütün dünyaya sesleniyorum. Herkes bilsin ki buna, biz müsaade etmeyiz. Orada ya kurulamaz, ya kurulamaz o devlet. Bu ülke ya bölünmeyecektir, ya bölünmeyecektir. Bir Çanakkale ruhuyla... Biz, bu işi halletmesini daha önce bildik. Yine biliriz. Ama, bir siyasi irade lazım. Gerçekten milletin hakkını arayan bir kadro lazım. Onun için, tutun bu ananızın elini. Tutun ki şaha kaldıralım." AKP'nin azanması halinde Genel Başkanı'nın başbakan olamayacağını belirten Çiller, ülkenin ağır sorunlarla karşı karşıya olduğunu vurulayarak "O yasaklının hakkını ben ararım, ama seninkini de ararım" dedi. 
     





</TEXT>
</DOC>
