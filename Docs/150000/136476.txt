<DOC>
<DOCNO> 136476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sontur08.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül. güne sabah yürüyüşüyle başladı... 
</HEADLINE>
<TEXT>

     Başbakan Abdullah Gül, oğluyla birlikte, Kurban Bayramı'nın ikinci gününde Balçova Termal Tesisleri'nde bir saatlik sabah yürüyüşü yaptı. 
     Antalya'ya atanan İzmir Valisi Alaaddin Yüksel'in de eşofmanla katıldığı sabah yürüyüşü sırasında Başbakan Gül, gazetecilere, ''Bu bayram gününde neden rahatsız oldunuz Biraz yürüyüş yapacağım. Size yeniden iyi bayramlar diliyorum'' dedi. 
     Gül, oğlu Mehmet Emre'yi de yanına alarak Balçova Termal Tesisleri arkasında bulunan Manastır Yolu'ndaki ormanlık alanda sabah yürüyüşüne çıktı. 
     Başbakan Gül ve ailesinin konakladığı Balçova Termal Tesisleri çevresinde Jandarma, Özel Tim ve İzmir Emniyet Müdürlüğü'nün çeşitli birimlerine ait çok sayıda polis bölgede adeta kuş uçurtmuyor. 
     Bu arada Başbakan Gül, eşi ve çocuklarıyla dün akşam geç saatlerde dayısı Prof. Dr. Ahmet Tahir Satoğlu'nun Hıfzısıhha semtindeki evine bayram ziyaretine gitti. Saat 23.00'de tesislerden ayrılan Gül ve ailesi 01.00'de geri döndü. 
     





</TEXT>
</DOC>
