<DOC>
<DOCNO> 146468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/spor/spo03.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİ EMRELER YOLDA 
</HEADLINE>
<TEXT>

Galatasaray’ın gençleri İlker, Volkan Glatt, Sabri ve Sedat, Trabzon sınavında gözdoldurdu. Teknik Direktör Fatih Terim’in yeni yıldız adaylarını yavaş yavaş takıma ısındıracağı öğrenildi 
     ERHAN TELLİ 

     Gelecek güvencede 
     TEKNİK Direktör Fatih Terim, Trabzonspor ile oynanan jübile maçında forma şansı tanıdığı dört genç oyuncusuna tam not verdi. Tecrübeli hocanın, ilk on birde şans verdiği İlker ve son gole imzasını atan Volkan Glatt’ı çok başarılı bulduğu öğrenildi. Sabri ve Sedat da etkili futbollarıyla beğeni toplarken, Başkan Özhan Canaydın’ın son derece keyiflendiği gözlendi. 
     
     Aceleci değiller 
     FATİH Terim’in, genç aslanları takıma adapte etmek için aceleci davranmayacağı bildirildi. Tecrübeli teknik adamın, Emre Belözoğlu’nda olduğu gibi, dört yeni yıldız adayını doğru zamanda takıma monte etmeyi planladığı vurgulandı. Hatırlanacağı gibi Emre Belözoğlu da, hazır duruma gelmiş olmasına karşın yıllarca PAF takımında mücadele ederek kademe kademe yükselmişti. 
     
Cihan Zaten Avrupa’dayım      CÜNEYT KARAKAYA 

     ORTAYA koyduğu başarılı performansla Fatih Terim’in vazgeçilmezlerinden olan Cihan Haspolatlı, Avrupa’da oynamak istemediğini söyledi. Genç futbolcu, "Herkesin böyle bir hayali olabilir. Benim tek isteğim Galatasaray’dı. Bunu gerçekleştirdim. Zaten Avrupa kulübünde oynuyorum ve hayatımdan memnunum. Pres yapmaktan zevk alıyorum. Agresifim, ama sadece saha içinde" diye konuştu. 
     GOL attıkları dakikalar dışında kesinlikle tribünlerin sesini duymadığını açıklayan Cihan, "Beni maça marş motive ediyor" dedi. Cihan sözlerini şöyle sürdürdü "Sahada kendinizi öylesine kaptırıyorsunuz ki, yanınızdaki arkadaşınızı bile görmediğiniz anlar oluyor. Gerçekleri tarih yazar, tarihi de Galatasaray’ mükemmel bir marş. Benim için çok önemli." 
     
Aytaç’a son görev      TÜRK futbolu ve Galatasaray’ın unutulmaz yıldızı Kadri Aytaç dün toprağa verildi. Şişli Camii’nde kılınan cenaze namazının ardından Aytaç, Feriköy Aile Mezarlığı’na defnedildi. Cenaze töreninde Beşiktaş’ın efsane Başkanı Süleyman Seba, Özhan Canaydın, Ali Dürüst, Fatih Terim, Mustafa Sarıgül ve sanat camiasından da Adnan Şenses hazır bulundu. 
     


SPOR 





























</TEXT>
</DOC>
