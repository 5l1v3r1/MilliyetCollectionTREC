<DOC>
<DOCNO> 100179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sontur28.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz AB ülkeleri temsilcileriyle biraraya geldi... 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, TBMM'den geçen AB uyum yasalarını hayata geçirmek için önümüzdeki dönemde atılması gereken ilave adımlar olduğunu belirterek, ''Ama Türkiye, en önemli değişimi TBMM'nin bu iradesiyle ortaya koymuştur'' diye konuştu. 
     Yılmaz, AB Genel Sekreterliği'nde AB ülkelerinin Ankara'daki büyükelçi ve temsilcilerine uyum yasalarına ilişkin bilgi verdi. 
     Toplantıdan önce yaptığı açıkmlamada Yılmaz, Meclis'ten geçen ''kapsamlı yasal düzenlemeyi'' AB temsilcilerine anlatmak için biraraya geldiklerini söyleyerek, yasa paketi konusunda temsilcilere bilgi vererek, bunları ülkelerine iletmelerini isteyeceğini kaydetti. 
     Yılmaz, şunları söyledi 
     ''Son birkaç günde uluslararası basından anlaşıldığı gibi Türkiye'nin atmış olduğu bu büyük ve cesur adım, AB ülkelerinde ve organlarında son derece olumlu karşılanmıştır. Umarım ki yasanın içeriği konusunda daha iyi bilglendikleri zaman bu adımın ne kadar önemli bir adım olduğunu daha iyi anlayacaklar. Hiç şüphesiz ki önümüzdeki dönemde bu düzenlemeleri hayata geçirmek için atmamız gereken ilave adımlar vardır. Ama Türkiye en önemli değişimi TBMM'nin bu iradesiyle ortaya koymuştur. Bundan sonraki adımlar da kaçınılmaz olarak aynı doğrultuda atılacaktır.'' Devlet Bakanı ve Başbakan Yardımcısı Mesut Yılmaz, toplantı sırasında temsilcilerin uyum yasalarına ilişkin sorularını da yanıtlayacağını ifade etti. 
     





</TEXT>
</DOC>
