<DOC>
<DOCNO> 127189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yasam/yas05.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşında ucuz hindi servisi 
</HEADLINE>
<TEXT>

Evlerinde zahmetsiz hindi ziyafeti çekmek isteyenlere catering firmaları 60 milyondan başlayan fiyatlarla uygun seçenekler sunuyor 
     KENDİNİZİ YORMAYIN 
     YILBAŞINDA dostlarına hindi dolması sunmak isteyenlere hizmet veren catering firmaları ve restoranlar sipariş toplamaya başladı. Ev yemekleri sunan Ayşe Teyze Restoran’ında 4 kiloluk hindi ve iç pilav 10 kişilik 60 milyon lira. Ayrıca, iç pilavli hindi, çerkeztavuğu, Amerikan salata, fava, zeytinyağlı taze fasulye, yaprak sarma, peynirli sigara böreği, profiterol ve işkembe çorbasından oluşan 10 kişilik yılbaşı mönüsü 120 milyon liraya sunuluyor. 
     
     12 KİŞİLİK ZİYAFET 
     COUSINE Catering de kestaneli ve iç pilavlı küçük boy hindi dolmasında 12 kişilik 60 milyon lira, orta boy hindi dolmasında 13-16 kişilik 75 milyon lira, porsiyonda ise 7.5 milyon lira fiyat belirledi. Tribeca’da 4 kilo 6 kişilik hindi ve özel yılbaşı hindi içi, kestaneli pilav, patates püresi, balkabağı püresi, kremalı mısır, sebze sote, sıcak turşu, mısır ekmeği, 6 adet Brownie veya Carrot Cake ve çorbadan oluşan ziyafetin maliyeti 125 milyon . 
     



 YAŞAM 

















</TEXT>
</DOC>
