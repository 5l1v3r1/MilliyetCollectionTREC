<DOC>
<DOCNO> 115636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sonspo14.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin rakibi Panathinaikos yarın geliyor 
</HEADLINE>
<TEXT>

     Yunanistan'ın Panathinaikos takımı, UEFA Kupası 2. tur ilk raundunda 31 Ekim Perşembe günü Fenerbahçe ile yapacağı karşılaşma için yarın İstanbul'a geliyor. 
     Conrad Otel'nde kalacak olan Yunan ekibi, İstanbul'daki ilk antrenmanını yarın akşam saat 20.15'de Fenerbahçe Şükrü Saraçoğlu Stadı'nda yapacak. 
     Panathinaikos Teknik Direktörü Sergio Markarian, 30 Ekim Çarşamba günü Conrad Otel'de saat 14.30'da basın toplantısı düzenleyecek. Yunan ekibi, aynı gün akşam Dereağzı Tesisleri'nde yapacağı antrenmanla, hazırlıklarını tamamlayacak. 
     Fenerbahçe Kulübü, Panathinaikoslu yöneticiler için yemek verecek. 
     Bu arada Türkiye Spor Yazarları Derneği de TSYD , Yunan gazetecilere yarın TSYD Genel Merkezi'nde yemek verecek. 
     -1256 YUNAN TARAFTARI GELİYOR- Fenerbahçe-Panathinaikos maçını izlemek için Yunanlı taraftarlar da yarın İstanbul'a geliyor. 
     Kulüpten alınan bilgiye göre, karşılaşmayı izlemek için 1256 Panathinaikos taraftarı İstanbul'a gelecek. 
     Sarı-lacivertli derneklerden bazılarının Yunan taraftarları karşılayacağı ve onlar için çeşitli programlar yapacağı bildirildi. 
     





</TEXT>
</DOC>
