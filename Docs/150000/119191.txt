<DOC>
<DOCNO> 119191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/spor/bbas.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev’den işbaşı 
</HEADLINE>
<TEXT>

Basketbol Milli Takımımız, Avrupa Şampiyonası elemelerinde Bulgaristan ile oynayacağı maçın hazırlıklarına başladı 
     AY - Yıldızlı ekibimiz, Avrupa Şampiyonası elemelerinde A Grubu’nda Bulgaristan, İsviçre ve Ukrayna ile üst üste oynayacağı üç maçın hazırlıklarına dün start verdi. Abdi İpekçi Salonu’nda önce halter idmanı, ardından da topla çalışma yapan takımda Hüseyin Beşok ile Mirsad Türkcan yarın, İbrahim Kutluay da pazartesi günü kampa katılacak. 
     BASKETBOL Milli Takımı, 20 Kasım’da Yambol kentinde oynanacak olan Bulgaristan maçına kadar günde çift idmanla çalışmalarını sürdürecek. Başantrenör Aydın Örs, "Hedefimiz üçte üç yaparak 2003 vizesini almak" dedi. Bu arada Bayan Milli Takımımız da, Avrupa Şampiyonası yarı final eleme grubu maçları için dün Ahmet Cömert Salonu’nda işbaşı yaptı. 
     
Tekrar maçı      BASKETBOLDA yeniden oynanmasına karar verilen Darüşşafaka - Galatasaray maçı bugün tekrarlanacak. Ayhan Şahenk Salonu’ndaki maç 14.00’te başlayacak. Ligin ilk haftasındaki maçı Daçka 59-54 kazanmıştı. Galatasaray’ın, ABD’li Earl’ün cezalı olduğu için oynamaması gerektiği yönündeki itirazı üzerine mücadelenin tekrarına karar verilmişti. 
     
Efes Pilsen şaşkın      AVRUPA Ligi’nde A Grubu’nda mücadele eden Efes Pilsen’de, sürpriz AEK Atina yenilginin şoku yaşanıyor. Antrenör Oktay Mahmudi, "Oyuncularım istediklerimi yapamadı. Bu da disiplinden uzak olduğumuzu gösteriyor" dedi. Engin Özerhun da, "Kendilerini bu maça veremediler. Rehavete girdiler. Basketbol asla hata affetmez" diye konuştu. 
     HAKEMLERİN de kötü yönetim gösterdiğine değinen Genel Menajer Özerhun, "En ufak temasa bile faul çalıyorlar" yorumunu yaptı. Ülker’de ise Polonya deplasmanda Idea Slask önünde alınan galibiyetin sevinci yaşanıyor. Ligde 6. maçlar sonunda Efes A Grubu’nda 9 puan ve averajla 3., Ülkerspor da C Grubu’nda 10 puanla 2. sıradaki yerlerini korudu. 
     



 SPOR 




























</TEXT>
</DOC>
