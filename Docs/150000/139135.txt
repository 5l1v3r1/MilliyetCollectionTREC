<DOC>
<DOCNO> 139135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun10.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi hostesini kendin seç... 
</HEADLINE>
<TEXT>

     Bir özel Amerikan uçak şirketi, mayolu hosteslerin hizmet vereceği charter uçaklarını sefere koydu. 
     Merkezi California'nın Beverly Hills kentinde bulunan ''Ecstasky Air'' adlı şirket, işadamlarına kendi hosteslerini seçme şansı da tanıyor. Şirket, bu amaçla mayolu 135 kadın ve 15 erkeğin fotoğraflarının yer aldığı bir de albüm hazırlattı. 
     Hosteslerin uçuş sırasında vereceği hizmetler arasında ayak ve omuz masaji ile pedikür de bulunuyor. Uçuşların ortalama fiyatı ise 40 bin dolardan başlıyor. 
     30 Lear ve Gulfstream tipi uçaktan oluşan filoya sahip şirketin Las Vegas ve Meksika'nin Cancun kentlerine uçarak, buralarda özel partiler düzenlediği bildirildi. 
     
     DİĞERLERİ SIRADA 

     ''Ecstasky Air'' şirketinin sağladığı başarıdan cesaret alan diğer özel havayolu şirketlerinin de benzer hizmetler vermeye hazırlandıkları bildirildi. 
     Bunların başında, seksi garsonlarıyla ünlü lokantalar zincirinin sahibi olan ''Hooters'' firması geliyor. Bu firmanın da bu yılın ortalarından itibaren ''Ecstasky Air'' firması gibi hizmet vermeye başlayacağı ifade edildi. Hooters'in yönetim kurulu başkanı Robert Brooks, ''kısa süre önce 17 uçaklık filosu bulunan Pace Airlines şirketini satın aldıklarını'' açıkladı. 
     





</TEXT>
</DOC>
