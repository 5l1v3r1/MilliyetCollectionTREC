<DOC>
<DOCNO> 118886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo17.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Bayan Basketbol Takımı toplanıyor... 
</HEADLINE>
<TEXT>

     29. Bayanlar Avrupa Basketbol Şampiyonası Yarı Final E Grubu'nda Ukrayna, Bulgaristan ve Polonya ile karşılaşacak A Milli Bayan Takımı, bu akşam kampa girecek. 
     İstanbul'da kampa girecek bayan milliler, ilk antrenmanını da yarın Ahmet Cömert Spor Salonu'nda gerçekleştirecek. 
     Bu arada, takımlarının maçları nedeniyle A Milli Takımı'nın yardımcı antrenörlerinden Ceyhun Yıldızoğlu ile BOTAŞ Sporlu oyuncular Aylin Yıldızoğlu, Dilek Buyuran ve Şaziye İvegin yarın, Yunanistan'ın Panseraikos takımında forma giyen Arzu Özyiğit ise 17 Kasım Pazar günü kampa katılacak. 
     Öte yandan millilerin, 17 Kasım Pazar günü Romanya Bayan Milli Takımı'yla bir hazırlık maçı yapması bekleniyor. 
     Milliler, 29. Bayanlar Avrupa Basketbol Şampiyonası Yarı Finali'nde 20 Kasım Çarşamba günü Ukrayna ile yapacağı maç için 18 Kasım Pazartesi günü bu ülkeye gidecek. 
     E Grubu'nda yer alan Türkiye, ilk yarı maçları sonunda Polonya'nın ardından ikinci sırada bulunuyor. 
     Antrenörlüğünü Cem Akdağ'ın yaptığı A Milli Bayan Takımı'nın aday kadrosu şöyle 
     Arzu Özyiğit Panseraikos , Serap Yücesir, Sariye Gökçe, Esmeral Özçelik, Şükran Albayrak Fenerbahçe, Çelen Kılınç Galatasaray , Aylin Yıldızoğlu, Dilek Buyuran, Şaziye İvegin BOTAŞ Spor , Yasemin Horasan Beşiktaş , Müjde Yüksel Migrosspor , Nevriye Yılmaz Termini 
     





</TEXT>
</DOC>
