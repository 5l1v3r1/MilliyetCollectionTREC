<DOC>
<DOCNO> 104069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur01.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milas'ta yıldırım düşmesi sonucu çıkan yangın kontrol altında 
</HEADLINE>
<TEXT>

     Muğla'nın Milas İlçesi'ne bağlı Ören Beldesi yakınlarındaki ormanlık alanda dün akşam yıldırım düşmesi sonucu çıkan yangının kısmen kontrol altına alındığı bildirildi. 
     Muğla Orman Bölge Müdürlüğü yetkilileri, yangında 113 hektarlık orman alanın tahrip olduğunu belirtti. 
     Yetkililer, ekiplerin soğutma çalışmalarına aralıksız devam ettiğini, şu anda herhangi bir yerleşim biriminin tehdit altında olmadığını, ancak rüzgar çıkması halinde yangının yeniden başlaması ihtimalinin bulunduğunu kaydetti. 
     Ören Beldesi yakınındaki kızılçam ormanında dün akşam saatlerinde yıldırım düşmesi sonucu yangın çıkmış, 5 uçak, 7 helikopter, 23 araröz, 7 dozer ve 5 itfaiye aracı ile 300'den fazla görevli, jandarma ekipleri ve vatandaşlarca söndürme çalışmalarına başlanmıştı. 
     





</TEXT>
</DOC>
