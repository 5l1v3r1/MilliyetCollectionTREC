<DOC>
<DOCNO> 100097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun25.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu, köpek balıklarını himaye altına alıyor. 
</HEADLINE>
<TEXT>

     AB Komisyonu, 15 üye ülkeden, köpek balıklarının himaye altına alınmasını istedi. 
     Komisyon, balıkçıların, köpek balıklarını yakaladıktan sonra yüzgeçlerini kesip aldıklarını ve hayvanı tekrar denize attıklarını bildirdi. Komisyon, bu uygulamaya son verilmesi çağrısında bulundu. 
     Uluslararası pazarda, gıda sektöründe tüketilen köpek balığı yüzgeçlerine yönelik ticaretin zararları üzerinde duran Komisyon, bu uygulamanın köpek balıklarını öldürdüğünü ve neslini tükettiğini bildirdi. 
     AB Komisyonu, ''avlanan hayvanın tamamı tüketilmek ve ziyan edilmemek'' koşuluyla köpek balığı avcılığının yasaklanmadığını belirtti. 
     Komisyon, AB balıkçılarının AB denizlerinde ve uluslararası sularda yaptıkları avlarda, sadece süzgeçlerini hedefleyen söz konusu avcılık uygulamasının yasaklanmasını istedi. 
     Bu öneri, AB ülkelerinin balıkçılıktan sorumlu bakanlarının ortak onayından geçtikten sonra somutlaşarak uygulamaya sokulacak. 
     





</TEXT>
</DOC>
