<DOC>
<DOCNO> 120104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/spor/spo04.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AĞAOĞLU ADAY 
</HEADLINE>
<TEXT>

Trabzon’da Aralık ayında yapılacak olan kongre öncesinde Ahmet Ağaoğlu ile Mustafa Günaydın da koltuğa talip oldu 
     BORDO - Mavili takımda 8 - 15 Aralık’ta yapılacak kongre öncesinde başkanlığa Ali İhsan Koç, Ercan Saral, İskender Önal’dan sonra Ahmet Ağaoğlu ile Mustafa Günaydın da adaylığını koydu. Halen Asbaşkanlık görevini sürdüren Ahmet Ağaoğlu’nun Başkan Özkan Sümer ile görüştükten sonra adaylığını açıkladığı öğrenildi. Başarılı yönetici, "Tüm güçleri birleştireceğiz" diye konuştu. 
     AĞAOĞLU, önlerinde iki yol olduğunu açıklayıp, "Trabzonspor ya kendi içine kapanıp ufak tefek başarılarla yönetilecek, ya da UEFA standartlarında dünya futboluna adını yazdıracak. İddialıyım" dedi. 1981 yılında başkanlık görevinde bulunan bir diğer aday Mustafa Günaydın ise şunları söyledi "Bu kulübü eski başarılı günlerine döndürmek en büyük hedefim." 
     
     AYBABA Ders alın 
     TRABZONSPOR Teknik Direktörü Samet Aybaba, oyuncularına Galatasaray maçından ders çıkartmaları gerektiğini söyledi. Aybaba "Geleceğe bakın. Önünüzde Ankaragücü engeli var. Bu engel kolay aşılmaz. Bu karşılaşmaya her açıdan hazır olmalısınız" dedi. Öte yandan Gökdeniz kaptanlık bantını kolundan hızlı çıkartmasının yanlış anlaşıldığını ifade etti. 
     



 SPOR 

























</TEXT>
</DOC>
