<DOC>
<DOCNO> 111874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur07.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
''YTP'ye geçmem hataydı'' dedi ve istifa etti... 
</HEADLINE>
<TEXT>

     DSP'de yaşanan istifalar sırasında bu partiden YTP'ye geçen Muğla Milletvekili Tunay Dikmen, YTP'den de istifa etti. Dikmen, YTP'ye geçmekle hata ettiğini bildirerek Başbakan Bülent Ecevit'ten özür diledi. 
     Dikmen, TBMM Başkanlığı'na gönderdiği dilekçede YTP'den istifa ettiğini bildirdi. İstifasıyla ilgili bir de basın açıklaması yapan Dikmen, ''niye bugün istifa ettiğinin'' gerekçelerini şöyle sıraladı 
     ''YTP'den, dünya ve Türkiye üzerine tutarsızlığı, ilkesizliği yüzünden, örgütlenme ve milletvekili aday adaylığı müracaatı döneminde istifa edecektim. Ama kamuoyunda yerini beğenmedi, başka partiye geçecek veya pazarlık yapıyor eleştirilerini kabul edemeyeceğim için bugün istifa ediyorum. Çünkü bu eleştirilerin bugün geçerliliği kalmadı. 
     YTP'ye geçmekle hata yaptım ve bu nedenle benim 21. Dönem Muğla Milletvekili olmamı sağlayan büyük devlet adamı ve ulusal devlet kavramını parti çıkarlarından önce tutan Sayın Genel Başkanım Bülent Ecevit'ten ve DSP örgütünden ayrılmamdan dolayı yaptığım hata nedeniyle kamuoyu önünde özür diliyorum.'' 
     





</TEXT>
</DOC>
