<DOC>
<DOCNO> 134479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/soneko06.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DHL, 1 milyonuncu gönderiyi kutladı... 
</HEADLINE>
<TEXT>

     Uluslararası Hava Taşımacılık Şirketi DHL, Marmara Bölgesi'ndeki 1 milyonuncu gönderiyi düzenlenen törenle kutladı. 
     DHL Worldwide Express İstanbul Bölge Müdürü Süha Çolakoğlu, törende yaptığı konuşmada, ihracatçıyla organik işbirliği içinde hareket etmenin önemine işaret ederek, Türkiye ihracatçısına ve ihracatına büyük önem verdiklerini söyledi. 
     İhracatın, Türkiye'de dünya standartlarında iş yapıldığını göstermede ve yaşanılan ekonomik krizin atlatılmasında kilit rol oynadığını ifade eden Çolakoğlu, bu kesime herkesin destek olması gerektiğini vurguladı. 
     Çolakoğlu, Bursa, Balıkesir, Bandırma, Yalova, Çanakkale, Eskişehir, Afyon ve Kütahya'yı içine alan DHL Marmara Bölgesi'nin, iş hacminin son üç yılda yüzde 70 artış gösterdiğini belirterek, İstanbul ve Ege bölgelerinden sonra yurtdışına en fazla gönderi çıkışının bu bölgeden olduğunu belirtti. 
     Törende, Bursa'dan gönderilen 1 milyonuncu gönderi anısına Vali Ali Fuat Güven'e plaket sunulurken, gönderi sahibi Çilek Mobilya temsilcisine de bir tablo hediye edildi. 
     





</TEXT>
</DOC>
