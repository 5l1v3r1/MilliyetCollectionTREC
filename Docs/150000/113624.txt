<DOC>
<DOCNO> 113624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yasam/yas04.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal kavga ölümle bitti 
</HEADLINE>
<TEXT>

Aynı internet kafede birbirinden habersiz chat yapan iki gencin sanal kavgası sokağa taştı ve biri öldü 
     ELVAN EZBER, M.AKİF ERDEM İstanbul 

     Sultanbeyli Akif Ersoy Mahallesi’nde bulunan Karadeniz İnternet Cafe’de üç gün önce meydana gelen olay, iddiaya göre şöyle gelişti 
     Chat yapan Murat Akkaya 18 ve Bayram Düzenli 22 sanal ortamda tartışmaya girip karşılıklı küfürleşmeye başladılar. Ardından birbirlerine meydan okuyup düello daveti yaptılar. Bayram Düzenli, Akkaya’yı bulunduğu kafenin önüne çağırdı. Bu teklifi duyan Akkaya, "tamam" diyerek bulunduğu masadan kalktı. Aynı anda başka birinin de sinirli bir tavırla masadan kalktığını gören Akkaya, Düzenli’ye "O sen misin " diye seslendi. 
     
     Kalbinden bıçakladı 
     Evet’ yanıtını alınca kafenin önünde kavgaya tutuşan gençlerden Murat Akkaya, belinden çıkardığı bıçağı Düzenli’ye saplayarak olay yerinden kaçtı. Kalbine aldığı bıçak darbesiyle ağır yaralanan Düzenli, tüm müdahalelere rağmen kurtarılamadı. 
     Asayiş Şube Müdürlüğü’ne bağlı ekipler, yaya olarak kaçan Akkaya’yı ve olayda kullanılan bıçağı sakladığı iddia edilen Fettullah Akça’yı gözaltına aldı. 
     
     



 YAŞAM 





















</TEXT>
</DOC>
