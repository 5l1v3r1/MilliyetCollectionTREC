<DOC>
<DOCNO> 120614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun10.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dionysos heykeli Türkiye'ye dönüyor... 
</HEADLINE>
<TEXT>

     İngiliz yüksek mahkemesi tarafından Türkiye'ye iadesine karar verilen, MÖ 2. yüzyıl Helenistik döneme ait şarap tanrısı Dionysos'u betimleyen heykel, Türkiye'ye getiriliyor. 
     Cadogan Tate galerisinde koruma altında tutulduktan sonra 30 Ekim'de Türkiye'nin Londra Büyükelçiliği yetkililerine teslim edilen bronz heykel, bu sabah özel bir ekibin koruması altında Heathrow havaalanına götürüldü. 
     Kültür Bakanlığı Anıtlar ve Müzeler Genel Müdürlüğü Kaçakçılık ve İstihbarat Şube Müdürü Cenap Işık ve Türkiye'nin Londra Büyükelçiliği görevlileri tarafından havaalanına getirilen tarihi eser, THY'nin tarifeli uçağıyla İstanbul üzerinden Ankara'ya nakledilecek. 
     Akşam saatlerinde Ankara'ya ulaşması beklenen heykel, daha sonra sergileneceği Anadolu Medeniyetleri Müzesi'ndeki yerini alacak. 
     





</TEXT>
</DOC>
