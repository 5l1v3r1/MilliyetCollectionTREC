<DOC>
<DOCNO> 116577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sonspo07.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 1 - İstanbulspor 0 
</HEADLINE>
<TEXT>

     Birinci Süper Futbol Ligi'nde Ankaragücü, İstanbulspor'u 1-0 yendi. 
     15. dakikada Hakan Keleş'in ceza alanı önünden yaptığı vuruşta Allum Buker, topu son anda köşeden kornere attı. 
     16. dakikada Hüseyin, penaltı noktası üzerinde topu Augustine'e aktardı. Bu oyuncunun bekletmeden yaptığı vuruşta top, ağlarla buluştu 1-0. 
     31. dakikada Hakan Keleş'in sağdan ortasında, Hüseyin'in yakın mesafeden yaptığı kafa vuruşunda, top kaleci Allum Buker'de kaldı. 
     36. dakikada Augustine'in sağ taraftan yaptığı ortada, topu iyi izleyen Faruk'un altıpas içinden kafa vuruşunda, top az farkla yandan auta gitti. 
     43. dakikada Augustine'in pasını alan Hüseyin, mutlak gollük pozisyonda topu kaleci Allum Buker'e çarptırdı ve takımını bir golden etti. 
     54. dakikada Mehmet'in sağdan yaptığı ortada, Saidou'nun penaltı noktası üzerinden vuruşunda, top üstten auta çıktı. 
     62. dakikada gelişen Ankaragücü atağında, Augustine kaleci Allum Buker ile karşı karşıya kaldı. Bu futbolcunun yerden vuruşunda İstanbulspor kalecisi başarılıydı. 
     66. dakikada Ankaragücü'nde Faruk'un yerine Cem x oyuna dahil oldu. 
     69. dakikada Ankaragücü'nden Adem sarı kart gördü. 
     70. dakikada Petkov'un faul atışından gönderdiği sert şutta, kaleci Zafer topa güçlükle dokundu. Meşin yuvarlak yan direğe çarparak oyun alanına döndü. 
     72. dakikada Kona-Saidou verkaçında, topa en son Kona vurdu. Meşin yuvarlak kaleci Zafer'de kaldı. 
     80. dakikada Saidou'nun ceza alanından yaptığı sert vuruşta, Simao son anda topu kafayla kornere attı. 
     82. dakikada Ankaragücü'nde Hüseyin'in yerine Mehmet İpek oyuna girdi. 
     83. dakikada Yılmaz'ın ortasında Augustine'in kafa vuruşunda, topu kaleci Allum Buker gol çizgisinden çıkardı. Augustine dönen topa bir kez daha vurdu. Ancak meşin yuvarlak yandan auta çıktı. 
     87. dakikada Ankaragücü Mehmet Türkmehmet'in yerine Burak oyuna girdi. 
     89. dakikada İstanbulspor'da Pinto'nun yerine Uche oyuna dahil oldu. 
     90. dakikada İstanbulspor'dan Musa sarı kart gördü. 
     Karşılaşma Ankaragücü'nün 1-0 üstünlüğüyle sona erdi. 
     





</TEXT>
</DOC>
