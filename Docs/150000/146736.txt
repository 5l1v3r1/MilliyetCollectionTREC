<DOC>
<DOCNO> 146736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun14.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba'da uçak kaçırıldı 
</HEADLINE>
<TEXT>

     Küba'da, elinde iki el bombası bulunduğunu iddia eden bir kişi, bir yolcu uçağını kaçırdı. 
     Küba'nın Gençlik Adası'ndan ABD'ye kaçırılmaya çalışılan uçağın, yakıtı yeterli olmadığı için Havana'ya indiği belirtildi. 
     Küba televizyonunda okunan hükümet açıklamasında, uçağın, havalimanının pistinde bulunduğu bildirildi. Açıklamada, ''Uçaktan gelen haberlere göre, hava korsanı uçağın arka kısmında ve muhtemelen elinde iki el bombası bulunuyor'' denildi. 
     Açıklamada, Küba yetkililerinin, yolcuların ve mürettebatın yaşamlarını korumak için ellerinden geleni yapacakları belirtildi. 
     Hükümet açıklamasında, Sovyet yapımı AN-24 tipi uçak Gençlik Adası'nın Nuveo Gerona kentinden havalandıktan sonra pilotun, elinde el bombaları bulunan bir kişi tarafından ABD'ye kaçırıldıklarını söylediği bildirildi. 
     Uçakta, 46 yolcu ve mürettebat bulunuyor. 
     





</TEXT>
</DOC>
