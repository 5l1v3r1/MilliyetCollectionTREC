<DOC>
<DOCNO> 101223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gun05.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AS hastaları cepten veriyor 
</HEADLINE>
<TEXT>

     AYŞEGÜL AYDOĞAN İstanbul 

     Infliximab etken maddeli ilaç, bir romatizma türü olan romatoid artrit RA ve crohn hastalığı için geliştirilen en yeni tedavi. Ancak ilacın etkili olduğu bir hastalık daha var Tıpta 'Ankilozan Spondilit’ AS olarak adlandırılan ve Suna Pekuysal, Ahmet Mete Işıkara gibi isimlerin yıllardır çektiği hastalık... Ancak devlet kurumları, bu ilacı sadece RA ve crohn tedavi için karşılarken AS hastaları cepten para harcamak zorunda kalıyor. Çünkü ilacın endikasyonları kullanım alanları arasında bu hastalık yer almıyor. Doktorların raporlarına rağmen sosyal güvenlik kurumları ilacı karşılamıyor. 
     
     Çalışmalar ikna edici 
     8 haftada bir kullanılması gereken ilacın bir enjeksiyon formu 956 milyon lira. Ağır hastalarda ise 3 milyar liraya kadar çıkıyor. M.Ü. Tıp Fakültesi Romatoloji Bilim Dalı Başkanı Prof. Dr. Haner Direskeneli, "İlaç, AS’yi durduracak nitelikte" dedi. 
     Hastalığın hızlı seyrettiği hastalardan bilgisayar programcısı Cem Çakırlar 28 ilacı kullanmaya başladıktan sonra hayatının tamamen değiştiğini belirterek "Yalan mı söyleyelim " diye isyan etti. 
     16 yıllık hasta Metin Peker 35 de "50 yaşıma geldiğimde kambur kalmak, midemi, böbreğimi kaybetmek istemiyorum..." diye konuştu. 
     
AS nedir      Eklemlerde ve kasların eklemlere bağlandığı yerlerde şiddetli ağrılara, hareket zorluklarına neden oluyor. Ağrılar, hareketsiz kaldıkça artıyor, özellikle sabahları tüm vücutta tutukluk yaşanıyor. Ağır hastalarda zamanla duruş bozukluklarına neden oluyor. 
     



 GÜNCEL 

























</TEXT>
</DOC>
