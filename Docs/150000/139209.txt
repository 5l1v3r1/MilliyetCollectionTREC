<DOC>
<DOCNO> 139209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo08.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Tuna Takımımızın artan temposu rakiplerimizi tedirgin ediyor. 
</HEADLINE>
<TEXT>

     Trabzonspor Kulübü Asbaşkanı Erol Tuna, bordo-mavili takımın artan temposu ve yükselen trendinin her geçen gün rakiplerini tedirgin ettiğini söyledi. 
     Erol Tuna, yaptığı açıklamada, Trabzonspor'un geleceğin takımı oluşturma yönündeki çalışmaların meyvesini almaya başladığını belirterek, ''Kulübümüz bu sezon hedeflerine adım adım ilerliyor. Takımımızın artan temposu ve yükselen trendi her geçen gün rakiplerimizi tedirgin ediyor'' dedi. 
     Bordo-mavili takımın taraftarlarının takıma destek vermesi gerektiğini de kaydeden Tuna, şöyle devam etti 
     ''Taraftarlarımızın çağdaş futbol örneği gösteren genç oyunculardan kurulu takımımıza, her zamanki gibi sahip çıkarak, onları alkışlayarak onların başarısında ve yükselişinde en büyük pay sahibi olacaklarına inanıyoruz. Taraftarlarımızın desteği, hedefimize giden yolda önümüzü açacaktır.'' Gençlerbirliği ile hafta sonunda çok önemli bir karşılaşma yapacaklarınıda ifade eden Tuna, ''Gençlerbirliği maçında Ankara ve çevre illerdeki taraftarlarımızı yanımızda görmek istiyoruz. Takımlarına destek versinler. Onların desteği ile bu karşılaşmadan 3 puanla ayrılacağımıza inanıyoruz'' diye konuştu. 

     
</TEXT>
</DOC>
