<DOC>
<DOCNO> 145862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/spor/aspo.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
60 RÜŞTÜ, 40 CORDOBA 
</HEADLINE>
<TEXT>

Barcelona, gelecek sezon Fenerbahçe’nin milli kalecisini ya da Beşiktaş’ın Kolombiyalı file bekçisini transfer edeceğini açıkladı. Başkan yardımcısı Didac Ramirez, "İlk tercihimiz Rüştü" diye konuştu 
     MEHMET ÇİFTÇİ 

     Olumlu yanıt verdiler 
     İSPANYA’NIN Barcelona Kulübü, yeni sezonda kalesini Rüştü Reçber veya Oscar Cordoba’ya teslim etmeye hazırlanıyor. İki futbolcuyla ilgilendiklerini resmen açıklayan Başkan Yardımcısı Didac Ramirez, "Hem Rüştü, hem de Cordoba ile görüştük. İkisi de olumlu yanıt verdi. Ancak ilk tercihimiz Rüştü olacak. Çünkü şu anda Dünya’nın en iyi 2. kalecisi. Bir numara olan Kahn’ı yaşı nedeniyle düşünmedik" ifadesini kullandı. 
     
     Antiç beklemeye geçti 
     ÜLKENİN yüksek tirajlı gazetesi Sport haberi, "Yüzde 60 Rüştü, yüzde 40 Cordoba" diye verdi. Barcelona Teknik Direktörü Antiç de yaptığı açıklamada, "Rüştü’nün başka takımlarla da temas halinde olduğunu biliyoruz. Ancak bize olumlu yaklaştı. Artık ondan gelecek yanıtı bekleyeceğiz. Umarım teklifimizi kabul eder. Aksi bir durumda Cordoba’yı renklerimize katacağız" diye konuştu. 
     


SPOR 



























</TEXT>
</DOC>
