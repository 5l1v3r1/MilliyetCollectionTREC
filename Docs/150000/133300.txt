<DOC>
<DOCNO> 133300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sonspo15.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
33. Erkekler Basketbol Şampiyonası elemeleri... 
</HEADLINE>
<TEXT>

     33. Avrupa Erkekler Basketbol Şampiyonası yarı final eleme gruplarındaki mücadeleler tamamlanırken, elemelerin bireysel istatistiklerinde, yalnızca 4 Türk oyuncu ''Top 10'' listesine girebildi. 
     B Grubu'nda 17 puan ve averajla 2.sırada yer alarak İsveç-2003 vizesini alan A Milli Takım'da, 297 dakikayla en fazla süre oynayan sporcu olan kaptan İbrahim Kutluay, 8 maçta kaydettiği 183 sayıyla, maç başına 22.88'lik ortalama tutturdu ve elemelerin sayı krallığında 2. sırada yer aldı. 
     Milli takım oyuncularından ayrıca Kerem Tunçeri, asist krallığında, toplam 41 ve maç başına 4.56 ortalamayla 8., 3 sayılık atış yüzdesinde Alper Yılmaz, 11'de 6 isabet ve yüzde 54.55'lik oranla 9., top çalma kategorisinde de Tutku Açık, toplam 16 ve maç başına 2 top çalmayla 10. sırada kendisine yer buldu. 
     Takım istatistiklerinde ise A Milli Takım, yediği 733 maç başına 73.3 sayıyla en iyi savunma yapan takımlar kategorisinde 7.liği alırken, 2 sayılık atışlardan kazanılan sayılar dalında da toplam 438 ve 43.8 ortalamayla 10. olabildi. 
     
     MİLLİ TAKIMIN İSTATİSTİK LİDERLERİ 
     Milli takımda en fazla dakikayı alan kaptan İbrahim Kutluay, en fazla sayı atan oyuncu da olurken, ribauntlarda Mirsad Türkcan toplam 42 ort.13 , asistlerde Kerem Tunçeri 41 ort.4.56 , top çalmada Tutku Açık 16 ort.2 , blokta da Hüseyin Beşok, 12 ort.1.33 rakamlarıyla bu kategorilerin liderleri oldu. 
     A millilerde İbrahim Kutluay'dan sonra en fazla süre oynayan oyuncular, 257 dakikayla Kerem Tunçeri, 247 dakikayla da Hüseyin Beşok olurken, sayıda ise Mirsad Türkcan, toplam 66 ve 16.5 ortalama, Hüseyin Beşok da toplam 147 ve 16.3 ortalamayla İbrahim'i izledi. 
     





</TEXT>
</DOC>
