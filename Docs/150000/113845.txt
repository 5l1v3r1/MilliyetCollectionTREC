<DOC>
<DOCNO> 113845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yasam/yas03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiç uğruna 10 yıl yatacak 
</HEADLINE>
<TEXT>

Okul bahçesinde kız arkadaşıyla konuşurken çıkan kavgada bir öğrenciyi bıçaklayarak öldüren genç, yıllarını hapiste geçirecek 
     İSMAİL AKDUMAN Samsun DHA 

     Samsun’da kız meselesi yüzünden çıkan kavgada bir kişiyi öldüren Ticaret Meslek Lisesi öğrencisi Mustafa Keskin 18 10 yıl ağır hapis cezasına çarptırıldı. Olay günü yanında olan ve cinayetin işlendiği bıçağı sakladığı ileri sürülen arkadaşı İ.D. ise 1 yıl 3 aya mahk m oldu. 
     Yaklaşık yedi ay önce İ.D. 17 , Mustafa Keskin ile birlikte Endüstri Meslek Lisesi’ne giderek, kız akradaşları M.T. ile konuşurken, kendilerine 17 yaşındaki Mehmet Nice müdahale etti. Olay kısa sürede kavgaya dönüşünce Keskin, bıçağını çekerek Nice’nin kalbine sapladı. 
     
     Kendimizi savunduk’ dedi ama... 
     Samsun 1. Ağır Ceza Mahkemesi’nde cinayetten yargılanan Keskin ile İ.D., yaptıkları savunmada kız arkadaşları yüzünden cezaevine girdiklerini söylediler. Keskin, cinayetin kaza sonucu meydana geldiğini iddia ederken olayı şöyle anlattı "İ., kız arkadaşı ile okul önünde konuşurken, daha önceden tanımadığım Mehmet Nice, elinde sopayla gelerek, Bu okulun kızlarına asılmayın. Kendi okulunuza gidin’ diyerek bize saldırdı. Ben önce kavgayı ayırmak istedim ancak Mehmet Nice bana da vurmaya başladı. Ben de taşıdığım bıçağı çekerek, korkutmak amacıyla sağa sola salladım, kalbine geldi. Bilerek öldürmüş değilim ve çok pişmanım" dedi. 
     Sanık İ. D. de, arkadaşının söylediklerine aynan katıldığını ve kendilerini koruduklarını söyleyerek tahliyesini istedi. 
     Ancak kararını açıklayan h kim, Mustafa Keskin’e adam öldürmek suçundan 10 yıl, İ.D.’ye ise kavgaya karışmaktan 1 yıl 3 ay hapis cezası verdi. 
     



 YAŞAM 


















</TEXT>
</DOC>
