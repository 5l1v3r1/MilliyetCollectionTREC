<DOC>
<DOCNO> 144969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun10.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın öteki yüzü... Televizyonda esir düşen oğlunu gördü... 
</HEADLINE>
<TEXT>

     ABD'nin New Mexico eyaletinden bir kadın, Irak televizyonunun dün yayınladığı savaş esirlerinin görüntülerinde oğlunu gördüğünü açıkladı. 
     Anecita Hudson, 23 yaşındaki oğlu Joseph Hudson'ı, abonesi olduğu bir Filipin kanalında yayınlanan görüntülerde gördüğünü söyledi. 
     Üzgün anne, ABD Başkanı George Bush'a seslenerek, oğlunun kurtarılmasını istedi. Bayan Hudson, oğlunun eşi Natalie Hudson'ın eşinin durumuyla ilgili olarak dün askeri yetkililerden bilgi aldığını da belirtti. 
     Oğlunun 5 yaşında bir kızı olduğunu anlatan anne, tamirci olan oğlunun orduya savaşmak için değil geleceğini güvenceye almak için girdiğini söyledi. 
     Amerikalı yetkililer, Nasıriye yakınlarında esir düşen Amerikan askerlerin kimliklerini henüz açıklamadı. Amerikan televizyon kanallarının çoğu, ABD Savunma Bakanlığı'ndan Pentagon gelen, ''askerlerin aileleri durumdan haberdar edilene kadar çekimleri yayınlamayın'' ricasına uyacaklarını belirtmişti. 
     




</TEXT>
</DOC>
