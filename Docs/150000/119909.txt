<DOC>
<DOCNO> 119909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yasam/yas04.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
X - Ray vibratör’ yakaladı 
</HEADLINE>
<TEXT>

Boşanmak için adliyeye gelen Kazak kadının çantasını arayan polisler, gözlerine inanamadı... 
     BÜNYAMİN AYGÜN Trabzon DHA 

     Kazakistan uyruklu Elena Bobrikova, evli olduğu Necati Kekeç’ten boşanmak için Trabzon 2. Asliye Hukuk Mahkemesi’nde görülen duruşmaya çantasında vibratörle gelince, adliye kapısındaki görevli polisleri şaşırttı. 
     Kazak uyruklu Bobrikova 31 , resmi kayıtlara göre, 28 Şubat 2001’de evlendiği Kekeç ile şiddetli geçimsizlik yaşadıkları gerekçesiyle açtığı boşanma davasının ilk duruşmasına katılmak üzere dün saat 11.00 sıralarında adliye binasına geldi. Ancak Bobrikova, adliye binasına girerken XRay cihazı ötünce, görevli polisler çantasını aradı. 
     Bobrikova’nın çantasından çıkan vibratörü görüne şaşkına dönen polisler, basın mensuplarının görmemesi için vibratörü tekrar hızla çantaya koydu. 
     Trabzon 2. Asliye Hukuk Mahkemesi’nde dün görülen duruşmaya Kekeç katılmazken, Bobrikova, şiddetli geçimsizlik nedeniyle ayrılmak istediğini belirtti. Duruşma ertelenirken, Bobrikova fotoğrafını çeken basın mensuplarına tehditler yağdırarak adliyeden ayrıldı. 
     



 YAŞAM 




















</TEXT>
</DOC>
