<DOC>
<DOCNO> 113831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo10.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çayırda skandal 
</HEADLINE>
<TEXT>

     MURAT AĞCA 

     BAŞPEHLİVAN olduğu Kırkpınar’da doping yaptığı belirlenen Savaş Yıldırım, çayırlarda güreş tutmaya devam ediyor. A numunesine itiraz etse bile, B örneğinin sonucu gelene kadar tedbirli olması gerekirken yasaklılar listesinde ismi bulunmadığı için h l güreşen Yıldırım, son olarak Bolu’da yapılan Seben Yağlı Güreşleri’nde, daha önce yine doping olayına adı karışan Ahmet Taşçı ile final karşılaşmasında güreş tuttu. 
     GÜREŞİ kazanmasına rağmen Yıldırım’ın karşısına çıkmasını hayretle karşıladığını belirten Taşçı, "Ben, doping testi sonucu açıklandıktan bir hafta sonra itirazıma rağmen tedbirli olarak ceza kuruluna sevk edildim. Dokuz ay hiçbir yerde güreşemedim. Burada bir çifte standart var" dedi. Federasyon Başkanı Osman Şansal da olayın etik olmadığını belirterek, "Ne olursa olsun, Savaş’ın güreşmesi yanlış" diye konuştu. 
     



 SPOR 


































</TEXT>
</DOC>
