<DOC>
<DOCNO> 146079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/eko07.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizsiz bankacılar IMF ile sorun yaratabilir 
</HEADLINE>
<TEXT>

     IMF destekli program kapsamından 2001 yılından bu yana önemli bir yapılandırma süreci yaşanan Ziraat ve Halk bankalarının yönetiminin tümüyle değiştirilip, ağırlıklı olarak AKP’ye yakın isimlerin getirilmesi tedirginlik yarattı. 
     Londra’daki gelişmekte olan ülke tahvilleri piyasasında trader’lar, kamu bankalarının yönetimine yapılan atamaların siyasi amaçlı gibi görünmesinden duydukları endişeyi ifade ederken, Türkiye’nin dolar tahvilinin fiyatı sabah seansında geriledi. Yabancı analistler IMF’nin atamaları uygun bulmayabileceğini ve bunların kamu bankalarında geçmişteki kötü uygulamaların tekrar görülebileceği endişesini yarattığını söyledi. 
     
     Eskilere dava açılabilecek 
     Bu arada, kamu bankaları genel kurulunda geçmiş yönetimlere ilişkin bekleyen dosyalar konusunda dava açılması kararı verildi. Yeniden yapılandırma öncesi eski yönetimle ilgili bekleyen dosyalar konusunda dava açılması için genel kurul kararı gerekiyordu. Yeni yönetimin alması gereken ilk kararlar arasında Halkbank’ın özelleştirme stratejisini belirleyecek danışman firmanın seçimi bulunuyor. 
     


SİYASET 




















</TEXT>
</DOC>
