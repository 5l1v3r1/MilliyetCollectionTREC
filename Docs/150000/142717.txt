<DOC>
<DOCNO> 142717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo21.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Ortega sorunu en kısa sürede çözüme ulaştırılacaktır 
</HEADLINE>
<TEXT>

     Fenerbahçe Kulübü, Ortega sorununun FIFA ile yapılan görüşmeler sonucunda en kısa sürede çözüme ulaştırılacağını açıkladı. 
     Kulübün internetteki resmi web sitesinden yapılan açıklamada, kulüp başkanı Aziz Yıldırım, kulüp avukatları ve Futbol Federasyonu hukukçularının da katılımıyla dün İsviçre'de FIFA yetkilileriyle yapılan görüşmelerin olumlu geçtiği bildirildi. 
     Açıklamada, şu ifadelere yer verildi 
     ''Başkanımız sayın Aziz Yıldırım, kulübümüz avukatları ve Futbol Federasyonu hukukçularının da katılımıyla, dün FIFA merkezinde Ortega konusuyla ilgili oldukça olumlu geçen bir görüşme yapmıştır. Kulübümüz, daha önceden gönderdiği dökümanlara ilaveten, gerekli dökümanları FIFA'ya sunacaktır. Ayrıca FIFA yetkilileri, konunun daha önceden kendilerine anlatımı ve yakın işbirliğinden ötürü başkanımıza teşekkürlerini sunmuşlardır. Sorun, en kısa sürede çözüme ulaştırılacaktır.'' 

     
</TEXT>
</DOC>
