<DOC>
<DOCNO> 146243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur12.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme kararıyla "Budala" soyadından kurtuldu... 
</HEADLINE>
<TEXT>

     Soyadı yüzünden büyük sıkıntı yaşayan ve çevresindekilerin takılmalarından bunalan Hataylı Ahmet Budala, sonunda soyadını değiştirdi. 
     Yayladağı İlçesi, Yeditepe nüfusuna kayıtlı olan Ahmet Budala, babasının soyadını değiştirmemek için yıllarca direndiğini, ancak, hem kendisi hem de çocuklarının ''Budala'' soyadından dolayı alay konusu olduklarını kaydetti. Yayladağı Asliye Hukuk Mahkemesi'ne başvurarak ''Budala'' soyadını ''Aksu'' olarak değiştiren Ahmet Aksu, şunları söyledi 
     ''Yaşamım boyunca, özellikle öğrencilik ve askerlikte soyadımdan dolayı sürekli sıkıntılar yaşadım. Bazen mahcup oldum, bazen sinirlendim, bazen de babam bu soyadı nereden bulmuş diye isyan ettim. 6 çocuğum var. Onların da aynı sorunları yaşadığını hissettim. Soyadımı değiştirmek için belki çok geç kaldım. Ancak çocuklarım ve torunlarım için geç olmadığını, bir an önce değişiklik gerektiği düşüncesiyle mahkemeye başvurdum. Hakimin de uygun bulmasıyla, yıl sonra Aksu soyadını alıp ailece rahatladık.'' 
     




</TEXT>
</DOC>
