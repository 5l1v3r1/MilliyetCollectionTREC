<DOC>
<DOCNO> 143092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/magazin/yazdud.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Akkaya’dan şok kararlar... 
</HEADLINE>
<TEXT>

Cafe de Paris keyfi, Camelot Bar, Vice-Versa el değiştirdi, Şamdan farkı, Maximum yenilendi, Vira Vira’da yeni patron, Ferhat Göçer’den müzik ziyafeti, Emel Sayın’ın mutlu günü, Garsongs tiyatroda, Chocolate’da sabaha kadar... 
     Bugün değişik yerlerden söz edeceğim. Ama önce son kez olmak üzere Perihan Taylan Kümeli’nin telefon numarasını veriyorum. Lütfen bundan böyle telefon numarasını almak için beni ve asistanım Özgür Hanım’ı aramayın. Yahu, size cevap vermekten iş yapamıyoruz. Evet, Sayın Kümeli harikalar yaratıyor, çevremde örneklerini çok gördüm. Sonunda sevgili dostum ve Yayın Yönetmenim Rifat Ababay bile yoldan çıkıp kaşla göz arasında randevu almış ve Taylan Hanım denetiminde diyete başlamış. Kümeli’nin telefon numarası 0212 291 75 15. Çok eski arkadaşım Abdullah Özmelek’in Levent’te şık bir restoran-bar olan Camelot’un üst kısmını Cafe de Paris olarak açtığını yazmıştım. Uğramıştım da. Ama bu kez adam gibi yemeğe gittim. Sırdaşım İsmail Akkaya, kızkardeşi Tansel ve Ali Sayar da vardı. Mönü standart özel bir sos eşliğinde tavuk veya et veriliyor. Yanında sıcacık patatesler ve kocaman bir tabak salata. Fiyat da standart tabii alkol dahil kişi başı 30-35 milyon lira. Şık bir yer. Sinema öncesi ya da sonrası uygun, keyifli. Bu arada epeydir gitmediğim için çocukların çoğunun adını unutmuşum. Salon şefi Osman Can, Bahaettin Kasırga, mutfak şefi Yüksel Şenol masamıza geldiler, sohbet ettik. Apo’nun işi çıkmış, yoktu. Cafe de Paris’nin telefon numarası 0212 324 88 72. Çıkışta Camelot’un sahibi sevgili Ahmet Mutafçı’nın da hatırına bara uğradık. Tesadüf, Ahmet de yoktu. Biz de adını epeydir duyduğum ama gitmediğim Vice Versa’ya gittik. İş Kuleleri’nin altında, Mirror’ın karşı köşesinde. Burada içki borsa’ diye bir şey çıkarmışlardı. Bir tahta vardı. O an hangi içki çeşidi revaçtaysa onun fiyatı artıyor ya da iniyordu. Siz de ona göre seçim yapıyordunuz. Bu sistemi kaldırmışlar. Mekana sevgili Tolga Çinkitaş ortak olmuş. Diğer ortak da çok şeker bir çocuk Cem Tunakan. Haftada üç gün partiler yapılıyor. Tesadüf, bizim gittiğimiz gün çok boştu. Ama Cem "Yarın burada oturacak yer bulamazsınız" dedi. Ayaküstü bara takıldık. Bundan böyle çarşamba geceleri 80’li, 90’lı yılların şarkılarını çalacaklar. Cumartesi günleri de DJ’ler her tür mix müziğe yer verecekler. Pazar günleri ise 11.00-15.00 saatleri arasında brunch var. Kişi başı 20 milyon lira. Saat 15.00’e kadar devam edecek kahvaltıdan sonra sushiseverler için özel bir gece var. Mönü sade. Akdeniz, Sezar, ızgara peynir, deniz mahsulleri, ılık piliç salatası, penne verde, penne arabbiata, sebzeli tagliatelle gibi hamur işleri var. Ana yemek olarak şaraplı dana madalyonları, mantar soslu antrkot, safran ve hindistan sosuyla marine edilmiş, tarçınlı, Uzakdoğu usulü pilav ile sunulan tavuk satay... Tatlılardan da cheesecake ve truffle cake. Şef Ahmet Durmuş, aşçıbaşı ise Klassis Golf and Country’den tanıdığınız Erhan Usta. Vice Versa’nın telefon numarası 0212 279 24 28. Aynı gece iki kapı daha yaptık. 10 dakikalığına Gatto’ya uğradık ve sevgili Ergun Yıldız ile kaynattık. Sonra da can dostum İzzet Çapa’nın artık zirvede olan Friends Trends’ine takıldık. Finali her zaman olduğu gibi Şamdan’da yaptık. Salon Müdürü Mustafa Balcı köşede bir yer ayarladı. Şamdan eski günlerine kavuştu. Erdinç’in de şef olarak yeniden dönmesi avantaj tabii. Patron Mehmet Tuna’nın da keyfi yerine geldi. Kapıdaki çocuklar Affan, Saim ve Erol ile lafladık. Havalar ısındığı için mutluydular. Çocuklar o karda-kışta gerçekten çok zorluk çektiler. Sevgili Ayhan Akbin, Ali Gürsoy, Bahri Büyükhanlı, Sinan Kosif, Selhan ve Sedat Aloğlu, Gökhan Çarmıklı-Siren Ertan ve Varol Kaynar’ı gördüm. 
     
Eski mekana yeni patron      Uzun süredir gitmediğim lokantalardan bir diğeri de Vira Vira’ydı. Çocuklar hep "Abla Çatana, Park Fora, Mey ve Deep Blue’dan bize fırsat kalmıyor" diye sitem ediyorlardı. Aslında haftada bir gitsem balıkçıya, bir ay sonra ancak diğerine sıra geliyor. Şef Nihat Öztürk de artık bana telefon etmekten bıkmıştı. Bana ailem kadar yakın olan 20 yıllık dostlarım Derya-Zafer Babacan çiftinden sevgili Derya’nın doğum günüydü. Aile yemeği yemek için Vira Vira’yı uygun görmüşler. İyi de oldu. Dünya güzeli kızları Sinem ve Didem’i uzun süredir görmemiştim. Sadece sevgili Zafer ile rakı içemediğime üzüldüm, midem biraz sorunluydu. Yemeğe saat 20.30’da başladık, muhabbet o kadar koyu ve içtendi ki saat 01.00’e kadar sürdü. Derya, Arnavutköy’deki Living Emlak’ın sahibi. Zafer ise mimar. Yemekte hükümet sorunlarından ve işlerdeki belirsizlikten söz ettik. Vira Vira’nın sahipleri de değişmiş. Eskiden Ortaköy’deki Reina’nın üstünde olan Medusa’nın sahipleri Cem Yakut ile Turan Yıldırım işletmeyi almışlar. İkisini de eskiden tanırım, pırıl pırıl çocuklardır. Tabii ben uzun bir aradan sonra gidince garson Sedat ile ağabeyi olan şef Nihat hemen masayı donattılar. Soğuk mezelerden lakerda, somon füme, patlıcan közleme, levrek marina, ahtapot söğüş geldi masaya. Sıcak mezelerden kalamar ızgara, iskorpit balığından şiş ızgara, balık böreği, jumbo karides ve hamsi ızgara koydular. Kızlar salatayı tercih ederken ben ve Zafer maşallah ne bulduysak götürdük. Derya zaten boğazsızın tekidir. Kemik üstü levrek ızgaraya yazık oldu. Buranın kabak ve ayva tatlısını mutlaka tatmalısınız. Pek sevmem kabak tatlısını ama bugüne değin yediğim en güzel kabak tatlısıydı. Çok ısrar etmemize rağmen hesap almak istemediler. Daha doğrusu Derya Ablaları’na jest yapmak istediler. Ama Zafer Ağabeyler’i masaya hatırı sayılır bir bahşiş bıraktı. Vira Vira’nın telefon numarası 0212 257 18 05.Çıkışta sevgili Feyza Fırat ile karşılaştık. Feyza medyanın çok sevdiği bir isimdir. Altın gibi bir kalbi vardır. Ayşe Azizoğlu ile birlikte piar konusunda çok başarılıdır. Feyza’nın basın ve halkla ilişkilerini yürüttüğü olağanüstü bir ses var Dr. Ferhat Göçer. Uzun zaman önce bu köşede adını okumuşsunuzdur. Ferhat cerrah ama Allah vergisi, müthiş bir gırtlağa sahip. Geçen yıl Gatto’nun altındaki Soprano’da sevgili Yazgülü Aldoğan, diş doktorum ve arkadaşım Gül-Tankut Gürsoy çifti ile izlemiş, hayran kalmıştım. Ferhat şimdilerde Q Jazz Bar’da sahne alıyor ve ortalığı yıkıp geçiyor. Bu büyük ses, 17 Mart Pazartesi akşamı Cemal Reşit Rey Konser Salonu’nda, İstanbul Büyükşehir Belediyesi Kent Orkestrası eşliğinde müthiş bir konsere hazırlanıyor. Kaçırmayın. Biletler CRR Konser Salonu ve www.biletix.com.’dan sağlanabilir. Fiyatlar 7-8 milyon lira. 
     
Her daim Chocolate, Deniz işi sıkı tutuyor      Çok sevip de gidemediğim yerlerden biri olan Chocolate’a bu hafta uğradım. Adam gibi de yemek yedim. Yazın burası favori yerlerimizden biriydi. Çimenler üzerine atılan kocaman minderlerde sırdaşım İsmail, ben, Antalya Borsa Başkanı olan ortak dostumuz Menderes Türel az mı sabahladık Chocolate’da günün her saatinde her şeyi bulabilirsiniz. Yemekler hem lezzetli hem kesenize uygun. Chocolate sinema öncesi ya da sonrası keyifle yemek yiyebileceğiniz bir yer. Mönüyü zenginleşmiş buldum. Somonlu levrek carpaccio, ton balıklı, tavuklu sezar ve bahçe salatası akşam yemeği öncesi altlık için ideal. Ben bir kız arkadaşım ve oğluyla gittim. Çocuk hamburger, frankfurter, club sandöviç, tavuklu sandöviç arasında seçim yapamadı, sonunda porcini mantarlı bonfileyi tercih etti. Ben şef Murat Güvercin’in tavsiyesi üzerine mönüye yeni eklenen ve Selim Usta’nın Gatto’nun da başaşçısı anneannesinin özel bir lezzeti olan Vasfiye Teyze’nin köftesini yedim. Bildiğimiz İnegöl köftesi gibi ama farklı bir lezzet. Özel bir harcı varmış. Kız arkadaşım ise bıldırcın çöp şiş istedi. Mönüde devekuşu bonfile bile vardı. Patronlar Süleyman Köse, Raşit Karakuş ve Oğuz Kayhan yine yoktu. Onlar bu yıl diğer mekan Gatto’ya ağırlık verdiler anlaşılan. E şef Murat ve ekibi sayesinde Chocolate’da işler çok güzel gidiyor. Ne zaman uğrasam bir aç medyatik isim görebiliyorum. Medya dünyasının güzel çifti Ruhat-Güngör Mengi, turizmci Esra Tokar, Sevim Emre-Orhan Gencebay, Şebnem Çapa, Çiğdem Kayalı, Nurdan Gür-Gökhan Yüzbaşıoğlu, Ela Koşar, Çağla Şıkel, Kıral Mobilya’nın sahibi Fatih Kıral ve ailesi, Baran ve Serhan Süzer kardeşler müdavimlerden. Telefon numarası 0212 252 45 37. O akşam çıkışta, yolumun üzerindeki Maximum’a uğradım. Site komşum sevgili Alex çalışıyor. Yenilenen mekan çok şık olmuş. Tabanca gibi olan orkestra da kendi dalında star isimlerden oluşuyor Ufuk Yıldırım, Murat Yeter, Erhan Bayrak. Ama ben artık canlı müziği kaldıramadığım için erken çıktım. Efendim, geçen yıl Liman’da sevgili Celo Celal Çapa hafta sonları değişiklik olsun diye Garsongs Grubu’nu sahneye çıkarmıştı, bayağı da tutmuştu. Dünyaca ünlü müzikallerden, operetlerden ve aryalardan oluşan repertuvarları ile kısa sürede büyük bir hayran kitlesine ulaşan Garsongs’ artık her çarşamba halkla buluşuyor. Profilo Kültür Merkezi’ndeki Tiyatro Kedi’de. Biletler öğrenci 12.5, normal 15 milyon. Emel Sayın’ın öz oğlu gibi sevdiği yeğeni, benim de arkadaşım sevgili Fuat Mizanoğlu sonunda evleniyor. Yarın akşam saat 20.00’de Günay’da Rabia Devamlı ile dünyaevine giriyor. Marmaris’de otel işleten Fuat’a şimdiden mutluluklar diliyorum. Deniz Akkaya film işine acayip kafayı taktı. Nisan sonunda motor’ diyecek olan Eğreti Gelin’ filmiyle ilgili ilk bilgileri bu köşeden öğrenmiştiniz. Deniz bu işe o kadar çok konsantre olmuş ki film uğruna CINE 5’de Mehmet Barlas ile birlikte sunduğu Başka Yerde Yok’ adlı söyleşi programını bırakıyor. Durun, bitmedi. Atıf Yılmaz’ın çekeceği film için Deniz, yönetmenin eski eşi olan oyuncu Deniz Türkali’den ders alıyordu. Akkaya haftada iki günden beşe çıkardı dersleri. Bu yüzden hafta içinde şehir dışından gelen işleri reddediyor. Dolar bazında olsa bile. Daha doğrusu seçici davranıyor. Çekimler Kastamonu’da yapılacağı için film süresince de podyum ve tanıtımlardan uzak kalacak. Deniz Akkaya işletmecilik tekliflerine de pek sıcak bakmıyor. Kısacası film uğruna aldığı bu şok kararlar Deniz’e 70-80 milyara mal olacağa benziyor. Evet efendim, bugünlük bu kadar. Yarın bu sayfada Türk Sineması’nın iki devi olan Türkan Şoray ve Kadir İnanır ile yaptığım röportaj yer alacak. Samimi söylüyorum, çok farklı, virgülüne, noktasına dokunmadan yazılmış bir röportaj olacak. Yarın buluşmak üzere hoş kalın, mutlu yaşayın. 
     

</TEXT>
</DOC>
