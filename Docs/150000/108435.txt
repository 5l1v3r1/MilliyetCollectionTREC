<DOC>
<DOCNO> 108435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/cemal.html </URL>
<DATE> 2002/09/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
3 Kasım’da liderlik boşluğu dolacak mı 
</HEADLINE>
<TEXT>

     WASHINGTON 

     Türkiye’de liderlik boşluğu var mı Yok diyebilir misiniz Türkiye, gündemi ağzına kadar önemli konularla dopdolu kritik bir dönemde yol alırken, bu liderlik boşluğu nasıl dolabilir 
     Seçimlerin ertesi günü, 4 Kasım sabahı Türkiye bu liderlik boşluğunu doldurabilecek mi 
     Nedir Türkiye’nin kritik gündemi 
     Devam ettirilmesi gereken ekonomik program... Müzakere tarihi için bastıracağımız Avrupa Birliği ile ilişkiler... Bu çerçevede Kıbrıs’la ilgili kararlılık... 
     Irak konusunda alınması gereken ve ABD ile ilişkilerimiz açısından da çok önem taşıyan bazı kararlar... 
     Hepsi birden gündemde 
     Tümü de çok kritik konular. 
     Türkiye’nin yakın geleceğini, kaderini çok yakından ilgilendiren bu konular gün geçtikçe kapımızı daha çok çalıyorlar. Karar için, kararlılık için kapımıza dayanıyorlar. 
     Ama bugün bunlarla başa çıkabilecek, yani boğayı boynuzlarından yakalayıp sarsabilecek, yere çökertebilecek güçte bir siyasal liderlikten yoksun bir Türkiye’de yaşıyoruz. 
     Ne yazık ki öyle. 
     Sayın Başbakan’ın hali malum... 
     Koalisyonun hali malum... 
     Siyaset kurumunun hali malum... 
     Hepsi dökülmüyor mu 
     3 Kasım’da değişecek mi bunlar 
     Liderlik boşluğu dolacak mı 
     Washington sohbetlerimde işte en çok değinilen konulardan biri bu. Notlarıma bakıyorum. TÜSİAD Washington temsilciliğinin düzenlediği ve benim bir konuşmayla açtığım toplantıda bu konuda bana birçok soru yöneltilmiş. 
     Türkiye’yi istikrar mı bekliyor 
     Siyasal kaos mu 
     Bu çerçevede Amerikalılardan gelen soruların çoğunluğu Tayyip Erdoğan ve AKP hakkındaydı. Muhtemel bir AKP’li hükümet, Irak konusunda ne yapardı Avrupa Birliği ve Kıbrıs’a nasıl yaklaşırdı Ekonomide kadroları ne kadar yeterliydi 
     Erdoğan seçimlere girecek miydi 
     Asker ne derdi 
     28 Şubat tekrarlanır mıydı 
     Ya AKP - CHP koalisyonu .. 
     Böyle bir koalisyon için gereken bazı ödünleri verir miydi AKP Örneğin CHP ile bir koalisyon’da Kemal Derviş’in ekonomi direksiyonuna oturmasına Tayyip Erdoğan evet diyecek miydi 
     Washington sohbetlerinde dikkatimi çeken bir konu daha var 
     Amerikalıların da kafası karışık 
     AKP ile CHP’nin bugün seçim araştırmalarında başa güreşiyor olmaları, yani 3 Kasım’dan nasıl bir sonuç çıkacağını şimdiden kestirmeleri bu kafa karışıklığını azaltmıyor. Çünkü sandıktan AKP’nin bir, CHP’nin iki çıkacağını görebilselerdi, 4 Kasım sabahı ne yapacaklarını gördükleri pek söylenemez. 
     Amerikan yönetimiyle Dışişleri’ni yakından izleyen bir Amerikalı kaynak şöyle dedi 
     "Washington, Refah Partisi 1995 seçimlerinden bir numara çıkınca da ilginç bir şaşkınlık yaşamıştı. Neyi neresinden tutacağını bir süre bilememişti. Şimdi de böyle bir dönem AKP’nin seçimi kazanmasıyla yaşanabilir. Örneğin, Irak kapıyı çalarken, Türkiye’de kim başbakan olacak Irak dolayısıyla Amerika’nın nezdinde Türkiye o kadar önemli hale geldi ki, o açıdan hiçbir şaşkınlığın yaşanmaması lazım. Irak Amerika’nın gündeminde bugün bir numaraysa Türkiye de öyle... Sanıyorum, CHP’nin yer alacağı bir koalisyon hükümeti Washington’u rahatlatabilir." 
     Notlarıma bakıyorum. 
     Bir Amerikalı demiş ki 
     "AKP hükümette nasıl hareket edecek Türban gibi, alkollü içki gibi düğmelere olmadık şekilde basabilir mi Türkiye’nin siyasal elitine, devlete, askere zamanla güven aşılayabilecek mi " 
     Bir başka soru 
     Tayyip Erdoğan ve çevresinin gizli gündemi var mı 
     Olabilir mi 
     Yani bu kadronun radikal İslamcı geçmişleri artık hakikaten geçmişte mi kalmıştı Yoksa kendilerini iktidara alıştırdıktan bir süre sonra bu gizli gündem yine orasından burasından pırtlayabilir miydi 
     Notlarıma bakıyorum. 
     Genelkurmay Başkanı Orgeneral Hilmi Özkök’ün ilk Washington ziyareti için tarih aranmakta. Ekim ayı sonuna doğru gerçekleşebilir. Bu ziyarette Irak’la ilgili olarak ince ayar konuların ele alınabileceğini belirten Amerikalı bir kaynak şöyle dedi 
     "Amerika’nın Kuzey Irak’ta son derece dikkatli olması gerekiyor. Örneğin Barzani ile Türkiye arasında bir çatışma çıkması felaket olur. Amerika’nın Irak’a kuzeyden kara harek tıyla girebileceğini söyleyenler ise bu coğrafyanın dağlık yapısını herhalde bilmeyenler..." 
     Bir başka Amerikalının sözleri 
     "Türkiye, Amerika Irak’ta vurursa, olan bitene sırtını dönebilir mi Ben bu oyunda yokum diyebilir mi Hiç sanmıyorum. Türkiye’nin bu konuda o kadar çok bakımdan çıkarları gündemde ki, kayıtsız kalması mümkün değildir." 
     Washington notları hafta sonuna kadar sürecek. 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
