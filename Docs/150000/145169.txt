<DOC>
<DOCNO> 145169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/spor/spo03.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ADANALILAR BARIŞTI 
</HEADLINE>
<TEXT>

Terim ile Hasan Şaş arasındaki soğukluk, Elazığ maçında atılan golle son buldu. Futbolcu hocasına koştu, teknik direktör de oyuncusunu överek gönlünü aldı 
     ERHAN TELLİ 

     Söylentilere nokta koydu 
     GALATASARAY’IN Adanalılar’ı arasındaki soğukluk tatlıya bağlandı. Yönetimin önerdiği paraya imza atmayan ve Inter’e gideceği söylentilerinin çıkmasının ardından bir de sakatlık yaşadığı belirtilen Hasan Şaş, önceki gün attığı golle hocasının gönlünü aldı. Son olarak Denizli ile oynanan erteleme maçında boynundaki ağrılar nedeniyle oynayamayan ve takımla ilişkisi kesileceği yönünde dedikodular çıkarılan Hasan, oynadığı futbolla eski günlerinden örnekler verdi. 
     
     Terim’den özel tebrik 
     ELAZIĞ maçının ikinci yarısının hemen başında attığı golden sonra, kendisine şans tanıyan Fatih Terim’e koşan ve elini sıkan Hasan Şaş ise yaptığı bu hareketle aradaki buzları da eritti. Terim’in maçtan sonra yıldız oyuncusunu soyunma odasında özel olarak tebrik ettiği de öğrenildi. Sarı - Kırmızılı oyuncunun sezon sonunda Galatasaray ile yollarını ayırsa bile kötü anılmak istemediği ve son bir şampiyonluk yaşayarak gitmek istediği kaydedildi. 
     
Tatlı - sert uyarı      CÜNEYT KARAKAYA 

     "Siz bize lazımsınız" 
     ELAZIĞSPOR maçını kazanarak şampiyonluk ümitlerini iyice artıran Galatasaray’da Teknik Direktör Fatih Terim, futbolcularının dikkatini çekti, "Sakın gevşemeyin" diyerek uyarıda bulundu. Milli takımda bulunan oyuncularıyla da bir görüşme yapan Terim, "Milli Takımımız’ın mağlup olacağına inanmıyorum, ama aksi bir durumda moralinizi yüksek tutun, çünkü siz bize lazımsınız’ diye konuştu. 
     
     Tatile çıktılar 
     TERİM’İN , diğer oyuncularına ise, "Son düzlüğe giriyoruz. Gece hayatınızdan, yemeğinize kadar dikkat edin. Puan kaybetmezsek şampiyonuz. Hep bunu düşünün" dediği öğrenildi. Öte yandan üç günlük izinden faydalanan Galatasaraylı futbolculardan bazıları kısa süreli tatil yaptı. Xaiver’in Portekiz’e gittiği öğrenilirken, gurbetçilerin ise Almanya’nın yolunu tuttukları kaydedildi. 
     
Yönetimin prim mesaisi      FUTBOLCULARIN şampiyonluğa iyice yaklaşması, Galatasaray Yönetimi de harekete geçirdi. Sezon başından bu yana prim sistemi konusunda herhangi bir açıklamada bulunmayan Sarı-Kırmızılılar daha önce toplu olarak vermeyi düşündüğü para dışında, bundan sonra oynanacak karşılaşmalar için de maç başı prim düşüncesi içinde oldukları öğrenildi. Bu nedenle yönetim çalışmalara başladı. 
     
Saraçoğlu’ndan Engin’e tepki      BEŞİKTAŞ Menajeri Sinan Engin’in, Gaziantep maçı sonrasında diğer takımların Galatasaray’a karşı mücadele etmediklerini ima eden sözlerine Cim - Bom’un Futbol Şube Sorumlusu Özer Saraçoğlu tepki gösterdi. Elmas, "Beşiktaş Yönetimi’nin centilmenliğini, profesyonellerin de göstermesini bekliyoruz. Hak eden şampiyon olsun" diye konuştu. 
     
     


SPOR 
























</TEXT>
</DOC>
