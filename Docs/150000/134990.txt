<DOC>
<DOCNO> 134990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sondun07.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"The Core" filmindeki uzay mekiğinin arızalanma sahnesi kaldırıldı 
</HEADLINE>
<TEXT>

     Amerikan Paramount stüdyoları, bir uzay mekiğinde meydana gelen teknik arızanın işlendiği filmiyle ilgili fragmanı kaldırdı. 
     Variety gazetesine göre, Paramount yetkilileri, Columbia uzay mekiğinin geçen cumartesi atmosfere girerken parçalanmasını göz önüne alarak, Dünya'nın manyetik alanı yüzünden uzay mekiğinde meydana gelen arızanın konu edildiği The Core adlı filminin fragmanını durdurdu. 
     28 Mart'ta gösterime girmesi planlanan filmde, manyetik alan yüzünden arızalanan mekiğin yere kazasız belasız indirilmesi işleniyor. 
     Columbia uzay mekiği, 16 günlük uzay seferinden dönüş yolunda parçalanarak düşmüş, 7 kişilik mürettebat ölmüştü. 
     





</TEXT>
</DOC>
