<DOC>
<DOCNO> 113813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/siyaset/siy08.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokunulmazlık vurgusu çok iyi’ 
</HEADLINE>
<TEXT>

Clinton’ın danışmanları Baykal’a tam not verdi 
     EZELHAN ÜSTÜNKAYA Ankara 

     ABD eski başkanlarından Bill Clinton’ın ikinci kez başkanlık koltuğuna oturmasını sağlayan danışmanları Mark Penn ve Peter Brodnitz, CHP Genel Başkanı Deniz Baykal’ın "dokunulmazlık" temalı seçim stratejisine tam not verdi. ABD’liler CHP yönetimine, "seçimlerin sonuna doğru özlü ve kısa mesajlara ağırlık vermesi" tavsiyesinde bulundu. CHP’yi izlemek için Türkiye’ye gelen danışmanlar, Baykal’ın Gaziantep ve Mersin mitinglerini takip etti. ABD’li uzmanlar için Baykal’ın miting konuşmaları anında İngilizce’ye çevrildi. CHP’nin kampanyasını "pozitif" bulan Penn ve Brodnitz, Baykal’ın, milletvekili dokunulmazlıklarını kaldıracağı ancak diğer partilerin buna cesaret edemediği vurgusunu yapmasını da "iyi strateji" olarak yorumladı. 
     



 SİYASET 














</TEXT>
</DOC>
