<DOC>
<DOCNO> 103556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko14.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO'dan TÜSİAD'a "Seçim sandığına sipariş verilemez" 
</HEADLINE>
<TEXT>

     İstanbul Ticaret Odası İTO Yönetim Kurulu Başkanı Mehmet Yıldırım, ''TÜSİAD, beyanlarıyla üyelerini zor duruma sokabilir'' dedi. 
     Yıldırım, Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan'ın basında çıkan, ''4 Kasım sabahı ekonominin başında Derviş'i görmek istiyoruz'' değerlendirmesine ilişkin yazılı açıklama yaptı. 
     Hükümetin desteklediği İstanbul Yaklaşımı programına yöneticileri TÜSİAD üyesi olan güç durumdaki 20 şirketin başvuruda bulunduğunu belirten Yıldırım, bu tür açıklamaların olumsuz etki yaratabileceğini vurguladı. 
     Mehmet Yıldırım, ''TÜSİAD kendi üyelerini mağdur edecek bu tür açıklamalardan kaçınmalı. Seçim sandığına sipariş verilemez'' dedi. 
     





</TEXT>
</DOC>
