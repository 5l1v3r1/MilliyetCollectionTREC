<DOC>
<DOCNO> 128875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/theper.html </URL>
<DATE> 2003/01/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Muacceliyet şartı var mıdır 
</HEADLINE>
<TEXT>

     Kiracım kira bedellerini ödemedi. İki tane ihtarname gönderdim sonra tahliye davası açtım ama davayı kaybettim. İki tane ihtar tahliye nedeni değil miydi 
     K. T. - İstanbul 

     
     Evet bir dönem ve bir kira yılı içinde iki haklı ihtar tahliye nedenidir. Dolayısı ile şartlarına uygun biçimde iki ihtar gönderdi iseniz tahliye kararı verilmesi gerekir. Ancak Bu işin çok sıkı birkaç şartı var. Örneğin her iki ihtar haklı ihtar olacak. Yani kiracının kira bedellerini ödemesi gereken gün geçmiş ve ihtar öyle gönderilmiş olacak. Sonra kiracının eline geçtiğinde kira bedelini halen ödememiş olacak. Eline geçtiği gün ödese dahi ihtar haklı sayılmayabiliniyor . Bir dönem içinde ve bir kira yılı içinde iki haklı ihtar olacak. Bunlar yasal tarifte var. Siz bunlardan birini eksik yaptıysanız davanız reddolunur. Ancak bunların dışında bir şart daha var. Önceki şartların arasında saymadım. Çünkü önceki şartlar yasal tarifte var, dolayısı ile uymak lazım. Ancak şimdi söyleyeceğimin yasal ve mantıklı bir dayanağı yok. Şart şu 
     Kira sözleşmenizde muacceliyet şartı bulunmayacak. 
     Yani Kira sözleşmenizde şayet "bir ayın kirasının ödenmemesi halinde dönem sonuna kadarki tüm kira bedelleri muaccel olur" hükmü varsa, yani kiracının bir ayın kirasını ödememesi halinde dönem sonuna kadarki tüm kira bedelleri talep edilebilir hale gelir şartı varsa Yargıtay iki haklı ihtar nedeni ile tahliyeyi kabul etmiyor. Diyor ki, elinde temerrüt nedeni ile tahliyeyi talep imkanı varken bu hakkını kullanamazsın. 
     Niyetini sormayın, ben de bilmiyorum. Bir insan muhtelif haklara sahipse dilediğini kullanır. Bu onun tercihidir. Hatta muhtelif tahliye nedenleri varsa hepsini kullanır. Ama burada bu hak engellenmiş. Niye engellenmiş bilinmez. Sizin kira sözleşmenizde bu şart varsa bu nedenle de davayı kaybetmiş olabilirsiniz. Bu hususlara dikkat edin. 
     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
