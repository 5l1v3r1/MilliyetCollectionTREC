<DOC>
<DOCNO> 116450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/dunya/dun05.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
5.4’lük depremde 3 bin kişi evsiz kaldı... 
</HEADLINE>
<TEXT>
İtalya’da bina şoku 
İtalya’da meydana gelen depremde 30 kişiye mezar olan okulun kalitesiz malzeme sonucu çöktüğü ortaya çıktı 
     DIŞ HABERLER SERVİSİ 

     İtalya’nın güneyindeki Molise bölgesinde önceki gün meydana gelen 5.4 büyüklüğündeki depremin, 26’sı çocuk, toplam 30 kişinin yaşamına mal olduğu belirtilirken, 3 bin kişi de evsiz kaldı. 
     
     16 SAAT KALDI 
     Son olarak Angelo adlı 9 yaşındaki bir çocuk, 16 saat kaldığı enkaz altından sağ olarak çıkarıldı. Enkaz altında arkadaşının cesediyle temas halinde olan Angelo, defalarca "Kurtarın beni. Onunla ölmek istemiyorum" diye çığlıklar attı. 
     Bu arada çoğu çocuk 23 kişiye mezar olan San Giuliano di Puglia İlkokulu ve Anaokulu binasının kalitesiz malzeme nedeniyle çöktüğü ortaya çıktı. Binaların yüzde 70’i hasar gören San Giuliano di Puglia’da, çöken binaların hepsinde kötü inşaat malzemesi kullanıldığı belirtiliyor. 
     
     YİNE DEPREM 
     Bu arada dün meydana gelen ve merkez üssü yine Molise bölgesindeki Campobasso kenti olan, 5.1 büyüklüğündeki depremde 7 kişinin yaralanırken, San Giuliano di Puglia kasabasının tahliye edilmesi kararlaştırıldı. 
     



 DÜNYA 












</TEXT>
</DOC>
