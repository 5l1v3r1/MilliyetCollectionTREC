<DOC>
<DOCNO> 115406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yasam/ayas.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış bebek dünyada tek 
</HEADLINE>
<TEXT>

Sekiz aylık Barış bebek, dünyada 50 çocukta görülen bir hastalığa yakalandı. Ama pes etmedi ve hastalığı yenen tek kişi oldu 
     SEMRA KARDEŞOĞLU 

     Barış Arık, sekiz aylık bir bebek. O da akranları gibi size gülümsüyor, uzattığınız oyuncağa uzanıyor, elinizi tutuyor. 
     Ama onu diğerlerinden ayıran bir özelliği var. Barış dünyada bugüne dek sadece 50 çocukta tespit edilmiş Cobalamin C’ eksikliği adlı bir hastalıkla doğdu. Ama o ve ailesi kadere razı olmadı. Bu hastalıkla doğan çocukların çoğu can verirken, Barış bebek, tedaviye mucizevi bir yanıt vererek imk nsızı başardı. Mücadelesiyle bu alanda çalışan doktorlara ve diğer hastalara da umut oldu. 
     
     Teşhis İsviçre’de kondu 
     Tedavisini yürüten Doç. Dr. Gülden Hüner de, vücutta bazı maddelerin birikimine yol açan hastalığın zek ve beyin gelişimi, bedensel gelişim, görme, işitme gibi alanlarda ağır hasarlar yarattığını belirtti. Hüner, enzim eksikliğine bağlı hastalık ve Barış’ın başardığı mucizeyle ilgili şu bilgileri verdi 
     "Bu tür genetik hastalıklara Türkiye’de akraba evlilikleri nedeniyle daha sık rastlanıyor. Ancak bu hastada anne baba akraba değildi. Bebek 40 günlükken kilo alamama, beslenme sorunu, kansızlık, kusma şik yetiyle getirildi. Gerekli tetkik sonuçları İsviçre Basel Üniversitesi’ne gönderildi. Teşhis orada konuldu. Diyet ve ilaç tedavisi önerildi. Bebek kısa sürede son derece olumlu yanıt verdi. Bugüne kadar tedavi görenlerde bu kadar olumlu sonuç alınan vaka yok. Şu an çevresiyle gülümseyerek iletişim kurabiliyor, izleyebiliyor, oturabiliyor. Beslenme sorunu çözümlendi. İsviçre’deki teşhisi koyan doktor Prof. Fowler’e de bebeğin gösterdiği gelişimi görmesi için fotoğraflarını göndereceğiz." 
     
     



 YAŞAM 















</TEXT>
</DOC>
