<DOC>
<DOCNO> 107369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/pulur.html </URL>
<DATE> 2002/09/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Deniz Baykal hiç değişir mi 
</HEADLINE>
<TEXT>

     İZMİR Fuarı bizi hiç yanıltmadı... 
     İnsanlar sistemi değil, kişileri eleştiriyorlar ve sistemden değil, kişilerden medet umuyorlar, yardım istiyorlar... 
     Oysa sorun sistemde, insanlar sistemin bir parçası... 
     Ama gel de anlat hele çaresiz insanlara bunu anlat... 
     
     GENELLEME ne kadar doğru olur ama, insanların siyasetçiden hiç ama hiç umutları kalmamış... 
     Hani "Umudumuz Karaoğlan" ya da Kurtar bizi baba " gibi laflar vardı ya, artık ne kimsenin kimseden umudu var, ne de bir kurtarıcı bekliyor, saldım çayıra mevla kayıra, demiş, siyasetçinin kuyruğunu bırakıvermiş, hele Mesut Yılmaz’ın... 
     Bir ülke düşünün ki gençliğinin bir bölümü üniversiteye girememekten dertli, bir bölümü de üniversiteden mezun olduğundan dertli biri okul, diğeri iş peşinde... 
     Tabii, bizim bu yazdıklarımız, nihayet iki saat boyunca görüştüğümüz insanlardan edindiğimiz izlenim, bunu alıp "işte bütün Türkiye bu " demek acaba yanlış mı olur 
     
     TABİİ, siyaset konuşulurken CHP’den ve Deniz Baykal’dan söz etmemek mümkün mü 
     İkisi de CHP’liydi, ama tartışıyorlardı, biz de dinliyorduk. 
     Biri "Deniz Baykal değişti " diyordu, diğeri ise "O değişmez " diye ısrar ediyordu. 
     Bizim hakemliğimizi istediler kabul etmedik... 
     Sabah gazeteyi açınca, CHP’nin liste başı adaylarını görünce, düşündüğümüzü söylemediğimize pişman olduk, Ertuğrul Günay, Hikmet Çetin, Baykal’ın hışımına uğramışlardı. 
     
     BİR ara genç bir kız "Size kendimi tanıtayım " diye geldi ve bir kağıt uzattı, baktık, 1989 yılının şubat ayının on üçüncü günü bizim ona yazdığımız bir mektup... 
     O zaman 13 yaşındaymış, bize bir mektup yazmış, biz de ona cevap vermişiz, işte o mektubumuzu bize getiriyor, kendisini tanıtıyor. 
     13 yıl önce, Şebnem Batıbay’a şöyle demişiz 
     "Mektubundan anladığıma göre, akşam avukat olmayı hayal ederek yatıyorsun, sabah benim yazımı okuyunca da, gazeteci olmaya karar veriyorsun. Senin gibi, pırıl pırıl bir genç kızın benim yazılarımdan etkilenerek, istikbalini, seçeceği mesleği tercih etmesi, beni çok mutlu etti. Hele hele, benim yazılarımla, Türkçe dersini sevmen, bana tarifsiz bir kıvanç duygusu verdi. 
     Şimdi gelelim senin soruna 
     - Gazeteci mi olayım, avukat mı diye soruyorsun 
     Bana kalırsa, sen önce lise son sınıfa gel, o güne kadar gazete, dergi, kitap okuyarak, altyapını hazırla, eğer yaşarsak ve de sen hala bana, gazeteci mi olayım, avukat mı, diye sormakta kararlıysan, o zaman bunu konuşalım. 
     İlgine teşekkür eder, başarılar dilerim." 
     Şebnem Batıbay, 9 Eylül Üniversitesi Tiyatro Bölümü’nü kazanmış "Dramatik Yazarlık" bölümünü bitiriyormuş. 
     
     HER işin bir ödülü vardır... 
     Bu da bizim ödülümüz, hem de anlamlı ve bizim için önemli bir ödül... 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
