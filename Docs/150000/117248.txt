<DOC>
<DOCNO> 117248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/dunya/adun.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina’yı sevindirdi 
</HEADLINE>
<TEXT>

AKP lideri Erdoğan’ın Yunan TV’si Net’e, Kıbrıs’ta çözüm için Belçika modelini destekliyoruz’ demesi, Yunan ve Rum tarafını ümitlendirdi 
     YORGO KIRBAKİ Atina 

     AKP lideri Tayyip Erdoğan, Yunan devlet televizyonu Net’e verdiği demecinde "Kıbrıs’ta çözüm için Belçika modelini destekliyoruz" deyince, Atina da, Kıbrıs Rum Yönetimi de sevindi. 
     Erdoğan, önceki akşam Dışişleri Bakanı Yorgo Papandreu’nun da katıldığı haber programında yayımlanan demecinde şunları söyledi 
     "Kıbrıs’ta tek Kıbrıs yok. Güney Kıbrıs var, Kuzey Kıbrıs var. ... Biz AKP olarak Kıbrıs’ta Belçika modelini benimsiyoruz ve bu modeli benimsemek suretiyle de bu işin bir çözüme kavuşabileceğine inanıyoruz. Nitekim bundan kısa bir süre önce yanılmıyorsam Kofi Annan Kıbrıs’a gittiğinde ona bu öneri yapılmıştı. Şu anda Denktaş ile Klerides arasında sürdürülen münasebetlerin biz olumlu bir neticeye bağlanmasından yanayız. Ben inanıyorum ki orada her iki toplum bu işi olumlu bir sonuca bağlarsa Türkiye ile Yunanistan arasındaki sıkıntılar da sona erecektir." 
     Erdoğan’ın böyle konuşması üzerine Papandreu, "İlk defa bir Türk politikacının Kıbrıs hakkında bir Avrupa modelinden yana olarak konuştuğunu duyuyorum. Eğer sözleri gerçek çıkarsa Kıbrıs için tarihi bir fırsat var demektir" yorumunu yaptı. 
     
     Ne olduğunu biliyorsa’ 
     Kıbrıs Rum Yönetimi eski lideri ve Rumların AB ile müzakereleri yürüten heyetinin başkanı Yorgo Vasiliu ise Erdoğan’ın açıklamasına şaşkınlığını gizlemedi. Vasiliu, "Eğer Erdoğan öyle bir şey söylediyse ve Belçika modelinin ne olduğunu biliyorsa o zaman Kıbrıs sorunu çözümlenir. Çünkü Belçika modelinde güçlü bir merkezi hükümet vardır. Bunu kabul ettikleri andan itibaren çözüme ulaşılmıştır" dedi. 
     
Ordu kabul eder mi ’ Yunan Cumhurbaşkanı Stefanopulos, Türk Ordusu Belçika modelini kabul eder mi ’ diye sordu, Simitis, Bu durumda kabul etmemesi zor’ diye cevap verdi 
     ATİNA Milliyet 

     Yunanistan Başbakanı Kostas Simitis, Tayyip Erdoğan için "Belçika modeli Kıbrıs hakkındaki görüşleri, Denktaş’ın, görüşlerinden uzak" dedi. Simitis’in, dün Cumhurbaşkanı Kostas Stefanopulos ile görüşmesinde kameraların önünde aralarında şu diyalog geçti 

</TEXT>
</DOC>
