<DOC>
<DOCNO> 107362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/cemal.html </URL>
<DATE> 2002/09/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Umutla nefret... Ya da New York’ta K bil’i hatırlamak 
</HEADLINE>
<TEXT>

     NEW YORK 

     Kopkoyu lacivert boşlukta yarım ay sapsarı parlıyor. Ilık bir sonbahar akşamı. Beşinci Cadde’nin gökdelenleri, karanlığı delen ışık füzeleri gibi garip bir görüntü çiziyorlar Central Park’ın bitiminde. 
     Bu ne biçim şey böyle, neye benziyor diye, insanda dönüp dönüp bakma hissi uyandıran bir manzara. Ya da çok büyük bir ışık topundan oluşan, sürekli göz kamaştırıcı ışıklar saçan bir başka gezegen sanki... 
     Çimenlerin üstü dolu. 
     Binlerce New Yorklu 11 Eylül kurbanlarını anıyor. Herkesin elinde birer mum. O titrek, o hüzünlü ışık seline Wynton Marsalis’in trompeti karışıyor. Orkestra sonra Gershwin’in Rhapsody in Blue’sunu çalıyor. 
     Bir yandan insanın içini acıtan, bir yandan yaşama sevinci veren bir müzik şöleni... 
     Konserin broşüründe 
     "Nefret kazanamaz " yazılı. 
     "Zafer umudun olacak " 
     Özgürlük kazanacak " 
     Sahnenin yanındaki büyük ekranda Özgürlük Heykeli. Önünde ABD Başkanı Bush Amerikan ulusuna hitap ediyor. Çıt yok. Özgürlükten, umuttan söz ediyor. Teröre, fanatizme karşı demokrasinin erdemine değiniyor. 
     Fotoğrafların demokrasisi 
     Soho’da, Prince Sokak’ta öğle vakti dolaştığım serginin adı. Bir yıl önce 11 Eylül günü yaşanan dehşeti anlatan fotoğraflar... 
     El yazısıyla duvara iliştirmişler 
     "Bu duvarda asılı fotoğraflar, terörizmin bütün coğrafi ve kültürel sınırları aşan bir sorun olduğu konusundaki bilincimizi temsil ediyor. Sıfır Noktası’nda yaşanan henüz bitmedi, devam ediyor dünyamızda. Buradaki New York başlığı, yaşananın sadece bizim şehrimizin trajedisi olmadığını gösteriyor. Bu başlık, yani New York artık 11 Eylül’den sonra her yerdir." 
     Bir kahveye oturup not alıyorum. 
     Diyebilirsin ki 
     - New York, terör New York’a vurunca anladı terörü 
     Galiba öyle. 
     11 Eylül’e kadar kendi reng renk dünyasında yaşıyordu. 
     Umurunda değildi dünya 
     Hele Afganistan’ın o kül rengi yoksulluğu hiç umurunda değildi New York’un. 
     New York’ta K bil’i hatırlıyorum. 
     Geçen nisan ayında, K bil’in merkezindeki tarihi Pul - i Hişti Cami’nin önünde cuma çıkışında insanları seyre dalmış, defterimi notla doldurmuştum. 
     "Renk yok Hayatın bütün renkleri sanki çekip gitmiş bu diyardan. Oysa renk yaşam demek, yaşama sevinci demek. Yoksulluğu, perişanlığı Bangladeş’te de gördüm, Nepal’de de. Ama reng renkti. Oralarda yoksulluk doğayla, giyimle kuşamla, insanların her şeye rağmen gülen yüzleriyle sanki çiçek açmış gibiydi. 
     K bil’de öyle değil. 
     Kırk yıllık savaş, çatışma, kuraklık, sefalet derken renk kalmamış bu diyarda. Cuma çıkışında insan manzaraları seyrediyorum. Onlar da beni seyrediyor. Gözler insanı ele verir. Çaresizlik okunuyor bakışlarından. Kimi çakmak çakmak bakıyor, öfkeli. Kiminin gözbebeklerine acının, hüznün katmerlisi gelip oturmuş. O ihtiyarın kederli ve derin yüz çizgilerindeyse ömür boyu hiçbir güzellik yaşamadığı okunabilir. Titrek sesiyle Kötü Para yok, ekmek lazım.’ diyormuş..." 
     Bilemiyorum. 
     Şimdi K bil’deki ihtiyarın sesine kulak mı veriyor New Yorklu 
     Acı olgunlaştırır 
     Kim bilir, belki de 11 Eylül gibi bir acı ve kopuş New Yorkluya mutluluk ve refahın bencillikle değil, paylaşmakla daha da büyüyeceğini hissettirdi. 
     Olabilir mi 
     En yoksulun derdiyle ilgilenmediğin vakit, gelip en zengini can evinden vurabilecek cehennemlerin bu dünyada yaratılabildiğini anlatıyor bu çağ insana... 
     11 Eylül buna örnek. 
     Afganistan buna örnek. 
     Molla Ömer’in Taliban’ı buna örnek. 
     Bin Ladin’in El Kaide’si buna örnek. 
     Yine bu çağ, çifte standartların, bana dokunmayan yılan bin yaşasın anlayışının ne kadar sakat olduğunu gösteren bir çağ değil mi Taliban, El Kaide bu zihniyetin ürünü değil mi Amerika bir zamanlar düşmanımın düşmanı diye sulamadı mı bu belaların köklerini Bu yüzden beslemedi mi bu yılanları 
     Tıpkı bunun gibi, yine aynı zihniyetle Amerika bir zamanlar Saddam Hüseyin’in de arkasında durmadı mı İran’daki Mollalar’a karşı... 
     Şimdi değişiyor mu 
     Belki artık New Yorklu 11 Eylül sonrası anlamaya başladı, bana dokunmayan yılan bin yaşasın zihniyetinin bu çağda işe yaramadığını. Afganistan’larda beslenen yılanların gelip günün birinde kendisini de can evinden sokabileceğini galiba anlamaya başladı. Belki de bu yüzden Soho’daki sergisinde yazıyor, terörün bütün sınırları aşan, bütün insanlığın sorunu olduğunu... 
     New York’ta K bil’i hatırladım 
     Bakalım Washington’da aklıma neler takılacak Sabah uçağa binerken ABD Başkanı Bush, Birleşmiş Milletler Genel Kurulu’nda konuşuyor, Saddam Hüseyin’e yıldırımlar yağdırıyordu. 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
