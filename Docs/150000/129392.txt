<DOC>
<DOCNO> 129392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun12.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Medya Grubu Yayın Konseyi’nden 
</HEADLINE>
<TEXT>
Gözcü’ye kınama 
     Doğan Medya Grubu Yayın Konseyi, dün Aydın Doğan’ın başkanlığında toplanmıştır. Konsey ilk gündem maddesi olarak Doğan Medya Grubu yayınlarından olan Gözcü gazetesinde, 27 Aralık 2002 tarihinde yayımlanan "Bunu hayvan bile yapmaz" başlıklı haberi ele almış ve haberde yer alan, bir saldırganın yaraladığı hanımın mahremiyetini ihlal eden fotoğrafın, sorumsuzca yayımlanmasını teessürle karşılamıştır. 
     Konsey, bu yayın anlayışı ile, kamuoyuna da ilan edilen yayın ilkelerimizin 3, 7 ve 11. maddelerinin açıkça çiğnendiği kanısına varmış ve yayın sorumlularının kınanmasına karar vermiştir. 
     Ayrıca bundan sonraki yayınlarda ilkelere hassasiyetle dikkat edilmesi konusu da bir kez daha vurgulanmıştır. 
     



 GÜNCEL 






















</TEXT>
</DOC>
