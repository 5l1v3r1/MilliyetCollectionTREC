<DOC>
<DOCNO> 107721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/temelkuran.html </URL>
<DATE> 2002/09/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Tozun birinci zafer yılı 
</HEADLINE>
<TEXT>

Filmler mi gerçeklerden çıkar yoksa gerçekler mi filmlerden 11 Eylül meselesine bir de böyle baksak... 
     Hollywood filmleri mi Amerikalılara göre yapılıyor yoksa Amerikalılar mı Hollywood filmlerine göre yaşıyor Çünkü 11 Eylül belgesellerinde herkes "olması gerektiği gibi" konuşuyor. Fazlasıyla iyi eşler, fazlasıyla kusursuz duygulanmalar, tam gediğine oturtucu ağlamalar, tam montajlanacak yerde sözü bitirmeler filan... Yoksa Amerika’da herkes kendini küçük bir "star" mı sanıyor Bu, anma törenlerinin birinci enteresanlığıydı... 
     İkiz Kuleler’in yıkılışı büyük bir reklam kampanyası biçiminde anıldı. Bir firmanın "anma reklamında" İkiz Kuleler yerinde yoktu ama Manhattan körfezinde yansıması vardı Zekice... Fakat bir halk bir binayla, üstelik parayla ilgili bir binayla nasıl ve neden bu denli kalb bir ilişki kurabilir Yoksa paranın kalbi Amerika’nın kalbi midir Ya da Amerika’nın kalbi "yeşil" midir Bu ikinci enteresanlık... 
     11 Eylül’de yıkılan binalar sadece İkiz Kuleler değildi. Hatırlayınız, Pentagon binası da ağır darbe almıştı. Peki o zaman biz niye bu anma törenlerinde, anma reklamlarında, bu büyük duygusal ve milli gözyaşları döktürücü anma seferberliğinde Pentagon binasını göremiyoruz ABD’nin "iktidarını" sönümlendiren bir yanı mı olurdu o fotoğrafların Bu da üçüncü enteresanlık... 
     
     Tozun kaba intikamı 
     Amerika’nın acısı daha acı oluyor. Bir Amerikalı ölünce bir Filistinliden veya bir Iraklıdan veya bir Türkten oradan bakınca bunların arasında fark yoktur daha fena ölüyor. Bunu bütün dünyaya bir yıl adamakıllı bellettiler. Amerika dünyadan kendini ayırıp, yoksulluğun kirinden pasından kendini ayrı tutarken, bir anda bir gün kendini sakındığı "azgelişmişliğin tozu" gelip en "kristal" şehrinin kalbine yayılıverdi. Onlar da tıpkı Afganistanlılar gibi, tıpkı Kenyalılar gibi toza bulanıverdiler. Bütün yıl, bütün dünyadan hıncı alınan mesele buydu Amerika dünyanın geri kalanında yaşanan acıların görsel imgesi olan toza bulanmıştı. New York’un kalbinde çekilen fotoğrafların tozlu Afganistan fotoğraflarından farkı yoktu ve şimdi sıra o "farkı" kanırta kanırta bütün dünyaya iyice belletmek gerekiyordu. Bu sebeple Amerika’nın yanında saf tutmayan bütün kişi, toplum, örgüt ve devletler "terörist" ilan ediliverdi. 
     
     Meşru pervasızlık 
     Bu iş kafası çalışan herkesi kahretti. Zira, birincisi kimsenin inanılmaz bir biçimde gıkı çıkmıyordu. Böylece insanlık tarihi boyunca tırmalana tırmalana gelinen insanlık değerleri iki tane kule yıkıldığı için bir günde sıfırlanıverdi. İkincisi, sıradan Amerikalılar bir yana entelektüellerin bile aniden bu hınç dolu Amerikan milliyetçiliğinin kollarına kendilerini bırakıvermesiydi. Herkes kafası çalışmıyormuş gibi davrandı. Üçüncüsü ise, bütün bu intikam operasyonunun son derece kaba akıllı bir biçimde, en ucuz Hollywood filmlerinde bile artık komikleştiği için kullanılmayan yöntemlerle yapılmış olmasıydı Hüzünlü başkan, itfaiyecilerin uzun boylu ve ulaşılmaz görünmesi için alttan çekilmiş fotoğrafları, Başkan Bush’un söz konusu itfaiyecilerle sarılmış aydınlık ufuklara bakan görüntüleri, ölen insanları temsilen iyice iç burkucu olsun diye bir küçük kız çocuğunun ve küçük köpeğinin gazetelerde boy göstermesi... En ilkel algıyı bile ikna etmek için ABD’nin bütün görsel ideolojik aygıtları tam randıman çalıştı yani. Yapılan, ABD’nin dünyada güç kullanımını meşrulaştırmak için büyük bir reklam kampanyasıydı 
     "Acımız o kadar büyük, öfkemiz o kadar haklı ki, artık bütün dünyaya istediğimizi yapabiliriz " 
     O kampanyalar sayesinde Başkan Bush "Irak’a saldırmak için onay beklemiyoruz" diyebiliyordu. 
     
     De Niro’nun oyunu 
     "Wag The Dog" filmini izlediniz mi Bir Amerikan deyişine dayanan filmin adı "köpeği sallamak" anlamına geliyor köpek kuyruğunu sallamıyor yani, kuyruğu köpeği sallıyor. Bu yazının başındaki soruya işaret eden bir filmdi. Yani acaba filmler mi gerçeği yapar yoksa gerçekler mi filmi Filmde Arnavutluk’a saldırmak isteyen ABD Başkanı bu saldırıyı haklı kılmak için en önemli Hollywood yönetmenine Arnavutluk’taki dramı gösteren bir film yapmasını ve bunun gerçek görüntüler zannedilecek biçimde tasarlanmasını istiyor. Film yapılıyor, haber bültenlerinde sanki orada çekilmiş görüntüler gibi gösteriliyor ve ertesi gün ABD saldırısı gerçekleşiyor. Enteresan olan şuydu Filmin başrollerinden birini Robert De Niro oynuyordu. Yönetmene "ikna edici" bir film yapması gerektiğini söyleyen oydu. Tesadüfe bakınız ki, 11 Eylül belgeselinin sunucusu da oydu Bağlantıyı siz kurarsınız artık 
     
     







Politikacı huyu ve şalgam suyu 


Köylüleri niçin... 


İzgi Zamanlamada yetkimi kullanırım 


Ne ayıp Savaş yaklaşıyor, biz neyle uğraşıyoruz 


Şarabın tortusu 


Çocuklar ayağa kalkın 


Yeni bir öğretim yılına girerken 


Daimi avcılar’ asla olgunlaşamazlar 


Hasta 48 yıldır yoğun bakımda... 


Kadın adaylar 


Tozun birinci zafer yılı 


CHP’ye güven gerisini merak etme sen 


Mardin’den bir bakan geçti ki 


</TEXT>
</DOC>
