<DOC>
<DOCNO> 101783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/spor/spo04.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AURELİO’NUN HAYALİ 
</HEADLINE>
<TEXT>

Fenerbahçe karşısında oynadığı başarılı futbolla yeniden sivrilen Brezilyalı oyuncu, çok çalışıp milli formayı giymek istediğini söyledi 
     Şansım çoğaldı’ 
     TRABZONSPOR’UN Brezilyalı oyuncusu Marco Aurelio hedeflerini büyüttü. Fenerbahçe maçında ortaya koyduğu güzel futbolla kalitesini bir kez daha kanıtlayan Bordo - Mavili oyuncu, "Dünya Kupası’nda sonra tüm dikkatler Türkiye Ligi’ne çevrildi. Bizi daha fazla izliyorlar. En büyük hayalim Brezilya Milli Takımı’nda oynamak. Ve bunun için şansım artık daha fazla" dedi. 
     
     Sözleşme uzatmadı 
     KENDİSİNE ve yeteneklerine güvendiğini de kaydeden Aurelio, "Bu yıl daha da çok çalışıp kariyerimin en üst noktasına çıkacağım" diye konuştu. Trabzonspor’un kesinlikle Avrupa kupalarına katılacağını da iddia eden Brezilyalı oyuncu, "Bu yıl takım olarak patlama yapacağız" ifadesini kullandı. Aurelio yönetimin sözleşme uzatma teklifini ise şimdilik geri çevirdiğini de söyledi. 
     
     Sıcak bunalttı 
     ELAZIĞSPOR maçının hazırlıklarını dün sabah yaptığı antrenmanla sürdüren Trabzonspor’da futbolcular aşırı sıcaktan bunaldılar. Kondisyon çalışması bu yüzden sınırlı tutuldu. Teknik Direktör Samet Aybaba, oyuncularına yorgun düşmemeleri ve güneşten etkilenmemeleri için sık sık su molası verdi. Futbolcular da suları başlarından aşağıya dökerek serinlediler. 
     
     Cesar kararsızlığı 
     GEÇEN yıl Gaziantepspor’da oynayan forma giyen Julio Cesar’ın gelmeye hazır olduğu bildirildi. Samet Aybaba ve Aurelio’nun görüştüğü Cesar, "Bonservis bedelim yok. İki yıl için 250 bin dolar istiyorum" dedi. Bordo - Mavili yöneticiler ise "Önce Güney Koreli Ahn’ın durumu netlik kazansın. Ondan sonra bakarız" açıklamasını yaptılar. 
     



 SPOR 



























</TEXT>
</DOC>
