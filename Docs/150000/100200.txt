<DOC>
<DOCNO> 100200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/guncel/gun00.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizler hesap soracak 
</HEADLINE>
<TEXT>

Milliyet TIR’ına büyük ilgi gösteren vatandaşlar yazarlara dertlerini anlattı... 
     SİZE GELİYORUZ 

     İŞSİZLİĞİN yüzde 46 gibi inanılmaz bir orana ulaştığı Giresun’da halk, koalisyon ortaklarıyla sandıkta hesaplaşmaya kararlı. TIR’a gelenlerin oylarına bakılırsa burada AKP ile CHP başa baş gidiyor. DYP’nin baraj oranına ulaşması da bekleniyor. 
     
Giresun halkı barut fıçısı...      Giresun’un siyasilere bakışını bir muhtar şöyle özetliyor Buraya gelirlerse odunla bekliyoruz’ 
     ERCAN GÜVEN 

     Kırkına merdiven dayamış olmalı... Çünkü Deniz Gezmiş idam edildiğinde ilkokuldaymış. Öğretmeni hüngür hüngür ağlarken, ne olduğunu merak etmiş. Öğretmen, "infaz"a ağladığını söyleyince, ilk siyasi deneyimini acı bir tecrübeyle edineceği ikinci soruya geçmiş "Deniz Gezmiş akrabanız mı Hocam .." Öğretmenin vurduğu tokadın izlerini h l taşıyor olmalı ki, nedenini bile bilmeden Tayyip Erdoğan’ı destekliyordu bu küçük bakkal dükk nının sahibi "Tayyip buradan geçti, yollar kilitlendi. Vardır herkesin bir bildiği .." 
     Duygusal Karadeniz insanı, en büyük silahı olan oyunu böyle mi değerlendirmeliydi .. Giresun’a yaklaşırken bu olaydan yola çıkarak, son derece "edilgen" bir kalabalıkla buluşacağımı sanıyordum... Yanılmışım. 
     
     Gözümüz açıldı’ 
     Merkez Aydınlar Köyü Muhtarı Nihat Uzun, "Az ve öz söyleyeceğim" dedi ve öyle yaptı "Kime oy vereceksin diye sormayın. Kim fındığa değerini verecekse onun peşindeyiz .." Ve devam etti "Ecevit, Apo’yu yakaladık dedi, oylarımızı aldı. Türkeş’in adamları geldi, asacağız dedi oylarımızı aldı. Artık gözümüz açıldı. Hiçbirine oy yok. Yemin ediyorum köyü örgütledim. Gelirlerse odunla bekliyoruz." 
     Giresun’daki vatandaşlar şaşırtmaya devam etti... ANAP İl Meclisi üyesi ve otel sahibi Aziz Şahin, kısa bir analizini yaptı Giresun’un... Sanırsınız "ANAP önde" diyecek... Ne gezer "Giresun’un yüzde doksanı ANAP’lıydı. Barajı geçersek bir milletvekili çıkarabiliriz. Aynı şekilde DYP ve CHP de öyle. Ama MHP, buradan milletvekili düşünmesin." Şahin’in açıklamaları ilginçti "Kendimizi bu hale halk olarak biz getirdik. 75 yaşındaki adama oy verdik. Partiyi bitiren Baykal’dan ümitliyiz şimdi. Erdal İnönü, gençlere yer açmak için çekildi. Bu Baykal, İnönü’nün oğlundan daha mı iyiydi " 
     
     Kaybolmuş şehir’ 
     Aziz Şahin’i destekleyen sosyal demokratlar da vardı Zekiye Kaboğlu... Emekli memur... "1980’den beri susturuluyoruz. İtiraz edemiyoruz ki, bu adamlar gitsin. Bir de medya Tayyip’in üzerine geldikçe, insanlarımızın sahiplenme duygusunu kamçılıyor" dedi. 
     Konu Giresun’a gelince, o kadar çok insan aynı konuda, aynı fikirleri dile getirdi ki, tek tek yazmaya imk n yok. Giresun için, "Kaybolmuş şehir" dediler. 
     Bence "Üzerinden yol geçen şehir" daha uygundu. Çünkü şik yetler gelip, sahili şehirden koparan otoyolda ve bu otoyolu yapanlarla göz yumanlarda odaklanıyordu. Bu ilgisizliğin kronik olduğunu söylediler. Hatta, Giresun’un Kalkınmada Öncelikli İller kapsamına girmesi için Meclis’te açılan imzada, Giresun milletvekili Burhan Kara’nın imzası olmadığına dikkati çektiler. Onlara göre Giresun da Giresunspor gibi "küme düşmüş". 
     



 GÜNCEL 

















</TEXT>
</DOC>
