<DOC>
<DOCNO> 130343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun14.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridi'nden İsrail 'e iki roket... 
</HEADLINE>
<TEXT>

     İsrail'in güneyindeki Sderot kenti ve çevresine, bugün Gazze Şeridi'nden 2 adet Kassam tipi Filistin yapımı roket fırlatıldı. 
     İsrail devlet radyosunun haberine göre, Necef çölündeki Sderot'a düzenlenen roket saldırısında ölen ya da yaralanan olmadı. Saldırının, İsrail ordusunun dün gece Gazze Şeridi'ndeki operasyonunun ardından düzenlendiği belirtiliyor. 
     Kassam roketleri, aşırı dinci Hamas örgütünün silahlı kanadı İzzeddin El Kassam tarafından üretiliyor. 
     Öte yandan, Batı Şeria'nın El Halil kentinde, İsrailli bir yerleşimcinin ateş açması sonucu bir Filistinli'nin öldüğü bildirildi. 
     Filistinli görgü tanıklarına göre, 27 yaşındaki silahsız Filistinli'ye otomatik silahla ateş ederek öldüren Yahudi yerleşimci, olayın ardından kaçtı. 
     





</TEXT>
</DOC>
