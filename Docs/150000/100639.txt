<DOC>
<DOCNO> 100639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/siyaset/asiy.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlara soğuk duş 
</HEADLINE>
<TEXT>

Kendisinden iki katrilyonluk ödenek isteyen bakanlara ret’ yanıtı veren Kemal Derviş, ısrar eden Ecevit’e yanıt verdi O zaman paraları verelim, siz dağıtın 
     ÖNDER YILMAZ Ankara 

     3 Kasım’da yeniden seçilmeyi garantilemek isteyen bakanlar, icraatlarını tamamlamak için ödenek telaşına düştü. Başbakan Bülent Ecevit’in "Ödenekleri sağlayın" talimatı üzerine sesini yükselten Devlet Bakanı Kemal Derviş ise, "Yapacağınız şu olur bu tür talepleri siz Başbakanlık’ta toplayın. Biz size nakit durumunu bildirelim, siz kime dağıtırsanız dağıtın" yanıtını verdi. 
     Bakanlar Kurulu’nda Devlet Bakanı Mehmet Kocabatmaz, afet zararları ile altyapı tahribatları için Köy Hizmetleri’ne 90 trilyon, Tarım Bakanı Hüsnü Yusuf Gökalp de yaklaşık 1 katrilyonluk ödenek istedi. Devlet Bakanı Tunca Toskay da, bütçede karşılığı olmasına rağmen 300 trilyonluk Eximbank kaynağının aktarılmadığını, Bayındırlık Bakanı Abdülkadir Akcan da İller Bankası için 55, karayolları için 200 trilyonluk kaynağa ihtiyaçları olduğunu dile getirdi. 
     
     Talepler art arda geldi... 
     Devlet Bakanı Melda Bayer Yozgat, Rize, Kars ve Çorum’a yapılan sel yardımları hakkında detaylı bilgi verirken, komisyonun toplanamaması ve ödenek sıkıntısı nedeniyle işlerin yürümediğini ifade etti. Milli Savunma Bakanı Sabahattin Çakmakoğlu ise, tarım sulamasında elektrikteki ikili fiyat tarifesine dikkat çekerek, çiftçilerin zararda olduğunu dile getirdi ve borçlarının, yeniden yapılandırma sistemi kapsamına alınmasını istedi. 
     Bakanların ödenek talebi karşısında Kemal Derviş, "Seçim ekonomisi uygulamayacağımızı sürekli söyledik. Bütçe gerçekleri ortada. Bahsettiğiniz ödenekleri vermemiz imk nsız" karşılığını verdi. 
     
Ünlü Benden şik yeti olan gelir söyler      ÖNDER YILMAZ Ankara 

     DSP’li Devlet Bakanı Fikret Ünlü, görevinden istifa etmeyeceğini belirtirken, "Benden şik yeti olan varsa gelir söyler" dedi. 
     Ünlü, dün Devlet Bakanı Kemal Derviş ile Bakanlar Kurulu toplantısından sonra Başbakanlık’taki makamında bir araya gelerek görüştü. Görüşmenin son bölümüne Devlet Bakanı Tayyibe Gülek de katıldı. Derviş’in Eskişehir’deki organizasyonu için devreye girmesinin kızının ricası üzerine gerçekleştiğini söyleyen Ünlü, "Benim devreye girmek isteyişim, Sayın Ecevit’in Derviş’e öncelik mesajlarından üç beş gün öncesine rastlar. Gerginlikten sonra bu girişimde bulunmazdım" dedi. 
     DSP’den kendisine bir mesaj gelmediğini ifade eden Ünlü, sözlerini şöyle sürdürdü "Ecevit’in yanında çalışmaktan her zaman gurur duydum. Görevimi yapmaya devam edeceğim. İstifam söz konusu değil. Benden şik yeti olan varsa gelir söyler." 
     
Ecevit-Derviş karşı karşıya      Derviş’in bakanlara verdiği ret’ yanıtı üzerine Ecevit devreye girerek, "Sayın Derviş, çiftçilerimizi kriz sürecinde ihmal ettik. Zaten ödeneklerin çoğunun bütçede karşılığı var. Ödenekleri serbest bırakın" dedi. Derviş ise, "Bütçede karşılığı var ama nakit para sıkıntımız da var" karşılığını verince Ecevit, "Bu konularda gereken yapılmalı, gerekçe öne sürmeyin" diye konuştu. Bunun üzerine Derviş sesini yükselterek, "Yapacağınız şu olur, bu tür ödenek taleplerini siz Başbakanlık’ta toplarsınız. Biz size nakit durumunu bildirelim, siz kime dağıtırsanız dağıtın. İtirazımız olmaz. Veya ek bütçe hazırlarız, bu da ekonomik programı bozar" dedi. Bu ödenek diyaloglarını Devlet Bakanı Şükrü Sina Gürel daha yüksek bir ses tonuyla, "Hazineden sorumlu bakanımız bu konularda gerekeni yapacaktır" diyerek kesip attı. 
     



 SİYASET 



















</TEXT>
</DOC>
