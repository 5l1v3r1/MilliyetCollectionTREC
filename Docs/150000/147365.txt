<DOC>
<DOCNO> 147365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/ekonomi/eko04.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Fonlar dalgalı dönemde yatırımcısını korudu... 
Piyasalar mart ayının özellikle son iki haftasında hızlı dalgalandı. 28 Şubat - 31 Mart arasındaki volatil dönemde bir yıl vadeli bonolar yatırımcısına yüzde 1.9 kaybettirirken, Hazine bonosu ve devlet tahvili ağırlıklı B tipi tahvil bono fonlar yüzde 1.3 kazandırdı 
     SONGÜL HATISARU 

     Bireysel yatırımcı için daha güvenli bir liman olan fonlar, piyasaların dalgalandığı mart ayında bu özelliğini bir kez daha gösterdi. Mart başında ABD’den beklenen ve kamu borç stoğunu azaltacağı hesaplanan 20 - 30 milyar dolarlık kredi beklentisinin yarattığı olumlu atmosferde faizler yüzde 55 bileşiklerin altına gerilemişti. Ancak ABD’ye ikinci tezkerenin Meclis’ten geçmemesi ve ABD’yle ilişkilerin bozulduğu endişesiyle faizler 24 Mart’ta yüzde 76.5 ile yılın en yüksek seviyesine çıktı. 
     
     Değişken 1.1 getirdi 
     Faizin sert yükseliş yaptığı bu dönemde bono yatırımı yaklaşık yüzde 5’ler düzeyinde kaybettirirken, en çok düşen tahvil bono fonlarında kayıp yüzde 1’lerle sınırlı kaldı. Belirsizliğin arttığı işlem hacminin düştüğü dönemlerde bankaların alış satış kotasyonları arasındaki farkın açılması da yatırımcı açısından bonoları daha riskli hale getiriyor. 28 Şubat - 31 Mart döneminde portföylerinin yüzde 51’ini devlet iç borçlanma kağıtlarına yatıran tahvil bono fonları yüzde 1.3, değişken fonlar ise yüzde 1.1 kazandırdı. Yatırımcı eğer aynı dönemi 1 yıl vadeli bonoda geçirmiş olsaydı kaybı yüzde 1.9’larda olacaktı. 
     
     Likit fonlar kazandırdı 
     Gerek borsada gerekse bono piyasasında sert dalgalanmaların ve kayıpların yaşandığı Mart 2003’de yatırımcının güvenli sığınağı likit fonlar ise dönemi yüzde 2.5’lik bir getiriyle kapattı. Likit fonlar portföylerinde vadesine 90 günden az kalmış devlet iç borçlanma kağıtlarına yatırım yapıyor. Mart ayında borsada da zararlar vardı. 28 Şubat - 31 Mart döneminde İMKB 100 Endeksi yüzde 18.1 kaybettirdi. A tipi fonlarda ortalama kayıp ise yüzde 8.1 ile sınırlı kaldı. Borsayla korelasyonu yüksek endeks fonlarda kayıp yüzde 17.1 olarak gerçekleşti. Dönemde A tipi karma fonlarda yüzde 5.7, değişken fonlarda yüzde 7.7 kayıplar yaşandı. 
     
     İşin sırrı risk yönetiminde 
     Vade çeşitlemesi ve risk yönetimi prensiplerini uygulayan yatırım fonları zor dönemlerin yatırım enstrümanı olduklarını gösterdiler. Yatırımcı belli bir enstrümana yatırım yaptığında, yatırım aracının bütün riskini yükleniyor. Özellikle dalgalanmanın arttığı dönemlerde panikle hareket edip pozisyonlarını değiştiren yatırımcının kaybı büyük oluyor. Ancak fonlar yatırımcısını dalgalanmaya karşı koruyor. Faizdeki hızlı ve beklenmeyen artışa karşın b tipi tahvil bono fonları portföylerde farklı vadelerde bono taşıdıkları için faizin ani yükselmesinden daha az etkilendiler. Çok sayıda alternatifi içinde bulunduran bu fonlar portföylerinin bir bölümüyle de gecelik repoya yatırım yaptıklarından sepet çeşitlendirmesiyle yatırımcısını korumuş oldular. 
     
Powell döndü rüzg rı kaldı      ABD Dışişleri Bakanı Colin Powell’ın ziyaretinde Türkiye ile ABD ilişkilerinin yeniden düzenlenmesinin ardından piyasalarda Bush’un savaş bütçesinde yer alan 1 milyar dolar hibe veya 8.5 milyar dolarlık kredinin koşulsuz olarak geleceğine yönelik beklenti piyasaya alım getirdi. Borsa günü yüzde 3.55 yükselerek 10.000 desteğinin üstünde 10.153 puandan kapattı. Irak’ın yeniden yapılandırılmasında Türk firmalarınında yer alacağı haberi inşaat sektöründe faaliyet gösteren şirketlere alım getirdi. 
     Bankalararası piyasada sabah 1 milyon 675 binlerden açılan dolar yabancı satışlarıyla hızla geriledi. Önceki gün 1 milyon 684 binden kapanan dolar, 18 bin lira düşerek 1 milyon 666 binlere geriledi. Bonoya gelen alış dalgasıyla 3 Mart 2004 vadeli bonunun faizi yüzde 62.88’a geriledi. Bonoda bir miktar yabancı alımı gözlenirken, 2030 vadeli eurotahvilin fiyatı da 93 dolara yükseldi. Önceki gün 90 dolarda bulunan Türk tahvilinin fiyatı 3 dolar arttı. 
     
     Paranın güvenli adresi 
Sorumlu kurumsal yönetim      GÜRMAN TEVFİK 

     İşletme dünyasında son zamanlarda sık anılmaya başlanan kavramlardan biri de "yönetişim" oldu. Özellikle, gelişmiş ülkelerdeki şirket skandalları ile gündeme daha da oturan bu kavram, "sorumlu kurumsal yönetim" olarak tanımlanıyor. Elbette bu tanımlamanın içinin doldurulması gerekiyor. 
     Bu amaçla OECD bünyesinde oluşturulan çalışma grubu, 2001 yılında OECD’nin yönetişim ilkelerini The OECD Principles of Corporate Governance yayınladı. 
     İlkeler, beş temel başlık altında toplanmış 

</TEXT>
</DOC>
