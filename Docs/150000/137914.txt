<DOC>
<DOCNO> 137914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sondun13.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, kanatları kredi kartı büyüklüğünde casus uçak üretiyor 
</HEADLINE>
<TEXT>

     İsrail'in, kanatları kredi kartı büyüklüğünde, yaklaşık 100 gram ağırlığında bir casus uçak imal etmek için çalışmalara başladığı bildirildi. 
     Haaretz gazetesinin haberine göre, İsrail Havacılık Sanayi tarafından üretilen insansız uçak, kameralar ve birkaç gram ağırlığındaki minik vericileri taşıyabilecek. 
     Uçağın çektiği görüntüler, alıcı durumundaki bilgisayara canlı olarak aktarılabilecek. 20 dakika uçabilecek uçağın, boyutu sayesinde, çok zor tespit edilebileceği belirtiliyor. 
     Minik casus uçak, herhangi bir binanın penceresinden sızarak, içerideki ''düşman güçler'' hakkında bilgi de sağlayabilecek. 
     Haaretz'e göre Amerikan güçleri, bu uçağı olası Irak operasyonu sırasında da kullanmayı planlıyor. 
     Casus uçak üretiminde uzmanlaşan İsrail Havacılık Sanayi, ürettiği uçakları özellikle Türkiye, Fransa ve Güney Kore'ye satıyor. 
     





</TEXT>
</DOC>
