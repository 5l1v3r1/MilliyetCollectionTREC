<DOC>
<DOCNO> 113214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/akyol.html </URL>
<DATE> 2002/10/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ecevit ve DSP 
</HEADLINE>
<TEXT>

     CNN Türk için, Hakkı Devrim, Çiğdem Anat, Fikret Bila, Cüneyt Özdemir ve ben, Ecevit’le görüşüyoruz. Ekrana yansımamış bazı notlar... 
     Cüneyt, Ecevit’e TV izliyor musunuz diye sordu. Ecevit’in cevabı 
     - Haberleri ve siyasi programları izliyorum. En beğendiğim TV dizisi ise Çocuklar Duymasın’ Rahşan’la bu diziyi çok seviyoruz... 
     Ecevitler "Çocuklar Duymasın"ın hem senaryosunu hem oyuncularını çok başarılı buluyorlar. Sohbette gördük ki, hepimiz bu dizinin tiryakisi imişiz. 
     Çiğdem edebiyatla, romanla ilgisinin sürüp sürmediğini sorduğunda Ecevit’in cevabı 
     - Eskisi kadar okumaya vaktim olmuyor doğal olarak. Ama mesela Çiğdem Hanım sizin kitabınızı okudum gerçi roman olmadığını söylüyorsunuz... Vakit buldukça edebiyatla ilgimi sürdürüyorum. 
     Çiğdem’in "Aklım Nereye Gidiyor, Ellerim Nereye " adlı kitabı. 
     Ecevit Orhan Pamuk’u da okumuş ama "bir şey söylemeyeyim" diyor, değerlendirme yapmak istemiyor. 
     İnternet kullanıyor mu Gülerek "henüz değil, bundan sonra" diye cevap veriyor. 
     
     BÜLENT Bey Tayyip Erdoğan hakkında ekranlarda yaptığı eleştiriyi sohbette de tekrarladı. Erdoğan, Erbakan’dan farklı değil mi 
     Ecevit’in cevabı 
     - Sayın Erbakan sıkıntılı bir dönemden geçiyor. Hakkında konuşmayı içime sindiremiyorum... kendisini kendi çizgisinde yenileyemedi. Öbürü yenilemiş gözüküyor. 
     Ecevit Erdoğan’ın yenilenmesinin görünüşte olduğunu düşünüyor. 
     Başka partilerin AKP hakkında bu ölçüde şüpheci davranmadığını hatırlattığımızda "biz daha dikkatliyiz" diyor. 
     Ben şahsen Erbakan’la Erdoğan arasındaki kuşak farkını, kişiliklerinin ve siyasi görüşlerinin farklı şartlarda oluşmasını önemsiyorum. AKP de sosyolojik bakımdan Erbakan’ın partilerinden farklı. Ama tartışmadık tabii... 
     
     DSP’NİN seçim bildirisinden de birkaç not... Evvela bu sene seçim bildirileri eskilerinden daha içerikli ve güzel baskılı... 
     DSP’nin "Sessiz Devrim" adlı seçim bildirisinde tam on defa Atatürk’e atıf var. CHP’nin bildirisinde ise Atatürk adı dört defa geçiyor. CHP daha "sosyal demokrat" bir terminoloji kullanıyor. 
     Bildirideki "türban sorunu okullarda büyük ölçüde çözüldü" ifadesini gerçekçi bulmadığımı Ecevitler’e de söyledim kabul etmediler tabii. 
     Bildiri Güneydoğu meselesini "yarı feodal yapıya, ağa sömürüsüne" bağlıyor. Halbuki, feodal yapı sosyal ve ekonomik gelişme ile çözüldükçe, aşiret kimliğinin yerini etnik kimlik alıyor diye düşünüyorum. Bunu söylediğimde Ecevit "evet, o da sorunu artıran bir faktör" diyor. 
     Demek ki, sırf yoksulluğu gidermek yetmez hatta etnik milliyetçiliği güçlendirebilir bile Çözümü daha kapsamlı düşünmek gerekiyor. 
     Hiçbir parti seçim bildirisinde Alevi Bektaşi kültürüne DSP kadar yer vermemiş tam üç sayfa... 
     Ayrılırken hepimiz Ecevit’in nezaketine ve entelektüel birikimine hayrandık ama yaşlılığı bize çok hüzün vermişti. 
     Diğer partilerden de böyle notlar yazacağım. 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
