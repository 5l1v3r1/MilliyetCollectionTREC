<DOC>
<DOCNO> 136485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sontur17.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı Kalkanlar Adana'da... İncirlik'e sokulmadılar... 
</HEADLINE>
<TEXT>

     ABD'nin Irak'a olası müdahalesini engelleyebilmek için Bağdat'a hareket eden ''canlı kalkanlar'', Adana'ya geldi. 
     Geceyi geçirdikleri Aksaray'dan sabah saatlerinde ayrılan 50'si yabancı, 26'sı Türk, ''canlı kalkan'' grubu, TEM Otoyolu'nun Adana kent merkezi girişinde Adana'da oluşturulan Savaş Karşıtı Platformu üyeleri tarafından karşılandı. ''Canlı kalkanlar'' daha sonra yolculuklarının simgesi olan çift katlı otobüsleriyle, konvoy eşliğinde Uğur Mumcu Meydanı'na geldiler. Grup, burada Merkez İlçe Seyhan Belediye Başkanı Yıldıray Arıkan tarafından çiçekle karşılandı. 
     Bu arada, Yeni Türkiye Partisi YTP Adana İl Teşkilatı tarafından açılmak istenen pankart, grup üyelerinin izin vermemesi üzerine indirildi. 
     Grubun Türk üyelerinden Cihan Keşkek, yaptığı açıklamada, amaçlarının, ABD'nin Irak'a olası saldırısını engellemek olduğunu belirterek, ''Irak halkını sahiplenmeye gidiyoruz. Herkesi, olası savaşa karşı durmaya çağırıyoruz'' dedi. 
     ''Canlı kalkan'' grubunun Norveçli üyesi Katharina Soederhouy, gazetecilerin sorusu üzerine yaptığı açıklamada, Türk halkının ilgisinden dolayı çok memnun olduklarını söyledi. 
     ''Canlı kalkanlar'', açıklamanın ardından, davul-zurna eşliğinde halay çekip oynadılar. 
     S34 A HREF "http www.milliyet.com.tr tavsiye webmail.asp" TARGET " blank"IMG SRC " sabitimg 03 gazete genel haberigondergri.gif" BORDER 0 ALIGN "RIGHT" A CENTERIMG SRC " sabitimg 03 gazete genel netscape-gri.gif" BORDER 0 HSPACE 0 VSPACE 5 WIDTH 450 HEIGHT 4 CENTER TD TR TR TD BGCOLOR "White" 
</TEXT>
</DOC>
