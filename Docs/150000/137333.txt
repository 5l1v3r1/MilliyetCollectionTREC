<DOC>
<DOCNO> 137333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sonspo10.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Hido 8, Mehmet 7 sayı kaydetti... 
</HEADLINE>
<TEXT>

     ABD Profesyonel Basketbol Ligi'nde NBA , 16. hafta mücadelesi bu sabaha karşı yapılan 10 maçla tamamlandı. 
     Pasifik Grubu lideri Sacramento Kings, kendi sahasında San Antonio Spurs'a yenilerek, . maçında, 17. mağlubiyetini aldı. Ev sahibi ekipte, sonradan oyuna giren ve 11 dakika sahada kalan Hidayet Türkoğlu 8 sayı kaydetti. Türkoğlu, 2 sayılık atışlarda, 4'te 3, serbest atışlarda da 2'de 2 isabet kaydederken, 1 savunma, 1 hücum ribauntu aldı ve 2 de top çaldı. Kings'te, Yugoslav pivot Vlade Divaç 22 sayı, 9 ribaunt ve 5 asistle en skorer oyuncu olurken, Mike Bibby 17 sayı ve 8 asist, Doug Christie 16 sayı, 4 ribaunt ve 5 asist, Yugoslav forvet Peja Stojakoviç 15 sayı, Keon Clark 13 ribauntla oynadı. 
     Üst üste 7. galibiyetini elde eden konuk ekipte ise Tim Duncan, 34 sayı, 12 ribaunt ve 4 blokluk performansıyla galibiyette büyük pay sahibi oldu. San Antonio'da ayrıca Tony Parker, 18 sayı ve 7 asist, Malik Rose, 15 sayı ve 9 ribaunt, Arjantinli forvet Emanuel Ginobili de 15 sayı, 6 ribanut ve 4 asistle galibiyete katkıda bulundu. 
     Merkez Grubu ikincisi Detroit Pistons ise deplasmanda Cleveland Cavaliers'a, üstünlük sağlayarak, 50. maçında, 34. galibiyetine ulaştı. Bu maçta, konuk ekipte Mehmet Okur, oyunda kaldığı 23 dakikada, 7 sayı kaydetti. Okur, 2 sayılık atışlarda 5'te 2, serbest atışlarda da 4'te 3 isabet bulurken, 3 hücum ve 6 savunma ribauntu aldı ve 1 de asist yaptı. Detroit Pistons'da Richard Hamilton 23, Chauncey Billups 15 sayı, Corliss Williamson 14 sayı ve 9 ribaunt, Ben Wallace da 13 sayı, 16 ribaunt ve 6 blokla galibiyetin mimarları oldular. 
     Ev sahibi ekipte de Ricky Davids 19 sayı ve 5 ribaunt, Milt Palacio 13 sayı, Litvanyalı ''dev'' pivot Zydrunas Ilgauskas 10 sayı ve 6 ribaunt, Carlos Boozer 15 ribauntla oynadılar. 
     Öte yandan, Newyork Knicks'in, deplasmanda son 3 sezonun şampiyonu Los Angeles Lakers'ı yendiği maçta, konuk ekipte Allan Houston, sayı atarak, bu sezon ligde bir maçta en çok sayı kaydeden oyuncu olup, kendi kariyerindeki rekoru da kırdı. Houston, 1990 yılında Patrick Ewing'den bu yana 50 sayı barajını aşan ilk Newyorklu oyuncu unvanına da erişti. 
     Ligde, 17. hafta mücadelesi yarın sabaha karşı yapılacak 4 maçla başlayacak. 
NBA'de günün maçlarında alınan sonuçlar ise şöyle 

New Jersey-Philadelphia 83-90 
Milwaukee-Memphis 95-101 
Sacramento-San Antonio 101-104 
Newyork Orleans-Denver 100-92 
Phoenix-Boston 102-92 
Toronto-Orlando 99-97 
Minnesota-Golden State 109-102 
Atlanta-İndiana 99-86 
Cleveland-Detroit 75-90 
L.A.Lakers-Newyork 110-117 
     





</TEXT>
</DOC>
