<DOC>
<DOCNO> 108115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sonspo13.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Şen, Yıldırım'a çattı "Taraftar göndermeden kendisi gitmeli" 
</HEADLINE>
<TEXT>

     Fenerbahçe Kulübü eski Başkanı Ali Şen, sarı-lacivertli taraftarların, başkan Aziz Yıldırım'ın kendisine ''hodri meydan'' demesini doğru bulmadığını söyledi. 
     Ali Şen, taraftarların Yıldırım'dan, Fenerbahçe'nin rakiplerine ''hodri meydan'' demesini beklediğini vurgulayarak, ''Fenerbahçe taraftarları Aziz Yıldırım'dan Ali Şen'e 'hodri meydan' demesini doğru bulmuyor. Taraftarlar, Yıldırım'dan Fenerbahçe'nin rakiplerine 'hodri meydan' demesini bekliyor. Avrupalı rakipleri Fenerbahçe'yi geçti. Fenerbahçe ligin 5. haftası sonunda 7. sırada. Ali Şen iki defa Fenerbahçe taraftarının arzusu üzerine göreve geldi, her ikisinde de şampiyon oldu ve kupalar kazanıldı'' diye konuştu. 
     
     ''TARAFTARLAR GÖNDERMEDEN...'' 
     Muhalefet olmadığını ifade eden Şen, taraftarların Aziz Yldırım'ı göndermeden kendisinin gitmesi gerektiğini ifade ederek, şöyle devam etti 
     ''Ali Şen muhalefet değil, görevini bitirdi ve tamamladı, Bodrum'da yaşıyor. Ali Şen'in Fenerbahçe Başkanı Yıldırım'a vermiş olduğu tavsiyeler ve yol göstericilik var. Başkan Yıldırım bu tavsiyelere uyar ya da uymaz onun bileceği iş. Ancak Fenerbahçeli taraftarların Aziz Yıldırım'ı göndermeden kendisinin gitmesi daha uygun olacaktır.'' 
     
     ''TARAFTARLAR AIK SOLNA'DAN KORKMASIN" 
     Eski başkan Şen, sarı-lacivertli taraftarların AIK Solna maçı için endişe etmemesi gerektiğini ileri sürerek, şunları söyledi 
     ''Fenerbahçe, AIK Solna'yı hem orada, hem de burada yenerek tur atlar. Taraftarlar AIK Solna'dan korkmasınlar. İsveç, Avrupa'nın en zayıf ligi. Ligde 20. haftayı oynuyorlar. AIK Solna ise bu ligde altlarda olan bir takım.'' 
     





</TEXT>
</DOC>
