<DOC>
<DOCNO> 123604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur20.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango satıcısı sokakta öldü... 
</HEADLINE>
<TEXT>

     Eskişehir'de, yeni yıl bileti alabilmek için arkadaşından borç para isteyen gezici milli piyango satıcısı, sokakta kalp krizi geçirerek öldü. 
     Seyyar satıcı, İki Eylül Caddesi'nin trafiğe kapalı olması nedeniyle yaklaşık 30 dakika ambulans bekledi. 
     Seyyar milli piyango bileti satıcısı Zeki Şenel 63 , Hamamyolu Caddesi'ndeki bir döviz büfesinin önünde karşılaştığı meslektaşı Ahmet Doğan ile sohbet etmeye başladı. 
     Maddi sıkıntı içinde olduğu için yılbaşı bileti alamadığı öğrenilen Şenel, Ahmet Doğan'dan borç para istediği sırada aniden fenalaşarak yere düştü. Kalp krizi geçiren Şenel, olay yerinde yaşamını yitirdi. 
     Vatandaşların durumu bildirmesi üzerine bölgeye gönderilen 112 Acil Servis'e ait ambulans, tramvay projesi çalışmaları süren İki Eylül Caddesi'nin trafiğe kapalı olması nedeniyle olay yerine yaklaşık 30 dakika sonra ulaşabildi. 
     Ölen satıcının arkadaşı Ahmet Doğan, yeterli parası olmadığı için yeni yıl piyango bileti alamayan Zeki Şenel'in kendisinden borç para istediğini belirterek, şöyle konuştu 
     ''Parası olmadığı için piyango bileti alamayan Şenel, çok üzülüyordu. Şenel, kendisine borç bulup yarın para verebileceğimi söylediğim sırada yere yığıldı. Ambulans çağırdık, ancak yollar trafiğe kapalı olduğu için 30 dakika gecikmeli gelebildi. Ambulans geldiğinde Şenel ölmüştü.'' 
     





</TEXT>
</DOC>
