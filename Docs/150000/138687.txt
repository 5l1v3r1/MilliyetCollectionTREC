<DOC>
<DOCNO> 138687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/yasam/yas04.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnız kaldılar yandılar 
</HEADLINE>
<TEXT>

Anneleri, Uğur ve Berkay uyuduktan sonra komşuya gitti. Ama sobadan başlayan yangın bir faciaya neden oldu... 
     M. AKİF ERDEM İstanbul 

     Ardahanlı Gürsel ve Yeliz Kömürcü çifti, Ayazağa Geçici 34. Sokak’taki iki katlı bir binada oturuyordu. Bir tekstil atölyesinde çalışan Gürsel Kömürcü, eve gelmemişti. Yeliz Kömürcü de çocukları Uğur 6 ve Berkay’ı 4 uyuttuktan sonra, üst katta oturan akrabalarına çıktı. Bir süre sonra, kuruması için sobanın borularına asılan çamaşırlar alev aldı. Yangın kısa sürede iki kardeşin bulunduğu odaya yayıldı. 
     Önce dumanı, sonra da alevleri fark eden Yeliz Kömürcü, akrabalarıyla birlikte evine koştu. İçeri girmek, çocuklarını kurtarmak istiyordu ama yangın yayılmıştı, Uğur ve Berkay’a ulaşmaları imkansız hale gelmişti. 
     Kısa sürede olay yerine gelen itfaiye, alevlere müdahale edip yangını söndürdü ama olan olmuş iki kardeş yanarak can vermişti. 
     Küçük yaşta yaşama veda eden Uğur ve Berkay’ın cenazaleri, Şişli Etfal Hastanesi morguna götürüldü. 
     



 YAŞAM 
















</TEXT>
</DOC>
