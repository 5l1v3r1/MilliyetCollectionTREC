<DOC>
<DOCNO> 104818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun22.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da havai fişek fabrikasında patlama 3 ölü, 1 yaralı. 
</HEADLINE>
<TEXT>

     İtalya'nın güneyindeki Napoli kentinde bir havai fişek fabrikasında meydana gelen patlamada 3 kişinin öldüğü, 1 kişinin yaralandığı bildirildi. 
     Dağlık alanda bulunduğu belirtilen fabrikadaki patlamanın nedeni bilinmezken, jandarmaya bağlı 4 ekibin çalışmalarına devam ettiği açıklandı. 
     Fabrikanın şehir merkezinden uzak olması ve son günlerdeki yoğun yağışlar sebebiyle ulaşımın güçleşmesi nedeniyle yardımın geç ulaştığı belirtildi. 
     Yerel saat ile 11.00 civarında meydana gelen patlamanın fabrikaya yakın olan Visciano Belediyesi sakinleri tarafından duyulduğu da kaydedildi. 
     Napoli kentinde son olarak Mayıs ayında bir havai fişek fabrikasında patlama meydana gelmiş, 3 kişi hayatını kaybetmişti. 
     





</TEXT>
</DOC>
