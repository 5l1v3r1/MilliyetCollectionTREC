<DOC>
<DOCNO> 143310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/siyaset/siy01.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu, YEK’i Çelik’e devretti 
</HEADLINE>
<TEXT>

Devir teslim töreninde konuşan yeni Milli Eğitim Bakanı Hüseyin Çelik, "Proje rafa kalkmayacak" dedi 
     ANKARA Milliyet 

     Kültür Bakanlığı’na getirilen Erkan Mumcu’dan görevi devralan Milli Eğitim Bakanı Hüseyin Çelik, Yükseköğretim Yasası’nın değiştirileceğini ve Mumcu’nun projesine devam edileceğini söyledi. 
     Çelik ile Mumcu arasındaki devir teslim törenine Yükseköğretim Kurulu’nun YÖK Yükseköğretim Eşgüdüm Kurulu’na YEK dönüştürülme projesi damgasını vurdu. Çelik, "Mumcu’nun YEK projesini devam ettirecek misiniz " sorusu üzerine, şunları söyledi 
     "Değişiklik yaparken katılımcı demokrasinin gereği neyse yapacağız. Rektörlerin, öğretim üyelerinin, sivil toplum örgütlerinin ne dediği bizim için çok önemli. Nöbet değişikliği oldu diye proje rafa kalkmayacak." 
     Kültür ve Milli Eğitim bakanlıkları bütçesinin yetersizliğine de değinen Çelik, "Bunun için ikimizin konuştuğu, prensiplerinde mutabakata vardığımız sponsorluk yasası var. Çalışmalarını sürdüreceğiz" dedi. 
     
     Kriz tecrübesi etkili oldu 
     Mumcu ise Kültür Bakanlığı’na kaydırılmasının nedeninin kavgacı kişiliğine bağlanamayacağını belirterek, "Mücadeleci demeyi tercih ederim. Toplumun beklentileri doğrultusunda ilerleme cesareti gösteremeyenler tarihin çöplüğüne emanet edilir" diye konuştu. 
     



 SİYASET 













</TEXT>
</DOC>
