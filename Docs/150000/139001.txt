<DOC>
<DOCNO> 139001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur12.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile görüşmeler sürüyor, Pearson Dışişleri Bakanlığı'nda... 
</HEADLINE>
<TEXT>

     ABD'nin Ankara Büyükelçisi Robert Pearson, Dışişleri Bakanlığı Müsteşarı Büyükelçi Uğur Ziyal ile biraraya geldi. 
     Diplomatik kaynaklardan edinilen bilgiye göre, Türkiye ile ABD arasında üç ayrı koldan askeri, ekonomik ve siyasi alanlarda yürütülen görüşmelerin her birinde sadece birer pürüzlü konu kaldı. Büyükelçi Pearson'un bu konulara ilişkin Washington'dan aldığı talimatları Müsteşar Ziyal'e aktarması bekleniyor. 
     Kaynaklar, her üç alanda da geriye kalan uzlaşmazlık noktalarının bugünkü görüşmelerde giderilmesi durumunda müzakerelerin bugün tamamlanabileceğinin sinyalini veriyorlar. 
     Pearson, dün gece de 23.00'da Bakanlığa gelerek, Ziyal ile 4 saatlik bir görüşme yapmıştı. 
     





</TEXT>
</DOC>
