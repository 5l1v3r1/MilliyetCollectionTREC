<DOC>
<DOCNO> 100697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yazar/pulur.html </URL>
<DATE> 2002/08/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çaykur limiti aşmıyor, özel sektör az para veriyor, sonuçta çaylar elde kalıyor 
</HEADLINE>
<TEXT>
Rize’de seçim çay yaprağının ucunda... 
"Çayınızı özel sektöre satın, parasına ben kefilim" diyen Mesut Yılmaz’ı dinleyen Rizeliler, h l paralarını alamadıkları için hemşirelerine çok kızgın. Şimdi umut diğer hemşeride... 
     Zonguldaklı ile Rizelinin kaderi hemen hemen eşit. Birinin kaderi nasıl kömüre bağlıysa, ötekinin kaderi de çaya bağlı... Yalnız Rizelinin bir avantajı var, çaydan kazandığını başka yerlerde başka işlere de yatırmış, mesela inşaatçılığa, yap - satçılığa... Rize’de çayları önce Çaykur alıyor, kalanı da özel sektör topluyor. Diyeceksiniz, bütün çayları niçin Çaykur almıyor Bir kural konmuş, Çaykur bir dönüm çay bahçesinden 350 kilo çay alıyor, oysa çay üreticilerine göre, bir dönümden 800 - 900 kilo çay çıkar... İşte, 350 kilo limitinin dışında kalan çaylar özel sektöre gidiyor. Özel sektör kalan çayları daha ucuza alıyormuş, haydi buna da razılar, yeter ki, alsın ve de parasını ödesin... Heyhat, daha geçen seneden çay paralarını alamayanlar varmış. Peki kim bunun sorumlusu 
     
     Yılmaz’ın günahı ne 
     Rizeli, üstüne toz kondurmadığı Mesut Yılmaz’ı bundan sorumlu tutuyor... Niye, Mesut Yılmaz’ın bunda günahı ne Meğer, 1987 yılında Mesut Yılmaz, özel sektöre kefil olmuş "Çaylarınızı özel sektöre satın, parasına ben kefilim " demiş... İşte Mesut Yılmaz’ın sorumluluğu bu kefaletten geliyor "Bize kefil oldu, paramızı ödetsin " Çaykur’dan alacaklı olsalar, haydi diyelim, Mesut Yılmaz bir emir verdi, paralar ödendi, ama özel sektör Yılmaz’ın sözünü dinler mi Yaşlı bir Rizeli "Dinler dinler Onun sözünden burada kim çıkar ki " Peki seçimde ne olacak Herkes onun sözünü dinleyip, ANAP’a oy verecek mi 
     
     Bekaroğlu faktörü 
     "TIR"ın önünde otururken, torunlarıyla parka giden bir grup kadın bize laf attı "Yazın da bunların babalarına iş bulsunlar " Onları konuşturmak için kızdırmak lazım "Söyleyin Mesut Yılmaz’a iş versin " Birden kızıyorlar "Mesut Yılmaz ne yapsın, sadece o mu var, diğerleri ne güne duruyor " Peki Tayyip Erdoğan’ın partisi seçimde ne yapar Üstelik o da Rizeli... Belirli bir kesimin "AKPöye oy vereceği kesin, bundan hiç kuşku yok Bu oylar yeter mi Eğer Saadet Partisi’nden Mehmet Bekaroğlu olmasa yeter, ama Bekaroğlu Rize’de gerçekten sevilen bir politikacı. Peki, üçüncü milletvekilini kim çıkaracak Bir genç atılıyor "CHP çıkarır " Arkadaşı tamamlıyor "Ah bir de çalışsalar " 
     
     İşsizlik perişan etti’ 
     Rize’nin girişinde sağ tarafta, 10 katlı, 15 katlı apartmanlar var. Bunlar, kimin için yapılıyor, ya da bunları kim alacak İşsizlik var, para yok diyenler alacak değil herhalde... Kimseler bu soruya inandırıcı cevap veremedi, kimi "Para ile iman kimde var, belli olmaz " diye geçiştirdi, kimi de "Rize’nin toprağı sağlam, deprem tehlikesi yok, memlekete dönenler alır " diye teori üretti. Bunlardan birinin toprak sahibiyle konuştuk, arsayı vermiş, 30 daireden 10’unu almış, 175 metrekare olan dairesine 60 milyar lira istiyor. 
     Rize’den ayrılırken, su aldığımız büfedeki genç "Yazın abi, yazın, işsizlik bizi perişan ediyor" diyor. Çay üreticisiymiş, parasını alamıyormuş. Paketlenmiş kuru çay verip, "Al bunu sat " diyorlarmış. Lafın kısası, Rize’de seçim çay yaprağının ucunda. Avrupa umudunun dalında değil 
     
     







Siyaset ve adalet 


Tam dalga geçmenin zamanı 


Su ısınırken.. 


İttifak zor 


Kabus senaryosu, Tayyip Erdoğan’ın AKP’si mi 


AB kişilere neler kazandıracak 


Kesişen yollar 


Yerli Othello 


Gençlerin sandığa gitmeye niyeti yok 


Çin atasözleri 


Hemşeriler berabere 


Ecele sitemin tam zamanıdır 


İpi göğüslemek’ 


Rize’de seçim çay yaprağının ucunda... 


Meclis’in iş güvencesi sınavı 


Fazıl Say, Mercan Dede ve Milliyet TIR’ı 


Döviz kredisi gelmezse ya maaş, ya faiz ödeyemeyiz 


Oyların rengini sel felaketi belirlemiş 


</TEXT>
</DOC>
