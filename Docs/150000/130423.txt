<DOC>
<DOCNO> 130423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/ekonomi/eko01.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel emeklilik vergi avantajıyla çıkmalı 
</HEADLINE>
<TEXT>

Özel emeklilikte çıkışta vergi yükleri olduğunu bildiren Koç Allianz Sigorta Genel Müdürü Kemal Olgaç, Maliye Bakanlığı’nın bu oranları düşük tutmasını istedi 
     FİNANS SOHBETLERİ 
KADİFE ŞAHİN 

     Bireysel emeklilikte sigortalılara sağlanan vergi avantajlarının yanında çıkışta vergi yükleri de bulunduğunu bildiren Koç Allianz Sigorta Genel Müdürü Kemal Olgaç, "Bu yükler ağır olursa insanların sisteme girmesini başından önlersiniz" dedi. 
     Maliye Bakanlığı’nın şu anda bu vergiler üzerinde çalıştığını bildiren Olgaç, Maliye’nin sektörün beklentisinin üstünde vergi oranları getirmeyi düşündüğünü bildirdi. Bu konuda çok hassas olunması gerektiğini belirten Olgaç, "Şimdiden sistemden çıkış zamanını düşünerek makul olmayan vergi yükleri koyarsanız insanların girmesini önlersiniz" uyarısında bulundu. Olgaç, "Eğer bireyler 10 yıl ödeme yapıp, 56 yaşına geldikten sonra sistemden çıkarsa sıfıra yakın bir vergi ödemeliler. Yüzde 3 civarında bir stopaj vergisi ödeyip kurtulsunlar" dedi. 
     
     56 yaş zorunlu 
     Özel emeklilik yasasında emeklilik hakkı elde edebilmek için sigortalıların sistemde asgari 10 yıl ödeme yapması ve 56 yaşını doldurmasının zorunlu olduğunu hatırlatan Olgaç şöyle konuştu 
     "Sistemden çıkışta vergisel anlamda en az etkilenen kısım bu olmalı. 10 yıl dolmadan sistemden çıkan sigortalılar ağır vergi yükleri ile karşılaşacaklar. Sigortalıların, alacakları emeklilik ücretleri ve birikecek fonların büyüklüğü bakımından sistemde uzun kalmaları gerekiyor. Bu şartlara göre değişik vergiler gelecek. Maliye bu konuda hassas olmalı" dedi. 
     
     Üye toplamak zor olur’ 
     Aksi takdirde bugünden sisteme üye toplamamız zor olur’ diyen Olgaç, "Çünkü zaten bireyler vergisini ödedikleri kazançlarından elde ettikleri tasarruflarını sisteme yatıracaklar. Dolayısıyla sistemden çıkarken alınacak verginin bu göz önünde tutularak çok küçük olması gerekiyor" dedi. 
     Olgaç, özel emeklilik şirketi olarak en avantajlı vergi oranın yüzde 3, orta avantajlı oranın yüzde 7 ve sistemden en kısa sürede çıkmaya kalkanların da yüzde 10 vergi ile karşılaşmasını doğru bulduklarını söyledi. Maliye’nin ise bu oranlardan neredeyse yüzde 100’e yakın farklılar öngördüğünü ifade eden Olgaç, "Burada çok hassas olmak lazım. Bu vergileri gerçekten olması gerektiği kadar tutmak lazım" diye kaydetti. 
     
Beş yılda 3 milyar dolarlık fon oluşur’      Bireysel emekliliğin ana amacının işlemeyen sosyal güvenlik sisteminin yanında ikinci bir sistem getirerek insanları emekliliğe hazırlamak olduğunu belirten Olgaç, bunun başka amaçlarla karıştırıldığını söyledi. 
     "Görüyorum ki "Bu fonlarda 10 - 20 milyar dolar birikecek, sermaye piyasasına akacak’ şeklinde demeçler veriliyor" diyen Olgaç şöyle konuştu "Ana amaç bu değil. Fonlar birikirse tabii ki bunun ekonomiye katkısı olur. İlk üç senede 15 milyar dolar birikeceği belirtiliyor, böyle bir şey yok. Bu sistem sabır isteyen bir sistem, yavaş yavaş oluşacak. Biz ilk beş yılda 2.5 - 3 milyar dolarlık bir birikimin oluşacağını öngörüyoruz." 
     
Yasada çöküşleri önleyen tedbir var’      Bireysel emeklilik fonlarının geçmişte dünya piyasalarındaki ani gelişmelerden kaynaklanan önemli kayıplar yaşadığı eleştirilerini değerlendiren Olgaç, yasanın bu riskleri önleyecek tedbirler içerdiğini söyledi. 
     Yasayı hazırlayanların yatırımcıların bu tür endişelerini gözönünde tutarak kurulacak fonların çok risk ağırlıklı olmasını engellemeye çalıştığını belirten Olgaç, şöyle konuştu 
     "Her fonun asgari yüzde 30’nun sabit getirili, Hazine bonosu, devlet tahvili gibi kıymetlerden oluşması sağlanıyor. Böylece risk biraz daha minimize edilecek. Biz de kuracağımız fonlarda bunu gözönüne alacağız ve müşterilerimize danışmanlık hizmeti vereceğiz." 
     



 EKONOMİ 

















</TEXT>
</DOC>
