<DOC>
<DOCNO> 125423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/soneko36.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi 2. seansta 83.16 puan artarak 11,568.87 puandan kapandı. 
     Hisse senetleri, ikinci seansta ortalama yüzde 0.72 oranında değer kazandı. 
     İlk seanstaki 25.30 puanlık düşüş dikkate alındığında, borsa endeksi günün tamamında 57.86 puan yükseldi. Hisse senetlerindeki günlük artış ise yüzde 0.50 oldu. 
     İlk seansta sıkışık seyir izleyen ve 25.30 puan ekside kapanan endeks, ikinci seansta gelen alımlarla 11,724 puana kadar çıktı. Daha sonra 11,600-11,700 aralığında seyretti. Son yarım saatte gelen satışlarla 11,500 seviyesine gerileyen endeks, 11,568.87 puandan kapandı. 
     Uzmanlar, son iki gündeki yoğun satışların ardından alımların gelmesinin normal olduğunu kaydederek, endeksteki dalgalanma ve piyasanın oturmasının bir süre daha devam edebileceğini belirtiyorlar. 
     Endeks 2. seansa, 4.04 puanlık artışla 11,489.75 puandan başladı. Endeks, seansın ilk yarısını 177.17 puan artıda 11,659.89 puandan geçti. Endeks, en düşük 11,430.48 puana kadar gerilerken, en yüksek değer olarak 11,724.76 puanı gördü. 
     Kapanışta mali endeks 71.51 puan artışla 14,424.28 puana, sanayi endeksi 93.05 puan artışla 11,104.55 puana ve hizmetler endeksi de 103.69 puan artışla 7,536.93 puana çıktı. 
     Böylece ilk seansa göre mali grup hisseler ortalama yüzde 0.50, sanayi grubu hisseler ortalama yüzde 0.85 ve hizmet grubu hisseler ortalama yüzde 0.85 oranında değer kazandı. 
     İşlem gören toplam 292 hisse senedinden 126'sı değer kazanırken, 84 hisse senedi değer yitirdi. 82 hissenin fiyatında ise değişiklik olmadı. 
     Seansta, 351 trilyon 252 milyar 328 milyon liralık işlem hacmi kaydedildi. İki seanstaki işlem hacmi toplamı da 643 trilyon 17 milyar 349 milyon lira oldu. 
     Yapı ve Kredi Bankası, İş Bankası C , Garanti Bankası, Sabancı Holding ve Doğan Holding, en yoğun işlem gören hisse senetleri olarak belirlendi. 
     





</TEXT>
</DOC>
