<DOC>
<DOCNO> 149344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun50.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Saddam kabusunun bitmesinden memnun... 
</HEADLINE>
<TEXT>

     ABD Başkanı George Bush, ''Saddam Hüseyin döneminin kabusunun sona ermesinden memnunum'' dedi. 
     Bush, haftalık değerlendirmesinde, Iraklıların ''yakında kendi haklarına saygı duyan yetkilileri seçmekte özgür olacağını'' söyleyerek, ''Irak'ta Saddam Hüseyin iktidarının kabusu sona ermektedir. Irak halkı yakında kendi haklarına saygı duyan yetkilileri seçme özgürlüğüne sahip olacaktır'' dedi. 
     Bush, ''Saddam tarafından yönetilen korku hükümeti devrilmiştir. Bütün Irak halkı, ülkelerine özgürlüğün gelişini kutluyor ve ABD de onlarla birlikte bunu kutluyor. Bununla birlikte çatışmalar sürüyor ve askerlerimiz hala zorlu çatışmalarla karşılaşabilir'' ifadesini kullandı. 
     





</TEXT>
</DOC>
