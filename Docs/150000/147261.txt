<DOC>
<DOCNO> 147261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko12.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa-Akdeniz Yatırım ve İşbirliği Zirvesi... 
</HEADLINE>
<TEXT>

     Yeni kurulan Avrupa-Akdeniz Yatırım ve İşbirliği İmkanı'nın FEMIP üst düzey organı olan Siyasi Diyalog ve Koordinasyon Komitesi PDCC ikinci toplantısı, İstanbul'da başladı. 
     Çırağan Sarayı'ndaki toplantı, Devlet Bakanı Ali Babacan ve Avrupa Yatırım Bankası Başkanı Philippe Maystadt eş başkanlığında gerçekleştiriliyor. 
     Basına kapalı olarak yapılan toplantıya, Avrupa Birliği'nin 15 üyesi ve 12 Akdeniz ülkesi ile Avrupa Komisyonu, Dünya Bankası Grubu ve Afrika Kalkınma Bankası'nın temsilcileri katılıyor. 
     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan da toplantıda bir konuşma yapacak. 
     Toplantının amacının, işbirliğinin başlatıldığı 18 Ekim 2002 tarihindeki Barcelona görüşmesinden bugüne kadar olan gelişmeleri değerlendirmek ve ortaklığın gelecekteki ilerlemelerine yön vermek olduğu kaydedildi. 
     Toplantıya ilişkin saat 13.00'de basın toplantısı gerçekleştirilecek. 
     





</TEXT>
</DOC>
