<DOC>
<DOCNO> 128838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/aspo.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
RUS FÜZESİ 
</HEADLINE>
<TEXT>

Sarı-Lacivertli takım Spartak Moskova’nın milli oyuncusu Beşastnik ile anlaşmaya vardı. Kiralık olarak alınan 29 yaşındaki golcü her maç oynarsa 540 bin dolar kazanacak 
     Hava toplarında etkili 
     YABANCI transferinde uzun zamandır arayışlarda bulunan Fenerbahçe sonunda Rus Viladimir Beşastnik’te karar kıldı. Futbol Şube Sorumlusu Sadettin Saran dün yaptığı açıklamada Spartak Moskova takımında oynayan golcü futbolcuyu sezon sonuna kadar kiraladıklarını açıkladı. Savaşçı kimliği ile tanınan ve hava toplarında çok etkili olan Beşastnik tüm maçlarda oynadığı taktirde Sarı - Lacivertli kulübe 540 bin dolara malolacak. 
     
     Çok başarılı olur’ 
     1974 doğumlu olan ve Rus Milli Takımı’nda da görev alan Beşastnik daha önce Werder Bremen ve Racing Santandere takımlarının da formasını giydi. 2000 yılında Racing kulübünün mali sorunlar nedeniyle bu oyuncuyu geri göndermek zorunda kaldığı öğrenildi. Rus golcü İspanya’da iki sezonda 20 gole imza atarken, Racing yöneticileri mükemmel bir fiziğe sahip bulunan Beşastnik’in Fenerbahçe’de çok başarılı olacağını söylediler. 
     
     KİMDİR 
     YAŞI 28 
     ÜLKESİ Rusya 
     POZİSYONU Forvet 
     BOYU 1.85 
     KİLO 79 
     TAKIMI S.Moskova 
     MİLLİ TAKIM 69 26 GOL 
     
Okan’dan da vazgeçilmedi      RUS forvet Beşastnik ile anlaşmaya varan Fenerbahçe’nin listesinde bulunan Bursasporlu Okan ile de bağlarını koparmadığı öğrenildi. Yönetimin golcü oyuncuyu da almak için girişimde bulunacağı belirtildi. Okan ise "Fenerbahçe’nin bana talip olması gurur verici" ifadelerini kullandı. 
     SÖZLEŞMESİNİN sezon sonu biteceğini de belirten Okan, "Bursaspor’un menfaatlerini de gözönünde bulundurmalıyım. Eğer git derlerse giderim. Ancak 55 bin taraftarın karşısında coşarım. Büyük bir camiada futbol oynamak herkesin hayali olduğu gibi benim de hayalim" diye konuştu. 
     
     



 SPOR 

























</TEXT>
</DOC>
