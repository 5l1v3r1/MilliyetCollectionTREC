<DOC>
<DOCNO> 107037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur09.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den Mesut Yılmaz'a yanıt ''Çekilmiyoruz'' 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''Başkalarının telkini ile hükümetten çekilinmez'' dedi. 
     Bahçeli, MHP Genel Merkezi'ne gelişinde, gazetecilerin, ANAP Genel Başkanı Mesut Yılmaz'ın dün geceki açıklamalarıyla ilgili sorularını yanıtladı. 
     Bahçeli, hükümete girme kararında da çıkma kararında da MHP'nin iradesinin olacağını belirterek, ''Başkalarının telkini ve çağrısı ile hükümetten çekilinmez'' diye konuştu. 
     Bir gazetecinin, ''ANAP'a bir cevabınız olacak mı, en azından ANAP'ın hükümetten çekilmesini teklif edecek misiniz '' sorusunu Bahçeli, ''Hayır o onların bileceği iş. 57. Hükümet Türkiye'yi seçime götüren bir hükümettir'' diye yanıtladı. 
     





</TEXT>
</DOC>
