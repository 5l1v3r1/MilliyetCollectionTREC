<DOC>
<DOCNO> 124022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sontur13.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş çetesi, 16 yaşındaki kızı öldüresiye dövdü.. 
</HEADLINE>
<TEXT>

     Genç kız, evin dışında kendisini parıltılı bir yaşamın beklediğine inanıyordu. Hayaller kurduğu günlerden birinde kararını verdi ve evden kaçtı. 
     Ancak çok uzağa gidemedi. Fuhuş çetesine üye bir taksicinin eline düştü. Taksici genç kıza önce tecavüz etti sonra arkadaşları ile tanıştırdı. 
     Sonra 16 yaşında yıkılan hayalleri ile birlikte fuhuş yapması için zorlamaya başladılar. Para karşılığı erkeklerle birlikte olurkan yanaklarından süzülen yaşlara aldırmadılar. Kendisini fuhuşa zorlayanlar arasında bir de kadın vardı... 
     Yaklaşık bir yıl süren işkenci gibi yaşamın ardından genç kız ellerinden kaçıp kurtulmayı başardı. Polise gidip yaşadıklarını tek tek anlattı. 
     Polis, taksici Taner Barak ile kızı fuhuşa zorladıkları iddia edilen Ali Topçu, Ramazan Hacıoğlu ve Kadriye Yolcu'yu gözaltına aldı. Mahkemeye çıkartılan sanıkların tümü tutuklandı. 
     Ancak genç kızın çilesi bitmedi.Tutuklanan sanıklardan Kadriye Yolcu nun oğlu Veysi Yolcu, konuşmak için evine gittiği genç kızı şikayetini geri alması ve ifadesini değiştirmesi için sopayla öldüresiye dövdü. 
     Pozcu Mahallesi nde boş bir arsada kanlar içinde bulunup, hastaneye götürülen küçük kız tedavi altına alındı. 
     





</TEXT>
</DOC>
