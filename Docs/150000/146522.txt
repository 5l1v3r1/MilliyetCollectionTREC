<DOC>
<DOCNO> 146522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun19.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Yeşiller Partisi "Türkiye mültecilere sınırlarını açmalı" 
</HEADLINE>
<TEXT>

     Alman Birlik 90 Yeşiller Partisi Eşbaşkanı Angelika Beer, Irak'tan büyük bir göç akını yaşanması durumunda İran ve Türkiye'nin sınırlarını Iraklı mültecilere açmaları çağrısında bulundu. 
     Beer, Radio Eins ORB SFB'ye yaptığı açıklamada, ''Bölgedeki tüm mültecilere yardım edilememesi durumunda AB ülkeleri de bu insanlara hızlı bir şeklide yardım etmek zorundadır'' dedi. 
     İçişleri Bakanı Otto Schily'nin ''Almanya'nın Iraklı mülteci kabul etmesinin şimdilik gerekli olmadığı'' açıklamasına katıldığını belirten Beer, ''Tabii ki, Iraklı mültecilere, ülkelerine yakın bir yerde yardım edilmesi ve savaş sona erdikten sonra hızlı şekilde ülkelerine dönmelerine imkan tanınması doğrudur'' dedi. 
     Schily, hafta sonunda yaptığı açıklamada, Almanya'nın Iraklı mülteci kabul etmesinin gerekli olmadığını, Irak'taki durumun düzelmesi halinde ülkelerine hızlı şekilde dönebilmeleri için Iraklı mültecilere bölgeye yakın yerlerde yardım edilmesi gerektiğini savunmuştu. 
     





</TEXT>
</DOC>
