<DOC>
<DOCNO> 104765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/spor/ymese.html </URL>
<DATE> 2002/08/30/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Hangisi şeffaflık 
</HEADLINE>
<TEXT>

Beşiktaş yönetiminin, medya yüzünden Divan Kurulu ile girdiği kavgalı polemik, 100. yıl kutlamalarına hazırlanan kulüpteki barış havasına ağır bir darbe vurdu 
     Beşiktaş ile Divan Kurulu arasında patlak veren medya kavgası , üyeleri ayağa kaldırırken, birçok soruyu da beraberinde getirdi. 
     Başkan Serdar Bilgili, Divan Kurulu Başkanlığı’na seçilen Şeref Nasır’ı önce kutlamış, ardından "Toplantıları medyaya kapatacaksınız, aksi takdirde katılmayacağız" demişti. Bu emrivaki karşısında şaşıran Nasır, Başkan’dan konuyla ilgili gerekçeli bir yazı istemişti. Bilgili’nin bu isteğe olumsuz yanıt vermesi, yönetim - divan kavgasını ateşleyen en büyük faktör olmuştu. Ayrıca İkinci Başkan Hüsnü Güreli’nin, Divan Kurulu’ndan Danışma Kurulu diye söz etmesi bardağı taşıran son damla olarak gündeme oturdu. 
     
Kim yanıtlayacak      Yönetim, yarın yapılacak Divan Kurulu toplantısına katılmayacak Başkan Serdar Bilgili imzasıyla divan üyelerine gönderilen yazıdaki 31 Ağustos Pazar tarihinin, yani gün yanlışlığının rastlantı mı, yoksa bilerek mi yapıldığı bilinmiyor. Tüzük gereği Yönetim Kurulu’nun, Divan Kurulu toplantısına katılma zorunluluğu elbette yok. Ancak borçlanma yetkisi isterken Divan Kurulu var da, bugün mü yok sayılıyor, bu anlaşılamıyor. 
     Divan Kurulu toplantısında, denetleme raporu ile yönetimin üç aylık faaliyet raporu okunacak. Peki, üyelerin iki raporla ilgili eleştirilerini kim yanıtlayacak Nerede kaldı yönetimin 100. yılda şeffalık politikası Medya yüzünden çıkan bu kavga, 100.yılda camiayı barışa çağıran, destek isteyen yönetimin tavrına ters düşmüyor mu 
     
Yarına dikkat      Kulağımıza gelen fısıltılar hiç de hoş değil. Bu protestonun temelinde, İkinci Başkan Hüsnü Güreli’nin geçmişteki toplantılarda, kendisine ve başkan Bilgili’ye yöneltilen ağır eleştirileri protesto eyleminin yattığı ileri sürülüyor. 
     Divan Başkanı Nasır, bu gelişmelerden bir hayli rahatsız ve de oldukça tepkili. 
     Şimdi gözler yarın yapılacak Divan Kurulu toplantısına çevrildi. Tatilini yarıda bırakarak toplantıya katılacak üyelerin yönetime nasıl bir tavır alacağı da merak konusu. 
     



 SPOR 
























</TEXT>
</DOC>
