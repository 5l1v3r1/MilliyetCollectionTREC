<DOC>
<DOCNO> 110512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/yasam/yas05a.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sallanan bebek davası 
</HEADLINE>
<TEXT>

Amerika’da öfkeli bir babanın sinirle sallayarak’ komaya soktuğu erkek bebeğin fişi’ çekilirse o ölecek, babası ise cinayetten’ yargılanacak... 
     DIŞ HABERLER SERVİSİ 

     Küçük Christopher Ibarra’nın annesi, 1 yıllık yaşamının dokuz ayını komada geçiren oğlunun, yaşam destek ünitesinden çıkarılması için mücadele ediyor. 
     Oğlunu sallayarak komaya girmesine neden olan babasıysa bir mucizenin gerçekleşmesi için dua ediyor. Çünkü bebeği ölürse, cinayet suçlamasıyla yargılanacak. ABD’nin California eyaletindeki Orange kenti gündeminin bu en dramatik öyküsü yakında Yargıç Richard Bein’in kararıyla sona erecek. Bebeğin yaşamla bağının kesilmesi için hem anne hem de babanın onayına ihtiyaç duyulurken, Yargıç Bein, Christopher’ın yasal haklarını savunması için avukat tayin etti. 
     Christopher’in hayatını aydınlanmamak üzere karartan olay, geçen yıl 17 Aralık’ta gerçekleşti. Şiddetli bir kavganın ardından hıncını iki aylık bebeğini sallayarak çıkaran baba Moises, oğlunun komaya girmesine neden oldu. Baba olaydan üç gün sonra tutuklanırken doktorlar Christopher’ın Sallanan bebek sendromu’ndan muzdarip olduğunu açıkladı. Mayıs ayında mahkemeye başvuran anne, oğlunun huzur içinde ölmesi için yaşam destek ünitesinden’ çıkarılmasını istedi. Ancak baba, bu girişime onay vermiyor. Gerekçeyse basit Oğlumu çok seviyorum... 
     



 YAŞAM 




















</TEXT>
</DOC>
