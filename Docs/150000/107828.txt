<DOC>
<DOCNO> 107828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/spor/spo01.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KIZGINIM 
</HEADLINE>
<TEXT>

Teknik Direktör Lucescu, ellerindeki maçı rakibe verdiklerini söyledi, "Özellikle yediğimiz ikinci golü hazmedemiyorum. Bu kadar tecrübeli oyuncular nasıl böyle hata yapar" dedi 
     Rehavete kapıldık’ 
     BEŞİKTAŞ Teknik Direktörü Mircea Lucescu, Göztepe karşısında aldıkları beraberlik nedeniyle küplere bindi. Rumen hoca, oyuna çok iyi başladıklarını ve öne de geçtiklerini belirtti, "Farkı daha da artıracağımız yerde rehavete girdik, zihinsel zaaflara uğradık. Elimizdeki maçı rakibe verdik. Hele yediğimiz ikinci golü hazmedemiyorum. Bu kadar tecrübeli oyuncular böyle hata yapmamalı" diye konuştu. 
     
     Bize ders olmalı’ 
     GÖZTEPE’NİN bu sezonki en iyi maçını oynadığını da sözlerine ekleyen Lucescu, "Sahaya beraberlik için çıktılar ve amaçlarına ulaştılar. Bu karşılaşma bize ders olmalı" dedi. Sergen ile Tümer’i yan yana oynatmasının güç olduğuna da değinen tecrübeli teknik adam, "Diyarbakır ve İstanbulspor maçlarında bunu denedik, olmadı. İkisinden biri fedakarlık yapmalı. Orta sahaya ağırlık vermeli" ifadesini kullandı. 
     
Bilgili’den çağrıSiyah-Beyazlı Kulübün Başkanı, Sarajevo maçında taraftarlardan tribünleri doldurmalarını istedi, "Buna çok ihtiyacımız var" dedi 
     Haydi İnönü’ye 
     BEŞİKTAŞ Kulübü Başkanı Serdar Bilgili, taraftarlara seslendi ve Sarajevo karşılaşmasında tribün desteği istedi. UEFA Kupası’nda finali hedeflediklerini kaydeden Bilgili, "Bu zorlu maçta tribün desteğine müthiş ihtiyacımız var. Geçmişte olduğu gibi 12. adamın desteği futbolcuları da olumlu yönde motive edecektir. Taraftarlarımızın tribünleri doldurmasını bekliyoruz" diye konuştu. 
     
     "Hedef zirve" 
     UEFA Kupası’nda ülkeyi en iyi şekilde temsil edeceklerine işaret eden Bilgili, "100. yıl arifesinde büyük hedefler koyduk. Hem Avrupa’da hem de ligde zirve için mücadele edeceğiz" açıklamasını yaptı. Bu sezon zorlu bir yarış vereceklerini kaydeden Siyah - Beyazlı Kulübün Başkanı "Sarajevo önünde maçın başlama düdüğüyle birlikte hiç susmayan bir taraftar korosu görmek istiyoruz" dedi 
     
Ahmet Dursun sözünü tuttu      BEŞİKTAŞ’TA maçtan önce yapılan toplantıda ilk on birde olmadığını öğrenen Pascal Nouma, en yakın arkadaşı Ahmet Dursun’a, "Kızıma bu maçta gol atacağıma söz vermiştim. Ama oynamıyorum" diye dert yandı. Ahmet Dursun ise, "Sen moralini bozma, senin yerine 15. dakikada gol atacağım" yanıtını verdi. Yıldız golcü, 6. dakikada golü atınca, yedek kulübesine koşup, Nouma’yla sevincini paylaştı. Nouma da, 75. dakikada oyuna girdi. 
     
     Pascal savaşları 
     MAÇ öncesi tribünlerde tam anlamıyla Pascal Nouma savaşı çıktı. Beşiktaşlı taraftarlar, Fransız oyuncuya, "I love you Pascal" diye bağırıp, sevgi gösterilerinde bulunurken, Göztepeli seyirciler, İngilizce küfürler ettiler. Ancak Nouma, her iki tribüne de öpücük gönderdi. Bu arada Beşiktaş tribünlerine, Nouma’ya "zenci" diyen hakem Ali Aydın’ı protesto etmek amacıyla, "Zenciyiz, psikopatız, sonuna kadar Beşiktaşlıyız" pankartı asıldı. 
     
NOTLAR      Amaral 61’de 
     LUCESCU, yine değişik kadroyla sahaya çıktı. Sol ayak adalesinde çekme bulunan Amaral’ı yedeğe alan Rumen hoca, Kaptan Tayfur’a orta alanda görev verdi. Ancak Brezilyalı oyuncu 61. dakikada oyuna girdi. 
     
     Seyirci desteği 
     BEŞİKTAŞ, zorlu İzmir deplasmanında büyük bir seyirci desteği gördü. Tribünleri dolduran altı bine yakın taraftar maç süresince Siyah - Beyazlı takıma büyük destek verdi. 
     
     Tatsızlık 
     PAF maçını Beşiktaş Ercan’ın golüyle 1-0 kazanırken, yöneticiler tatsızlık yaşadı. Fikret Orman, Hüseyin Mican ve Emin Önal, görevlilerce saha içine alınmadı. 
     
     Zorunlu yedek 
     BEŞİKTAŞ’TAN, Göztepe’ye transfer olan İlhan Şahin ile Tunç Kip centilmenlik anlaşması gereği forma giyemedi. Menajer Sinan Engin ile görüşen İlhan, "bu anlaşma olmasaydı, Beşiktaşlı taraftarlara kendimi gösterebilirdim" diye dert yandı. 
     
     Kardeş ziyareti 
     BEŞİKTAŞ’IN, KKTC’deki kardeş kulübü Yenicami Ağdelen yöneticileri ve futbolcuları, Siyah - Beyazlılar’ı ziyaret etti, maçı izledi. Yenicami’nin de, Beşiktaş gibi logosunda kartal amblemi ve siyah beyaz renkler bulunuyor. 
     
     Ateşli oyun 
     GÖZTEPELİ taraftarların sahaya attıkları meşaleler, engellileri tehlikeye atarken konfetileri de tutuşturdu. Güvenlik güçleri ateşi güçlükle söndürdü. 
     
     Küfüre anons 
     GÖZTEPELİ taraftarlar, karşılaşma başlamadan önce koro halinde küfür edince, uyarı anonsu yapıldı. Bu anonsu beğenmeyen bazı izleyiciler, Şeref Tribünü’ne yabancı madde attı. 
     
     Yakışmıyor 
     MAÇTAN 1.5 saat önce, Atatürk Stadı’nın önünde iki takımın taraftarları arasında küçük çaplı kavgalar yaşandı. Emniyet güçleri, Göztepeli altı taraftarı stat dışına çıkardı. 
     
     Serumla oynadı 
     GÖZTEPE’DE gribe yakalanan Tayfun ile Şenol, serum aldıktan sonra oynadı. İki futbolcu, önceki gün Eşrefpaşa Hastanesi’ne kaldırılmıştı. 
     
     Serdar Bilgili CNN Türk’te 
     KISA sürede büyük beğeni toplayan Taraftaria’da bu akşam Beşiktaş Başkanı Serdar Bilgili konuk edilecek. CNN Türk Spor Müdürü İhsan Topaloğlu’nun sunduğu programda Bilgili, Beşiktaş’la ilgili merak edilen tüm sorulara yanıt verecek. Program saat 20.30’da yayınlanacak. 
     



 SPOR 






























</TEXT>
</DOC>
