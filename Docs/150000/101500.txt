<DOC>
<DOCNO> 101500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur12.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist sayısı artıyor... 
</HEADLINE>
<TEXT>

     Antalya'da turizm hız kesmiyor. Gelen turist sayısı, geçen yıla oranla yüzde 7 arttı. 
     Turizmin en yüksek aylarından olan Ağustos ayında, Antalya'ya gelen turist sayısı da artmaya devam ediyor. Yılbaşından bugüne kadar, Antalya'ya gelen turist sayısı 2 milyon 885 bin 171 kişiye ulaştı. Geçen yıl aynı dönemde gelen turist sayısı ise 2 milyon 591 bin 690 kişi olarak gerçekleşmişti. 
     Antalya'ya, Cumartesi günü 28 bin 432 kişi, Pazar günü ise 34 bin 880 kişi Dış Hatlar Terminali'nden giriş yaptı. 
     Ağustos ayının 12 gününde gelen turist sayısı 317 bin 96 kişi olarak gerçekleşirken, geçen yıl Ağustos ayının 12 gününde gelen turist sayısı 272 bin 159 kişi olmuştu. Ağustos ayında gelen turist sayısı geçen yıla oranla yüzde 17 artış gösterdi. 
     





</TEXT>
</DOC>
