<DOC>
<DOCNO> 147319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sonspo12.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın ve Erzik'e Fair-Play ödülü... 
</HEADLINE>
<TEXT>

     Türkiye Milli Olimpiyat Komitesi TMOK Fair-Play ödüllerine layık görülenler belli oldu. 
     TMOK Başkan Yardımcısı ve Fair Play Konseyi Başkanı Erdoğan Arıpınar, düzenlediği basın toplantısıyla fair play ödülü alan isimleri açıkladı. 
     Erdoğan Arıpınar, Olimpiyatevi'nde yaptığı basın toplantısında, toplumsal ve sportif olarak iki dalda 40 ödül ve genç bir sporcuya da teşvik ödülü verildiğini söyledi. 
     Arıpınar, Fair Play ödüllerinin iyiyi, doğruyu ve güzeli ödüllendirmek için verildiğini vurgulayarak, ''Ödül alanlar ülkenin hem toplumsal, hem de sportif alanda örnek vatandaşları ve kurumlarıdır. Ne kadar çok ödül verirsek, o kadar çok seviniyoruz. Çünkü böylece iyi örnekler çoğalacaktır. TMOK bu alanda bir sivil toplum örgütü olarak görevini yapmanın ve yol göstermenin gururunu yaşamaktadır'' dedi. 
     
     ÖDÜLLER 
     TMOK Fair Play ödüllerinde Galatasaray Kulübü Başkanı Özhan Canaydın ve olimpiyat şampiyonu güreşçi Gazanfer Bilge, Dünya Fair Play, UEFA Asbaşkanı Şenes Erzik de Avrupa Fair Play ödülüne layık görüldü. 
     2002 yılında verilen ödüller de şöyle 
Toplumsal Fair Play Ödülleri 
Davranış Dalı 
Büyük Ödül 
1- Jandarma Genel Komutanlığı verdiği bir talimatla özürlü gençleri bir gün için askere aldı ve onlara askerlik sevincini yaşattı . 
     2- Yozgat, Boğazlayan, Yoğunhisar Köyü Derneği köyde ve Almanya'da kurduğu dernekle devletten yardım almadan köyün okulundan, itfaiyesi, morguna kadar her şeyini tamamladı . 
     3- Osman Akgül Sivas'ın Yıldızeli İlçesi'nde yaşayan 75 yaşındaki Osman Akgül 18 yılda 100 bin ağaç dikti . 
     Şeref Diploması 
1- Melih Berk Türkiye'de trafik kazalarında ilk yardım ve ambulans elemanı yetiştirilmesi için ABD'den getirttiği kitabı hazırlayıp, karşılıksız 12 bin adet bastırdı ve Türkiye'de bu konuda eğitim başlamasını sağladı . 
     2- Nesrin Güzelyazıcı Milli Eğitim Bakanlığı'na başvurarak ihtiyaç sahibi köy istedi. Kars'ta kendisine gösterilen Selim İlçesi Gürbüzler Köyü'ne birikimleri ile su getirdi, okul ve camiyi onarttı . 
     3- Turgay Abdülbaki Duran özürlü olan, koltuk değneği ile yürüyebilen Duran, denizde boğulmakta olan dört genç kızı canı pahasına kurtardı . 
     Kutlama Mektubu 
1- Nesin Vakfı 1982 yılından beri yoksul, kimsesiz, terk edilmiş çocukları sahipleniyor. Onları topluma kazandırıyor . 
     2- Dr. Emin Damgacı Zonguldak SSK Hastanesi'nde ameliyat ettiği ve yaşaması için kan gereken hasta hanıma kan bulunamayınca kendi kanını vererek yaşama döndürdü . 
     Kariyer Dalı 
Büyük Ödül 
1- Özgen Acar Araştırmacı gazeteci olan Acar, ömrünü yurtdışına kaçırılan ve yabancı müzelerde sergilenen eserleri Türkiye'ye getirmeye adadı, 11 dev eseri Türkiye'ye kazandırdı . 
     2- Denizciler Dayanışma Derneği karşılık beklemeden Marmara Denizi'nde ve boğazda çaresiz kalan teknelere yardım eden bir sivil toplum örgütü . 
     3- Enis Yeter 2002 Kastamonu Valisi. Kastamonu'yu ve ilçelerini doğa ve kültür turizmine kazandıran yönetici . 
     Şeref Diploması 
1- Eşref Balaban Selimpaşa Köyü Belediye Başkanı, 50 yıldır su sorunu olan Marmara'nın kuzey sahilinde iki belediyenin işbirliği ile uzman bir şirketle çalışma yaparak modern bir sistem ile su sorununu tamamen çözen kişi . 
     2- Dr. Cemil Cahit Sözer çeşitli ihtisasları sonucu tüm kazancını modern tıbbı günü gününe takip etmeye harcadı. Tedavilerinde parası olmayandan karşılık beklemedi. Türkiye'de tıp literatürünü bilen doktor unvanını aldı . 
     Tanıtım Dalı 
Büyük Ödül 
1- a Eraydın Aytekin Hürriyet Gazetesi Sivas Muhabiri, 30 Ağustos töreninde çektiği, İstiklal Marşı fotoğrafı ile ülke sevgisini anlattığı için . 
     b Doğaner Gönen Fotoğrafı Hürriyet Gazetesi'nde en iyi şekilde değerlendirip topluma mesaj verdiği için . 
     2- Ali Bey Kudar Kaz Dağı'ndaki Tahtakuşlar Köyü Özel Etnoğrafi Galerisi'ni kurduğu için . 
     3- TRT Televizyonu ''Numara'' Programı yapıcı, müspet ve yol gösterici mesaj ve eleştirileri ile kaybolan değerleri topluma hatırlattığı için . 
     Şeref Diploması 
1- Prof. Üstün Dökmen TRT Televizyonu'nda hazırlayıp sunduğu ''Ufak Tefek Şeyler'' adlı programı ile Türk halkının aile yapısına, aileye ve topluma müspet katkıları için . 
     2- Türkiye Etik Değerler Merkezi toplumun etik değerleri konusunda yaptığı yararlı ve kaliteli çalışmaları için . 
     3- Toplumsal Saydamlık Hareketi Derneği Uluslararası Saydamlık Hareketi'ni Türkiye'de temsil ederek, Türkiye'de dürüstlük ödülü vererek, üst seviyede değerlendirdiği için . 
     Sportif Fair Play Ödülleri 
Davranış Dalı 
Büyük Ödül 
1- Özhan Canaydın Galatasaray Kulübü Başkanı. Fenerbahçe Stadı'nda ligin ilk yarısında Fenerbahçe'nin Galatasaray'ı 6-0 gibi tarihi bir sonuçla yenmesine karşın, galip takımı alkışlaması ve başkanı kutlaması . 
     2- Kore Cumhuriyeti seyircisi Dünya Kupası'ndaki centilmence davranışları için . 
     3- Fatih Gökşen Galatasaray Kürek Şubesi Kaptanı. Kayıkhaneleri sabotaja uğrayıp yanan en büyük rakipleri Fenerbahçe'ye resmen ilk yardım elini uzatan sportmen . 
     4- a Denizlispor Futbol Seyircisi ülkeye örnek gösterilecek davranışları için . 
     b Rıza Çalımbay Antrenör. Denizlispor-Beşiktaş Türkiye Kupası'ndaki maçta örnek davranış ve tutumu için . 
     5- Onur Şahin Bisikletçi. Kastamonu bölgesinden. Hatay'da yapılan şampiyonada 3. ilan edilmesine karşın, 3'üncülük hakkının arkadaşının olduğunu belirttiği için . 
     6- Necla Güçlü Güneş Sigorta oyuncusu. Plaj voleybolu maçında takımına verilen iki sayıya, karşı takımın hakkı diyerek itiraz ettiği için . 
     7- Selim Kaya Jokey. Ankara'daki 250 milyar lira ödüllü Cumhuriyet Kupası koşusunda kendi atı ile yarışan kardeşiyle başabaş mücadele ederek şikeyi düşünmediği, yarışı kazandığı, TJK tarafından centilmen jokey ilan edildiği için . 
     Kariyer Dalı 
Büyük Ödül 
1- Süreyya Ayhan Milli atlet. Avrupa pistlerinde Türkiye'nin gururu olduğu için . 
     2- Tomris Özçetin Türk bayan izciliğine tüm ömrünü verdiği ve yetiştirdiği öğrenciler için . 
     3- Muzaffer Dilek 2002 Şanlıurfa Valisi. Şanlıurfa'yı Türkiye'nin bir su sporları merkezi yapmayı başardığı için . 
     4- Nevzat Karazincir Türk sporuna ve voleyboluna verdiği yıllar süren hizmetleri için . 
     Şeref Diploması 
1- Atilla Karsan Türk sporuna ve voleyboluna, yazar, yazı işleri müdürü, genel yayın müdürü olarak yarım asırlık hizmetleri için . 
     2- Mehmet Luma Bab-ı Ali'nin ödül kazanan foto muhabiri. Yarım asırlık muhabirlik ve yöneticilikteki başarıları için . 
     3- Yılmaz Canel spor foto muhabiri olarak 45 başarılı yıl için . 
     4- Çetin Mete Türk spor basınına muhabir, müdür, yönetmen ve yönetici olarak ve Türk atçılığına 50 yıllık hizmetleri için . 
     Kutlama Mektubu 
1- Macit Buluç Türk yelkenciliğine 50 yıllık hizmetleri ve başarıları için . 
     Konsey Özel Ödülü 
Büşra Babaoğlu Konya Ali İhsan Dayıoğlu İlköğretim Okulu basketbol takımındaki 12 yaşındaki Büşra Babaoğlu'na, bir maçta 118 sayı atması ve sporda geleceğin bir yıldız adayı olması dolayısıyla teşvik plaketi verilecek . 
     Tanıtım Dalı 
Büyük Ödül 
1- Gazanfer Bilge 1948 Olimpiyat Şampiyonu. Çalışarak kazandığı her şeyi okul yaptırarak, yurt yaptırarak, öğrenci okutarak gençliğe adadığı için 2- Haldun Domaç Spor yazarı, TV yöneticisi. 23 yıl içinde çalıştığı her kurumda, yazdığı her yazıda ve özel hayatında Fair Play'den ayrılmadığı için . 
     3- Ahmet Kurt Basketbol yazarı. Kendi zararına bile olsa Türk basketbolu ve basketbolcuları için bilgili ve dengeli olarak, doğruyu korkmadan, açıkça yazdığı için . 
     4- TRT 1 Radyosu Spor Dünyası Programı Hiç aksamadan, her yayınında Fair Play'i teşvik ettiği, sporcuları, yöneticileri, hakemleri Fair Play'e davet ettiği için . 
     





</TEXT>
</DOC>
