<DOC>
<DOCNO> 121893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/ekonomi/eko04.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç gıdada tek çatı altında büyüyecek 
</HEADLINE>
<TEXT>

Koç Holding, grubun gıda şirketleri Tat Konserve, Maret, Pastavilla Makarnacılık ve SEK Süt Endüstrisi Kurumu’nu Tat çatısı altında birleştiriyor 
     EKONOMİ SERVİSİ 

     Koç Holding, gıda sektöründeki dört şirketini tek çatı altında topluyor. Grubun gıda şirketleri Tat Konserve, Maret, Pastavilla Makarnacılık ve SEK Süt, Tat çatısı altında birleştirilecek. Vizyonunu Dünyanın en büyük 200 şirketi arasında olmak’ olarak açıklayan Koç Topluluğu’nun, dört gıda şirketini birleştirme kararını da Türkiye’nin en büyük gıda şirketlerinden birini oluşturmak’ amacıyla aldığı açıklandı. 
     
     Tat yılda yüzde 9 büyüyecek 
     Konu ile ilgili olarak dün bir basın toplantısı düzenleyen Koç Holding Gıda ve Tüketim Grubu Başkanı Hasan Yılmaz, Koç Topluluğu’nun cirosunun yüzde 15’ini oluşturan Tüketim Grubu’nun içinde yer alan gıda ve perakende şirketlerinin, Koç’un ana hedeflerine ulaşmasında önemli bir rolü olacağını söyledi. Gıda ve tüketim grubunun 2001’de 1.1 milyar euro olarak gerçekleşen cirosunu, 2007 yılında 3 milyar euroya çıkarmayı planladıklarını dile getiren Yılmaz, "Yeni şirketin büyüme hızını yüzde 9’un üzerine çıkarmayı ve beş yılda, 300 milyon euro ciroya ulaşmayı planlıyoruz" dedi. Birleşmenin süreci ve metodu konusunda en çok dikkat ettikleri konunun açıklık, şeffaflık ve kontrol edilebilirlik olduğunu anlatan Yılmaz, SPK’ya bilgi aktarımıyla dün başlayan sürecin, izinlerle 2003 yılı Mart ayında sonuçlanmasını beklediklerini kaydetti. 
     
İSO 500’de 62’nci sıraya çıktı      Tat çatısı altında toplanacak dört şirketin tek elden yönetimi ninin üretimden satışa, pazarlamadan lojistiğe, insan kaynakları kullanımından finansman ve bilgi teknolojilerine kadar birçok alanda önemli faydalar getireceğini söyleyen Yılmaz şöyle devam etti "Beklenilen faydalara şöyle bir göz attığımızda karşımıza ölçek ekonomisinin faydalarından yararlanabilecek Türkiye’nin büyük gıda şirketlerinden biri çıkıyor. 2001 yılı İSO 500 büyük firma verileri bazında örneğin Tat 220. sıradayken yeni yapısıyla 62. sıraya oturuyor." 
     



 EKONOMİ 

















</TEXT>
</DOC>
