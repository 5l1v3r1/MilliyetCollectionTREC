<DOC>
<DOCNO> 119061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/soneko12.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat miktar endeksi Ağustos'ta geriledi... 
</HEADLINE>
<TEXT>

     İhracat miktar endeksi, bu yılın Ağustos ayında bir önceki aya göre yüzde 2.5, ithalat miktar endeksi de yüzde 3.8 oranında geriledi. 
     Devlet İstatistik Enstitüsü'nün DİE ''Dış Ticaret Endeksleri 2002 Ağustos Ayı Sonuçları'' açıklandı. 
     Buna göre Ağustos'ta ihracat miktar endeksinde, bir önceki aya göre yüzde 2.5 oranında düşüş görülürken, geçen yılın aynı ayına kıyasla yüzde 9.8 oranında artış kaydedildi. İhracat miktar endeksi, 8 aylık ortalamalara göre yüzde 16.8 oranında, 12 aylık ortalamalara göre de yüzde 20.3 oranında arttı. 
     İthalat miktar endeksinde bir önceki aya göre yüzde 3.8 oranında gerileme yaşandı. Geçen yılın aynı ayına göre yüzde 21.0 oranında artan ithalat miktar endeksi, 8 aylık ortalamalara göre, yüzde 16.8 oranında yükseldi. İthalat miktar endeksi, 12 aylık ortalamalara göre de, yüzde 1.4 oranında azaldı. 
     Ağustos ayında, ihracat fiyat endeksi ise bir önceki aya göre yüzde 1.5 oranında düştü. 
     İhracat fiyat endeksi, geçen yılın aynı ayına göre yüzde 0.2 oranında gerilerken, 8 aylık ortalamalara göre yüzde 4.8, 12 aylık ortalamalara göre de yüzde 4.9 oranında azalan bir seyir izledi. 
     Bu arada ithalat fiyat endeksi, bir önceki aya göre yüzde 0.1 oranında azalırken, endeks geçen yılın aynı ayına kıyasla yüzde 1.6 oranında arttı. 
     İthalat fiyat endeksinde, 8 aylık ve 12 aylık ortalamalara göre ise yüzde 4.8 oranında gerileme oldu. 
     





</TEXT>
</DOC>
