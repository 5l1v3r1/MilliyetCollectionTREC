<DOC>
<DOCNO> 138104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/siyaset/siy12.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Adı üstünde İletişim Şurası 
</HEADLINE>
<TEXT>

     Cumhurbaşkanı Ahmet Necdet Sezer ile Başbakan Abdullah Gül İletişim Şurası’nda bir araya geldi. Sezer ve Gül, ABD ile sürdürülen müzakereleri sormak isteyen medya mensuplarınca kuşatıldı. Ancak ne Gül, ne de Sezer, bu konuda tek söz söylemedi. Şura’nın evsahibi ise Sezer’in itirazıyla Milli Eğitim Bakanlığı’ndan devlet bakanlığına kaydırılan Beşir Atalay’dı. Bu arada AKP İstanbul Milletvekili Zeynep Karahan Uslu’ya TBMM Başkanı Bülent Arınç’ın yaptığı jest dikkat çekti. Arınç, önündeki sehpada bulunan suyu bardağa doldurdu ancak içmeden önce Uslu’ya ikram etti. Sehpaya yeni bir bardak konunca bu sefer de Uslu su doldurduğu bardağı Arınç’a uzattı. 
     



 SİYASET 
















</TEXT>
</DOC>
