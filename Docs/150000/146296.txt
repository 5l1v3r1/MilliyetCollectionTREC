<DOC>
<DOCNO> 146296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun12.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani’den zoraki evet’ 
</HEADLINE>
<TEXT>
5’li komisyonu Kürtler kabul etti 
     UTKU ÇAKIRÖZER Ankara 

     Kuzey Irak’taki sorunlar için Türkiye, ABD, Kürt gruplar ve Türkmenler’den oluşan 5’li bir eşgüdüm komitesi kurulmasına uzun süre karşı çıkan IKDP Lideri Mesut Barzani, ABD’nin bastırması üzerine geri adım atı. ABD Başkanı George W. Bush’un Irak danışmanı Zalmay Halilzad dün akşam Ankara’ya "Barzani de kabul etti, 5’li toplantıyı haftaya yapalım" mesajı getirdi. Ankara’ya dün dönen Halilzad, Dışişleri Bakanlığı’nda Dışişleri Müsteşar Yardımcısı Ali Tuygan’la iki saat görüştü. Görüşmede, Kuzey Irak’taki sorunların giderilmesi için Türkiye, ABD, Kürt gruplar IKDP ve IKYB ile Türkmen Cephesi temsilcilerinden oluşacak 5’li bir eşgüdüm ve koordinasyon komitesi kurulması ve ilk toplantısının haftaya Ankara ya da Silopi’de yapılması kararlaştırıldı. 5’li komitenin ilk toplantısının ardından Silopi’de de eşgüdüm birimi kurulacak. 
     


GÜNCEL 




























</TEXT>
</DOC>
