<DOC>
<DOCNO> 101422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun19.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da şiddetli yağış... 
</HEADLINE>
<TEXT>

     Almanya'da şiddetli yağış ve sel baskınlarının sürmesi nedeniyle Leipzig kentinde ve Bavyera eyaletinin 4 bölgesinde doğal afet alarmı verildi. 
     Bavyera'nın Traunstein, Rosenheim, Weilheim-Schongau ve Passau bölgelerinde alarm verilirken, Ebersberg bölgesinde daha önce verilen doğal afet alarmı da sürüyor. 
     Bir setin yıkıldığı Traunstein bölgesinde durumun kritik olduğu, Traundamm barajının yıkılması ihtimali üzerine bölgedeki birçok evin boşaltıldığı ve çok sayıda caddenin kapatıldığı bildirildi. 
     Münih-Salzburg otoyolu su baskını nedeniyle 2 saat trafiğe kapatılırken, Alman Devlet Demiryolları'nın da DB , bölgedeki bazı demiryollarının sular altında kalması yüzünden bazı hatları tümüyle trafiğe kapattığı belirtildi. 
     





</TEXT>
</DOC>
