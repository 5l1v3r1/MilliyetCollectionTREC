<DOC>
<DOCNO> 128476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/asik.html </URL>
<DATE> 2003/01/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bir kumarhanemiz eksikti... 
</HEADLINE>
<TEXT>

     Turizm Gazetesi Editörü Fehmi Köfteoğlu gönderdiği notta haber veriyor 
     - Kumarhane lobisi Abdullah Gül’ün sözlerinden cesaret aldı, kumarhanelerin açılması için lobi başladı... 
     Kumarhanelerin yeniden açılabileceğinin ilk işaretini Başbakan Abdullah Gül, 19 Kasım’da Kanal D’de katıldığı Teke Tek Programında vermiş, bu konuda Turizm Bakanlığı’nda bir çalışma yürüttüklerini söylemişti... 
     28 Aralık 2002 tarihli Hürriyet Gazetesi’nde "Başbakan Abdullah Gül’ün kapatılan kumarhane sahiplerinin talebi üzerine konuyu incelemeye aldığı" belirtiliyordu. 
     Turgut Özal döneminde açılan kumarhaneler 1998’de 28 Şubat sürecinde kapatılmıştı... Neden 
     Kumarhaneler raporunda belirtildiği gibi 
     "Cumhuriyet rejimini değiştirmeye kadar uzanan eylemlere matuf hareketlerin odağı oldukları" için... 
     Toplumsal soygun aracı haline geldiklerinden... 
     Kumarhanelerin kara para aklamada en etkili ve en yaygın araç olduğu OECD’nin 1998’de yayımladığı raporda belirtiliyor. 
     Ezcümle faydaları saymakla bitmez Peki 28 Şubat’ın kapattığı kumarhaneleri dini bütün Gül Hükümeti yeniden açar mı Açarsa şaşırmayız... Görüntüleriyle kendileri o kadar farklı ki... 
     
Hani Avrupalı’ydık...      Başbakan Abdullah Gül yarın Ortadoğu gezisine çıkıyor... Gezinin adı "barış girişimi"... Savaşı kışkırtan Arap ülkeleri değil ki barışı orada bulalım. Abdullah Gül’ün bu turistik gezi yerine Avrupa’yı dolaşması çok daha yararlı olmaz mıydı AB adayı Türkiye bu şekilde Avrupa ile dış politika uyumu sağlayacağı gibi ABD’nin baskılarını dengeler, daha güçlü bir konuma geçerdi. 
     Yine de geç değil. 
     Bir Avrupa gezisi mutlaka planlanmalı. 
     
     "Kendimize kim olduğumuzu hatırlatmak için hepimizin aynalara gereksinimi var..." 
Leonard Shelby 

TRT halleri      TRT Yayın Denetleme Kurulu’nda görevli bir okurumuz görev sırasında sık sık dışarıyla konuşmak zorunda kaldığını ancak telefonlarının şehir içi konuşmalara kapalı olduğunu haber verdi dün... Sebebi malum, tasarruf... İletişim kurumu iletişimden tasarruf eder mi 
     İş Bulma Kurumu gibi çalışan ve 12 bin kişi 
     istihdam eden TRT başka tasarruf alanı mı 
     bulamadı 
     Bu arada TRT’ye ayrılan yüzde 3,5’luk elektrik payının kaldırılacağı bildiriliyordu iktidarın acil eylem planında. Konu ne oldu diye geçenlerde Devlet Bakanı Beşir Atalay’a sorduk.. Bir çalışma yok imiş... 
     
Nalıncı keseri gibi..      Demokrasi ve hukuk sözcükleri 3 Kasım seçimlerine kadar en çok onların ağzından duyuluyordu... Ancak AKP’liler iktidara geldi geleli artık o kavramları pek kullanmıyorlar... Yılbaşı öncesinde CHP’nin de desteğiyle Anayasa’nın 76. maddesini değiştirdiler, Recep Tayyip Erdoğan’a milletvekilliği yolunu açtılar. Peki sorun çözüldü mü Siyasi yasaklar kalktı mı HADEP eski Genel Başkanı Murat Bozlak anlatıyor. 
     "Anayasa’da yapılan değişiklik milletvekili seçilebilmemize yetmiyor. Çünkü bizler, Terörle Mücadele Yasası’na muhalefetten bir yıl ve daha fazla ceza aldık. Bildiğiniz gibi yasa, bir yıl ve daha fazla ceza alanların milletvekili seçilmesini yasaklıyor. Recep Tayyip Erdoğan da TCK.’nun 312 maddesine muhalefetten bir yıl ceza almıştı. Ancak, onun cezası iyi halden dolayı 10 aya indirilince, önünde engel olarak bir tek Anayasa’nın 76. maddesi kalmıştı, o madde değiştirilince sadece onun sorunu çözümlendi. Oysa milletvekili seçilmesini düzenleyen yasada değişiklik yapılsaydı bizim üzerimizdeki yasak da kalkacaktı. Ama bu yapılmadı... Bizi bırakın, Necmettin Erbakan’ın yasağını bile kaldırmadılar." 
     Sütun komşumuz Can Dündar geçenlerde yaklaşık 25 bin "12 Eylülzede"nin milletvekili olmak bir yana h l memur, parti, dernek ve vakıf üyesi dahi olamadıklarını yazdı... Ama bunlar artık AKP’yi ilgilendirmiyordu... 
     
Alman tarifesi...      "Alman gazeteciye rüşvet vermeye gerek yoktur o zaten bir yere davet edilmekten gurur duyar, 
     kendisine bir güç sahibiymiş gibi davranılması 
     ona yeter de artar bile." 
Kurt Tucholsky 

     Meclis Başkanı Arınç milletvekili lojmanlarının yanı sıra askeri lojmanların da satılmasını istemiş. 
     Sayın Başkan’ın emlakçılığa özel bir ilgisi var galiba... 
Haldun Ertem 

Manşetlik fıkra      New York’da küçük bir çocuğu azgın bir köpeğin dişlerinden kurtaran ve hayvanı boğan iri yarı delikanlının yanına koşan gazete muhabiri sormuş 
     - Kahraman Amerikalı çocuğun hayatını kurtardı, diye yazabilir miyim 
     - Ben Amerikalı değil Pakistanlıyım, demiş adam. 
     Ertesi gün New York Times’da manşet 
     "Köktendinci Müslüman, Central Park’ta bir köpeği boğdu. FBL olayın El Kaide bağlantısını araştırıyor..." 







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
