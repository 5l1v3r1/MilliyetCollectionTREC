<DOC>
<DOCNO> 125165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sondun18.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum yönetimi, Kıbrıslı Türklere yönelik önlemleri açıklamıyor 
</HEADLINE>
<TEXT>

     Kıbrıs Rum Yönetimi, ''Kıbrıslı Türklerin desteklenmesine yönelik hazırladığı bir dizi önlemin'' içeriğinin açıklanmasını erteledi. 
     Rum radyosunun haberine göre, Rum Dışişleri Bakanı Yannakis Kasulides, ''önlemlerin açıklanacağının duyurulmasından sonra bazı durumların ortaya çıktığını'' söyledi. 
     Kasulides, ''bazı faktörlerin dikkate alınması ve AB Komisyonu ile de işbirliği yapılması gereğinin doğduğunu'' ifade ederek, bu konuda nihai kararın alınmasına kadar biraz daha zaman gerekeceğini kaydetti. 
     Rum Dışişleri Bakanlığı bünyesinde bu konuyla ilgili oluşturulan özel komite, dün ve bugün yaptıkları toplantıda, ''önlemleri'' ele aldı. 
     Rum basını, ''önlemlerin'' bugün açıklanacağını yazmıştı. 
     





</TEXT>
</DOC>
