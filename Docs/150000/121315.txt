<DOC>
<DOCNO> 121315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun12.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Markette satılan üzümden ''kara dul'' örümceği çıktı... 
</HEADLINE>
<TEXT>

     İngiltere'de bir süpermarket zincirinin sattığı üzüm paketlerinin içinden öldürücü ''kara dul'' adı verilen örümceklerin çıkması panik yarattı. 
     Tesco adlı süpermarket zinciriden yapılan açıklamaya göre, üzümün satın alındığı Kaliforniya'daki bağın işletmecileri, tarım ilaçları yerine doğal bir yöntem olan örümceklerin bağın üzerinde gezmesine izin verdiklerini, bu arada bu öldürücü örümcek tipinin üzüme dadandığını belirttiler. 
     Aldıkları üzüm paketlerinde ''kara dul'' örümcekleriyle karşılaşan üç kadın müşterinin Tesco'dan şikayetçi olabilecekleri belirtildi. 
     Bir anda üzüm satışları dibe vuran Tesco yönetimi, müşterilerine tarım ilaçlarının kullanıldığı ürünleri sunmak yerine, tümüyle doğal ve doğadan ürünleri sunmaya çalıştığını belirtti ve ''Üzümü tüketmeden önce paketlerini dikkatle gözden geçirmelerini bütün müşterilerimize tavsiye ediyoruz'' dedi. 
     Bilim adamlarına göre, bilimde ''Lactrodectus Mactans'' adıyla anılan ''kara dul'' örümcekleri, örümcek tipleri arasındaki en zehirlilerinden biri olarak kabul ediliyor. 
     





</TEXT>
</DOC>
