<DOC>
<DOCNO> 127192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yazar/akyol.html </URL>
<DATE> 2002/12/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Değişen İran, değişmeyen Irak 
</HEADLINE>
<TEXT>

     İRAN İslam Cumhuriyeti, Şah’ın istibdadına karşı halk ayaklanmasıyla kurulmuş bir teokrasidir. 
     Irak’taki nasyonal ve sosyalist Baas rejimi ise, darbelerle kurulmuş hiyerarşik bir totaliter diktatörlüktür. 
     İran rejiminin iki ayağı var Biri, halk ayaklanmasıyla kurulduğu için halkın seçtiği cumhurbaşkanı ve parlamento gibi temsili demokratik organlar... 
     Rejimin öteki ayağı, halkın seçtiği organların üstünde olan vesayetçi teokratik kurumlardır En başta Dini Lider, onun atadığı Koruyucular Kurulu, Devrim’in kendine göre yeniden kurduğu yargı, ordu vs... 
     Artık İran’da devrimin "halk" ayağı ile "teokrasi" ayağı çelişiyor. Orta sınıflaşma ve dışa açılma geliştikçe "özgürlük" fikri Şiilikteki "istibdada karşı olma" anlayışını aşarak "liberal özgürlükler" anlamını kazanıyor. Teokratik resmi yapı buna karşı direniyor. 
     
     TOPLUMSAL dinamikler İran’da demokrasinin adım adım gelişmesini gerektiriyor. CNN TÜRK’ten Bora Bayraktar İran’a gidip değişimi görmüş ve "Değişen İran" adıyla dört günlük bir dizi hazırlamış. Çiğdem Anat’ın Ajans programında yayımlanıyor. 
     İnsanlar istedikleri gibi giyinmek, yaşamak, gezip tozmak, eğlenmek, düşünmek, kazanmak gibi günlük hayata ilişkin özgürlükleri istiyor. 
     Newsweek’in geçen sayısında, İran’da internet kafelerde, müzikhollerde, modaevlerinde, çanak antenlerde kendini ortaya koyan büyük sosyal değişmenin tutucu yapıyı nasıl zorladığı anlatılıyordu. 
     Newsweek dergisi, özgürlük felsefesini geliştiren ve bu yönde İslama yeni yorumlar getiren, teokrasiye karşı çıkan büyük din adamlarını, ayetullahları da anlatıyor. Dik konuşan reformist aydınlar da, liberal ayetullahlar da hapiste 
     Ama her gün lehlerine gösteriler yapılıyor. 
     
     IRAK’TA bırakın muhalif gösteriyi, laf etmek mümkün mü 
     "Irak’ta dış dünyaya ile temas son derece kısıtlanmış, çanak antenler, yabancı gazete ve dergiler tamamen yasaklanmıştır. Faks, hatta fotokopi makineleri bile sıkı denetim altındadır rejime karşı kullanılır diye Taksi şoförleri çoğunlukla rejimin casuslarıdır..." 
     Saddam, dört darbeli bir dizi ile iktidara geldi. Bütün muhaliflerini, hatta önceki rejimlerin bakanlarını, bürokratlarını, taraftarlarını bile öldürttü. Değil muhalefet, memnuniyetsizliğin bile cezası ölümdür 
     Irak rejiminin tek ayağı vardır Saddam’ın Tikrit aşireti, bu aşiretin elindeki silahlı güçler, özellikle Cumhuriyet Muhafızları denilen SS benzeri birlikler ve totaliter Baas Partisi... Michael Field, Inside the Arap World, sf. 98 vd. 
     Onun için, Saddam sorumsuz, maceraperest ve gaddardır. 
     Onun için, İran’daki orta sınıf kültürü Irak’ta yok. 
     Onun için, ülkesine bunca felaketler getirdiği halde, şartlandırılmış ve korkutulmuş kalabalıklar Bağdat’ta "Y Saddam, canımız sana feda " diye bağırıyorlar. 
     Keşke Irak ordusu devirse... Herkes kurtulmuş olur, harpsiz darpsız... 
     
     







Değişen İran, değişmeyen Irak 


Evrensel değişim Türkiye’yi de sarmalıyor 


Vefa eylemi.. 


MGK formülü 


Şahinler, güvercinler ve de baykuşlar 


Yılmaz’la Moskova’da 


Gençler unutuldu mu 


2002’yi geride bırakırken 


Saddam’dan sonra ne olacak 


Savaş rüzgarı 1 


80 bin asker önerisi 


Tayyip Bey, İSO’da Özal’ın demode kopyası gibiydi 


Bazı danslar bazı yaşları bekler 


Savaş faturamızı kimse paylaşmaz 


</TEXT>
</DOC>
