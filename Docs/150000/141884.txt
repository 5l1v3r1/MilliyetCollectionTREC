<DOC>
<DOCNO> 141884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur29.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüsün içinde mangaldan zehirlendi... 
</HEADLINE>
<TEXT>

     Üsküdar sahilinde piknik yaptıktan sonra mangalı tamamen söndürmeden minibüse koyan iki kişiden biri öldü. 
     Alınan bilgiye göre, Fatma Kuku 36 ile arkadaşı Ahmet Baran 34 , dün Vaniköy sahilindeki parkta piknik yaptılar. Baran, pikniğin ardından tamamen söndürmediği mangalı, çalıştığı firmaya ait 34 J 5500 plakalı minibüse koydu. Daha sonra minibüse binen çift, mangaldan sızan gazdan etkilenerek zehirlendi. 
     Ağabeyi Ahmet Baran'ı gece eve gelmediği için aramaya çıkan Hamdi Metin Baran, minibüsü deniz kenarında park edildiği yerde buldu. 
     Zehirlenen çiftten Fatma Kuku'nun olay yerinde öldüğü anlaşılırken, baygın durumda bulunan Ahmet Baran ise Haydarpaşa Numune Hastanesi'ne kaldırılarak tedavi altına alındı. 
     





</TEXT>
</DOC>
