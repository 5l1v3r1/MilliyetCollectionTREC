<DOC>
<DOCNO> 107464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur16.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer ''Şartlar oluşursa meclisi feshederim'' 
</HEADLINE>
<TEXT>

     Mecliste küskünler hareketinin imza toplama ve seçimi erteletme çabalarına Köşk'ten fren geldi. 
     Cumhurbaşkanı Ahmet Necdet Sezer, Edirne'de gazetecilerin, ''seçimlerin ertelenmesine ilişkin bir meclis kararının önüne gelmesi halinde ne yapacağını'' sormaları üzerine, ''meclis kararı benim önüme gelmez. Bu meclis kararı olacağı için Anayasa Mahkemesi'ne de gitmez'' dedi. 
     Sezer, ''sizin fesih yetkiniz var meclisi. Onu kullanır mısınız '' sorusu üzerine de, ''Şartlar oluşursa kullanırım'' karşılığını verdi. 
     Cumhurbaşkanı Sezer, dün de seçimlerin ertelenme girişimlerine karşı olduğunu açıklamıştı. Bugünkü ikinci atağı ile yetkisini kullanarak 3 Kasım seçimlerini erteletme girişimlerini engelleyeceğini açıkça ilan etmiş oldu. 
     





</TEXT>
</DOC>
