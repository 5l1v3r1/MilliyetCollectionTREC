<DOC>
<DOCNO> 131280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sonspo03.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
GSGM, geçen yıl proje kapsamına aldığı 166 tesisten 24'ünü yaptı 
</HEADLINE>
<TEXT>

     Gençlik ve Spor Genel Müdürlüğü GSGM geçen yıl proje kapsamına aldığı 166 tesisten 24'ünü tamamladı. 
     GSGM Tesisler Dairesi Başkanı Turgut Selçuk, 2002 yılında 24 tesisin yapımının tamamlandığını ve açılmayı beklediğini ifade ederek, ''2002 yılı proje kapsamına 166 proje alınmıştı. Bunlardan 24 tanesi bitirildi. 142'si de 2003 yılına devredildi'' dedi. 
     Spor teşkilatının elektronik spor dergisi ''sporum.gov.tr''ye, 2003 yılı çalışmaları hakkında bilgi veren Selçuk, ''2002 yılından kalan projelerin 30 tanesinin ihalesi yapılmadı. 112 tesis ise yapım aşamasında. Bu projeler arasında 5 tane atletizm pisti yer alıyor. Pistler, Mersin, Balıkesir, Malatya, Sivas ve Erzurum'a yapılacak'' diye konuştu. 
     2005 yılında İzmir'de düzenlenecek Dünya Üniversite Yaz Spor Oyunları UNİVERSİAD için hazırlıkların 2003 yılında başlayacağını kaydeden Selçuk, şunları söyledi 
     ''1 tane yeni tenis kompleksi yapılıp, ardından İzmir'de bulunan diğer tesisler de modernize edilecek. İzmir'deki tesislerle ilgili çalışma 2004 yılında tamamlanacak. Yapılması planlanan tenis kompleksinin içinde 16 açık, 4 tane baraka tipi kapalı ve 1 de 3 bin seyirci kapasiteli merkez kort olmak üzere toplam 21 adet kort yapılacak. Kafeteryalarla desteklenecek olan kompleks tahminen 19 trilyon 328 milyar liraya mal olacak. Tesislerin modernizasyonu için de 19 trilyon 507 milyar lira ayrılacak. Bu parayla Atatürk Spor Kompleksi, Atatürk Spor Salonu, yüzme havuzu, Alsancak Stadı, Karşıyaka Stadı ve çalışmalarını Manisa İl Özel İdaresi ile birlikte yürüttüğümüz yüzme ve atlama havuzlarının yenileme çalışmaları yapılacak.'' 
     
     YAPIMI TAMAMLANAN PROJELER 
     GSGM Tesisler Dairesi tarafından yapımı tamamlananan tesisler ise şunlar 
     Adana Yüreğir Spor Salonu, Bartın Merkez Spor Salonu, Diyarbakır Ergani Spor Salonu GAP , Muğla Dalaman Spor Salonu, Sivas Divriği Spor Salonu, Tokat Reşadiye Spor Salonu, Ankara Yenimahalle Antrenman Spor Salonu, Alanya Avsallar Antrenman Spor Salonu, Aydın Germencik Antrenman Spor Salonu, Bilecik Söğüt Antrenman Spor Salonu, Bilecik Pazaryeri Antrenman Spor Salonu, Bilecik Yenipazar Antrenman Spor Salonu, Çorum Bayat Antrenman Spor Salonu, Giresun Bulancak Antrenman Spor Salonu, Isparta Eğirdir Antrenman Spor Salonu, Kastamonu Bozkurt Antrenman Spor Salonu, Kastamonu Merkez Spor Salonu, Kayseri Yahyalı Antrenman Spor Salonu, Manisa Gördes Antrenman Spor Salonu, Bilecik Gölpazarı Antrenman Spor Salonu, Bilecik Osmaneli Antrenman Spor Salonu, Kastamonu Cide Antrenman Spor Salonu, Malatya İnönü Stadı'nın ışıklandırması, Yozgat Şehir Stadı'nın ışıklandırması. 
     





</TEXT>
</DOC>
