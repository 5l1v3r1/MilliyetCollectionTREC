<DOC>
<DOCNO> 127117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur37.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye verilecek yanıtı kapalı kapılar ardında almayız 
</HEADLINE>
<TEXT>

     Dışişleri Bakanı Yaşar Yakış, ABD'ye verilecek yanıtın, toplumun bütün kesimleriyle işbirliği halinde verileceğini kaydetti. 
     Yakış, Dışişleri Bakanlığı'nda Müstakil Sanayici ve İşadamları Derneği MÜSİAD heyetini kabulünde gazetecilerin sorularını yanıtladı. 
     Dışişleri Bakanı Yakış, ABD'nin taleplerine verilecek yanıtın netleşip netleşmediğinin sorulması üzerine şunları söyledi 
     ''Amerika'ya verilecek olan yanıt, toplumun bütün ilgili kesimleriyle işbirliği halinde verilecektir, yoksa 3-4 kişinin kapalı kapılar arkasına kapanarak, orada verecekleri kararla, Türkiye bu kadar önemli bir konuda bir oldu bittiyle karşı karşıya bırakılmaz. Şimdi o kurumlara, makamlara sunulacak görüşün oluşturulması aşamasındayız. En son kararı da parlamentomuz verecektir. Bu süreç olağan mecrasında devam ediyor. Bu konuda söz söylemesi gereken hiçbir kimse sözünü söyleyememiş duruma düşmeyecektir ve herkesin katkısıyla alınacaktır Irak'la ilgili karar.'' Irak'ta savaşacak olanın Türkiye değil ABD olduğunu ifade eden Yakış, ''Biz Amerika'nın bu savaşması sırasında Türkiye kendi çıkarlarını nasıl korumalıdır onun arayışı içindeyiz, yoksa biz Irak'a savaş ilan edecekmişiz gibi bir tutum içinde değiliz'' diye konuştu. 
     





</TEXT>
</DOC>
