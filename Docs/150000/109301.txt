<DOC>
<DOCNO> 109301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun20.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa-Asya doruğu sona erdi... 
</HEADLINE>
<TEXT>

     Danimarka'nın başkenti Kopenhag'da, 15 AB ülkesiyle 10 Asya ülkesinin liderlerinin katılımıyla yapılan ve terörizme karşı savaş ile iki kıta ülkeleri arasındaki ticari ve ekonomik işbirliğini geliştirme gibi konuların görüşüldüğü Avrupa-Asya doruğu sona erdi. 
     AB dönem başkanı Danimarka'nın Başbakanı Anders Fogh Rasmussen, doruğun kapanışında yaptığı konuşmada, ''Doruğun teması iki kelimeyle özetlenebilir. Bunlar, küreselleşme ve terörizme karşı savaştır'' dedi. 
     Dorukta iki deklarasyon kabul edildi. Bunlardan birinin Kuzey Kore'deki gelişmeler ve bu ülkenin ABD ile diyalogunun yeniden başlatılması, diğeri de terörizmle mücadele ve bu mücadelede BM'nin oynayacağı rolün önemi olarak açıklandı. 
     Avrupalı ve Asyalı liderler ayrıca, iki kıta arasında ekonomik işbirliğinin geliştirilmesi konusunda da anlaşmaya vardılar. 
     





</TEXT>
</DOC>
