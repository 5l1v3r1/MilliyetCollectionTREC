<DOC>
<DOCNO> 122185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/dunya/dun01.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Peki, denetçileri kim denetleyecek 
</HEADLINE>
<TEXT>

Sado - mazoşist, Stasi ajanı derken şimdi de Irak köstebeği silah denetçisi skandalı 
     DIŞ HABERLER SERVİSİ 

     Irak’ın kitle imha silahlarından arındırılması için BM şapkası altında bu ülkedeki tesisleri denetleyen "silah denetçileri"nin de, birbiri ardında patlak veren skandalların ardından "denetime ihtiyacı olduğu" ortaya çıktı. 
     Önce bir denetçinin, eski Doğu Alman istihbarat servisi Stasi’de çalıştığı ortaya çıktı. Ardından bir diğer denetçinin sado - mazo seks partilerinin müdavimi olduğu öğrenildi. Ancak dün Bağdat’tan gelen haber, denetçilerin bulaştığı skandalların bunlarla da sınırlı kalmayacağını gösteriyor. Habere göre BM İzleme Tespit ve Denetleme Komisyonu’ndan UNMOVIC bir köstebek, denetlenecek tesislere önceden haber vererek Bağdat’ın hazırlıksız yakalanmasını önlüyor. 
     Uluslararası Atom Enerjisi Ajansı ve UNMOVIC Sözcüsü Hiro Ueki, iddiaları doğulayarak bir tesise yapılan denetimden önce tesis yöneticilerinin "bir şekilde" baskından haberdar edildiğini söyledi. 
     



 DÜNYA 











</TEXT>
</DOC>
