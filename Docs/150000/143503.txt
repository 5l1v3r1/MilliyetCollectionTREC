<DOC>
<DOCNO> 143503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/dunya/dun01.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şok bombardıman 
</HEADLINE>
<TEXT>

Irak, savaşın hemen başında cehenneme dönecek. Çünkü ABD, tarihin en ölümcül hava saldırısını planlıyor. 2 gün içinde 3 bin akıllı bomba ve füze, ülkedeki her 10 binadan birini yerle bir edecek. Şoka girecek olan Irak ordusunun 10 günde çözülmesi bekleniyor 
     DIŞ HABERLER SERVİSİ 

     Saddam Hüseyin’in Irak’ı terk etmesi için ABD Başkanı George W. Bush tarafından tanınan 48 saatlik sürenin son gününe girilirken, Körfez bölgesine konuşlanan ABD ve İngiliz gücü, Irak’a karşı tarihin tanık olmadığı büyüklük ve yoğunlukta ölümcül bir hava bombardımanını gerçekleştirmeyi planlıyor. 
     
     3 bin füze yağacak 
     Askeri planlamacılar, gece başlayacak savaşın ilk iki gününde Irak’ın hemen her köşesinde önceden belirlenen hedeflerin eşzamanlı olarak 3 bin hassas güdümlü füze ve akıllı bombalarla vurulacağını belirttiler. 
     Böylelikle Saddam’ın ordusu şoka sokulacak, dehşet içindeki Irak askerleri teslim olmaktan başka çare bulamayacak. 
     
     Halı değil kanaviçe 
     İngiliz "The Times" gazetesinin haberine göre, Irak’a hava saldırısı şimdiye kadar ABD’nin çeşitli çatışmalarda uyguladığı klasik hava bombardımanlarından çok farklı bir biçimde gerçekleştirilecek. 
     Merkezi Londra’da bulunan Uluslararası Stratejik Araştırmalar Enstitüsü’nden Andrew Brookes’ın verdiği bilgilere göre, ABD savaş uçakları 2. Dünya Savaşı, Vietnam ve 1991 Körfez Savaşı’ndakinden çok farklı bir şekilde bomba yağdıracak. Halı bombardımanı yerine bu kez "kanaviçe bombardımanı" yapılacak. Bombardıman gergef işler gibi büyük bir dikkatle gerçekleştirilecek. Yani hedeflerin üzerine halı döşer gibi aşırı sayıda bomba bırakılmayacak, tam tersine hedefi tam isabetle vuran akıllı bombalar kullanılarak sadece hedef yok edilecek. Bundaki amaç sivil halka verilmesi muhtemel zararı minimuma indirmek. Bağdat gibi büyük kentlerin merkezinde her büyük 10 binadan biri vurulacağı için sivillerin zarar görmemesine dikkat edilecek. 
     
     En güçlüsü MOAB 
     Bu nedenle bombardımanda yüzde 90 oranında akıllı bomba ve hassas güdümlü füzeler kullanılacak. Hedeflere atılacak füze ve bombalar şunlar 

</TEXT>
</DOC>
