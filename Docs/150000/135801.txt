<DOC>
<DOCNO> 135801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur30.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da kuru yük gemisi karaya oturdu, 3 gemici kayıp 
</HEADLINE>
<TEXT>

     Bahama bandıralı bir kuru yük gemisinin, fırtına nedeniyle Antalya'nın Kale İlçesi açıklarında demir tarayarak karaya oturduğu ve ardından yan yattığı bildirildi. Geminin 8 mürettebatından 5'i kurtarılırken, 3 kişiye henüz ulaşılamadı. 
     Antalya Valisi Ertuğrul Dokuzoğlu'ndan alınan bilgiye göre, Antalya'nın Kale İlçesi'ne bağlı Üçağız Köyü'ndeki Kekova Adası koyunda 4 gündür demirli bulunan Bahama bandıralı boş kuru yük gemisi, fırtına ve dalga nedeniyle demir tarayarak, Gökkaya Koyu girişinde karaya oturdu ve ardından yan yattı. 
     Vali Dokuzoğlu, Üçağız Sahil Güvenlik Bot Komutanlığı ve Kale jandarma ekipleri tarafından sürdürülen kurtarma çalışmaları sonucu, 8 mürettebattan 5'inin kurtarıldığını, 3'ünü arama çalışmalarının ise devam ettiğini bildirdi. 
     





</TEXT>
</DOC>
