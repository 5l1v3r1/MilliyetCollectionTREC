<DOC>
<DOCNO> 149367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo06.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Trabzon'a galibiyet için gitti... 
</HEADLINE>
<TEXT>

     İstanbulspor, yarın deplasmanda oynayacağı Trabzonspor maçını da kazanarak, son haftalardaki başarılı gidişatını sürdürmek istiyor. 
     Geçtiğimiz hafta Göztepe'yi yenerek, rahat bir nefes alan sarı-siyahlılar, hafta içinde Malatyaspor'u deplasmanda mağlup edip Türkiye Kupası'nda finale yükselen Trabzonspor karşısında 3 puan için sahaya çıkacak. 
     Akşam saatlerinde Trabzon'a gidecek İstanbulspor'da, sakatlıkları süren Saffet ve İlker ile sarı kart cezalısı Yordanov, yarınki maçta forma giyemeyecek. 
     ''İstanbul Boğaları''nın sahaya Zdravkov, Deniz Uygar, Selçuk, Bekir, Musa, Saidou, Güven, Mehmet, Petkov, Cenk ve Bushaj muhtemel 11'i ile çıkması bekleniyor. 
     Hüseyin Avni Aker Stadı'nda saat 14.30'da başlayacak maçı hakem Oktay Demiray yönetecek. 
     





</TEXT>
</DOC>
