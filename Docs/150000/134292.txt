<DOC>
<DOCNO> 134292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/soneko16.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 114.96 puan düşüşle, seansı 10,830.77 puandan tamamladı. Hisse senetleri ortalama yüzde 1.05 değer kaybetti. 
     Açılışta bir miktar satışla karşılaşan endeks, 10,800 seviyesinde düşük hacimle sıkıştı. 
     Dün 10,945.73 puandan kapanan endeks için 11,000-11,200 seviyesinin direnç konumunda olduğuna işaret eden uzmanlar, işlem hacminin endeksin direnç noktasını geçmesine yetmediğini, sıkışıklığın sürdüğünü ve kağıt bazında hareketlerin dikkat çektiğini kaydediyorlar. 
     Uzmanlar, gelecek hafta da piyasalar üzerinde Irak konusuna bağlı gündemin etkili olacağını belirtiyorlar. 
     Borsa, haftanın son gününe 2.11 puan düşüşle 10,943.62 puan seviyesinde başladı. Seansın ilk yarısı, 123.30 puan düşüşle 10,822.43 puandan geçildi. 
     Endeks, seans içinde en düşük 10,764.59 puana kadar gerilerken, önceki seans kapanış seviyesi olan 10,945.73 puanın üstüne çıkamadı. 
     Seans kapanışında mali endeks, 131.09 puan düşüşle 13,355.31 puana, sanayi endeksi 128.74 puan düşüşle 10,522.74 puana ve hizmetler endeksi 45.48 puan düşüşle 7,170.35 puana geriledi. 
     Böylece, önceki kapanışa göre mali grup hisseler ortalama yüzde 0.97, sanayi grubu hisseler ortalama yüzde 1.21, hizmetler grubu hisseler ortalama yüzde 0.63 oranında değer yitirdi. 
     İşlem gören toplam 286 hisse senedinden 79'u değer kazanırken, 110 hisse senedi değer yitirdi. 97 hissenin fiyatında ise değişiklik olmadı. 
     Seansta, 155 trilyon 379 milyar 302 milyon liralık işlem hacmi oluştu. 
     Kardemir D , Yapı ve Kredi Bankası, İş Bankası C , Kardemir A ve Kardemir B en yoğun işlem gören hisseler oldu. 
     





</TEXT>
</DOC>
