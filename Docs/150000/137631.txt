<DOC>
<DOCNO> 137631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/siyaset/siyz1.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Erdoğan’ın adaylığına onay 
     GÖKÇER TAHİNCİOĞLU 

     Siirt İl Seçim Kurulu, AKP Genel Başkanı Recep Tayyip Erdoğan’ın Siirt’te 9 Mart tarihinde yapılacak seçimde milletvekili adayı olmasına onay verdi. Kurul, sahte bir dernek olduğundan kuşkulanılan İstanbul Atatürk İlkeleri ve Laiklik Prensiplerini Koruma Cemiyeti’nce Erdoğan’ın adaylığına karşı yapılan itirazı reddetti. Kurul kararında, "Hakaret içeren, mücerret iddialardan oluşan itiraz dilekçesi reddedilmiştir" denildi. Erdoğan hakkındaki son sözü ise, Yüksek Seçim Kurulu YSK söyleyecek. 
     
     Erbakan’a kötü haber 
     ANKARA Milliyet 

     RP’ye yapılan 1 trilyon liralık Hazine yardımının harcanmış gibi gösterilip Hazine’ye iade edilmediği gerekçesiyle açılan "Kayıp Trilyon" davası, temyiz edildi. Ankara Başsavcılığı, "evrakta sahteciliköten Erbakan’ın 2 yıl 4 ay, 52 sanığın 1 yıl, 19 sanığın da 1 yıl 2 ay aldıkları cezaların artırılmasını ve dolandırıcılıktan yargılanmasını, beraat eden sanıkların da mahk m edilmesini talep etti. RP’nin kapatılmasının ardından aldığı 5 yıllık siyaset yasağı 25 Şubat tarihinde bitecek olan Erbakan, Yargıtay’ın cezayı onaması halinde ömür boyu siyasi yasaklı hale gelecek. 
     
     Çiller’in ekibi tasfiye edildi 
     AYDIN HASAN Ankara 

     DYP Genel Başkanı Mehmet Ağar, teşkilatlardaki Tansu Çiller’in adamlarını partiden uzaklaştırıyor. Son bir ay içinde 32 il yönetiminin 14’üne yeni atama yapıldı. Ağar, sadece Artvin’de eski İl Başkanı Ferhat Dalgılıç’ı yeniden göreve getirdi. Çiller’e yakınlığı ile tanınan İstanbul eski İl Başkanı Süleyman Soylu ile Ankara eski İl Başkanı Nevzat Ceylan ve arkadaşları yönetimden uzaklaştırıldı. İstanbul İl Başkanlığı’na işadamı Mücahit Türkkan, Ankara İl Başkanlığı’na da Nevzat Karataş getirildi. 
     



 SİYASET 



















</TEXT>
</DOC>
