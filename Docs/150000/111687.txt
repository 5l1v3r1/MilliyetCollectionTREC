<DOC>
<DOCNO> 111687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur26.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li Prof. Mc.Carthy "Ermeniler Türklere soykırım uyguladı" 
</HEADLINE>
<TEXT>

     ABD Kentucky Louisville Üniversitesi Tarih Bölümü Başkanı Prof. Dr. Justin McCarthy, ''Türklerin, Ermenilere bir soykırım uyguladıkları iddia edilmektedir. Oysa, gerçek soykırım Türklere karşı uygulanmıştır'' dedi. 
     Atatürk Üniversitesi'nde A.Ü yeni akademik yılın başlaması dolayısıyla düzenlenen törende, ''Osmanlı Erzurum'un Tahribatı'' konulu ilk dersi, tarihçi Prof. Dr. McCarthy, verdi. 
     Batı bilim dünyasında, ''Türk-Ermeni ilişkilerinin tarihine tarafsız gözle bakabilen ve düşüncelerini her platformda açık bir biçimde ortaya koyan nadir bilim adamlarından biri'' olarak gösterilen McCarthy, Erzurum'da yaşanan Ermeni ve Türk ilişkilerinin tarihi gelişimini ve yaşanan katliamları anlattı. 
     
     1. DÜNYA SAVAŞI'NDA ERZURUM'DAKİ ERMENİLER 
     Yakın zamana kadar yapılan tüm araştırmalara rağmen Erzurum'da, Ermeni ve Türklerin tarihinde çok sayıda cevaplanmamış sorular mevcut olduğunu, bunların ilkinin ise Erzurum'daki Ermenilerin yer değiştirme sorunu olduğunu ifade eden McCarthy, şunları söyledi 
     ''Birşey kesindir Erzurum'daki tüm Ermenilerin ya tehcir edildikleri veya öldürüldüklerine dair Ermeni iddiaları saçmadır. Çünkü, Erzurum'da Rus işgali sırasında çok sayıda Ermeni yaşamaktaydı. Ruslar geri çekildiğinde Erzurum'da kalan ve Rusya'dan dönen Ermenilerin sayısı bir ordu oluşturmaları ve hükümet kurmaya teşebbüs etmelerine yetecek kadardı. Eğer Erzurum'daki Ermenilerin tümü yok edilmiş olsaydı bu Ermeniler nereden geldiler '' Ermeni milliyetçilerinin, özel haklara sahip olduklarını ilan ederek, yalnızca oy verme, yönetimin önemli bir parçası olma, daha eğitimli ve daha zengin olma hakkı değil, aynı zamanda yüzde 17'lik azınlıklarının, yüzde 83'lük Erzurum halkı üzerine egemenlik kurma gibi sahte bir hak talep ettiklerini ifade eden Mc.Carthy, şöyle devam etti 
     ''Gerçekten bunlar hak değildi. Bu taleplerin hepsi suçtu. Suçun yol açtığı her örnekte olduğu gibi, burada da suçlar suçluların yok olmasına yol açtı. Fakat bu talepler aynı zamanda yüzbinlerce masum Müslüman'ın ve Ermeni'nin de ölmesine yol açmış oldu.'' 
     





</TEXT>
</DOC>
