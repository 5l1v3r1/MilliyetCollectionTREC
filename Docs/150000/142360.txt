<DOC>
<DOCNO> 142360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/siyaset/siy05.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan da Bush’u hüsrana uğrattı... 
</HEADLINE>
<TEXT>

New York Times, Siirt seçiminden sonra Erdoğan’ı arayan Başkan Bush’un, yine umduğu cevapları alamadığını yazdı 
     SEMA EMİROĞLU New York 

     New York Times gazetesi, ABD Başkanı George Bush’un, Tayyip Erdoğan’la üç gün önce yaptığı telefon konuşmasının hüsranla sonuçlandığını yazdı. Erdoğan’ın, TBMM’deki ikinci oylama sürecini hızlandırma talebini reddettiğini belirten gazete, ABD’nin Türk üsleri ve hava sahasını kullanma iznini henüz alamadığını ve bu iznin ay sonuna kadar verilemeyebileceğini belirterek bu durumu "savaş planına engel" olarak nitelendirdi. 
     
     ARAP DÜNYASI KARIŞIR 
     Mevcut tıkanıklığın hem İncirlik Üssü, hem de Doğu Akdeniz’deki iki uçak gemisinde bekleyen 100 savaş uçağıyla ilgili planları karmaşık hale getirdiğine dikkati çeken gazete şu ifadeleri kullandı "Jetlerin Türkiye’nin güneydoğusundan uçmasına izin verilmezse, Pentagon yetkilileri, diplomatik açıdan daha riskli ve kışkırtıcı olabilecek İsrail-Ürdün hava sahasını kullanmayı düşünecek. Bu da ABD’nin Arap dünyasını karşısına almasına yol açabilir." 
     
     HİÇ İYİ OLMADI’ 
     Yeni anlaşmazlığın Siirt seçimlerinin ardından ortaya çıktığını hatırlatan gazete, ABD’li bir yetkilinin, "İyi bir telefon konuşması olmadı. Türkler umduğumuz karşılığı vermedi" dediğini de vurguladı. 
     
     



 SİYASET 














</TEXT>
</DOC>
