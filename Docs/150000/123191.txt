<DOC>
<DOCNO> 123191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur06.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Palandöken'e yağan kar tatilcileri sevindirdi... 
</HEADLINE>
<TEXT>

     Erzurum'da bu sabah başlayan kar yağışı, kent merkezi ve Palandöken Dağı'nda etkili oldu. 
     Kış mevsiminin başlamasının ardından alışılmışın dışında sıcak ve yağışsız bir havanın hakim olduğu Erzurum'da bu sabah başlayan kar yağışı özellikle turizmcileri sevindirdi. 
     Palandöken Dağı'nda kayak yapmaya elverişli karın oluşmaması nedeniyle bayram tatilini sessiz geçiren turizmciler, şimdi kar yağışının devam etmesini bekliyor ve bir an önce kayak sezonunu açmayı planlıyorlar. 
     Meteoroloji yetkilileri, kar yağışıyla birlikte, kentte 3 santimetre olan kar kalınlığının, yüksek kesimlerde 20 santimetreye kadar çıktığını bildirdi. 
     Yetkililer, kar yağışının 4 gün devam etmesinin beklendiğini belirttiler. 
     





</TEXT>
</DOC>
