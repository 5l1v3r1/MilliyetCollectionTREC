<DOC>
<DOCNO> 126143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/spor/spo03.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
CİM-BOM PUSUDA 
</HEADLINE>
<TEXT>

Galatasaray Başkanı Canaydın, Revivo için resti çekti, "Fener ile bağları kopmadan, bu iş bitemez" dedi. Sarı - Kırmızılı yöneticilerin, sözleşmenin feshini beklediği iddia edildi 
     HALİL ÖZER 

     Takip sürüyor 
     GALATASARAY, Revivo konusunda beklemeye çekildi. Sarı - Kırmızılı kulübün Başkanı Özhan Canaydın’ın, Fenerbahçe ile henüz sözleşmesini fesh etmeyen İsrailli futbolcunun transferinin şimdilik doldurulmasını istediği öğrenildi. Özhan Canaydın’ın, son günlerde çıkan haberlerde, Fenerbahçe’yi kırmama adına Revivo’yu istemeyen adam olarak gözükmekten rahatsızlık duyduğu ileri sürüldü. 
     
     Bekleme zamanı 
     CANAYDIN’A baskı kuran Galatasaraylı yöneticilerin, Revivo’nun sözleşmesinin fesh edilme anına kadar sessiz kalacağı dile getirildi. Revivo ile serbest kaldıktan sonra masaya oturulacağı açıklandı. Teknik Direktör Fatih Terim’in de Revivo konusunda ısrar ettiği öğrenildi. Fenerbahçe’nin ise Galatasaray Başkanı ile temasta olduğu ve transferin yapılmaması için iknaya çalıştığı belirtildi. 
     
Fatih Terim’den mesaiye devam      TEKNİK Direktör Fatih Terim, Samsunspor maçının ardından başlayacak olan tatili, Florya’da çalışarak değerlendirecek. Tecrübeli teknik adamın pazartesi gününden itibaren tesislerde transfer konularını netleştireceği öğrenildi. Öte yandan Terim, Samsun deplasmanında İstanbul’dan giden basın mensuplarına jest yaparak, kafileyle birlikte aynı otelde kalmalarına izin verdi. 
     
Kadro sıkıntısı      Balic, Batista, Ergün ve Suat’tan sonra güçsüz düşen Christian ile kasığı ağrıyan Emre Aşık da Samsun kafilesinde yer almadı 
     DEPLASMANDA bugün Samsunspor ile oynayacağı maçın ardından devreyi kapatacak olan Galatasaray, kritik 90 dakika için dün Samsun’a gitti. Sarı - Kırmızılı takımda sakatlıkları devam eden Balic, Batista, Ergün ve Suat’tan sonra Christian ve Emre’nin durumunun ciddileşmesi moralleri bozdu. Teknik Direktör Fatih Terim, iki futbolcusunu da Samsun kafilesine dahil etmedi. 
     SON antrenmanda kasığındaki ağrıları artan Emre Aşık dün sabah Florya’da tekrar kontrolden geçti. Milli futbolcunun yerine Samsunspor karşısında Vedat’ın forma giyeceği iddia edildi. Sarı - Kırmızılı takımın İkinci Başkanı Ali Dürüst, Samsunspor karşılaşmasının kendileri için önemli bir sınav olduğunu dile getirdi ve "Kazanıp, ilk yarıyı sorunsuz bitirmek istiyoruz" dedi. 
     
Aslan’a büyük ilgi      SAMSUN’DA Galatasaray krallar gibi karşılandı. Havalimanında toplanan yaklaşık 30 kişilik taraftar gurubu, Teknik Direktör Fatih Terim ve futbolcularına sevgi gösterilerinde bulundu. Sarı - Kırmızılı taraftarlar, "İmparator Terim" tezahüratlarıyla tecrübeli teknik adam moral verdi. 
     
     SAMSUN-GALATASARAY 
     STAT Samsun 19 Mayıs 
     HAKEM Metin Tokat 
     SAAT 16.30 
     YAYIN Lig TV 
     
     SAKATLAR Coşkun, Müslim, Osman, Vural, Kenan, Serkan Aykut Samsun , Balic, Ergün, Batista, Christian, Suat, Emre Aşık G.Saray 
     CEZALI Yok 
     
İstatistik TOPLAM  O G B M A Y  51 32 14 5 97 32      
     En farklı galibiyeti 6 - 1 1994 
     En farklı yenilgisi 2 - 3 1996 
     Son galibiyeti 4 - 1 2002 
     Son yenilgisi 1 - 2 2000 
     Son beraberliği 1 - 1 2001 
     Not ilk takım olarak Galatasaray alınmıştır. 
     



 SPOR 




























</TEXT>
</DOC>
