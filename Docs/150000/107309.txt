<DOC>
<DOCNO> 107309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/magazin/amag.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinema aşkına herşeyi yapar.. 
</HEADLINE>
<TEXT>

Skeç ve dizilerin ardından bir müzikale hazırlanan Yengi sinemaya da göz kırptı Gerekirse sevişirim de, soyunurum da... 
     İLKNUR GÜLMEZ 

     Aşkın Nur Yengi’nin asıl işi şarkıcılık. Ancak Yengi, son yıllarda şarkıcılıktan çok rol aldığı tiyatro oyunu, skeç ve dizilerle gündemde. Yengi, önümüzdeki günlerde ise Haldun Dormen’in yöneteceği müzikalle Cemal Reşit Rey’de sahne alacak. Biz de, bu amaçla tango dersine bile giden Yengi ile, geleceğini konuştuk 
     
Müzikal için önce Hülya Avşar’ın düşünüldüğü, o sıcak bakmayınca sizin kadroya alındığınız doğru mu 
     O konuyla ilgili hiçbir bilgim yok. Haldun Bey beni aradı ve teklif etti. Ben de sıcak baktım. 
     
Dizi, müzikal, sırada sinema mı var 
     Cem Davran’la bir sinema filmi projemiz vardı, ekonomik kriz nedeniyle sürekli ertelendi. Sonunda ümidimi kestim. Sinemayı tabii ki istiyorum. Oyunculuk konusunda akademik bir kariyerim yok ama gayet güzel ve doğru oynadığımı biliyorum. Teknik değilim ama çok doğalım. Yüzüm sinemaya enteresan geliyor. 30 yaşlar kadının en güzel ve verimli dönemi. 
     
Sinemada Sevişmem, öpüşmem, soyunmam’ kuralların var mı 
     Amacına uygun olursa soyunurum, sevişirim yani herşeyi yaparım. Genel konseptin içinde olması gereken birşey ise evet’ derim. Çıplaklık veya sevişme sahneleri reyting ve gişe uğruna yapılıyorsa istemem. 
     
     Sahnede herşey mübah’ 
Bir ara Sahnede şov yapılmalı mı ’ tartışmaları yaşandı. Sesi olmayan şova yaslanıyor’ diyenler oldu... 
     Sahne üzerinde herşey mübah, çünkü orası görsel bir mek n. Yaptığın işe, kendine, yaratıcılığına özen gösteriyorsan herşeyi yapabilirsin. Bunun tartışılması bile komik. Yeri geldi şovumun bir parçası olarak dansöz oynattım, yeri geldi tango yaptım. Doğru olduğuna inandığım herşeyi sunarım sahnede. Ayrıca ben hiperaktif bir kadınım. Durduğum yerde duramam. Bir o yana, bir bu yana giderim. Bu sahnede de böyle. 
     
     Atilla ar - ka - da - şım...’ 
Atilla Saral’la aranızdaki ilişkinin bir adı var mı 
     Atilla benim arkadaş grubumda. Bizi evimin kapısında görüntülemişler. Olabilir, o arkadaşım ve evime de gelebilir. İnsanım ve yaşamaya, eğlenmeye, mutlu olmaya hakkım var. Bu da şöhretin bedeli olsa gerek. Bu aalemde saklamanın imkanı yok. Saklasan bile buluyorlar seni. Bazen diyorum ki ya mutluluğu, ya şöhreti seç. Bu camiada hem şöhretli hem de mutlu olamıyorsun. Kendime, ya şöhreti ya mutluğu seç demiştim. Mutluğu seçmiştim. Ama demek ki farkında olmadan şöhreti seçmişim. 
     



 MAGAZİN 














</TEXT>
</DOC>
