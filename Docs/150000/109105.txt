<DOC>
<DOCNO> 109105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun13.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan'da, Mc Donald's önünde patlama... 
</HEADLINE>
<TEXT>

     Lübnan'da, Amerikan restoranı McDonald's önünde dün gece patlama meydana geldi. 
     Güvenlik görevlileri, başkent Beyrut'un 20 kilometre kuzeydoğusunda, Cuniye kasabasındaki restoranın önünde meydana gelen patlamaya, park halindeki bir aracın altına yerleştirilen bombanın yol açtığını belirtti. 
     Patlamada ölen ya da yaralanan olmazken, bombanın bulunduğu araçla yakınındaki iki aracın hasar gördüğü, patlama anında kapalı olan restoranda zarar meydana gelmediği kaydedildi. 
     Hedefin McDonald's olup olmadığı bilinmiyor, ancak Lübnan'da Mayıs ayında da Trablusşam'da, iki Amerikan restoranının bulunduğu binanın önünde patlama olmuş, restoranlar büyük maddi hasara uğramıştı. 
     





</TEXT>
</DOC>
