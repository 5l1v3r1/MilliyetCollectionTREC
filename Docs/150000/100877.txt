<DOC>
<DOCNO> 100877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/siyaset/siy05a.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in sağ kolu Ünlü, YTP adayı 
</HEADLINE>
<TEXT>

     ANKARA Milliyet 

     Ekonomiden Sorumlu Devlet Bakanı Kemal Derviş’in danışmanlığını yürüten, Spordan Sorumlu Devlet Bakanı Fikret Ünlü’nın kızı Oya Ünlü, 3 Kasım’daki genel seçimlerde milletvekili aday adayı olabilmek için istifa etti. 
     Derviş, dün çeşitli kabullerle yoğun bir gün geçirirken, danışmanı Ünlü de, aktif siyasete YTP’den girmek için istifasını verdi. Ancak, kadrosunun bulunduğu Başbakanlık’a istifasını sunan Ünlü’nün hangi bölgeden aday adayı olacağı belirlenmedi. 
     Bakan Ünlü ve Turizm Yatırımcıları Derneği Başkanı Tavit Köletavitoğlu’nun yanı sıra, Orman Bakanı Nami Çağan’la görüşen Derviş’in TİSK Başkanı Refik Baydur’la yapacağı görüşme de iptal edildi. Daha sonra Derviş’le bir araya gelen Sosyal Demokrasi Vakfı SODEV Başkanı Ercan Karakaş ise, Derviş’in, seçim ve siyasi partiler yasalarının değişmesi konusunda girişimi bulunduğunu ve değişim umudunu koruduğunu ifade etti. Karakaş, "Bir araya gelişte sosyal demokrasiyi omurga olarak görüyor. İttifak arayışları haftalar sürecek bir durum değil. Süreç hızlı başlayacak" dedi. 
     "Derviş kendini YTP’ye ait hissediyor mu " sorusuna da Karakaş, "Benim gördüğüm öyle" yanıtını verdi. 
     



 SİYASET 


















</TEXT>
</DOC>
