<DOC>
<DOCNO> 126506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/spor/spo01.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Estevez için okey 
</HEADLINE>
<TEXT>

Boca Juniors’tan Estevez’i isteyen Beşiktaş’a olumlu cevap geldi. Maddi sıkıntı içindeki kulüp, bu oyuncuyu 1.5 milyon dolara vereceğini açıkladı 
     MEHMET ÇİFTÇİ 

     Yönetim "Tamam" dedi 
     BOCA Juniors, Beşiktaş’ın transfer etmek istediği Raul Estevez için yeşil ışık yaktı. Bir süre önce Arjantin kulübüyle temasa geçerek, bu futbolcu için 1.5 milyon dolar teklif eden Siyah - Beyazlı kulübe, Arjantin’den olumlu cevap geldi. Boca Juniors Başkan Yardımcısı Roberto Digon, yönetim kurulunun Estevez’e yapılan teklifi değerlendireceklerini ve ücreti olumlu gördüklerini belirtti. 
     
     Kriz onları da vurdu 
     DİGON, bu futbolcuyu büyük ihtimalle ocak ayında Beşiktaş’a vereceklerini söyledi. Bu sezon başında San Lorenzo’dan Boca’ya transfer olan 25 yaşındaki Estevez, ileriye dönük orta sahada görev alıyor. Arjantin Ligi’nin en teknik ve hızlı oyuncularından biri olarak gösterilen Raul, kriz nedeniyle maddi indirimine karar veren Boca’nın satmak niyetinde olduğu isimlerden biri haline geldi. 
     
Kartal emsalsizBeşiktaş, lig, kupa ve Avrupa maçlarında yenilmeyen tek takım olduğu ortaya çıktı. Liglerinde namağlup 5 takım ise yurtdışı maçlarında devrildi 
     ORHAN YILDIRIM 

     BU sezon Türkiye’nin namağlup tek takımı unvanını elinde bulunduran Beşiktaş’ın Avrupa’da da eşi, benzeri yok. Siyah - Beyazlılar’ın ilk yarı boyunca oynanan lig, kupa ve Avrupa Kupası karşılaşmalarında mağlup olmayan tek takım olduğu ortaya çıktı. Resmi maçlardan büyük başarıyla çıkan Kartal’ın sadece özel maçlarda bileği büküldü. 
     CSKA Sofya Bulgaristan , Nikocia Kıbrıs Rum Kesimi , Porto Portekiz , Glasgow Rangers İskoçya ve Real Sociedad İspanya ’ın kendi liglerinde yenilgisi bulunmazken, kupa ve Avrupa mücadelelerinde rakiplerine boyun eğdiği ortaya çıktı. Teknik Direktör Lucescu yönetimindeki Beşiktaş ise bunların hepsini geçmeyi bildi. 
     
Lucescu zirvede      BÜNYAMİN OSMAN 

     RUMEN futbolunda 2002’nin futbolcu ve teknik adamlarını değerlendiren Romanya basını, Beşiktaş Teknik Direktörü Lucescu’yu birinci sıraya oturttu. TV Romania’nın organize ettiği "2002 Futbol Galası" yarışmasında Lucescu, basın mensuplarının büyük bölümünün oyunu alarak zirvede yer alırken Rumen hoca dün gece düzenlenen ödül töreninde oldukça duygulu dakikalar da yaşadı. Rapid Bükreş’in Asbaşkanı olan oğlu Razvan Lucescu en iyi yönetici ödülünü alırken Rumen hocanın gözyaşlarına hakim olamadığı görüldü. 
     
Tamer ameliyat oluyor      BURNUNDAN nefes almakta zorlanan Beşiktaşlı Tamer bugün bıçak altına yatıyor. Kulüp doktoru Ayhan Optur, Tamer’in uzun süredir burnundan nefes almakta zorlandığını, bu nedenle de bugün Memorial Hastanesi’nde ameliyat olacağını açıkladı. Aynı sorunu yaşayan Tolga da bugün kontrolden geçirilecek. 
     
Necati gelmek istiyor      ADANASPOR’DA golleriyle dikkat çeken Necati, Beşiktaş’a gelmek için haber yolladı. Menajerinin aracığılığıyla yönetime ulaşan golcünün, "Galatasaray transfer için devrede. Ancak ben Beşiktaş forması giymek istiyorum" dediği öğrenildi. Necati’ye sıcak bakan idareciler ise bu konudaki son kararını Lucescu ile görüştükten sonra verecek. 
     
Pancu üçüncü      ROMANYA’DA 2002 yılının en başarılı futbolcuları arasında yapılan değerlendirmede Beşiktaş’ın etkili silahı Pancu da üçüncü sırayı aldı. Ajax’ta forma giyen Chivu’nun zirveye çıktığı yarışta, Mutu ikinci oldu. Pancu özel işleri nedeniyle dün gece düzenlenen ödül törenine katılamadı. 
     



 SPOR 























</TEXT>
</DOC>
