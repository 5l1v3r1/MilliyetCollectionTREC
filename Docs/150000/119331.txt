<DOC>
<DOCNO> 119331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/spor/spo04.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Daha çok çalışmalıyız 
</HEADLINE>
<TEXT>

     TRABZONSPOR Teknik Direktörü Samet Aybaba, Galatasaray karşısında aldıkları yenilgiyi tecrübesizliğe bağladı. Aybaba, "Genç bir takımız. Oyuncularım ne yazık ki sadece hücum yaparak maç kazanacaklarını sanıyorlar. Nerede duracaklarını h l bilmiyorlar" ifadesini kullandı. 
     FATİH’İN kaçırdığı penaltıyı dönüm noktası olarak gösteren Aybaba, "Bu gol olsaydı maçı koparabilirdik. Ancak futbolun içinde böyle olaylar var. İkinci yarı da pozisyonlar bulduk ama kaçırdık. Daha çok çalışmamız gerekiyor. Oyuncularım böyle maçları kolay kazanamayacaklarını öğrenecekler" dedi. 
     
TARAFTAR DIŞARI      Emniyet güçleri, eski açık tribünde toplu oturan Trabzonsporlu taraftarları, stadın dışına çıkardılar. Galatasaraylı seyirciler de bu olayı tepki gösterdiler 
     ALİ Sami Yen Stadı’nın eski açık tribününden bilet alarak maçı izlemek için gelen yaklaşık bin kişilik Trabzonspor taraftarı emniyet güçleri tarafından dışarıya çıkarıldı. Bordo - Mavili taraftarlar da tepki gösterince, polisle aralarında kısa süreli bir arbede yaşandı. Bu arada Galatasaray taraftarları da, Kadıköy’de kendilerine yapılan aynı davranış yüzünden polise tepki gösterdiler ve Trabzonsporlu taraftarların kalması için tezahürat yaptılar. 
     POLİSİN tavrı, Trabzonlu ve Galatasaraylı yöneticiler arasında da tartışma yarattı. Ahmet Ağaoğlu, taraftarlarının atılmasını, Sarı - Kırmızılı yönetimin istediğini ileri sürdü. Ali Dürüst ise bu olayın kendileriyle ilgisi olmadığını, İstanbul Valiliği’nin kararı olduğunu savundular. Emniyet güçlerinin sorumluları, rakip seyircinin tribünde örgütlü bir şekilde toplu olarak oturmaları yüzünden dışarıya çıkarıldıklarını açıkladılar. 
     



 SPOR 

























</TEXT>
</DOC>
