<DOC>
<DOCNO> 111745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo02.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'KURŞUN MU YİYELİM ' 
</HEADLINE>
<TEXT>

Fenerbahçe Asbaşkanı Murat Özaydınlı, polisin fiili saldırı olmadığı için küfürlere hiçbir ses çıkarmadığını, hakem Ali Aydın’ın da devre arası "Ben bir şey duymuyorum" dediğini söyledi 
     YALÇIN TÜRK 

     Vali’ye büyük tepki 
     ALTAY maçında Başkan Aziz Yıldırım’a edilen küfürler, polisin seyirciyi dövmesi ve hakem Ali Aydın’ın olaylara sessiz kalması Fenerbahçe’yi ayağa kaldırdı. Asbaşkan Murat Özaydınlı, önce İzmir Valisi Alaaddin Yüksel’i eleştirdi, "Vali, fiili saldırı yok diye Altaylı seyircilerin içine güvenlik güçlerini göndermedi. Küfür İzmir’de saldırıdan sayılmıyor. Kurşun atmaları gerekirdi herhalde veya bizi dövmeleri" ifadelerini kullandı. 
     
     Hayret bir olay’ 
     ŞÜKRÜ Saracoğlu Stadı’nın bir çekirdek paketi yüzünden kapatılmak istendiğini kaydeden Özaydınlı, hakem Ali Aydın’a da yüklendi. Fenerbahçe Asbaşkanı, "Devre arasında Ali Aydın’ın yanına indik. Başkanımız, Bana küfür ediyorlar’ dedi. Aydın duymadığını söyledi. 4. hakem Cem Papila’ya sorduk. O da duymadığını belirtti. Hayret bir olay. Biz küfür için 55 bin kişiyi kontrol ediyoruz. Onlar bin kişiyi kontrol edemiyor" diye konuştu. 
     
     Artık görsünler’ 
     GÜVENLİK güçlerinin de sorumsuzca davrandığına işaret eden Özaydınlı, "Polis, Fenerbahçe taraftarının içine sokuluyor, seyirciyi kırdırıyorlar. Bu nasıl uygulama, nasıl adalettir Şaşırdık, kaldık. Atatürk Stadı’ndan çıkarken, Türkiye Cumhuriyeti Başbakanı’nın yardımcısı taşlandı, bozuk para yağmuruna tutuldu. İşte anlayın Türkiye’nin halini. Kimse kılını bile kıpırdatmadı. Bazıları olan biteni görsün" dedi. 
     
ORTEGA büyüledi      BAŞKAN Aziz Yıldırım, Ortega’nın daha yeni yeni takıma alıştığını, kısa bir süre sonra çok daha büyük işler yapacağını iddia etti. Yıldırım, "Koşuyor, mücadele ediyor, asist yapıyor, gol atıyor. Oynayamaz diyenlere sahada en güzel cevabı veriyor. Birkaç hafta önce Fenerbahçe için kıyametler koparılıyordu. Erteleme maçını kazandığımız anda lider oluyoruz" diye konuştu. 
     ASBAŞKAN Murat Özaydınlı da sezon başında Ortega’yı eleştirenlere sert çıktı, "Niye alındı diyenler, alkolik yakıştırması yapanlar, şımarık diyenler, aşçısını, psikoloğunu, bakıcısını yanında getirdi diyenler şimdi neredeler Ortega sahaya şahsiyetini koyuyor. Tekme yiyiyor, ne itiraz ediyor, ne de yerde kıvranıyor. Resmen ders veriyor. Bazıların yüzü herhalde kızarmıştır" dedi. 
     
İzmir’e yakışmadı’      İZMİR Emniyet Müdürü Halil Tataş, Altaylı taraftarların Fenerbahçe Kulübü Başkanı Aziz Yıldırım’ın aleyhine yaptıkları gösteriler için "Küfür, İzmir’e yakışmadı" açıklamasını yaptı. Tataş, Şeref Tribünü’ne taşlar atan 100’e yakın Altaylı taraftarı tespit ettiklerini ve olayı çözeceklerini belirtti," Fener tribünlerine bıçaklı kavgalar yüzünden müdahalede bulunduk" dedi. 
     
Fener’in ceza günü      GEÇEN hafta oynanan Elazığspor maçından sonra kötü tezahürat ve küfür nedeniyle Disiplin Kurulu’na sevk edilen Fenerbahçe’ye verilecek ceza bugün belli olacak. Sarı - Lacivertli kulübe saha kapatma veya seyircisiz oynama cezalarından biri gelecek. Bu arada Altay maçında sağduyu gösterip küfür etmeyen seyircisi sayesinde Fenerbahçe "arttırılmış" cezadan kurtuldu. Eğer küfür olsaydı talimatın "tekerrür" başlıklı 60. maddesine göre ceza katlanacaktı. Teknik Direktör Lorant bugün Disiplin Kurulu’na sevk edilecek. 
     
Aşı oldular, izine çıktılar      SARI - Lacivertli futbolcular dün sabah yapılan antrenman sonrasında topluca grip aşısı oldular. Teknik Direktör Lorant, milli maçlar nedeniyle takıma iki gün izin verirken, sakatlığı bulunan Mirkoviç’in ülkesine gittiği ancak milli takımdan affını isteyerek geri döneceği belirtildi. Sabahki çalışmada ayak bileğini burkan Ceyhun idmanı yarıda bıraktı. Ortega da salonda tedavi oldu. 
     
FENER BAHÇE GÜNLÜĞÜ      İflasa yaklaştım’ 
     SAKATLIĞI nedeniyle eski performansından çok uzak olan Rüştü, tükenmek üzere olduğunu söyledi. Milli kaleci, "Bıktım, yoruldum artık. Böyle giderse yakın bir zamanda iflas edebilirim. En az 70 santimetre sıçrayan Rüştü, 15 - 20 santimetreye zor sıçrıyor. Durumumun en kısa özeti bu. İzmir’de bu yüzden gol yedim" diye konuştu. 
     
     Baba canın çok acıyor mu ’ 
     ALTAY karşılaşmasında sakatlanarak ikinci yarıya çıkamayan Ümit Özat’ı televizyondan izleyen küçük kızı hemen telefona sarıldı. Karşılaşma bitiminde babası ile konuşma fırsatı buldu ve "Canın çok acıyor mu Sakın ağlama, üzülme. Çabuk dön" diyerek Ümit Özat’a moral verdi. 
     
     Andersson’un feryadı 
     FENERBAHÇE’NİN eski golcüsü, AIK Solna maçından sonra tutuklanan yakın arkadaşı Volkan Ballı’yı hapishanede ziyaret edebilmek için 10 gün bekledi. Andersson, İsveç gazetelerine verdiği demeçte "iş ortağım" dediği Ballı’nın "suçsuz" olduğunu savundu. Fenerbahçe Kulübü de, İsveç’te tutuklanan üyesi için kulüp çalışanı İsmet Badak’ı görevlendirdi. Badak, Ballı’nın tüm ihtiyaçlarını karşılıyor. 
     
     



 SPOR 




























</TEXT>
</DOC>
