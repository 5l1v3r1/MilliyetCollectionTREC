<DOC>
<DOCNO> 138375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yasam/yas02.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Berivan’ın setinde başkan skandalı 
</HEADLINE>
<TEXT>

Sevilen dizinin oyuncularıyla Midyat’ta fotoğraf çektirmek isteyen alkollü Belediye Başkanı, küfür ve hakaretlerle ortalığı birbirine kattı 
     YAŞAR ÇAKMAK BİRSEN ALTUNTAŞ 

     Kanal D’nin reyting rekortmeni dizisi Berivan’ın setinde belediye başkanı skandalı yaşandı. Mardin’de çekilen dizinin ekibi iki gün önce Midyat ilçesindeki çekimleri yaparken, Midyat Belediye Başkanı Şehmuz Nasırlıoğlu saat 21.00 sıralarında akrabalarıyla birlikte seti ziyarete gitti. Aşırı kar yağışı ve karanlık havaya rağmen zor şartlarda çalışan ekipten Can, yorgunluğuna rağmen dinlenmek için oturduğu karavanına izinsiz giren Nasırlıoğlu’nu kırmamak için akrabalarıyla birlikte fotoğraf çektirmeyi kabul etti. 
     
     Şişede durduğu gibi durmadı 
     Ancak oldukça alkollü olduğu söylenen Nasırlıoğlu, çekim yerinin yakınlarındaki mağarada da fotoğraf çektirmek isteyince prodüksiyon ekibi, daha sonra bu isteği seve seve yapacaklarını ancak o anda çekim yapmaları gerektiğini belirtti. 
     
     Küfür etti 
     Nasırlıoğlu ekibin isteğine uyup ordan uzaklaştı. Ancak aradan 10 dakika geçtikten sonra Nasırlıoğlu, ekibe bağırarak küfür etmeye başladı ve "Burada çekim yapmanızı istemiyorum, si.. gidin" dedi. Setin prodüksiyon amiri ise izin alınarak orada çekim yapıldığını belirtti. Buna rağmen Nasırlıoğlu küfür etmeye devam etti. O sırada aynı mekanda yine alkollü olduğu öne sürülen nöbetçi başkomiser, küfür ederek set ekibinin bölgeyi terketmesini istedi. Dizinin oyuncularından Tolga Savacı ile kavga eden başkomiser "Biz burda sizin güvenliğinizi sağlıyoruz, biz gidelim de sizi dağa kaldırsınlar" diyerek hakaret etmeye devam etti. Bütün bu gelişmeler üzerine set ekibi malzemelerini toplayarak Midyat’tan ayrıldı. 
     



 YAŞAM 




















</TEXT>
</DOC>
