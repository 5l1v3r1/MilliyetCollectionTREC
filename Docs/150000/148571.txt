<DOC>
<DOCNO> 148571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun51.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdatlılar, Amerikan askerlerine sevgi gösterilerinde bulunuyor 
</HEADLINE>
<TEXT>

     Bağdat düşerken, kentin merkezinde ilerleyen ABD tanklarına yol kenarlarında toplanan yüzlerce Iraklı sevgi gösterilerinde bulunuyor. 
     Daha düne kadar "kanımızla, canımızla, senin için ölmeye hazırız Saddam" diye sloganlar atan Bağdatlılar, bugün Amerikan tanklarını görünce taraf değiştirdi. 
     Bir diktatörlüğün yıkılışına sahne olan Irak'ın başkenti akşam saatlerinde Amerakan yanlısı gösterilere sahne oldu. 
     Iraklılar sokaklara çıkıp Amerikalıları beyaz bayraklar sallayıp alkışlarken, zırhlı araçlarından inen askerlere de yanlarına kadar gidip sevgi gösterisi yaptı. 
     Oysa bütün dünya 21 gündür Bağdat'ta kurulan savunma ve direniş örgütlenmesinden, kentin düşmesinin ne kadar zor olduğundan sözediyordu. 
     Ancak Iraklılar, Amerikan tankleri kenti teslim alınca direnmek yerine Saddam aleyhtarı gösteriler yapmayı tercih ettiler. 
     





</TEXT>
</DOC>
