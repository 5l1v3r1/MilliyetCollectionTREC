<DOC>
<DOCNO> 133979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/guncel/gun02.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet işleyenleri böcekler yiyecek’ 
</HEADLINE>
<TEXT>

Ankara Üniversitesi’nin kuracağı özel merkez, cesetlerin üzerinde toplanan böcek türlerinden yola çıkarak, cinayetin ne zaman ve nerede işlendiğini tespit edebilecek 
     ÜMRAN AVCI İstanbul 

     Ankara Üniversitesi A.Ü. Adli Tıp Bölümü, pek çok cinayeti aydınlatacak Adli Entomoloji Böcek Merkezi’ni kurmak için Devlet Planlama Teşkilatı’na DPT başvurdu. Proje onaylanırsa çalışmaları yürüten Adli Tıp Ana Bilim Dalı Başkanı Prof. Dr. Hamit Hancı, il il dolaşarak Türkiye’nin böcek haritasını çıkaracak. Merkez, böceklerden katilin izini sürerken, şu bilgilerden yola çıkacak 
     
     TÜRE GÖRE YER TESPİTİ 
     Böcekler kişi öldükten sonra cesede saldırıyor ve vücudu yemeye başlıyor. Bu arada üreyip yumurta bırakıyor. Yumurtalar pupa ve lavra oluyor. Onlar da erişkin hale gelip vücuttan ayrılırken yumurta bırakıyor. Bu döngü saptanınca, ölüm zamanı da kolayca hesaplanabiliyor. 
     Yine böcekler vasıtasıyla kişinin öldüğü yer de tespit ediliyor. Çünkü deniz kenarıyla dağlık ve ormanlık alandaki böceklerin formasyonu farklı. Her bölge farklı böcekleri barındırıyor. Böylece böceğin cinsine göre, cesedin yerinin değiştirilip değiştirilmediği de ortaya çıkıyor. 
     
     ADALET İÇİN GEREKLİ’ 
     Türkiye’nin ilk Adli Entomoloji Böcek Merkezi için DPT’den 400 milyarlık ödenek talep edildiğini belirten Hancı, şunları söyledi "Emniyet Genel Müdürlüğü Kriminal Teknik Eğitim Şube Müdürlüğü ile ortaklaşa başlattığımız çalışmada DPT’den gelecek müjdeli haberi bekliyoruz. Böylece adli olaylarda araştırma sonuçlarına en kısa sürede ulaşılacak. Adaletin sağlıklı şekilde gerçekleştirilmesi için bu merkezin kurulması şart." Merkezin akreditasyon alması için FBI, Scotland Yard ve Lozan Üniversitesi gibi adli alanda çalışan kurumlara başvurulacağını da anlatan Hancı, "Bu kurumlar merkezin uluslararası normlara göre çalışıp çalışmadığını kontrol edecek" diye konuştu. 
     
Türkiye artık tazminat ödemeyecek      Ankara’daki merkez hizmete girince FBI’dan da örnek araştırmalar isteyeceklerini belirten Prof. Dr. Hamit Hancı, "AİHM’nin Türkiye aleyhine verdiği kararların büyük bölümü olay yeri incelemelerinde eksiklikler görülmesinden kaynaklanıyor. Türkiye bu nedenle milyonlarca dolar tazminat ödemek zorunda kalıyor. Bu merkez sayesinde olay yeri incelemerinde entomoloji açısından eksiklikler giderilecek ve tazminatlardan kurtulabileceğiz" dedi. 
     



 GÜNCEL 















</TEXT>
</DOC>
