<DOC>
<DOCNO> 118384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yasam/yas07a.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit yüzbaşıyı acılı eşi uğurladı 
</HEADLINE>
<TEXT>

     BAHAR KAYMAKÇI Kocaeli DHA 

     Deniz Kuvvetleri Komutanlığı’na bağlı Deniz Hava Üs Komutanlığı’ndan havalandıktan 15 dakika sonra Sapanca Gölü’ne düşen helikopterde şehit olan ve cesedi önceki gün bulunan Pilot Yüzbaşı Zafer Dinmez için düzenlenen törende yine duygulu anlar yaşandı. Dinmez’in İngiliz asıllı eşi Elizabeth’i, aynı kazada şehit olan Pilot Kıdemli Yüzbaşı Hakan İmamoğlu’nun eşi Meltem İmamoğlu teselli etmeye çalıştı. Cengiz Topel Askeri Havaalanı’nda dün düzenlenen tören sonrası Dinmez’in cenazesi uçağa götürülürken, Elizabeth’in dudaklarından İngilizce Bye bye Güle güle ’ kelimeleri döküldü. Şehit Dinmez’in cenazesi, ardından Gönen Üçpınarlar’da toprağa verilmek üzere askeri uçakla Balıkesir’e gönderildi. 
     



 YAŞAM 




























</TEXT>
</DOC>
