<DOC>
<DOCNO> 127853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/ekonomi/eko03.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro her yıl yüzde 1 daha fazla büyüme yaratacak 
</HEADLINE>
<TEXT>

     EKONOMİ SERVİSİ 

     Almanya Ekonomi Bakanı Hans Eichel euro’nun devreye girmesi ile ilgili yaptığı değerlendirmede euro’nun arkasında çok güçlü bir potansiyel taşıdığını ve Avrupa ülkesi olupta euro’ya geçmeyen ülkelerin de mecburen euro’yu ikinci para olarak kullanmak zorunda kalacaklarını söyledi. 
     Euro’nun değer kazanma potansiyeli taşıdığını da söyleyen Eichel, piyasada rekabetin artarak genel bir ucuzlama trendinin de yaşanacağını kaydetti. Euro’nun yabancı paralara karşı daha değerli olacağını belirten Eichel ayrıca bu sayede gelecekteki muhtemel faiz indirimleri için olanak yaratacağını söyledi. 
     Eichel ek olarak yeni para biriminin en az mark kadar sağlam olacağını da sözlerine ekledi. Bu arada euro değişimleri için bazı ülkelerde sorun yaşanabileceği kaydediliyor. 
     İtalya’da Tüketiciyi Koruma Derneği tarafından yapılan bir araştırma sonucuna göre salı günü itibariyle ülke genelindeki ATM makinelerinin euro değişimi için sadece yüzde 30’unun uygun olduğu ve yüzde 20’sinde euro değiştirildiği belirtildi. 
     Avrupa Merkez Bankası Başkanı Wim Duisenberg, "Euro, her yıl yüzde 1’lik daha fazla ekonomik büyüme yaratacak" dedi. Bugüne kadar ise toplam 15 milyar adet euro banknotu basıldı. Bunlardan 10 milyar adedi sirkülasyona girecek, geri kalanı ise rezervlerde tutulacak. 
     Ayrıca 52 milyar adet de bozuk para basıldı. Bunların toplam değeri ise 646 milyar euro yani yaklaşık olarak 568 milyar dolar. 
     



 EKONOMİ 

















</TEXT>
</DOC>
