<DOC>
<DOCNO> 143139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun01.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani "Kuzey Cephesi operasyonda çok önemli değil" 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani, ''kuzey cephesinin Irak'a yönelik bir operasyon açısından çok önemli olmadığını'' savundu. 
     Talabani, Amerikan MSNBC televizyonuna yaptığı açıklamada, ''Türkiye'nin kuzey Irak'a sadece insani yardım dağıtmak amacıyla az sayıda birlik göndereceğini söylediğini'' de belirtti. 
     Talabani, MSNBC muhabirinin ''Türk parlamentosu kuzey cephesini açacak Amerikan askerlerinin girişine izin vermedi. Bu Amerikalılar açısından büyük sorun yarattı, ancak sizin açınızdan da büyük sorun yarattı. Öyle değil mi '' sorusu üzerine şöyle konuştu 
     ''Sizinle aynı görüşte değilim. Kuzey cephesi kanımca sanıldığı kadar çok gerekli değil. Kanımca Amerikalılar kuzey Irak'a özel güçler ve hava indirme birlikleri gönderebilir ve bu güçler Peşmergelerle işbirliği yapabilir.'' Talabani, ''bazı Iraklı pilotların savaşta ordudan kaçarak, bizim bölgemize gelmelerini bekliyoruz'' dedi. 
     ''Bush'un ciddi ve kararlı bir kişi olduğunu'' söyleyen Talabani, ''George W. Bush ciddi bir insan. Kararını verdi ve bu karar uygulanacak. Bu benim kişisel kanaatim'' diye konuştu. 
     





</TEXT>
</DOC>
