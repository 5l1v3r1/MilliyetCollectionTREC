<DOC>
<DOCNO> 134207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/siyaset/siy04.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK yine şaşırttı 
</HEADLINE>
<TEXT>

YSK, Siirt seçimine katılmasına onay verdiği DEHAP’ın, örgütlenme yeterliliği bulunmadığı gerekçesiyle Çorum’da yapılacak seçime girmesine izin vermedi 
     GÖKÇER TAHİNCİOĞLU Ankara 

     Yüksek Seçim Kurulu’nın YSK , Siirt seçimine katılabileceğini açıkladığı DEHAP’a Çorum’da yapılacak Belediye Meclisi seçimleri için, 3 Kasım öncesi örgütlenme yeterliliği bulunmadığı gerekçesiyle vize vermemesi tartışma yarattı. Yargıtay Başsavcılığı, 3 Kasım oy pusulalarının basımından sonra DEHAP’ın örgütlenmesinin bulunmadığı için seçime alınmaması gerektiğini belirterek, YSK’ya başvurdu. YSK, başvuruyu kararlarının kesinlik taşıdığı gerekçesiyle reddetti. 
     Bu arada boşalan belediye başkanlığı makamına yeni bir isim seçemedikleri için Danıştay, Çorum Belediye Meclisi’ni feshetti. YSK, Yargıtay Başsavcılığı’na hangi partilerin seçime katılabileceğini sordu. Başsavcılık, 23 Mart’ta yapılacak seçime, örgütlenmesini tamamlamayan’ DEHAP’ın katılamayacağını bildirdi. Böylece, Siirt’te seçimlere katılacak olan DEHAP’ın, Çorum’da seçimlere katılamaması gibi ilginç bir durum ortaya çıkacak. 
     
AKP’li Mervan Gül istifasını veriyor      Recep Tayyip Erdoğan’ın başbakan olması için düğmeye bugün basılıyor. 9 Mart’ta yapılacak Siirt seçimlerinde birinci sıra adayı olan Mervan Gül, Erdoğan’ın kendi yerine aday olması için adaylıktan istifa dilekçesini bugün YSK’ya veriyor. Erdoğan’ın ismi Gül’ün yerine 6 Şubat’a kadar YSK’ya bildirilecek. AKP, diğer iki adayın istifasına da gerek olmadığına karar verdi. 
     



 SİYASET 













</TEXT>
</DOC>
