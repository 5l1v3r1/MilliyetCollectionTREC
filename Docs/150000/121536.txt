<DOC>
<DOCNO> 121536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yazar/gunes.html </URL>
<DATE> 2002/11/28/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Yurtdışı piyasalar seçimden bu yana iyimser 
</HEADLINE>
<TEXT>

     Kamu borcunun ne denli yüksek olduğu malum. Şu anda 140 katrilyon, diğer bir deyimle 85 milyar dolar civarında kamu iç borcu var. Toplam kamu borcu ise 140 milyar dolar. Hazine bu borcun tamamını içeriden karşılasa, elbette çok yüksek faiz ödeyecek. Çünkü içeride reel faizler şu anda bile yüzde 26 civarında. Nedeni de gayet besit ülkemizde tasarruf hacmi düşük. Dolayısıyla mali piyasalar da sığ. Sığ piyasadan borçlanılınca faiz de yüksek oluyor. 
     Bu nedenle Hazine fırsat buldukça yurtdışı piyasalardan borçlanma yapıyor. Özellikle de 2000 yılından bu yana. Doğrudan kredi almak yerine finans piyasalarından tahvil ihracıyla borçlanıyor. Bunun yollarından biri, yatırım şiketlerinden ya da bankalarından birine giderek aracı olmasını talep etmek. Sonrası zaten onlara ait. 
     Önce, Hazine’nin çıkardığı belli bir tertipteki tahvile talep toplanıyor. Bazen miktar önceden açıklanıyor, faiz sonra oluşuyor. Bazen de tersi. Yani önce faiz konuyor, sonra talep toplanıyor. Ancak ikinci durumda yurtdışında Türkiye’nin itibarının yüksek olması gerekiyor. Yani kötü konjonktürlerde ikinci yöntem pek kolay değil. Gerçi kötü konjoktürlerde hiçbir zaman borçlanılmaz. 
     Yandaki ilk tabloda 2000 yılından bu yana yurtdışı piyasalarda yapılan borçlanmalar yer alıyor. 
     
İhraç tarihi Aracı Cinsi Miktar Vade yıl Kupon Yatırımcıya getiri 10 Oca. 00 Morgan Stanley - Salomon SB US 1.500.000.000 30 11.875 UST 525 bps 26 Oca. 00 JP Morgan - Dresdner Euro 750.000.000 10 9.25 BUND 385 bps 08 Şub. 00 JP Morgan - Dresdner Euro 250.000.000 10 9.25 BUND 383 bps 18 Şub. 00 Nomura Yen 35.000.000.000 3 3.6 Yen LIBOR 271 bps 30 Mar. 00 Deutsche - Paribas Euro 600.000.000 5 7.75 BUND 301 bps 02 Haz. 00 Deutsche - Lehman Euro 500.000.000 3 Eurlbor 200 bps Eurlbor 225 bps 08 Haz. 00 JP Morgan - Morgan Stanley US 750.000.000 10 11.75 UST 575 bps 15 Haz. 00 Nomura Yen 55.000.000.000 4 3.25 Yen LIBOR 225 bps 13 Tem. 00 Merill Lynch - Deutsche Euro 533.060.000 7 8.125 BUND 325 bps 19 Tem. 00 Chase Manhattan US 500.000.000 9 12.375 UST 501 bps 01 Eyl. 00 Deutsche - Merrill Lynch Euro 200.000.000 7 8.125 BUND 300 bps 05 Eyl. 00 Morgan Stanley US 750.000.000 10 11.75 US 529 bps 02 Kas. 00 Nomura - Dalwa Yen 50.000.000.000 3 3.00 Yen LIBOR 219 bps 14 Şub. 01  Euro 500.000.000 3 8.25 Bund 390 bps 19 Şub. 01 Artırım - 14.02.01 Euro 250.000.000 3 8.25 Bund 394 bps 07 Kas. 01  Euro 500.000.000 39 ay 11.00 Bund 744 bps 27 Kas. 01  US 500.000.000 60 ay 11.38 UST 737 bps 12 Ara. 01 Artırım - 07.11.01 Euro 300.000.000 38 ay 11.00 Bund 695 bps 20 Ara. 01 Artırım - 27.11.01 US 250.000.000 59 ay 11.38 UST 674 bps 22 Oca. 02  US 600.000.000 10 11.50 UST 710 bps 19 Şub. 02 Artırım - 27.11.01 US 250.000.000 5 11.375 UST 566 bps 19 Mar. 02  US 600.000.000 6 9.875 UST 546 bps 08 May. 02  Euro 750.000.000 5 9.750 Bund 508 bps 13 Kas. 02  US 500.000.000 63 ay 11.50 22 Kas. 02  US 250.000.000 63 ay 11.50      
     Dikkat edilirse, önceki istikrar programı 2000 yılındaki uygulanmaya başladığında, ilk üç ayda ciddi dış borçlanmalar gerçekleşmişti. Bu eğilim, giderek azalsa da, yıl boyunca sürdü. Ancak kriz sonrası yurtdışı piyasalarda borçlanmak hayli zorlaşınca, Kasım 2001’e dek yurtdışında ciddi bir borçlanma çabası gözlenmedi. 
     2002 yılının ilk yarısında, işler yoluna girmeye başlayınca, Hazine yeniden mali merkezlerin kapılarını çalabilir oldu. Belki de işin daha doğrusu çaldığı kapılar açılır oldu. Ve bu arada epeyce borçlanma yapıldı. Hatta planlanandan da fazla. Ancak bu uzun sürmedi. Mayıs ayında Başbakan Ecevit’in yaşamını sürdürüp sürdüremeyeceği tartışılır hale gelince, seçimlerin sonuna dek dışarıdan tek kuruş borçlanma yapılamadı. Pahalı ve kısa vadeli olan iç piyasalara dönüldü. 
     Seçimlerin yapılmasıyla birlikte, Derviş’in de dediği gibi belirsizlikler hemen kalktı ve 13 Kasım’da Hazine 500 milyon, 22 Kasım’da da 250 milyon dolarlık borçlanmaları gerçekleştirildi. Belki de Hazine bu seçim sonuçlarını gördü ki, böylesi bir borçlanma hazırlığını yaptı. 
     Yurtdışı piyasalardan borçlanırken ihraç edilen tahvillere genellikle eurobono deniliyor. Bunların bazıları oldukça likit ve ikinci piyasada da işlem görüyor. Alıcıları da ya bankalar yerli ve yabancı , ya da özellikle son zamanlarda büyük tasarrufçular. Ancak genellikle yurtdışı piyasalarda yoğun ilgi gören bu kağıtların fiyatı Türkiye’ye bakış olumsuzlaştığında derhal düşüveriyor. Ancak iyimser beklentiler egemenleşince, aksine fiyatı da çok yükseliyor. 
     Yukarıda da 2000 programı başında piyasaya çıkmış bulunan 2030 yılı vadeli eurobononun fiyat grafiği gözleniyor. 2000 Temmuz’unda ekonomide karamsar rüzgarların esmesiyle 110 fiyatından aşağıya inmeye başlamış, kasım krizinden önce 96 - 97 civarında bir fiyattan aşağıya salınarak 80’e kadar inmiş, ancak çabuk toparlanmış. Şubat krizine girildiğinde ise 93 - 94 seviyelerinden, nisana kadar 74 düzeyine dek inmiş, daha sonra 11 Eylül’ün geçici etkisini dışarıda bırakırsak nisana dek sürekli yükselmiştir. Hatta fiyatı yeniden 100’ü aşmıştır. Ancak Başbakan’ın hastalanmasıyla hızla düşmeye başlamış ve neredeyse temmuzda 80’in altına inmiştir. Seçimlerin belli olması, AB yasaları vb. gelişmelerle tırmanmaya başlayan eurobono fiyatları şimdi seçimden bu yana son sıçramasını da yapmış durumda 103 - 104 düzeylerinde. 
     Yurtdışında Türkiye’ye açılan kredi ne kadar sürer bilinmez. Ama şurası bir gerçek ki, AKP hata yapmaz ve ortalığı gerebilecek davranışlardan kaçınırsa, bu hava sürecek gibi. 
     
     







CHP, kurumlar ve AKP 


Washington’un, Ankara üstündeki ağırlığı... 


Bravo Isparta... 


Yolsuzluk ve yoksulluk 


Talibanizmi, Ladinizmi zil takıp oynatmak 


R. T. E. cumhurbaşkanı A. Gül başbakan olur mu, olur .. 


Üç treni gütmek 


Evlilik bitiyor mu 


Yurtdışı piyasalar seçimden bu yana iyimser 


Adalet gitti istikrara dikkat 


Dediyse hemen demedi ya 


Yoksulluğu yenmek için 


McDonald’s Sağlığa zararlıdır 


CHP laf yerine, fikir üretmek zorunda 


Umarım sesiniz Kayseri’den de duyulur .. 


</TEXT>
</DOC>
