<DOC>
<DOCNO> 149442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/guncel/agun.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin çağrısına gönüllü akını 
</HEADLINE>
<TEXT>
Yağmacılar Irak polisine havale 
Halktan gelen baskı nedeniyle harekete geçmek zorunda kalan ABD, radyodan yaptığı duyurularla Irak polisini tekrar görevinin başına çağırdı 
     DIŞ HABERLER SERVİSİ 

     Otorite boşluğu yaşanan Bağdat'ta yağmalama ve şiddet olayları dün de sürdü. Dükk nları ve hükümet binalarını talan eden yağmacılar, hastanelerdeki laboratuvar malzemelerini bile çalmaktan çekinmiyor. Önceki gece soyulan arkeoloji müzesinden çoğu 5 bin yıllık milyarlarca dolar değerindeki tarihi eserler çalınırken, müze harabeye döndü. Başbakan Yardımcısı Tarık Aziz'in evindeki tabloların, Saddam'ın büyük oğlu Uday'ın evindeki şarap ve silah koleksiyonlarının yanı sıra, Fırat Nehri'ndeki yatı ve beyaz Arap atlarının dahi yağmalandığı belirtiliyor. 
     Başkentte yağmacılar, hastanelerdeki yatakları bile götürürken, ABD askerlerinin bunca kaos içinde bir tek Petrol Bakanlığı'nda yağmalamaya izin vermediği dikkat çekiyor. Irak'ın petrol anlaşmaları ve sattığı petrolle ilgili belgelerin bulunduğu binanın girişinde 100'den fazla Amerikan askeri bulunuyor. 
     
     Halk silaha sarıldı 
     Kaosu sona erdirme sözü veren ABD'nin sözü korkuyu gidermezken, koalisyon güçlerinden ümidi kesen Bağdatlılar, yağmacılarla başedebilmek için silaha sarıldı. Sokak başlarına barikatlar kuran bazı mahalle sakinleri, silahlı kontrol ekipleri de oluşturdu. Yağmacılardan korkan esnaf da dükk nlarını açmamayı tercih ederken, açanlar da silahlı nöbet tuttu. Şiilerle Sünniler arasında da çatışmalar yaşandığını duyururken, kentteki kaos ve anarşi ortamından ABD'lileri sorumlu tutan Bağdatlılar öfkelerini, "Eğer bizi korumazlarsa Amerikalılara sırt çeviririz" sözleriyle dile getirdi. 
     
     Irak polisi başkente döndü 
     Bağdat'ın büyük bir bölümünü kontrol altına alan Amerikan askerleri başkentte yaşanan kaosu bertaraf etmek için çareyi Irak polisini göreve çağırmada buludu. İki taraf arasında yapılan görüşmeler sonucunda, ABD birlikleri ve Irak polisi, ortak devriye gezerek, Bağdat'ta düzeni sağlayacak. Irak polis komiseri Muhammed Zeki, "Silah taşıyan veya ateş açana ateş açacağız" dedi. ABD askerleri de devriyenin başlayacağını doğruladı, ancak zaman konusunda bilgi vermedi. 
     
Rumsfeld Yağma özgürlüğe geçiştir      ABD Savunma Bakanı Donald Rumsfeld, Irak'ın büyük kentlerinde başgösteren yağma olaylarının üzücü olduğunu belirtmekle birlikte, "Yağmalama olayları baskıcı bir dikta rejiminden özgürlüğe geçiş sürecinin bir sonucudur" dedi. Ülke genelindeki yağmalamaların önlenmesi amacıyla koalisyon güçlerinin güvenliği sağlayacağını belirten Rumsfeld, "Askerlerimiz Irak kentlerinde devriye geziyor, buralarda yağmalama olaylarını saptıyorlar, güçlerimiz bu olayları önlüyor ve önleyecek" dedi. Başta başkent Bağdat olmak üzere şehirlerdeki durumun abartıldığını savunan Amerikalı Bakan, Irak polisinin tekrar göreve çağrıldığını hatırlattı. 
     
     
     
     


GÜNCEL 






















</TEXT>
</DOC>
