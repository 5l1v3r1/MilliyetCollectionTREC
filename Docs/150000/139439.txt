<DOC>
<DOCNO> 139439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/soneko39.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri azaldı... 
</HEADLINE>
<TEXT>

     Merkez Bankası'nın döviz rezervleri, 10-21 Şubat 2003 tarihleri arasında 789 milyon dolar azaldı. 
     Merkez Bankası'nın haftalık bültenine göre, 10 Şubat'ta 28 milyar 523 milyon dolar olan bankanın döviz rezervleri, 21 Şubat'ta 27 milyar 734 milyon dolara indi. 
     Öte yandan, bankalar ve özel finans kurumlarının ÖFK toplam döviz rezervleri, 628 milyon dolar artarak, 7 Şubat itibariyle 12 milyar 47 milyon dolara çıktı. Bankalar ve ÖFK'ların toplam döviz rezervi, 31 Ocak'ta 11 milyar 419 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 31 Ocak-7 Şubat tarihleri arasındaki bir haftalık süre içinde, 29 milyon dolar azalarak, 41 milyar 906 milyon dolardan 41 milyar 877 milyon dolara geriledi. 
     





</TEXT>
</DOC>
