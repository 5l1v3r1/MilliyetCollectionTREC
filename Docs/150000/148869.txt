<DOC>
<DOCNO> 148869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/soneko39.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank, kredi kartı ödeme kolaylığının kapsamını genişletti 
</HEADLINE>
<TEXT>

     Vakıfbank, temerrüde gecikme düşerek icra takibi aşamasına gelen veya icra takibine konu edilen kredi kartı borçlularına, bir ay daha başvuru süresi verdi. Banka, ödeme kolaylığının uygulama kapsamını da genişletti. 
     Vakıfbank'tan yapılan açıklamaya göre, 4822 sayılı yasa kapsamındaki ödeme kolaylığından yararlanmak için 14 Nisan 2003'te dolacak olan başvuru süresi, banka tarafından 14 Mayıs 2003'e kadar uzatıldı. 
     Açıklamada, söz konusu ödeme kolaylığından daha geniş kitlelerin yararlanmasını sağlamak, kredi kartı borçlusu tüketicilerin yanı sıra benzer durumdaki diğer tüketici ve firmaların da aynı uygulamadan yararlanması amacıyla sürenin uzatıldığı belirtildi. 
     Açıklamaya göre, kredi kartı borçlularının yanı sıra temerrüde düşerek icra takibi aşamasına gelen veya icra takibine konu edilen kredili bankomat 7 24, taksitli ihtiyaç kredisi ve ticari kredi borçluları da uygulama kapsamına alındı. 
     Bu borçlular da, borçlarına yüzde 50 oranında temerrüt faizi uygulanması suretiyle, ilk taksidini peşin ödemek şartıyla, borçlarını 12 eşit taksitte ödeyebilecek. 
     Uygulamadan yararlanmak isteyen borçluların, 14 Mayıs'a kadar ilgili Vakıfbank şubelerine başvurması gerekiyor. 
     





</TEXT>
</DOC>
