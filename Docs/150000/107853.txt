<DOC>
<DOCNO> 107853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/yazar/bila.html </URL>
<DATE> 2002/09/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Barajla oynamak yanlış’ 
</HEADLINE>
<TEXT>

     Başbakan Bülent Ecevit ile Zonguldak mitingine gitmek üzere seçim otobüsüne bindiğimizde konu YTP’nin ülke barajını indirme girişimiydi. 
     Başbakan Ecevit, otobüs hareket ettiğinde bizlere dönerek 
     - Seçimi çok isteyenleri meydanlarda göremiyorum. CHP’nin Hatay mitingini saymazsanız bizden başka halka giden yok galiba. Bu bizim dördüncü mitingimiz. Ama seçim diye tutturan partileri ortada göremiyorum. Galiba seçim bildirgesini bizden başka açıklayan da olmadı, diyerek sohbeti başlattı. 
     Ecevit, seçim konusuna girince, sorduk 
     - YTP, ANAP ve SP ile birlikte ülke barajının yüzde 5’e çekilmesi, ittifak ve tercihli oy için girişimde bulundu. Siz nasıl karşılıyorsunuz 
     - Bu aşamada böyle bir girişim ahlaki olmaz. Seçimlere çok az bir süre kala, barajla oynamak uygun bir durum değildir. Bu nedenle bu girişime bizim bir desteğimiz, katkımız söz konusu olmaz. 
     Ecevit, ilk gündeme geldiğinde erken seçime karşı çıkan tek partinin DSP olduğunu anımsatarak, seçim kararı alındıktan sonra partisel ve kişisel çıkarlar için bu karardan dönmenin doğru bir tavır olmadığını da vurguladı, "Siyasi ahlaka uymaz" dedi. 
     Ecevit, ilkeli davranmak, tutarlı olmak açısından farkını bu sözlerle bir kez daha gösterdi. 
     Barajın aşağı çekilmesi konusundaki girişime bir tepki de DYP lideri Tansu Çiller’den geldi. Ecevit ile yola çıkmadan önce telefonla arayan DYP lideri, barajın indirilmesine DYP’nin de onay verdiği şeklindeki haberleri anımsatarak, şöyle dedi 
     - Bunlar kesinlikle doğru değil. Benim en çok karşı olduğum barajın indirilmesi olur. Bunu kesinlikle kabul etmiyoruz, etmeyeceğiz. Seçimden ve barajdan korkanların böyle bir girişimde bulunmalarını bekliyordum. Ama biz DYP olarak bu tür girişimlere kesinlikle karşı olacağız. Barajı indirmek istikrarsızlık doğurur. Hem Meclis’te hem hükümette istikrar olmaz. 
     Başbakan Ecevit, yıllarca milletvekilliğini yaptığı Zonguldak’ta büyük ilgiyle karşılandı. Kent girişinde madenci heykelinin bulunduğu meydan dolmuş, beş ayaklı köprüye kadar taşmıştı. Rahşan Hanım, köprüdeki insanları işaret ederek, otobüstekilere miting ölçüsünü, şöyle özetledi 
     - Eğer Zonguldak’ta meydan dolmuş ve köprünün ayağına kadar insanlar taşmışsa, miting iyi demektir. 
     Başbakan Ecevit de, Rahşan Ecevit’in bu saptamasına katıldı ve DSP il başkanını coşkulu miting için kutladı. 
     Zonguldaklılar, Başbakan Ecevit’i "Zonguldak hainleri unutmaz", "İşçi babası Ecevit", "Ecevit nerede biz oradayız" sloganları ile karşıladı. 
     Ecevit, meydandaki topluluğun ısrarla "Ecevit nerede biz oradayız" sloganı ile tempo tutması üzerine, "İşçiler neredeyse ben de oradayım" diye karşılık verdi. 
     Başbakan, konuşmasını bitirdiğinde Zonguldaklılar miting meydanını boşaltmadılar. Ecevit’in valilik binasına hareket eden otobüsüne yürüyerek eşlik etmeye başladılar. Bunun üzerine Bülent Ecevit ile Rahşan Ecevit yeniden otobüsün üstüne çıkarak, valilik binasına kadar halkı selamlayarak geldiler. Madenci meydanında görünen tablo, Zonguldaklıların, partiyi terk eden bir bakan ve bir milletvekiline karşın Ecevit’e daha fazla sahip çıktıklarını gösteriyordu. 
     
     







11 Eylül ve İslam 


Eşek hik yesi 


Ecevit Barajla oynamak yanlış’ 


Sıcak bir kışa doğru... 


Irak’a müdahale yaklaşıyor 


Türk öğretmen Yunanlı öğrenci... 


AB’den kötü haber 


Zalim hayat başlıyor 


Türkiye’nin borsa kaderi kaç kişinin elinde 


20 bankayı unutunuz gitsin .. 


</TEXT>
</DOC>
