<DOC>
<DOCNO> 122862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sonspo02.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Beşiktaş maçının hakeminin ilk derbisi... 
</HEADLINE>
<TEXT>

     Galatasaray ile Beşiktaş arasında 8 Aralık Pazar günü yapılacak Birinci Süper Lig'in 16. hafta maçını yönetmekle görevlendirilen hakem Kuddusi Müftüoğlu, kariyerinde ilk kez bir derbi maçta düdük çalacak. 
     A klasmanında 3. sezondur görev alan 32 yaşındaki Antalya Bölgesi hakemi Kuddusi Müftüoğlu, 2 takımdan Galatasaray'ın 6., Beşiktaş'ın ise 4. maçını yönetmiş olacak. 
     Müftüoğlu'nun yönettiği maçlarda Galatasaray, 3 galibiyet, 1 beraberlik ve 1 yenilgi alırken, 14 gol attı, kalesinde de 3 gol gördü. 
     Beşiktaş ise Müftüoğlu ile 2 galibiyet ve 1 beraberlik aldı. Siyah-beyazlılar, bu karşılaşmalarda 7 gol atıp, yalnızca 1 gol yedi. 
     2 takımın da bu sezon şimdiye dek 2'şer lig maçında görevlendirilen Müftüoğlu, Galatasaray-Beşiktaş derbisiyle bu sezon 9. maçına çıkmış olacak. Müftüoğlu, 3 sezonda 25 Birinci Süper Lig ve 2 de Türkiye Kupası maçında sahaya çıktı. 
     





</TEXT>
</DOC>
