<DOC>
<DOCNO> 117678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/guncel/gun02.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl’a fezleke 
</HEADLINE>
<TEXT>

Jet Fadıl’ın yargılanabilmesi için fezleke hazırlanmaya başlandı. Akgündüz’ün gıyabi tutuklama kararı da askıya alındı 
     SEMRA PELEK İstanbul 

     Bağcılar Cumhuriyet Başsavcılığı, Siirt’ten milletvekili seçilerek dokunulmazlık zırhına bürünen Jet - Pa’nın patronu Fadıl Akgündüz’ün yargılanabilmesi için fezleke hazırlamaya başladı. 
     Akgündüz’ün gıyabi tutuklama kararını askıya alan Bağcılar Cumhuriyet Başsavcılığı, yargı yolunu açabilecek fezleke çalışmalarına önceki gün start verdi. Akgündüz hakkındaki ilk fezlekenin, Türk Ceza Kanunu’nun 504. maddesinde öngörülen, "Nitelikli dolandırıcılık" suçundan yürütülen soruşturma kapsamında hazırlanacağı öğrenildi. Almanya’daki Türklerden k r vaadiyle döviz toplayıp geri ödeme yapmamakla suçlanan Akgündüz için bu suçtan iki yıldan beş yıla kadar ağır hapis cezası isteniyor. Akgündüz hakkında, halen tutuksuz yargılandığı, "karapara" ve "emniyeti suiistimal" davalarından da fezleke hazırlanacağı belirtildi. Yaklaşık iki haftada tamamlanacağı kaydedilen fezlekeler, dokunulmazlığın kaldırılması için Adalet Bakanlığı aracılığıyla TBMM’ye gönderilecek. 
     
Akgündüz’e SPK’dan jet ceza...      Siirt’ten bağımsız milletvekili seçilen Jet - Pa Holding’in patronu M. Fadıl Akgündüz’e Sermaye Piyasası Kurulu’ndan SPK para cezası geldi. Jet - Pa Holding’e bağlı İntermedya Yayıncılık’ın kamuya açıklamakla yükümlü olduğu mali tabloların gerçeği yansıtmadığını belirleyen kurul, söz konusu aykırılıklar nedeniyle suç duyurusunda bulunmuştu. İlgili mahkemenin verdiği görevsizlik kararı ve dosyanın gereği için gönderilmesi nedeniyle holdingin Yönetim Kurulu Başkanı Mehmet Fadıl Akgündüz ile Yönetim Kurulu üyeleri Abdulferit Obut ve Orhan Konak’a 2’şer milyar liralık para cezası verildi. 
     
Dokunulmazlığın zararı görüldü’      ANKARA Milliyet 

     Yargıtay Başsavcısı Sabih Kanadoğlu, Jet - Pa Holding Yönetim Kurulu Başkanı Fadıl Akgündüz’ün Interpol tarafından aranırken milletvekili seçilmesiyle ilgili olarak "Dokunulmazlıkların belli bir düzene sokulması lazım. Bunun ne kadar zararlı olduğu örnekleriyle ortada" dedi. 
     



 GÜNCEL 
















</TEXT>
</DOC>
