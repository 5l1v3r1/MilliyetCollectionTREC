<DOC>
<DOCNO> 105871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun03.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail polisi, 600 kilogram patlayıcı yüklü araç ele geçirdi... 
</HEADLINE>
<TEXT>

     İsrail polisi, ülkenin kuzeyinde 600 kilogram patlayıcı içeren bomba yüklü bir araç ele geçirdi. 
     Polis şefi Yaacov Borovsky, İsrail radyosuna yaptığı açıklamada, ihtihar saldırlarının birçoğunun düzenlendiği Hadera yakınlarında bulunan araçta, bombanın yanı sıra benzin ve metal parçalar dolu iki varil bulunduğunu belirtti. 
     İki aracın, gecenin ikisinde Batı Şeria'dan İsrail'e gelen toprak yolda çok hızlı gitmesinin, polisle birlikte çalışan bazı sivil gönüllülerin şüphesini çektiğini ve gönüllülerin aracı takip ettiklerini söyleyen Borovsky, araçların Filistinli militan oldukları sanılan sürücülerinin, araçlarını bırakarak kaçtıklarını kaydetti. 
     Polis şefi, bombanın aracın birinde bulunduğunu, diğer aracın ise muhtemelen kaçmak için kullanılacağını söyledi. 
     Borovsky, bugüne kadarki en yüksek miktarda patlayıcıyı ele geçirdiklerini söyleyerek, ''Sanıyorum bugün büyük bir trajediyi önledik'' dedi. 
     Bombanın imha edildiği ve araç sürücülerinin arandığı kaydedildi. 
     





</TEXT>
</DOC>
