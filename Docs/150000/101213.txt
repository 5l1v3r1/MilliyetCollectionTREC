<DOC>
<DOCNO> 101213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/ekonomi/eko06.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortalamalarda tutunabilir 
</HEADLINE>
<TEXT>

Endeksin uzun vadeli göstergelerinde izlenen kırılmalar satış baskısının süreceğini gösteriyor 
     Zeynep Candan AKTAŞ 

     Hafta başında 10,987 puana dek süren alımlar 11,000 direncini kırmaya yetmedi. Hacimdeki azalmayla birlikte güç kaybeden endeksin yönü haftanın son günü de düşüş eğilimindeydi. Endeksin ilk desteği olarak çalışmasını beklediğimiz ortalamalardan 20 günlük olanı 10,325’te iken 50 günlük olanı 10,100 seviyelerinde bulunuyor. Endeksin kısa vadeli göstergelerinde satış baskısı devam ediyor. 
     
     10,000 desteği önemli 
     Uzun vadeli göstergelerinde alım sinyallerinde izlenen kırılmalar satış baskısının ve k r realizasyonlarının devam edebileceğini gösteriyor. Bu görünümde endeksin 10,000 desteği önem kazanıyor. Olası şekilde ortalamalarda veya 10,000 desteğinde tutunabilen bir endeks görünümü geçen hafta yakalanan alıcılı havanın kısa zamanda tekrar yakalanmasını sağlayabilir. Kısa bir oyalanma ve güç toplama çabasının ardından hacimde de artış sağlanabilirse tekrar 11,000’lere doğru bir hareket izlenebilir. Dış dünyada ve siyaset sahnesinde çok olumuz bir gelişme olmadıkça da endeksin ortalamalarda veya 10,000’lerde tutunma olasılığı güçlü görünüyor. 
     
     Bilançolar açıklanıyor 
     Senet bazında izlenen sıkışma ve ortalamalarda tutunma çabaları endeksin de bu yolu izleyebileceğini teyid ediyor. Bu nedenle önümüzdeki hafta 10,000 desteğinin gücünü izleyeceğiz. 
     Önümüzdeki hafta endeksin destekleri 10,300 ve 10,000’de iken dirençler 10,600 ve 11,000 seviyesinde bulunuyor. 
     6 aylık bilançoların açıklanmaya başladığı bu günlerde İMKB 100’ün F K ortalaması -49 seviyelerinde Son dört dönem itibariyle bulunuyor. 100 şirketin 28 adedi son dört çeyrekte zarar etmiş. Bunların içinde özellikle enflasyon muhasebesi uygulaması nedeniyle banka bilançolarında görülen zarar ciddi yer tutuyor. 
     
     Piyasa seçime endeksli 
     Eğer önümüzdeki dönemde zarar açıklayan şirket sayısında azalma ve banka bilançolarında iyileşme sağlanabilirse İMKB’de F K oranlarında önemli ölçüde iyileşme izlenebilir. Ancak kasımda yapılacak olan seçimler halihazırda piyasanın önündeki en büyük risklerden biri. Bu nedenle hisse senedi yatırımlarında çok dikkatli davranmak gerekiyor. Mali yapısı sağlam, güvenilir, sektörel olarak gelişme ve iyileşme potansiyeli taşıyan, şirketleri seçmekte fayda var. 
     Bol kazançlı haftalar dileğiyle. 
     



 EKONOMİ 

















</TEXT>
</DOC>
