<DOC>
<DOCNO> 138503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/spor/bvol.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Interfarma artık yok 
</HEADLINE>
<TEXT>

     Sponsorluğunu çekti 
     KÜME düşmesine rağmen, Voleybol Federasyonu’nun aldığı kararla ligde kalan Numune İnterfarma sponsorunu kaybetti. Olağanüstü toplanan İnterfarma A.Ş. Yönetim Kurulu, ağır ithamlar ve haksız iddialar nedeniyle voleybola olan desteğini çekme kararı aldı. Aynı zamanda federasyon üyesi olan İnterfarma Başkanı Levent İlbaylı’nın, lige etki ettiği dedikoduları ortaya atılmıştı. 
     
     "Ne kadar para..." 
     NUMUNE İnterfarma Menajeri İbrahim Karadut ise ligde kendilerinin değil, Beşiktaş’ın takımlara baskı yaptığını söyleyerek, "Telekom ve İller Bankası’na yapılanları ve kimin yaptığını biz çok iyi biliyoruz" dedi. Karadut, "Sporcularla dansözler ne kadar para alırsa o kadar oynar" diyerek, takımın bir kaosa girdiğini, kendi konumunun bile net olmadığını vurguladı. 
     
Emniyet galip 3-1      ERKEKLER Voleybol Ligi’ne dün oynanan iki karşılaşma ile devam edildi. Bursa’da Emniyetspor, Rize Fındıklıspor’u 3 - 1 25 - 27, 25 - 14, 25 - 17, 25 - 13 mağlup ederken İzmir’de Arkas Saint Joseph, İstanbul Büyükşehir Belediyesi’ni 25 - 20, 25 - 17 ve 25 - 21’lik setlerde 3 - 0 yendi. 
     



 SPOR 























</TEXT>
</DOC>
