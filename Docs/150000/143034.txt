<DOC>
<DOCNO> 143034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo11.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 1 - Göztepe 0 ilk yarı 
</HEADLINE>
<TEXT>

     Bursaspor Kelemen xx, Varesanoviç xx, Ömer xx, Mustafa Er xx, Glauber xx, Fatih xx, Erkan xx, Serkan xx, Junior xx, Mustafa Şahintürk x, Okan xx. 
     Göztepe Bora xx, Cüneyt xx, Sinan xx, Tayfun xx, Alp xx, Zafer xx, Şenol xxx, Tunç xx, Cem xxx, Cumhur xx, Mhkalele xx. 
     Gol 41 Okan. 
     Sarı Kart Dk. 27 Erkan Bursaspor . 
     Birinci Süper Lig'de Bursaspor, Göztepe karşısında ilk yarıyı 1-0 önde kapadı. 
     Ligde kalma mücadelesi veren her iki takım için de hayati önem taşıyan maçın ilk yarısında, topa daha fazla hakim olan taraf Bursaspor oldu. Konuk Göztepe ise hızlı hücumlarla Bursaspor kalesine gelmeye çalıştı. 
     Maçın ilk tehlikeli atağı 2. dakikada konuk ekipten geldi. Bu dakikada Arif'in sol taraftan kullandığı köşe atışında, ön direğe gelen topa Şenol kafayla vurdu. Meşin yuvarlak, arka direğin hemen yanından auta çıktı. 
     9. dakikada Göztepe'nin kullandığı köşe atışında Cüneyt, topu doğrudan kaleye gönderdi. Kaleci Kelemen, topu çift yumrukla uzaklaştırdı. 
     26. dakikada Fatih'in düşürülmesiyle kazanılan serbest atışı Okan kullandı. Bu oyuncunun doğrudan kaleye gönderdiği top yandan auta çıktı. 
     41. dakikada evsahibi Bursaspor 1-0 öne geçti. Fatih, topu ceza alanı içinde bekleyen Okan'a aktardı. Topu göğsüyle yumuşatan Okan, meşin yuvarlağı düzgün bir vuruşla filelere gönderdi 1-0. 
     43. dakikada Bursaspor, net bir gol pozisyonundan yararlanamadı. Glauber'in arapasıyla sol kanattan ceza alanına giren Fatih, kaleci Bora ile karşı karşıya kaldığı anda topa yerden sert vurdu. Meşin yuvarlak yandan az farkla auta çıktı. 
     Kalan dakikalarda gol olmayınca, ilk yarı Bursaspor'un 1-0 üstünlüğüyle sona erdi. 
     





</TEXT>
</DOC>
