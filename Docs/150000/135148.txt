<DOC>
<DOCNO> 135148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/siy03.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramdan önce tümünü çıkartın..’ 
</HEADLINE>
<TEXT>

     ELÇİN ERGÜN Ankara 

     Hükümetin, TBMM’den Irak harek tı için yetki almasını sağlayacak tezkerelerin nasıl çıkarılacağı tartışılırken, ABD Başkan Yardımcısı Dick Cheney, Başbakan Abdullah Gül’ü telefonla aradı. Üs ve liman modernizasyonu ve asker konuşlandırma konularını içeren tezkerelerin TBMM’nin tatile gireceği Kurban Bayramı’ndan önce çıkarılmasını talep eden Cheney’e Gül, "Asker konuçlandırma bayramdan sonra" yanıtını verdi. 40 dakika görüşen Cheney ve Gül "Irak’la ilgili gelişmeleri, bu konu üzerindeki karşılıklı görüş ve kaygıları" ele aldı. Türk ekonomisinin Irak savaşından olumsuz etkileneceğini hatırlatan Gül’e Cheney, "Kaygılarınızı anlayışla karşılıyoruz" yanıtını verdi. 
     
     Gül, geri adım atmadı 
     Cheney’nin net bir şekilde verdiği mesajlarının arasında üs ve limanların modernizasyonu, ABD askerlerinin Türkiye’de konuşlandırılması ve Türk askerinin yurtdışına gönderilmesi konusunu içeren tezkerelerin tümünün bayramdan önce TBMM’ye sevk edilmesinin yer aldığı öğrenildi. "Ankara kısa sürede karar versin" mesajını veren Cheney’ye Gül’ün ise geri adım atmayarak "Üs ve limanların modernizasyonu bayramdan önce çıkarılacak. Ama diğerleri bayram tatilinden sonra değerlendirilecek" yanıtını verdiği ifade edildi. 
     



 SİYASET 


















</TEXT>
</DOC>
