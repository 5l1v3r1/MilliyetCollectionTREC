<DOC>
<DOCNO> 100156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sontur05.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP'ten Derviş'e çağrı "Bizimle de görüşün..." 
</HEADLINE>
<TEXT>

     HADEP, "Sol, sosyal demokrat, ilerici, liberal kesimleri biraraya getirme" hedefiyle temaslarını sürdüren Devlet Bakanı Derviş'e çağrıda bulundu. Kendisini Türkiye'nin en demokratik partisi olarak tanımlayan HADEP, her türlü görüşmeye açık olduğunu bildirdi. 
     HADEP Genel Sekreteri Veli Büyükşahin, ANKA'ya yaptığı açıklamada, seçimlere bağımsız aday çıkararak girmeyeceklerini yinelerken, her türlü ittifaka açık olduklarını bildirdi. Bu anlamda, ekonomiden sorumlu Devlet Bakanı Kemal Derviş'in "sol, sosyal demokrat, ilerici, liberal kesimleri biraraya getirmek amacıyla" çıktığı turları değerlendiren Büyükşahin, Derviş'ten kendilerine herhangi bir görüşme talebinin gelmediğini bildirdi. Bu yüzden Derviş'i eleştiren Büyükşahin, kendisine "demokrat, sosyal demokrat, ilericiyim" diyen Derviş'in bu iddia ile herkese gitmesi gerektiğini söyledi. Kemal Derviş'e, "Birilerine giderken, 1998 seçimlerinde büyük oy almış bir partiyi görmezden gelirseniz sizin demokratlığınız tartışılır" diye seslenen Büyükşahin, bu ittifak içinde HADEP'in olmamasının Kürt sorununu tekrar çözümsüzlük noktasına getireceğini savundu. 
     
     "BİZDEN KORKMAYIN" 
     Büyükşahin, "HADEP'ten korkmayın" derken, Kemal Derviş'le görüşmek istediklerini belirterek, HADEP'siz demokratik güçlerin birliğinin mümkün olamaycağını söyledi. 
     





</TEXT>
</DOC>
