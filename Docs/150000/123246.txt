<DOC>
<DOCNO> 123246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/magazin/mag03.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövmeler dulluk belirtisi değil... 
</HEADLINE>
<TEXT>

     YAŞAR ÇAKMAK ÇİĞDEM ÖZCAN 

     Bir haftalık Dubai tatilinden önceki gün dönen Hülya Avşar, yüzüne yaptırdığı Hint kınası dövmelerinin dulluk belirtisi olarak algılanılmaması gerektiğini söyledi. Tatilinin çok güzel geçtiğini ve Zehra ile bol bol güneşlenip eğlendiğini belirten Avşar, "Yüzüme Hint kınasından yaptırdığım dövmelerin yanlış anlaşılmasını istemem. Halk arasında böyle bir inanış olabilir ama ben o dövmeleri süs olsun diye yaptırdım. Ben dul değilim ki" diye konuştu. 
     
     KIZINI GÖRMEYE GİTTİ 
     Avşar, ayrı yaşamaya karar verdiği eşi Kaya Çilingiroğlu hakkında ise konuşmayacağını ifade etti. Eşi ile ayrı yaşamaya karar verdiğinden beri annesinin evinde kalan Kaya Çilingiroğlu ise dün kızı Zehra’yı görmek için Avşar’ın Nurol Sitesi’ndeki evine gitti. Saat 14.00 civarında eve giren Çilingiroğlu, içeride yarım saat kaldı. Çıkışta fotoğrafının çekilmesine sinirlenip sorulara yanıt vermeyen Çilingiroğlu, hızla siteden ayrıldı. 
     



 MAGAZİN 












</TEXT>
</DOC>
