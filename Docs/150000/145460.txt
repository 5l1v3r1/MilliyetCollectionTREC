<DOC>
<DOCNO> 145460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun16.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a göre ittifak güçleri sivilleri savaş esiri gibi gösteriyor 
</HEADLINE>
<TEXT>

     Irak ordusu, ABD önderliğindeki ittifak güçlerinin kaçırdığı sivil Iraklıları ele geçirilen savaş esiri gibi gösterdiğini bildirdi. 
     Devlet televizyonunda okunan ordu bildirisinde, Irak'ın güneyindeki Amerikan ve İngiliz kuvvetlerinin savaş kurallarını ihlal ederek, Basra ve Ümmü Kasr'da Iraklı sivilleri savaş esiriymiş gibi gösterdiği belirtildi. 
     Açıklamada, savaş başlamadan önce Irak halkı, ordusu ve liderlerinin birkaç gün içinde teslim olacağı konusunda kamuoyuna söz veren Amerikalı ve İngiliz yetkililerin, kendi halklarını yanıltmak için böylesine bir harekete giriştikleri ifade edildi. 
     Açıklamada, Irak'ın, sivilleri tutuklayarak savaş esiri gibi gösteren Amerikalı ve İngilizleri, uluslararası yasaları ve sözleşmeleri ihlal etmekten sorumlu tuttuğu da kaydedildi. 
     




</TEXT>
</DOC>
