<DOC>
<DOCNO> 106011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/spor/spo03.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ZİRVEDE DOSTLUK 
</HEADLINE>
<TEXT>

Galatasaray tarihine damgasını vuran dört Başkan, ilk kez bir araya geldi. Selahattin Beyazıt, Faruk Süren, Mehmet Cansun ve Özhan Canaydın başarı için el ele verdi 
     CÜNEYT KARAKAYA 

     Buzlar eridi 
     GALATASARAY Lisesi’nde düzenlenen baloda, Sarı - Kırmızılı kulübü başarıdan başarıya koşturan dört başkan ilk kez buluştu. Zaman zaman fikir ayrılıkları nedeniyle kopuş yaşayan başkanların, bir araya gelip, başarı için el ele vermesi camiada sevinç yarattı. Özellikle Faruk Süren ile Mehmet Cansun’un, geçtiğimiz dönemlerde, aralarında çıkan polemiklerin ardından, ilk kez yanyana gelmeleri ve sıcak mesajlar vermeleri dikkat çekti. 
     
     Sıra beşte’ 
     EŞLERİYLE birlikte saatlerce sohbet eden başkanlar, Özhan Canaydın’a tam destek kararı aldılar. Başkanlık yaptığı dönemde Galatasaray’a üç şampiyonluk yaşatan Selahattin Beyazıt ile dört şampiyonluk yaşatan Faruk Süren, "Özhan Canaydın’dan üst üste beş şampiyonluk bekliyoruz. Biz görevimizi yaptık. Bayrağı teslim ettik. Galatasaray her zaman rekorları alt üst etmek için mücadele eder. Bizim için imkansız yoktur" diye konuştular. 
     
     Canaydın’dan söz 
     BAŞKAN Özhan Canaydın, tüm birimlerde profesyonel yapılanmaya geçtiklerini dile getirip, hedeflerinin büyük olduğunu söyledi. Canaydın, "Tüm planlarımızı 100. yılımıza kadar Şampiyonlar Ligi şampiyonluğunu yakalamak üzere kuruyoruz. Galatasaray için final artık bir hedef değildir. Finalde oynayıp, kupayı kazanmak asıl amaçtır. Galatasaray artık hiçbir rakibinden korkmayan bir takım oldu. Hedef çıtasını yükselttik" dedi. 
     
Kapımızı çalmayın      YENİ sezonda deplasman maçlarına taraftar götürülmemesi kararı kulüpleri zor durumda bırakıyor. Galatasaray Yönetimi, taraftarlarından özellikle derbi maçlar için yaptıkları bilet talebinden vazgeçmelerini istedi. Sarı - Kırmızılılar yöneticiler, 6. haftada Fenerbahçe ile Kadıköy’de oynanacak olan derbi maçına taraftar götürmeyeceklerini açıkladılar. 
     SARI - KIRMIZILILAR, çeşitli yollardan bilet elde edip, Fenerbahçe derbisinde tribüne gelmeyi planlayan taraftarlara da uyarıda bulundu. İki ezeli rakibin bu tehlikeyi ortadan kaldırmak için ortak bir çalışma içine gireceği bildirildi. Galatasaraylı yöneticiler, "Valilik ve federasyonun bu kararı bizi aşar. Artık bilet için kapımızı çalmayın" dediler. 
     
Favori AslanUEFA’nın internet sitesinde yapılan oylamada, Şampiyonlar Ligi H Grubu’nda zirvenin en güçlü adayı olarak Galatasaray seçildi 
     Barca’yı solladı 
     ŞAMPİYONLAR Ligi’nde H Grubu’nda Barcelona, Lokomotiv Moskova ve Brugge ile birlikte tur savaşı verecek olan Galatasaray, şimdiden grubun favorisi ilan edildi. UEFA’nın "www.uefa.com" isimli internet sitesinde, ikinci tura çıkacak takımları belirlemek için düzenlenen ankete binlerce futbolsever katıldı. H Grubu oylamasında Galatasaray tüm rakiplerini geride bıraktı. 
     
     Oyları topladı 
     GALATASARAY, H Grubu’nda oyların yüzde 40.7’sini elde ederek, en büyük favori olarak gösterilen Barcelona’yı gölgede bıraktı. İspanyol temsilcisi 31.79’luk oyla ikinci sırada yer buldu. Brugge 14.17 ile üçüncülüğü elde ederken, Lokomotiv Moskova yüzde 13.34 ile en az şans tanınan takım oldu. Galatasaray, bu ortalamalarıyla Avrupa’da kazandığı sempatiyi bir kez daha ispatladı. 
     
Terim’e kutlama      GALATASARAY, Kocaelispor maçının hazırlıklarını dün çift idmanla sürdürdü. Sabah Brezilyalı Christan golleriyle göz doldurdu, bel fıtığı olan Mehmet Polat da fizyoterapist eşliğinde çalışmalara başladı. Akşamki idmana Fatih Terim de katıldı. Suat’ın ayağı bir pozisyonda Vedat’ın kulağına geldi. Vedat için doktorlar "durumu iyi" deyince Terim, "Yeter dinlendiği, kalksın" diyerek çıkıştı. 4 Eylül’de İsviçre’de 49 yaşına basan Terim, oyuncularının hazırladığı sürpriz doğum günü pastasını alkışlar arasında kesti. 
     



 SPOR 



























</TEXT>
</DOC>
