<DOC>
<DOCNO> 147436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yazar/akyol.html </URL>
<DATE> 2003/04/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Şiiler, Kürtler ve laiklik 
</HEADLINE>
<TEXT>

     Böyle milliyet kimliğine karşı dini kimliği savunmada en kararlı direnişler Şiilerden geliyor. 
     Çünkü, Şiilikte "İmam, Ayetullah, Hüccetülislam" gibi ruhani sıfatlar taşıyan din adamları manen çok güçlüdür. Hatta ruhani ve sosyal bir hiyerarşi oluştururlar. Şii toplumlar Sünni toplumlardan daha örgütlüdür bu anlamda. 
     İran’da Şah, Irak’ta Baas rejimleri sadece hukuki ve siyasi egemenlikle yetinmeyip, kalplerde de Ayetullahların yerine "rejim"in otoritesini yerleştirmek isteyince en çok Şiilikle çatışmışlardır. 
     Prof. Moojan Momen’in yazdığı gibi 
     "Baas’ın bu politikalarına tepki olarak Şiiler Bağdat yerine kendi ruhani liderlerine daha çok bağlandılar. Baas da aynı sebeple onları güvenilmez’ bulmuş, böylece Baas rejimi Sünnileşmiş, Baas partisinde 1960’larda yüzde 53 olan Şii temsil oranı Saddam zamanında yüzde 6’ya düşmüştür Irak’ın yüzde 60’ı Şii olduğu halde " Shii Islam, sf. 262 
     
     BUGÜN Şiiler Sünnilerle beraber Amerika’ya direniyor. "Vataniye" duygusu onları birleştirmiştir. Humeyni’den beri Şii dünyasında güçlenen Amerikan aleyhtarlığının da bunda rolü vardır. 
     Bölgede Amerika’ya karşı en radikal hareketler inanç olarak Şii, milli kimlik olarak Filistin kaynaklıdır. 
     Amerika bu istilasıyla Arap milliyetçiliğini bütün Arap dünyasında ateşlemiştir. Uzun vadede bunun elbette etkileri olacaktır. 
     Fakat bugün Irak’la ilgili iki temel mesele var 

</TEXT>
</DOC>
