<DOC>
<DOCNO> 120894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun09.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Filmden etkilendi, 8 yaşındaki çocuğu öldürdü... 
</HEADLINE>
<TEXT>

     Çinli delikanlı, şiddet filmlerindeki sahnelerden etkilenerek 8 yaşındaki çocuğu öldürdü. 
     Yeni Çin Haber Ajansı'nın bildirdiğine göre, doğudaki Anhui eyaletinde yaşayan 15 yaşındaki Gang adlı genç, filmlerde gördüklerini uygulamak istedi. 8 yaşındaki Hua'yı muhtemelen önceden kazdığı bir çukura iten Gang, belle vura vura çocuğu öldürdü, sonra da çocuğun evine telefon ederek Hua'yı kaçırdığını söyledi ve 80 bin yuan yaklaşık 15 milyar TL fidye istedi. Delikanlı, polise haber verirlerse, çocuğun elini kesme tehdidini de dile getirdi. 
     Polisin çok geçmeden sorguya aldığı delikanlı suçunu itiraf etti. 
     Ajans, delikanlının, şiddet sahnelerinin hüküm sürdüğü filmlerden etkilendiğine dikkat çekti, ancak herhangi bir film ismi vermedi. 
     





</TEXT>
</DOC>
