<DOC>
<DOCNO> 104528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/siyaset/siy04.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Giderken uyardı 
</HEADLINE>
<TEXT>

Genelkurmay Başkanı Org. Kıvrıkoğlu, görevini Org. Özkök’e devrettiği törende, ulusal güvenlik brifingi verdi, "Bölücü ve irticai tehdit sürüyor" dedi 
     ANKARA Milliyet 

     Dört yıllık görev süresini doldurarak emekliye ayrılan Orgeneral Hüseyin Kıvrıkoğlu, Genelkurmay Başkanlığı görevini dün törenle Orgeneral Hilmi Özkök’e devretti. Bölücü ve irticai tehdidin potansiyel olarak devam ettiğini belirten Kıvrıkoğlu, "Bölücü ve irticai tehdidin siyasallaşma maskesi altında devamına karşı her türlü önlem alınmalıdır" dedi. 
     
     Hoşgörülemez’ 
     Genelkurmay Kararg hı’nda düzenlenen devir teslim törenine Cumhurbaşkanı Ahmet Necdet Sezer, TBMM Başkanı Ömer İzgi, Başbakan Bülent Ecevit, Başbakan Yardımcıları Mesut Yılmaz ve Devlet Bahçeli, KKTC Cumhurbaşkanı Rauf Denktaş ile bakanlar, kuvvet komutanları ve çok sayıda partili katıldı. Sezer tarafından, "Devlet Şeref Madalyası"yla ödüllendirilen Kıvrıkoğlu, 11 sayfalık ulusal güvenlik brifingi verdi. İrtica tehdininin sürdüğüne dikkat çeken Kıvrıkoğlu, şöyle konuştu 
     "Ülkemizin aydınlık ufuklarını karartıp şeriat düzenini getirmek isteyenlere karşı milletçe müteyakkız olmak başlıca görevimizdir. Demokrasinin sağladığı imk nların, rejim düşmanlarınca devletimizin temel ilkelerinin dinamitlenmesinde bir vasıta olarak kullanılması, TSK’nın hiçbir zaman hoşgörüyle bakacağı bir husus değildir. En önemli tedbir Türk halkının göstereceği olgunluk ve sağduyudur." 
     PKK’nın KADEK adını aldığını anımsatan Kıvrıkoğlu, "Terör örgütü isim değiştirse de yaptıklarının hesabını verecek ve yapacaklarının karşısında da daima Türk milletini ve TSK’nın güçlü iradesini bulacaktır" diye konuştu. 
     
     Sürekli kriz yaratılır’ 
     Kıbrıs sorununun Rum kesiminin AB’ye tam üyelik başvurusunun ardından yeni bir boyuta taşındığının altını çizen Kıvrıkoğlu, Rum tarafının adanın tamamına hükmetme amaçlarına destek olan yaklaşımlarla sürekli kriz dönemine girilmesinin kaçınılmaz olduğunu söyledi. 
     Kıvrıkoğlu, TSK’nın AB’ye karşı olmadığını da vurguladı. 
     Orgeneral Hilmi Özkök de, bölücü örgütün "en son ferdi" etkisiz hale getirilinceye kadar mücadelenin süreceğini ve irticaya geçit verilmeyeceğini ifade etti. 



 SİYASET 

















</TEXT>
</DOC>
