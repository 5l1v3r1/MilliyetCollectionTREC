<DOC>
<DOCNO> 148024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/spor/spo05.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarış değil k bus 
</HEADLINE>
<TEXT>

Formula 1’in 700. tarihi startının verildiği Brezilya’nın Interlagos pisti, yağmur nedeniyle araba mezarlığına döndü. 54. turda durdurulan yarışı, McLaren’in genç yıldızı Raikkonen kazandı 
     FORMULA 1’DE sezonun üçüncü, tarihin 700. yarışı Brezilya Grand Prix’si, yağmurla kayganlaşan pistteki kazalarla adeta kabusa dönerken, 54.turda durdurulan yarışı Finli Kimi Raikkonen kazandı. Malezya’dan sonra üst üste ikinci kez zirveye çıkan McLaren’in genç yıldızını, Jordan’dan Giancarlo Fisichella izledi. Kazasıyla yarışı durduran Jaguar’dan Mark Webber’in aracının dağılan parçalarına takılıp, lastik bariyere çarpan Renault’dan Fernando Alonso, üçüncü olmasına rağmen hastaneye kaldırıldığı için podyuma çıkamadı. 
     BREZİLYA’DA seyircisi önünde ilk zaferine ulaşmayı hedefleyen Ferrari’den Rubens Barrichello, 45. turda liderliği ele geçirdikten iki tur sonra aracındaki arıza nedeniyle yarış dışı kalarak evinde üst üste dokuzuncu kez finiş göremedi. Toplam beş arabanın su birikintisi nedeniyle kaza yaptığı üçüncü viraja 27. turda takılan Ferrari’nin şampiyonu Michael Schumacher ise sezonun üçüncü yarışında da podyuma çıkamadı. Yarışı sadece 10 araç tamamlarken, ilk zaferini kazandığını sanan Fisichella’nın sevinci hakem kararıyla kursağında kaldı. 
     
Markalar klasmanı 1. McLaren 41 puan 2. Renault 23 puan 3. Ferrari 16 puan 4. Williams 14 puan 5. Jordan 8 puan 6. Sauber 8 puan 7. BAR 5 puan 8. Jaguar 2 puan      
     
Sürücüler klasmanı 1. Kimi Raikkonen McLaren 26 puan 2. David Coulthard McLaren 15 puan 3. Fernando Alonso Renault 14 puan 4. Jarno Trulli Renault 9 puan 5. Giancarlo Fisichella Jordan 8 puan Juan Pablo Montoya Williams 8 puan Michael Schumacher Ferrari 8 puan Rubens Barrichello Ferrari 8 puan      
     


SPOR 





























</TEXT>
</DOC>
