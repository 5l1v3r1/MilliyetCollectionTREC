<DOC>
<DOCNO> 141987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun14.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra'nın rakibi Levıtra satış onayı aldı... 
</HEADLINE>
<TEXT>

     - Alman ilaç firması Bayer, Viagra'nın rakibi Levitra için Avrupa'da satış onayı aldı. 
     İngiliz merkezli GlaxoSmithKline firması tarafından pazarlanacak ürünün, Amerika'da da onaylanması halinde yılda bir milyar Euro satışa ulaşabileceği düşünülüyor. Ürünün Amerika'da onaylanmasının bu yılın sonlarında mümkün olabileceği bildirildi. 
     Viagra'nın diğer bir rakibi ve Eli Lily firması tarafından pazarlanan Cialis ilacı, geçen yıl Avrupa'da onaylandı. Cialis'in bu yıl içinde Amerika'da da onaylanması bekleniyor. 
     Her üç ilacın da aynı etkiyi ortaya koyabildiğine değinen uzmanlar, Viagra'nın beş yılda edindiği markette, yeni ilaçların kolay pazarlanamayacağını belirtiyor. Yeni ilaçların Viagra'dan etki görmeyen insanlar tarafından daha fazla ilgi görebileceği kaydediliyor. 
     Pfizer firmasının ürünü olan Viagra'nın, geçen yıl 1.7 milyar dolarlık satışa ulaşabildiği açıklandı. 
     Bayer firmasının, 2001 yılında Amerika'da piyasadan kaldırdığı kolesterol düşürücü ilaç Lipobay Baycol nedeniyle kaybettiği cirosunu, Levitra ile karşılayabileceği düşünülüyor. Baycol ilacının düzinelerle insanın ölümüyle ilişkisi olduğu öne sürülmüştü. 
     





</TEXT>
</DOC>
