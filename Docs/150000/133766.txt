<DOC>
<DOCNO> 133766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun03.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şef, bankasını 10 trilyon çarptı 
</HEADLINE>
<TEXT>

Bir bankanın Dikmen Şubesi’nde çalışan Şermin Nazlı 50 ayrı hesapta suiistimaller yaptığı gerekçesiyle tutuklandı 
     TOLGA ŞARDAN Ankara 

     Vakıfbank Dikmen Şubesi’nin şefi Şermin Nazlı, bankayı 10 trilyon zarara uğrattığı gerekçesiyle tutuklandı. Vakıfbank Genel Müdürü İrfan Erciyes, olayı doğrularken, "Bir hesaptan 50 ayrı hesaba virman yapılmış. Olay için 10 müfettiş görevlendirdim. Hesaplar birbirine karışmış, geriye dönük işlemler inceleniyor" dedi. 
     Bankada uzun yıllar çalışan Nazlı, zimmetine para geçirdiği iddiasıyla cuma günü görevi başında gözaltına alındı. 
     Nazlı, sorgusunda, kendisini bankada daha önce görev yapan bir güvenlik görevlisinin 1998’de yaptığı işlemin yaktığını ileri sürdü. Görevlinin kendi sicilini alarak bir evrakta kullanıp bankayı dolandırdığını anlatan Nazlı, borcu bankaya ödeyemeyen güvenlikçi yüzünden sıkıntı yaşamaya başladığını ileri sürdü. Nazlı, hesaptaki borcu kapatmak için bir tefeciden 500 bin dolar aldığını söyledi. 
     Nazlı’nın 50’ye yakın hesapta yaptığı suiistimaller sırasında sahte belgeler düzenleyip vatandaşları ikna etmeye çalıştığı saptandı. İlk incelemesi sonucu, 500 bin dolarla başlayan vurgunun boyutunun 10 trilyona ulaşacağı kaydedildi. 
     



 GÜNCEL 





















</TEXT>
</DOC>
