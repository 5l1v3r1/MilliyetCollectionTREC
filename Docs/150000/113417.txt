<DOC>
<DOCNO> 113417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/yazar/bila.html </URL>
<DATE> 2002/10/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kürtçe ve Arapça yayın 
</HEADLINE>
<TEXT>

     Anadilde yayın ve öğrenim olanağına ilişkin yönetmelik düzenlemeleri tamamlanıyor. Milli Eğitim Bakanlığı’nın kurslara ilişkin yönetmeliğinden sonra anadilde yayını düzenleyecek olan RTÜK yönetmeliği de son aşamaya geldi. 
     RTÜK, yayının TRT tarafından gerçekleştirilmesi eğiliminde... 
     TRT de hem Kürtçe, hem de Arapça yayın için hazırlıklarını sürdürüyor. Yönetmeliğin belirleyeceği görev çerçevesinde yayına geçmek için çalışıyor. 
     TRT’nin eğilimi sadece Kürtçe ile yetinmeyip Arapça yayın da gerçekleştirmek. Nedeni, özellikle Güneydoğu bölgesinde Arap kökenli vatandaşların bulunması. 
     TRT Genel Müdürü Yücel Yener’in bu konudaki değerlendirmesi şöyle 
     "TRT uygulayıcı kurumdur. RTÜK yönetmeliği tamamlanınca bize düşecek görev ve işlev doğrultusunda yayına geçeceğiz. Bizim ilk planda tasarladığımız Kürtçe ve Arapça haberleri vermek. Aynı zamanda Türkçe altyazı vermeyi de düşünüyoruz. İlk uygulamayı haber alanında yapmayı planlıyoruz." 
     TRT, Kürtçe yayının hangi lehçeyle yapılabileceği üzerinde de çalışıyor. Kürtçenin birden çok lehçe ve ağızla konuşulması zorluk yaratıyor. TRT uzmanlarının eğilimi, yayının Kırmançi lehçesiyle yapılması. Yapılan araştırmaya göre en yaygın olarak kullanılan Kırmançi. 
     TRT’nin karşılaştığı en önemli sorunlardan biri de bu dil ve lehçeleri bilen personel bulunmaması. Yayın hizmetlerinde çalışacak Kürtçe bilen eleman bulunmasında sıkıntı yaşanıyor. Televizyon haberciliği, spikerlik yapabilecek niteliklere ve öğrenime sahip olup Kürtçe de bilen eleman arayışı sürüyor. 
     TRT’nin yayına başlamasıyla, anadilde öğrenim ve yayın alanında yapılan yasal düzenlemeler uygulamaya geçirilmiş olacak. 
     
     







Irak, ABD ve Kerkük 


Her gece aynı hayalet... 


Sirkeli sigara 


Kürtçe ve Arapça yayın 


Tayyip Erdoğan’ın tehlikeli oyunu... 


Irak savaşı derken... İbo - Derya sokak savaşı .. 


1’e 3... 3’ün 1’i 


Kalabalığın iktidarı 


AKP’nin program revizyonları 2 


En iyisi diyalog 


Manisa davası bitti.. Ya işkence 


Kriz yönetimi ve AKP 


CHP’ye de bir Ali Taran gerek 


ABD’de de işler iyi değil 


TÜSİAD Avrupa’da afişe çıkıyor 


</TEXT>
</DOC>
