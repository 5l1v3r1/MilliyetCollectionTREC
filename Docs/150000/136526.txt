<DOC>
<DOCNO> 136526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/spor/aspo.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere maçı öncesi olumlu sinyaller verdik 
</HEADLINE>
<TEXT>
ADA YOLU GÜVEN DOLU 0-0 
A Milli Takım, Ukrayna ile oynadığı özel maçta galibiyeti bulamadı ancak ortaya koyduğu futbolla 2 Nisan’daki kritik sınava hazır olduğunu kanıtladı 
90 dakika      BİLAL MEŞE 

     Avrupa Şampiyonası Elemeleri’nde 2 Nisan’da İngiltere ile deplasmanda zorlu bir maç oynayacağız. 
     Grubumuzdaki en büyük rakibimiz tartışmasız İngiltere... Teknik Direktör Şenol Güneş, İngiltere maçının büyük bir olasılıkla son provasını Ukrayna karşısında yaptı Geniş bir kadroyla İzmir’e gelen Güneş, kafasında düşündüğü fakat takımda yer veremediği isimleri görme şansı buldu. 
     Ukrayna futbolunun, İngiliz futboluna fazla bir benzerliği yok. Acaba bu hazırlık maçı, Ada sistemine yakın Galler veya Serbest İrlanda ile yapılamaz mıydı Bir tek benzer yanı var, o da fiziksel... 
     Atatürk Stadı’nda oynanan karşılaşmanın ilk 20 dakikasında Ay - Yıldızlı ekibimiz zaman zaman savunmasında sıkıntılar yaşadı. Ne var ki, bu süreç içinde tecrübeli file bekçisi Rüştü, savunma blokunun hatalarını mükemmel kapadı. Kalabalık bir seyirci önünde oynanan maçta ilk tehlikeli atağımızı 21. dakikada geliştirdik. İlhan Mansız, Ukrayna ceza alanına girdi, savunmayı geçti, vurdu. Kaleciyi de geçen top yandan az farkla auta çıktı. 
     29. dakikada soldan kazanılan serbest atışı Nihat pas olarak ceza alanına kesti. Tugay "es" geçti. Tümer gelişine vurdu. Top kalecide kaldı. 
     44. dakikada Alpay orta alandan aldığı topla sağdan indi. Aynı anda hareketlenen İlhan’ı gördü. Tecrübeli oyuncu sağ çaprazdan sert vurdu. Kaleci güçlükle topu kornere çeldi. 
     İkinci yarıda oyunun üstünlüğü eline geçiren Ay - Yıldızlı ekibimiz 52. dakikada mutlak bir pozisyondan yararlanamadı. Bu dakikada Nihat sağdan indi. Sert vurdu. Kaleci tokatladı. Top yan direkten geri döndü. 
     56. dakikada tribünlerden atlayan bir taraftarın açtığı pankart hem oyuncuları hem de tribünleri şaşırttı. 
     68. dakikada Ergün soldan indi. Arka direğe kesti. Ümit Davala uçarak kafayı vurdu. Top savunmaya çarparak kornere çıktı. 
     89. dakikada Arif’in nefis şutu kalecide kaldı. 
     Elbette bu tür hazırlık maçlarında oyunculardan olağanüstü mücadele beklemek haksızlık olur. Dünkü maçta ilk kez forma giyenler vardı. İbrahim Üzülmez, Mustafa Özkan, Deniz ve Ahmet Yıldırım gibi. Ama özellikle ikinci yarıdaki hareketlilik, pozisyon yaratma çabası ve rakibe karşı sağlanan kesin üstünlük bize İngiltere sınavı öncesi büyük moral verdi... Bu Milli Takım’a güveniyoruz. Çünkü inanıyoruz... 
     
HIRS VE TEMPO İYİUkrayna karşısında futbolu beğenen Teknik Direktör Şenol Güneş, "Zaman zaman hata yaptık. Ancak mücadele hırsı ve tempo açısından takımdan memnunum" dedi 
     MEHMET DEMİRCAN 

     A Milli Takım Teknik Direktörü Şenol Güneş, Ukrayna karşısında kötü hava koşullarına rağmen iyi bir oyun ortaya koyduklarını söyledi. Özellikle fiziki açıdan rakibe karşı üstünlük kurduklarına dikkat çeken Güneş, "Zaman zaman hata yaptık. Ancak oyuncularımın mücadele hırsından, kazanma arzusundan ve tempo açısından gayet memnunum" dedi. 
     RAKİBİN de iyi bir oyun ortaya koyduğunu ve çabuk paslarla üzerine geldiğini belirten başarılı teknik adam, "Bu isteklerinde de başarılı oldular. Bizim bulduğumuz gibi onlar da gol pozisyonu buldu" ifadesini kullandı. Tribünleri dolduran İzmirli taraftara da teşekkür eden Güneş, sözlerini şöyle tamamladı "Seyirci milli takımı coşkulu bir şekilde stattan uğurladı." 
     
Buzlar çözüldüFenerbahçe-Beşiktaş derbisinde yaşanan olaylar nedeniyle aralarında soğuk savaş yaşanan Fatih Akyel ile İbrahim maç öncesi barıştılar 
     Mutlu son 
     FENERBAHÇE - Beşiktaş derbisinde Fatih Akyel’in İbrahim’in sırtına bastığı gerekçesiyle gördüğü kırmızı kart ve bunun ardından yaşanan soğuk savaş, milli takım kampında son buldu. İki futbolcuyla da konuşan Milli Takımlar Teknik Direktörü Şenol Güneş, Ay - Yıldız’ın çatısı altında bu tür olayları istemediğini belirtti. Bunun üzerine Fatih ile İbrahim arasında buzlar çözüldü ve uzlaşma sağlandı. 
     
Açlık Bataklık Değil’      BAŞBAKAN Abdullah Gül’ün karşılaşmaya gelmesiyle birlikte tüm tribünler "Savaşa hayır" diye tempo tuttu. 56. dakikada ise Sedat Dilekçi isimli bir protestocu, elinde pankartla oyun alanını boydan boya geçti. Üzerinde "Açlık Bataklık Değil" altında da "Artık Barış Dostluk" ve İngilizce "No War" Savaşa Hayır yazısı bulunan bez pankartla dolaşan Dilekçi, görevli polisler tarafından yakalanarak gözaltına alındı. Bu arada pankarttaki kelimelerin ilk harflerinin büyük harfle yazıldığı ve bunlar okunduğunda ABD olduğu görüldü. 
     
Başbakan Gül’e forma      BAŞBAKAN Abdullah Gül, eşi ile birlikte dünkü karşılaşmayı izledi. Maçın ardından soyunma odasına inen Gül, burada Ay - Yıldızlılar’ın bayramını kutladı. Futbolculardan Arif ve Tayfur da Abdullah Gül’e formalarını hediye etti. Maç sonrasında İzmir seyircisine teşekkür eden Başbakan Gül, "Güzel bir maç oldu. Seyirci büyük destek verdi" dedi. Fotoğraf Yaşar Saygı 
     
     Göze batanlar 
     NİHAT Oyunda kaldığı süre içinde mükemmel oynadı. Forvette oynamasına karşın zaman zaman sağ kulvarı da iyi kullandı. Bir topu da direkte patladı. 
     İBRAHİM İlk kez Ay - Yıldızlı formayı giydi. 45 dakikada oyunda kaldı. Olumlu hareketleriyle dikkat çekti, sırıtmadı. 
     RÜŞTÜ Yine tecrübesini konuşturdu. Özellikle Ukrayna’nın defansı zorladığı anlarda zamanlamasıyla çok kritik toplar aldı. 
     ÜMİT DAVALA Uzun süredir formsuzluğuyla eleştirilerin odak noktası olan tecrübeli futbolcu oyuna girdikten sonra sağ kulvara hareket getirdi, istekliydi. 
     
     Maçtan notlar 
     Tümer’in bugün MR’ı çekiliyor 
     UKRAYNA maçında sakatlanarak 35. dakikada sahayı terkeden Beşiktaşlı Tümer’in karın adalesinde çekme bulunduğu açıklandı. Dr. Cengiz Dinç, Beşiktaşlı futbolcunun bugün MR’ının çekileceğini açıklayarak, hafta sonunda oynanacak İstanbulspor karşılaşmasında yer alamayacağını ifade etti. Şenol Güneş’in yardımcısı Ünal Karaman ise, yıldız oyuncunun 2 hafta sahalardan uzak kalacağını belirtti. 
     
     Tayfun’a jest 
     ŞENOL Güneş’in yeniden milli takıma aldığı Real Sociedadlı Tayfun’a en büyük jest İlhan Mansız’dan geldi. Dünya Kupası’nda 17 numaralı formasıyla harikalar yaratan golcü, dünkü karşılaşmada sırtlara isim yazılmamasını fırsat bilerek 17 numaralı formayı Tayfun’a verdi. Menajer Can Çobanoğlu, bu olayın tüm futbolcuların ortak kararı olduğunu belirtti. 
     
     "Türkiye lider olur" 
     FENERBAHÇE’NİN yeni transferi ve Ukrayna’nın yıldızı Rebrov, Türkiye’nin grubunda lider olacağını ifade etti. Rebrov, "İngiltere’de futbol oynadım. İngiliz Milli Takımı’nı ve oyuncularını yakından tanıyorum. Bence Türkiye iki maçı da kazanabilecek güçte. Bugün bizim karşımızda sergiledikleri futbolla bunu kanıtladılar" dedi. 
     
     Tribünde casus 
     2 Nisan’da deplasmanda karşılaşacağımız İngiltere, Millilerimiz’in Ukrayna maçını mercek altına aldı. İngiltere Federasyonu Eğitim Dairesi’nden S. Harward, karşılaşmayı şeref tribününden izledi ve sürekli olarak not tuttu. 
     
     Maçın hakemi 
     Hata yapmadı 
     MALTALI hakem Joseph Attard, başarılı bir maç yönetti. Pozisyonları yakındı, avantaj kurallarını iyi uyguladı. Sonuca tesir edecek önemli bir hata yapmadı. Sahada iki takımın da hızını kesmemeye özen gösterdi, yardımlarıyla eksiksiz bir diyalog kurdu. 
     



 SPOR 

























</TEXT>
</DOC>
