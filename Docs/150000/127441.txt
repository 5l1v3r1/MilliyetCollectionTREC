<DOC>
<DOCNO> 127441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sondun13.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya bebek iddiası inandırıcı bulunmadı... 
</HEADLINE>
<TEXT>

     Rael tarikatına bağlı olan Clonaid şirketinin başkanı Brigitte Boisselier'in ''dünyada ilk kopya insan doğdu'' şeklindeki açıklaması, İtalya'da tartışmalara yol açtı. 
     Dünyada kopya insan yöntemiyle uğraşan ilk doktor olarak tanınan İtalyan Severino Antinori, ''Clonaid, insan kopyalamaktan hala çok uzakta, sadece reklam yapıyorlar'' dedi. 
     Antinori, Fransız meslektaşı Boisselier'i ''gerçek bir araştırmacı değil'' diye suçlarken ilk kopya bebeğin daha önceden açıkladığı gibi Ocak ayında, neresi olacağı bildirilmeyen bir yerde doğacağını söyledi. İtalyan doktor, daha fazla açıklama yapmaya gerek duymayıp, kendi işinde sessiz kalmaya devam etmeyi tercih ettiğini bildirdi. 
     Öte yandan kopya insana yönelik araştırmalara her zaman sert bir dille karşı çıkan Vatikan, ABD'den gelen açıklamaya da sert yanıt verdi. 
     Vatikan Sözcüsü Joaquin Navarro Valls ise bugün gazetecilere verdiği demeçte, ''İnsanlığı ve ahlakı hiçe sayarak, kaba bir kafa anlayışıyla yapılan insanlık dışı, delilsiz bir açıklama. Şimdiden uluslararası bilim komitelerinin büyük tepkisine yol açtı'' dedi. 
     





</TEXT>
</DOC>
