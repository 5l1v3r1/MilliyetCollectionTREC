<DOC>
<DOCNO> 145626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/spor/spo02.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖREVE DEVAM 
</HEADLINE>
<TEXT>

Fenerbahçe Teknik Direktörü Oğuz Çetin, her başarısız sonuçtan sonra Topmöller gibi isimlerin ortaya atılmasının yanlış olduğunu söyledi "Şartlar ne olursa olsun takımın başındayım" dedi 
     YUSUF KOBAL 

     Mazeretim yok’ 
     ŞAMPİYONLUK umutlarını yitiren Fenerbahçe’de eleştiri oklarına hedef olan Teknik Direktör Oğuz Çetin, çarpıcı açıklamalar yaptı. Çetin, "Başarısız sonuçların alındığı dönemlerde Topmöller gibi isimlerin çıkması hoş değil. Hangi şartlarda olursa olsun takımımın başındayım. Görevimi bırakma gibi bir düşüncem yok. Mazeret bulmuyorum ve aramıyorum. Başarısızlığın sorumluluğu bende. Ciddiyet içinde çalışıp, başarıyı yakalayacağız" dedi. 
     
     Hayal kırıklığı 
     ÇETİN, hedeflerden uzaklaşmanın kendisinde de hayal kırıklığı yarattığını açıkladı. Fenerbahçe’nin hocası sözlerini şöyle sürdürdü "Yeni bir yön çizmek zorundaydık. Gelecek sezon için şimdiden adımlar attık. Bu düşünce doğrultusunda beş arkadaşımızı kadro dışı bıraktık. Onlara suç atmadık veya hata bulmadık. Artık sıkı bağ içinde olmalıyız. Fenerbahçe caimanın da, bu şartlarda bize destek vermesi gerekiyor." 
     
     Yine de belirsiz’ 
     FENERBAHÇE’DE uzun yıllar çalışmayı hedeflediğini de açıklayan Çetin, "Yine de bunu net biçimde söylemek mümkün değil. 1,5 yıl daha Fenerbahçe’deyim desem de, saha içinde başarı elde edilmesi şart" yorumunu yaptı. Genç teknik adam, Rüştü ile ilgili olarak da şu ifadeleri kullandı "Yıllar önce kaptanlığı bıraktı. Rüştü’nün şimdi kaptan olmaması aktiviteleri bıraktığı anlamına gelmez. Ümit Özat bu işe oldukça uygun." 
     
Kondisyon depoladılarÖnceki gün takımı Belgrad Ormanı’na taşıyan Oğuz Çetin, dün de futbolcularını özel ağırlıklarla çalıştırdı 
     Çift idman 
     MİLLİ maçlar nedeniyle lige verilen arada kondisyona ağırlık veren Fenerbahçe, dünü çift idmanla geçirdi. Önceki gün Belgrad Ormanları’nda nefes açan Sarı - Lacivertliler dün sabah salonda güç artırıcı çalışmalar uyguladı. Oğuz Çetin, akşam ise oyuncularına pas çalışmasının ardından, dayanıklılık idmanı yaptırdı. Antrenmana milli futbolcuların yanısıra sakatlıkları süren Serhat ve Semih katılmadı. 
     
     Rüştü bekliyor 
     SEZON sonunda sözleşmesi sona erecek olan kaleci Rüştü, önce Sarı - Lacivertli yönetimle masaya oturacağını açıkladı. Tecrübeli eldiven kendisine gelen teklifleri cevaplamadığını dile getirip, "Gönlüm kalmaktan yana. Kulübümün bana sunacağı imkanları görmek istiyorum. Eğer uzlaşamazsak diğer önerileri gündeme alırım. Transferi konuşmak için daha çok erken" diye konuştu. 
     
Kalpler Yanal’da      Fenerbahçeli taraftarlar, internet sitesinde yapılan ankette takımın başında genç teknik adamı görmek istediğini belirtti 
     OĞUZ Çetin döneminde beklediği başarılara ulaşamayan Fenerbahçe’de taraftarlar, takımın başına Ersun Yanal’ın gelmesini istiyor. İnternetteki www.1907.org sitesinde düzenlenen ankette, "Hangi hocayı istersiniz " sorusuna, en çok "Yanal" cevabı geldi. Yanal oyların 50.29’unu alırken, kariyerli hoca isteyenler yüzde 25.1’de, Mustafa Denizli’yi isteyenler yüzde 17, Oğuz Çetin’e "Devam" diyenler ise yüzde 7.92 oyda kaldı. 
     
Çırpınış boşuna      YÖNETİCİ Murat Özaydınlı, savaş bahanesiyle Fenerbahçe’den bonservisini bedava almayı planlayan Ortega’nın hayal kırıklığına uğrayacağını iddia etti. Özaydınlı, "Ortega, Türkiye’yi terk ettiğinde savaş yoktu. Türkiye’de çok yabancı futbolcu var. FIFA tehlike görseydi zaten ligleri ertelerdi. Bahaneler aramasın" dedi. 
     


SPOR 























</TEXT>
</DOC>
