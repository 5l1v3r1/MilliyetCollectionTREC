<DOC>
<DOCNO> 135934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/soneko07.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MKEK, gaz maskesi üretimine başlıyor... 
</HEADLINE>
<TEXT>

     ABD'nin Irak'a olası bir müdahalesine karşı tedbir olarak Makine ve Kimya Endüstrisi Kurumu'na MKEK bağlı Ankara'daki Elsa işletmelerinde gelebilecek talep kadar gaz maskesi üretimi programlandı. 
     Edinilen bilgiye göre, MKEK Fişeksan A.Ş. Genel Müdürlüğü ELSA İşletmesi, gelebilecek talepler doğrultusunda seri üretime yönelik hazırlıklarını tamamladı. Tesislerde Türk Silahlı Kuvvetleri'nin TSK ihtiyacı kadar süzgeçli gaz maskesi üretilebilecek. 
     Halen tesislerin yıllık 100 bin adet olan süzgeçli gaz maskesi kapasitesi, TSK ile diğer kesimlerden gelebilecek talepler doğrultusunda 200 bin adete çıkarılabilecek. 
     Tam kapasite ile üretim faaliyetleri sürdürülen ELSA tesislerinde, Körfez savaşı sırasında da olası bir ihtiyaç için program hedefleri aşılarak çok sayıda gaz maskesi üretimi yapılmıştı. 
     Türkiye'nin kamuya ait tek gaz maskesi üretim tesisi konumundaki ELSA işletmelerinde üretilen gaz maskelerinin süzgeçleri İsveç, lastik ile diğer bölümlerinin ise İngiliz lisansıyla imal ediliyor. ELSA üretiminin büyük bölümünü Türk Silahlı Kuvvetleri'ne satıyor. 
     





</TEXT>
</DOC>
