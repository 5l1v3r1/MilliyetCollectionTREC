<DOC>
<DOCNO> 129188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/magazin/amag.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce hediyeyi sonra sevgiliyi kaybediyor 
</HEADLINE>
<TEXT>

Sevgilisinin gönderdiği pırlanta yüzüğü kaybeden Çağla Şıkel, "İlk aşkımdan da bir hediyenin kaybolmasından sonra ayrıldım, aynı şeyden korkuyorum" diyor 
     YAŞAR ÇAKMAK 

     2 Ocak’taki 24’üncü yaş gününü iki ayrı mekanda kutlayan Çağla Şıkel’e, sevgilisi Murat Aslan’ın hediye ettiği tek taş pırlanta yüzük kayboldu. Ancak Şıkel’i yitik pırlanta değil, kayıp hediyenin getireceğine inandığı uğursuzluk üzdü. "Gazinocular Kralı" Fahrettin Aslan’ın oğlu, sevgilisine yüzüğü, büyük bir oyuncak tavşanın koluna taktığı küçük bir paketle gönderdi. Şıkel de, tek hediyenin tavşan olduğunu sanıp onu, annesinin bindiği taksinin bagajına koydurup, evine gönderdi. 
     SEVGİLİSİNDEN gelen asıl hediyesinin tavşanın bileğinde gizli olduğunu öğrenen Şıkel, peşine düştü ama yüzüğü bulamadı. Şıkel, yakın arkadaşı Ayşe Hatun Önal’a, unutamadığı ilk aşkından da, kendisine verdiği hediyenin kaybolmasından sonra ayrıldığını anlattı. Ve şöyle dert yantı "Hediye kaybetmem bana uğursuzluk getiriyor. Bozok’tan Gören ayrılmadan önce de aynı şey başıma geldi. Bozok’un hediyesini kaybettim, bir hafta sonra ayrıldık. Şimdi de Mehmet’in hediyesini kaybettim. Ayrılırız diye çok korkuyorum." 
     



 MAGAZİN 










</TEXT>
</DOC>
