<DOC>
<DOCNO> 101186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur12.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Çöl sıcakları geliyor... 40 dereceyi geçecek... 
</HEADLINE>
<TEXT>

     Türkiye, yarından itibaren Orta Akdeniz'den gelen sıcak havanın etkisine girecek. Hava sıcaklığının 8-10 derece artacağı, Pazartesi günü Doğu Anadolu'nun kuzeyi ve Karadeniz kıyılarında 28-32, Marmara ve iç kesimlerde 35-38, Ege, Akdeniz ve Güneydoğu Anadolu'da 38-42 dereceye ulaşmasının beklendiği bildirildi. 
     Devlet Meteoroloji İşleri Genel Müdürlüğü'nden yapılan ''Meteoroloji Uyarı''ya göre, yurdun yarından itibaren Orta Akdeniz'den gelen sıcak havanın etkisine girecek. 
     Yarın batı bölgelerde artmaya başlayacak hava sıcaklığının, Pazartesi günü Doğu Anadolu'nun kuzeyi ve Karadeniz kıyılarında 28-32, Marmara ve iç kesimlerde 35-38, Ege, Akdeniz ve Güneydoğu Anadolu'da 38-42 dereceye ulaşması bekleniyor. 
     Salı günü Marmara'da görülecek yağışlarla birlikte hava sıcaklığı Marmara ve Ege'de azalacak. Ancak sıcak hava güney, iç ve doğu bölgelerde etkisini sürdürecek. Çarşamba günü Doğu ve Güneydoğu Anadolu bölgelerinde normallerinin üzerinde seyredecek hava sıcaklığı, kuzey kesimlerdeki sağanak yağışlarla birlikte yurdun kuzey ve batı bölgelerinde normallerine dönecek. 
     Devlet Meteoroloji İşleri Genel Müdürlüğü yetkilileri, Pazartesi günü güney ve batı, Salı günü güney, iç ve doğu bölgelerde etkili olacak sıcak havanın neden olabileceği olumsuz şartlar ve muhtemel orman yangınlarına karşı ilgililer ve vatandaşları tedbirli olmaları konusunda uyardı. 
     





</TEXT>
</DOC>
