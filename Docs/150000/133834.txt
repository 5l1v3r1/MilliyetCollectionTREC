<DOC>
<DOCNO> 133834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun06.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail seçimleri... Şaron galibiyetini ilan etti... 
</HEADLINE>
<TEXT>

     İsrail de dün yapılan erken genel seçimlerin ardından askerlerin ve diplomatların kullandıkları dışında oyların tamamı sayıldı. 
     Gayri resmi kesin olmayan sonuçlara göre, Başbakan Ariel Şaron un sağcı Likud Partisi 120 sandalyeli mecliste 37 sandalyenin sahibi oldu. Askerlerin ve diplomatların oylarının sayılmasından sonra sonuçta az bir değişiklik olabileceği belirtilirken, kesin olmayan sonuçlara göre meclisteki sandalye dağılımı şöyle 
     Likud Partisi 37 İşçi Partisi 19 Şinui Partisi 15 Şas Partisi 11 Diğer sandalyeler de küçük partiler arasında dağılırken, aralarında Likud ve Şas ın da bulunduğu sertlik yanlısı, aşırı sağ ve dinci partilerin mecliste 67 sandalyenin sahibi olduğu, aralarında İşçi Partisi ve Şinui nin bulunduğu güvercinler olarak nitelenen merkez partilerin sandalye kazandığı kaydedildi. 
     Şaron, seçim galibiyetini ilan ettiği konuşmasında, geniş tabanlı birlik hükümeti kurmaya çalışacağını söyledi. Seçim zaferine rağmen tek başına iktidar için meclis çoğunluğunu sağlayamayan Şaron, "Biraraya gelme zamanı. Bugün ilan ediyorum, cumhurbaşkanının beni hükümeti kurmakla görevlendirmesinden sonra bütün Siyonist partilerden mümkün olan en geniş tabanda birlik hükümetine katılmalarını isteyeceğim" demişti. 
     İşçi Partisi lideri Amram Mitzna ise Şaron un konuşmasından önce seçim yenilgisini kabul etmiş ve Likud Partisi ile bir birlik hükümetinde yer almayacağını yinelemişti. 
     





</TEXT>
</DOC>
