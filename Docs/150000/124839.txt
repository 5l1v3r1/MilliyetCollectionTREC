<DOC>
<DOCNO> 124839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur15.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekrem Pakdemirli İkinci bir Özal ruhu, misyonu yaratılacak 
</HEADLINE>
<TEXT>

     ANAP Genel Başkan Vekili Ekrem Pakdemirli, ''İlerisi için proje üretilecek, yeni kadrolar ortaya çıkarılacak ve ikinci bir Özal ruhu, misyonu yaratılacaktır'' dedi. 
     Ekrem Pakdemirli, ANAP Genel Merkezi'nde gençlik kolları yöneticileri ile toplantı yaptı. 
     Konuşmasında, ANAP'ın çağ atlatan bir parti olduğunu, geçmişlerinde utanılacak hiçbir şey olmadığını ifade eden Pakdemirli, bunu çekemeyenlerin ''çamur at, izi kalsın'' felsefesine sığındıklarını ve ANAP'ın belli yolsuzlukların mihrakı olarak gösterildiğini savundu. 
     Pakdemirli, 57. Hükümet'e girmelerinin ve ''ortadirek'' tarifini söylemlerinden çıkarmalarının partiye zarar verdiğini de ifade etti. 
     3 Kasım seçimlerinden çıkan sonucu hak etmediklerini, ancak halkın tercihine saygılı olduklarını kaydeden Pakdemirli, şöyle konuştu 
     ''Bu sonuçtan fayda çıkarmalıyız. Kongreye kadar yapılacak çok şey var. Sonuçların iyi değerlendirilmesi lazım. Diyalog kopukluğu giderilmeli, her grup nerede yanlış yaptı sorgulanmalı. İlerisi için proje üretilecek, yeni kadrolar ortaya çıkarılacak ve ikinci bir Özal ruhu, misyonu yaratılacaktır.'' 
     





</TEXT>
</DOC>
