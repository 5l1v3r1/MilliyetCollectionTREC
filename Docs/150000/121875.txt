<DOC>
<DOCNO> 121875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sontur21.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da nöbetçi eczane soyuldu... 
</HEADLINE>
<TEXT>

     Kartal'da bir eczaneye gelen silahlı bir kişi, kasadaki 300 milyon lirayı alarak kaçtı. 
     Kartal Kızılay Bulvarı 21-A'da bulunan Şener Horoz'a ait Şener Eczanesi'ne, sabaha karşı gelen bir kişi, nöbetçi eczanenin kapısını çalarak boğaz pastili almak istediğini söyledi. 
     İçeri girdikten sonra silahını çeken soyguncu, eczacı Şener Horoz'u tehdit ederek, kasadaki paraları vermesini istedi. Kasadaki 300 milyon lirayı alan soyguncu, eczacıyı yere yatırdı ve korkutmak için yere bir el ateş etti. 
     Merminin tesiriyle yerden fırlayan taş parçaları eczacı Horoz'un başından yaralanmasına neden olurken, soyguncu olay yerinden kaçtı. 
     Polis yetkilileri, soygunu gerçekleştiren kişinin l.70 boylarında, 35-40 yaşlarında ve kirli sakallı olduğunu kaydederek, yakalanması için geniş çaplı araştırmanın sürdürüldüğünü belirttiler. 
     
     ECZACILAR ODASI'NDAN KINAMA 
     Öte yandan, İstanbul Eczacılar Odası da yazılı bir açıklama yaparak, meslektaşlarına yönelik saldırıyı kınadı. 
     Açıklamada, zor koşullarda hizmet vermeye çalışan nöbetçi eczanelerin, emniyet kuvvetleri tarafından korunmaya alınması talep edildi. 
     





</TEXT>
</DOC>
