<DOC>
<DOCNO> 138455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur16.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüsçülerden Afyonspor'a protesto... 
</HEADLINE>
<TEXT>

     Afyon'da şehir içi taşımacılık yapan minibüsçüler, Afyonspor'a verilecek minibüs hatlarını protesto ettiler. 
     Belediyenin Afyonspor yararına 10 minibüs hattı verme kararını eleştiren minibüsçüler, araçlarına, ''Bu minibüs hattı ile birlikte Afyonspor yararına satılıktır. Düş yakamızdan Afyonspor'' yazısı astılar. 
     Karşıyaka-Çarşı minibüs hattı Durak Başkanı Çetin Can Şallı ''Afyon'daki minibüs sayısı zaten fazla. Afyonspor yararına veriliyor diye 300 olan minibüs sayısı 333'e çıkartıldı. Şimdi yeni hatlar verilmek isteniyor. Zaten zor durumdayız, yeni hatlar verilerek bizi hepten yok etmek istiyorlar'' dedi. 
     Afyonspor'a her yıl yardım yapıldığını belirten Şallı, kötü yönetimler nedeniyle Afyonspor'un her yıl borç içine girdiğini, bir türlü de bu borçlardan kurtulamadığını savundu. 
     Şallı, Afyonspor borçlarının kendi sırtlarından ödenmesine bundan sonra izin vermeyeceklerini söyledi. 
     





</TEXT>
</DOC>
