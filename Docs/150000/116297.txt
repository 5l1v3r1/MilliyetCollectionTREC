<DOC>
<DOCNO> 116297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/spor/spo11.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Topkapı Elması’ 
</HEADLINE>
<TEXT>

Inter forması altında Rosenborg maçında harikalar yaratan Emre’ye övgüler yağdı. İtalyan basını, genç yıldızımızı yere göğe sığdıramadı 
     7.5 puan verdiler 
     SON iki haftada istikrarlı performansıyla Inter’de ilk on birde forma bulan Emre Belözoğlu, Rosenborg ile oynanan maçta harikalar yarattı. 3 - 0 sona eren karşılaşmada 90 dakika forma giyen Milli futbolcu, İtalyan basını tarafından sahanın en iyi ismi seçildi. Corriere dello Sport Gazetesi puanlı değerlendirmesinde 7.5’la en yüksek notu Emre Belözoğlu’na verdi. 
     
     Pırıl pırıl parlıyor’ 
     CORRİERE dello Sport Gazetesi, Emre için "Topkapı’nın küçük elması" yakıştırmasını yaparken, "Koşuyor, rakibini hırpalıyor, ataklar yaratıyor. Crespo ile birlikte güzel bir ikili oluşturdular. Heyecan veriyor" ifadelerini kullandı. "Emre hemen hemen bir idol" başlığını atan La Gazzetta dello Sport ise "Hem rakibini hem de San Siro seyircisini deliye döndürdü" yorumunu yaptı. 
     
     Medyanın büyük ilgisi 
     SPOR gazeteleri dışında ülkenin siyasi gazeteleri de Emre’yi ön plana çıkarttı. La Repubblica "Inter, büyük bir Emre’ye kavuştu", Corriere della Sera "Vitesi boşta çılgın giden Emre, hiç durmayan özel bir motor gibi maçın baş aktörü olmayı hakediyor" cümleleriyle Emre’ye övgüler yağdırdı. Haberlerde ayrıca Inter taraftarının Emre’ye ayrı sevgi duyduğu belirtildi. 
     



 SPOR 





























</TEXT>
</DOC>
