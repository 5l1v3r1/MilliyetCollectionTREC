<DOC>
<DOCNO> 111800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun21.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu'nun ilerleme raporları yarın açıklanıyor 
</HEADLINE>
<TEXT>

     AB Komisyonu tarafından hazırlanan ve 13 adayın durumlarının teknik değerlendirmesini içeren ilerleme raporları yarın resmen açıklanıyor. 
     AB Komisyonu sözcüleri, Komisyon'un yarın sabah toplanarak, söz konusu raporları, ''olası son değişikliklerin yapılmasından sonra'' onaylayacağını bildirdiler. 
     Sözcüler, AB Komisyonu'nun ''Genişleme Strateji Belgesi'' ile 13 adayı ilgilendiren, yaklaşık 100'er sayfalık 13 raporun, bu onaydan sonra baskıya gireceğini ve gazetecilere ''Saat 14.45'e TSİ 15.45 kadar ambargolu'' olarak dağıtılacağını duyurdular. 
     AB Komisyonu Başkanı Romano Prodi ve genişlemeden sorumlu üye Günter Verheugen, TSİ 15.30'da, Avrupa Parlamentosu'nda konuşarak, parlamenterleri raporlar konusunda bilgilendirecekler. 
     Prodi ve Verheugen, daha sonra, Avrupa Parlamentosu'nda bir basın toplantısı düzenleyerek soruları yanıtlayacaklar. 
     Avrupa Parlamentosu üyeleri, geçen yıllarda, söz konusu raporların kendilerinden önce basına ve kamuoyuna iletilmesini eleştirmişlerdi. 
     





</TEXT>
</DOC>
