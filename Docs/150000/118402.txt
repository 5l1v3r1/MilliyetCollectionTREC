<DOC>
<DOCNO> 118402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/sazak.html </URL>
<DATE> 2002/11/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İktidar paylaşımı 
</HEADLINE>
<TEXT>

     Yeni parlamento perşembe günü yemin töreni’yle açılıyor. 
     AKP’nin 363 milletvekili çıkararak tek başına’ kazandığı 3 Kasım seçimlerinin tartışmasız’ sonucuna karşın, Başbakan kim olacak ’ sorununa ilişkin belirsizlik ortadan kalkmadı. 
     Erdoğan’ın bir Anayasa değişikliği yoluyla hükümeti kurma uğraşının bu aşamada gerçekleşmesi kolay gözükmüyor. 
     Cumhurbaşkanı Sezer, kişiye özgü düzenleme olmaz’ diyerek Anayasa’nın 109’uncu madde değişikliğiyle dışarıdan başbakanlık yolunu’ kapadı. Baykal’ın, Erdoğan milletvekili seçilmeden başbakan olamaz’ diyerek frene bastığı gözleniyor. Ankara’daki bu gelişmeler üzerine Ecevit’in gölge başbakanlık olmaz’ şeklindeki uyarısı da dikkat çekicidir. 
     AKP yönetimi de bu tartışmaların partinin iktidar gücü’ üzerinde zaaf yaratacağını fark etmiş olmalı ki, Erdoğan’dan dün Sezer ve Baykal’a yanıt geldi Biz bu iktidarı kimseyle paylaşmayız. Demokratik ülkelerde milli irade yetkisi başkasıyla paylaşılmaz.’ 
     Anayasa’nın 109’uncu maddesindeki zorlamanın Cumhurbaşkanı’nın isteğiyle bir referandum’u gündeme getirecek olması nedeniyle AKP yönetimi bunu göze alamayacaktır. Hem zamanlaması hem de doğuracağı gerginlik nedeniyle Erdoğan ve arkadaşları, 76’ncı maddedeki yasakları kaldırma ve ara seçim’ formülü üzerinde duruyorlar. 
     Tayyip Erdoğan da dün Sezer’in hukuku siyasallaştırmak yerine, siyaset hukuka uygun yapılmalıdır’ mesajına yanıt verirken şunu söylemiştir 
     Kimse hukukun siyasallaştırılması diye bir gayretin içinde değildir. Eğer böyle bir şey varsa, kusura bakmasınlar. Biraz geçmişe baksınlar. Hukukun nasıl siyasallaştığını çok daha açık göreceklerdir. Bunun ispatı da Tayyip Erdoğan’dır. 
     Yasamanın görevi nedir Milli iradenin kararına ters bir sıkıntı olduğu zaman bu tür tıkanıklıkları ortadan kaldırmaktır. Şimdi milli iradenin bir tecellisi var. Burada önemli olan hukukun tecellisini sağlamaktır. Kanunlarda yanlışlıklar olabilir. Bunların hepsini biz düzenlemeye talibiz. Bu düzenlemeyi de yasama organı yapacak. Anti demokratik durumlar da düzelecektir.’ 
     AKP yönetiminin ve Erdoğan’ın ne istediği belli. Anayasa değişikliğiyle parti liderine başbakanlık yolu’nu açmak. 
     Genel başkanlığı seçimden önce hukuken tartışmalı olsa da, AKP’nin yüzde 35 oyla seçimi kazanması 3 Kasım’ın Erdoğan’ın genel başkanlığının da oylandığı bir referandum’ özelliği taşıdığı sonucunu vermiştir. 
     Seçime katılan onca parti ve aday arasında halkın çoğunluğu Erdoğan’ı ve kadrosunu yönetimde görmek istediğine göre bu irade’ye saygı gösterilmelidir. 
     Erdoğan’ı anayasal engellerle bir süre daha iktidarın dışında tutmaya çalışmak, 2004 Nisan’ındaki yerel seçimler öncesinde yasaklı lider’i biraz daha güçlendirmekten başka sonuç doğurmaz. 
     Tayyip Bey ve kadrosu, seçmene söz verdikleri’ icraatlar açısından bir an önce işbaşı’ yapmalıdır. 
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
