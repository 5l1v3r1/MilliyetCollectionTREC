<DOC>
<DOCNO> 122635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun01.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralyalı kadınların çıplak yağmur duası... 
</HEADLINE>
<TEXT>

     Avustralyalı kadınlar, ülkenin güneydoğusundaki kuraklıkla mücadele edebilmek için ilginç bir yöntem buldu. Kadınlar, çıplak dans ederek yağmur yağdırmak istiyor. 
     Basında yer alan haberlere göre, Ouyen'deki kadınlar, çıplak dans ederek ''yağmur yağdırtmayı başaran'' Nepalli kadınları örnek alarak, mart ayında yağmur duasına çıkacaklarını açıkladı. 
     Çıplak yağmur duasının organizatörlerinden Lyn Healy, ABC radyosuna verdiği demeçte, yüzlerce kadının çıplak dans etmek için otobüslere doluşup bilinmeyen bir yere gideceklerini, bu sırada kent erkeklerinin uzaklaştırılacağını söyledi. 
     Healy, çıplak dansın izleyicisiz ve kamerasız yapılacağını belirtti. 
     





</TEXT>
</DOC>
