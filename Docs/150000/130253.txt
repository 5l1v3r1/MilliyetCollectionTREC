<DOC>
<DOCNO> 130253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/dunya/dun01.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombardıman sanal’ başladı 
</HEADLINE>
<TEXT>

Pentagon, Iraklı generalleri Saddam’ın emirlerini yerine getirmeyin’ diye e - posta bombardımanına tutuyor 
     DIŞ HABERLER SERVİSİ 

     ABD, Irak lideri Saddam Hüseyin üzerindeki baskıyı şimdi de elektronik savaş yöntemleriyle yoğunlaştırdı. ABD Savunma Bakanlığı Pentagon , enformasyon savaşında bir ilke imza atarak, Iraklı generalleri e - posta bombardımanına tutmaya başladı. Pentagon, e - posta aracılığıyla generallere Saddam’a itaatsizlik etmeleri ve taraf değiştirmeleri yönünde propaganda yapıyor. 
     Irak ordusunun Saddam Hüseyin’e verdiği desteği azaltmak için başlatıldığı söylenen Pentagon’un e - posta atağı, generalleri Saddam’dan emir gelse bile biyolojik ve kimyasal silah kullanmamaları konusunda uyarıyor. 
     Pentagon’un daha önce de radyo yayını ve bildiri dağıtımı yoluyla Irak’ta Saddam Hüseyin aleyhtarı propaganda yaptığı ancak e - postanın bu amaçla ilk defa kullanıldığı açıklandı. E - mail mesajlarında Iraklı generallere ordudan firarların cesaretlendirilmesi de isteniyor. 
     
     Hesap verirsiniz 
     Uçuşa yasak bölgede devriye gezen Amerikan EC - 130 Commando Solo tipi uçaklardan yapılan radyo yayınlarında, Iraklı komutanlara Amerikan ve İngiliz savaş uçaklarına ateş açmamaları yolunda uyarılar yapılıyordu. 
     Gönderilen e - postaların generallere olduğu kadar Saddam Hüseyin’e de iletilmiş açık bir mesaj olduğunun altı çizilirken, olası bir savaş sırasında biyolojik veya kimyasal silahların Amerikan askerlerine karşı kullanılması durumunda savaş sonrasında bu kararı verenlerin ve uygulayanların yargı karşısına çıkarılacakları belirtildi. 
     



 DÜNYA 













</TEXT>
</DOC>
