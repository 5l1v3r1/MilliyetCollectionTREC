<DOC>
<DOCNO> 100437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/siyaset/siy03.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Dede ANAP’ta 
</HEADLINE>
<TEXT>

Mesut Yılmaz, Kandilli Rasathanesi Müdürü Prof. Dr. Işıkara’nın ANAP’tan milletvekili adayı olacağını açıkladı 
     ANKARA Milliyet 

     ANAP Genel Başkanı Mesut Yılmaz, Deprem Dede’ olarak da bilinen Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara’nın ANAP’tan milletvekili adayı olacağını bildirdi. Yılların siyasetçisi gibi konuşan Işıkara da, afet yönetimi konusunda yapılmasını istediği şeyleri ANAP’ta gerçekleştireceğini söyledi. 
     Yılmaz, dün Başbakanlık’ta Işıkara ile birlikte basın toplantısı düzenledi. Başbakan Bülent Ecevit ile yaptığı görüşmede, seçim ittifakına ilişkin önerisini gündeme getirdiğini kaydeden Mesut Yılmaz, "İttifaka sıcak bakmıyorlar ama ben bir kez daha bu konuyu gözden geçirmesini rica ettim" dedi. 
     Yılmaz, DYP Genel Başkanı Tansu Çiller’in bu tür arayışların barajı aşamama korkusundan kaynaklandığına yönelik açıklamalarını ise "Benim hiçbir korkum, endişem yok. Ama Türkiye için endişem var" sözleriyle değerlendirdi. 
     
     Derviş’in istifasına gerek yok 
     Yılmaz Ekonomiden Sorumlu Devlet Bakanı Kemal Derviş’in istifa etmesine gerek olmadığını da vurgularken, "Hükümetteki görevi siyasi arayışlarına engel değil" diye konuştu. 
     Işıkara da, 37 yıllık akademik hayatını noktalamasanın ardından, idealindeki projeleri için ANAP’ı seçtiğini dile getirdi. 
     



 SİYASET 















</TEXT>
</DOC>
