<DOC>
<DOCNO> 126217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo09.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İnterli Emre'den güzel gol atmanın incelikleri... 
</HEADLINE>
<TEXT>

     FC İnter'in en formda futbolcularından Emre Belözoğlu, İtalya'nın en yüksek tirajlı spor gazetesi La Gazzetta dello Sport'un pazar günleri çıkan eki Sport Week'e, güzel gol atmanın inceliklerini anlattı. 
     Emre, ''Sonuca gitmek için herşeyden önce, önceden tahmin edilemeyen bir şut olmak zorunda. Bundan dolayı tüm yeteneklerin sergilendiği bir hareket haline gelemez. Ama o ana bağlı bir çözüm olmalı. Futbolcunun bile önceden tahmin edemeyeceği, o anda içgüdüsel olarak yapılan bir hareket olarak kalmak zorunda'' dedi. 
     22 yaşındaki Türk futbolcu, şut çekme kararının bir saniye içinde alınması gerektiğini belirtip, ''Önündekinin fotoğrafını çekmelisin. Eğer şartlar uygunsa kale üst direğinin altına nişan almalısın'' açıklamasında bulundu. 
     Bu arada Emre'nin 2 hafta önce Olimpiyat Stadı'nda yapılan Lazio-İnter maçında kaleci Peruzzi'ye karşı attığı aşırtma gol İtalyanların hafızasından halen çıkmazken, Türk futbolcu bunun kariyerinin en güzel golü olduğunu söyledi. 
     İnter'in yıldız futbolcusu tecrübeli kaleci Peruzzi'ye attığı golü şu şekilde anlattı 
     ''Lazio maçından önce yaptığımız antremanda Di Biagio bana Peruzzi'nin sık sık öne çıktığını söylemişti. Olimpiyat Stadı'nda aşırtma bir vuruş yapmayı böyle denedim ve sonuçta kariyerimin en güzel golü çıktı. Ama önemli olan, kötü bir durumda kalacağınızı bir an bile düşünmeden ayağınıza güvenmektir. Lazio'ya karşı şutu çektiğim anda kaleye gireceğinden emindim. Eğer bir an dahi duraklasaydım, bu gol olmayabilirdi.'' 
     





</TEXT>
</DOC>
