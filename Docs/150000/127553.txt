<DOC>
<DOCNO> 127553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yasam/yas04.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir Türk filmi değil... 
</HEADLINE>
<TEXT>

Remzi Dede, Yıllardır zina yapıyorum’ diyen eşini boşadı. Asıl şoku ise miras isteyen çocuklarına DNA testi yaptırınca yaşadı... 
     ASLI ÖKTENER İstanbul 

     Remzi Okşar, İstanbul’daki mallarını kendilerine bırakmaları için baskı yaptıklarını öne sürdüğü üç oğluna DNA testi yaptırdı. İki oğlunun test sonucu belirlenince şok oldu 47 yaşındaki Tayfun ve 43 yaşındaki Vural Okşar’ın babası kendisi değildi. Üçüncü oğlun test sonuçları ise bekleniyor. 
     
     Hac, milat oldu 
     İlk eşinden ayrıldıktan sonra komşu kızı Ayşe ile evlenen Remzi Okşar’ın 74 ilk çocuğu Tayfun Nevşehir’de dünyaya geldi. Çift daha sonra İstanbul’a yerleşti. Otomobil galericiliği yapan Okşar, kısa bir süre sonra plastik fabrikası açtı. Bu arada çiftin Vural ve Nuri isimli iki oğlu daha oldu. Bu tablo, Remzi Okşar’ın anlatımıyla 1986 ortalarında tersine döndü. Okşar, şu iddialarda bulundu 
     
     30 yıldır aldatıyorum’ 
     "O yıl hacca gidip geldikten sonra eşimde bir değişiklik oldu. Bir sabah bana, 30 yıldır zina yapıyorum. Senin ruhun duymuyor. Senden boşanıp Nevşehir’e geri döneceğim’ dedi. Şok olmuştum. Yapacağım tek şey boşanmaktı. Bir yıl davayı o açsın diye bekledim, açmayınca 1997’nin sonunda ben açtım." 
     Boşanma davası sonrası eşi ve çocuklarının "akli dengesi yerinde değil" diyerek "vasi tayini" davası açtığını açıklayan Okşar, "18 ayrı rapor aldım. Bunlardan ilkini 1989’da Bakırköy Ruh ve Sinir Hastalıkları Hastanesi’nden aldım. Bana "paranoyak" teşhisi konuldu. İtiraz edince, bu kez Adli Tıp’ta akıl hastası olmadığıma karar verdiler" dedi. 
     
     Arka arkaya davalar... 
     1990’da, boşanmanın ardından, Ayşe Okşar ve üç oğlu üçüncü davalarını açtı. Remzi Okşar, evine gelerek kendisini tehdit ettiğini öne sürdüğü oğlu Vural’ı silahla yaraladı. Ancak ciddi kalp rahatsızlığı’nın cezaevinde yatmasına engel olduğu yönündeki raporlar üzerine hapse girmedi. 
     
     3. bekleniyor 
     Okşar, 2002’de bu kez oğullarının kendisinden olmadığını öne sürdü. Bakırköy 9. Asliye Hukuk Mahkemesi’n-de dava açtı. Mahkeme de Adli Tıp Kurumu’nda DNA testi yapılmasını kararlaştırdı. Test sonuçlarına göre hazırlanan raporda Okşar’ın, Tayfun 47 ve Vural Okşar’ın 43 babaları olmadığı belirtildi. Şimdi gözler Adli Tıp’tan gelecek Nuri Okşar’ın 35 test sonucuna çevrildi. 
     
     Kanları değiştirdiler’ 
     Oğul Tayfun Okşar ise, "Bu rapor sayesinde hapisten kurtuldu. Şimdi de aynı şeyi yaptı. Adli Tıp Raporu’na güvenmiyoruz. Kanlarımızın değiştirildiğine inanıyoruz. Rapora göre benim babam farklı, Vural’ın babası farklı çıkıyor. İtiraz edeceğiz" diye konuştu. Yedi yıl önce üçüncü evliliğini yapan baba Okşar ise gelişen olaylardan sonra soyadını Avşaroğlu olarak değiştirdi. 
     



 YAŞAM 















</TEXT>
</DOC>
