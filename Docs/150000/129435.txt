<DOC>
<DOCNO> 129435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas03.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze uğradı zinayla suçlandı 
</HEADLINE>
<TEXT>

Dubai’de Tecavüze uğradım’ diye polise giden Fransız kadın, şeriata göre zina yapmaktan’ suçlu bulundu 
     DIŞ HABERLER SERVİSİ 

     Birleşik Arap Emirlikleri’nin BAE Dubai kentinde 39 yaşındaki bir Fransız iş kadını, kendisine tecavüz eden üç erkeği şik yet ettiğine bin pişman oldu. 
     Tiana Tioulu adlı genç Fransız kadın, Dubai polisine verdiği ifadesinde, geçen ekim ayında bir diskotekten çıkarken kendisini arabayla evine bırakmayı teklif eden üç kişinin tecavüzüne uğradığını söyledi. Ancak polisin soruşturmasında zanlılardan biri Tioulu’nun kendi rızasıyla cinsel ilişkiye girdiğini söyleyince, talihsiz kadın şeriat yasaları gereğince zinada bulunmak ve yalan ifade vermek’ten suçlu durumuna düştü. 
     
     Yurtdışına çıkışı yasaklandı 
     Beş gün hapis yatan Tioulu’ya henüz bir mahkeme tarihi verilmediğinden, yetkililer pasaportuna el koyarak yurt dışına çıkışını yasakladı. Mahkemeye çıkmayı Dubai’deki bir otelde bekleyen Touria Tioulu için Fransa’da yaşadığı Limoges kentindeki arkadaşları bir bildiri yayımlayarak olayı kınadı. 
     



 YAŞAM 























</TEXT>
</DOC>
