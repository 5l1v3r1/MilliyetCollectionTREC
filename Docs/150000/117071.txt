<DOC>
<DOCNO> 117071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/siyaset/siy03.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’in milli iradeye saygısına güveniyoruz 
</HEADLINE>
<TEXT>

Seçimden zaferle çıkan AKP’nin genel başkanı olduğu için Sezer’in kendisiyle müzakere edeceğini düşünen Erdoğan, "Kamu vicdanına ve hukuka uygun davranacaktır" dedi... 
     FİKRET BİLA 

     AKP Genel Merkezi’nde coşku var. Herkes birbirini kutluyor. Cep telefonları susmuyor. Ancak, AKP yöneticilerinden hiçbiri sonucu "sürpriz" olarak değerlendirmiyor. Hepsi cebinden bir anket çıkarıp gösteriyor. Genel merkezde, AKP Genel Başkanı Recep Tayyip Erdoğan’ı beklerken, söyleştiğimiz Genel Başkan Yardımcısı Abdullah Gül, "Biz" diyor, "Bir ay önceden beri sonucun böyle olacağını biliyorduk. İşte son anketimizin sonuçları. AKP yüzde 34, CHP yüzde 20. Bir tek Genç Parti ile DYP ankete göre yer değişmiş oldu." 
     Gül, halktan büyük teveccüh gördüklerini, ama aynı zamanda büyük de bir sorumluluk üstlendiklerini vurguluyor. "Hedefimiz" diyor, "Kavgasız, gürültüsüz, büyük uzlaşma içinde hemen ülkenin sorunlarına eğilmek. Herkesi kucaklamak. Meclis’in içiyle dışıyla, sivil örgütlerle hep birlikte Türkiye’yi yönetmek." 
     
PASTAYLA KUTLADILAR      Erdoğan, "Başbakan Tayyip" sloganlarıyla sık sık kesilen teşekkür konuşmasından sonra, seçim zaferini pasta keserek kutluyor. Saat 02.20 sularında partideki odasında konuşuyoruz. İlk sorumuz, başbakanlık görevi ve Çankaya’dan beklentilerle ilgili. AKP lideri şu değerlendirmeyi yapıyor 
     
GERGİNLİK BEKLEMİYORUZ      "Biz sayın cumhurbaşkanına güveniyoruz. Hukuka bağlılığına, milli iradeye saygısına inanıyoruz. Bu nedenle en küçük bir çatışma veya gerginlik beklemiyoruz. Sayın Sezer’in bizimle müzakere etmesini bekliyoruz. Seçimlerden bu sonucu almış bir partinin genel başkanıyla müzakere edeceğini düşünüyoruz. Elbette yetkilerini biliyoruz. Ama dediğim gibi Sayın Sezer’in hukuka bağlılığı, milli iradeye saygısı bu beklentimizin kaynağı. Halkımız gibi biz de Sayın Sezer’in hukuka, milli iradeye, kamu vicdanına uygun davranacağından kuşku duymuyoruz." 
     
DAYATMA OLMAZ TABİİ KİSiz bir karar verdiniz mi, nasıl bir yöntem izleyeceksiniz 
     Yarın bugün arkadaşlarımızın çoğu henüz seçim bölgelerinde olur. Sanıyorum salı günü MKYK’yı, çarşamba günü de Kurucular Kurulu’nu toplarız. Henüz müzakere etmedik. Nasıl bir yöntem uygulayacağımızı kararlaştırmadık. Ama bizim önerimiz elbette bir dayatma niteliğinde olmayacaktır. 
     



 SİYASET 




















</TEXT>
</DOC>
