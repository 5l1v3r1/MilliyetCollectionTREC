<DOC>
<DOCNO> 129550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo05.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Kings-Bucks maçında Hidayet 6 sayı attı... 
</HEADLINE>
<TEXT>

     ABD Profesyonel Basketbol Ligi NBA'de Hidayet Türkoğlu'nun 6 sayı attığı maçta Batı Konferansı Pasifik Grubu lideri Sacramento Kings, Doğu Konferansı Merkez Grubu dördüncüsü Milwaukee Bucks'ı deplasmanda 101-76 yendi. 
     Milwaukee'deki karılaşmada yedekler arasında sahaya çıkan Kings'in Türk oyuncusu Hidayet Türkoğlu, toplam 19 dakikada, 6 sayı, hepsi savunmadan 6 ribaund ve 1 asistlik performans gösterdi. Hidayet, 6 sayının 4'ünü 4 kez denediği 2 sayılık atışlarda bulurken, 3 sayılık atışlarda 1 kez topu çembere gönderdi, ancak başarılı olamadı. Hidayet, 2 kez kullandığı faul atışlarının 2'sinde de isabet sağladı. 
     Dizindeki sakatlığı nedeniyle son 2 karşılaşmada oynayamayan takımın yıldız oyuncularından Chris Webber, 18 sayı, 13 ribaund, 6 asist yaptı. Skora, Mike Bibby 20 sayılık katkıda bulunurken, üst üste 3. galibiyetine ulaşan Kings'de ayrıca Doug Christie 12 sayı, Damon Jones 10 sayı gerçekleştirdi. 
     Oyun kurucu Sam Cassell'dan yoksun mücadele eden ve bu sezon en düşük skorunu 3 Aralık'ta 78 sayı atmıştı yapan Bucks'da ise ayak bileklerinde ağrısı olan Ray Allen, 16 sayıyla takımın sayı liderliğini elde ederken, Tim Thomas 13 sayı kaydetti. 
     
     3'LÜK REKORU 
     Son 3 sezonun şampiyonu Pasifik Grubu beşincisi Los Angeles Lakers'ın aynı grupta 4. sırada bulunan Seattle Supersonics'i 119-98 yendiği maçta toplam 45 sayı atan Kobe Bryant, 18 kez kullandığı 3 sayılık atışlarda 12 kez isabet sağlayarak ve bunların 9'unu üst üste kaydederek, bir NBA rekoruna imza attı. 
     Şimdiye kadar bir maçta 5'ten fazla 3 sayılık atışta isabet bulamayan Bryant'tan önce rekor 11 atışla, maçın bitimine 6.58 saniye kala oyundan çıkan Dennis Scott'a aitti. Kobe Bryant ise Lakers 110-88 öndeyken maçın bitimine 4.16 saniye kala oyun dışı kaldı. 
     Son 5 maçında 4. galibiyetine ulaşan Lakers'da Shaquille O'Neal 20 sayı atarken, 7 asistle de bu sezon bir maçtaki en yüksek asistini yaptı. 
     Son 8 maçında 6. yenilgisine uğrayan Supersonics'de Desmond Mason 19 sayıyla en çok sayı atan oyuncu olurken, Vladimir Radmanoviç 18 sayı, 8 ribaund gerçekleştirdi. Gary Payton ise 12 asist, 14 sayıyla maçı tamamladı. 
     Sonuçlar şöyle 
Milwaukee Bucks-Sacramento Kings 76-101 
Houston Rockets-Minnesota Timberwolves 94-86 
Portland Trail Blazers-Phoenix Suns 81-88 
Los Angeles Lakers-Seattle Supersonics 119-98 

     





</TEXT>
</DOC>
