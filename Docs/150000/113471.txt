<DOC>
<DOCNO> 113471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/soneko20.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB kapılarını Arnavutluk'a açıyor 
</HEADLINE>
<TEXT>

     AB dönem başkanı Danimarka'nın Dışişleri Bakanı Per Stig Möller, Arnavutluk'un AB'ye üyelik müzakerelerine giden yolun yakında açılabileceğini açıkladı. 
     Möller, AB sitesinde yayınlanan demecinde, bu yıl bitmeden önce müzakerelerin muhtemelen başlayabileceğine inandığını söyledi. 
     AB'nin, Aralık ayında Kopenhag'da yapılacak devlet ve hükümet başkanları zirvesinde saptanacak mevcut genişleme süreciyle meşgul olduğunu hatırlatan Möller, yine de AB'nin Arnavutluk'u da içeren bir şekilde kapılarını açık tutması gerektiğini ifade etti. 
     Möller, Arnavutluk'taki siyasi istikrar ve yapının geçen yıllara oranla iyileştiğine işaret ederek halen bazı alanlarda bir sürecin gerektiğini belirtti. 
     





</TEXT>
</DOC>
