<DOC>
<DOCNO> 105074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/spor/aspo.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DURMA KÜKRE İŞTE BÖYLE 107-80 
</HEADLINE>
<TEXT>

Basketbol Milli Takımı, üst üste aldığı şanssız yenilgilerin ardından dün Lübnan karşısında fazla zorlanmadı. Rakibini farklı deviren 12 Dev Adam ikinci tura yükseldi 
     A Milli Basketbol Takımımız, Dünya Şampiyonası’ndaki üçüncü maçında zayıf rakibi Lübnan’ı farklı yenerek ikinci tur vizesini aldı. İlk iki maçtaki kayıpların etkisiyle maça moralsiz başlayan ve ilk çeyrekte tutuk olduğu gözlenen Millilerimiz daha sonra toparlandı, devreyi 48 - 30 önde kapadı. Üçüncü ve son çeyreklerde özellikle Mehmet ve Hüseyin ile arayı açan Milli Takımımız, sonuca kolay gitti. 27 sayı atan Mehmet Okur maçın yıldızı olurken, Hüseyin Beşok da 13 ribaunt, 17 sayı ile galibiyette önemli rol oynadı. 
     
     İstatistik 
TÜRKİYE OYUNCU TS 2S 3S SA R Hidayet 13 4 5 1 1 2 3 5 Mehmet 27 9 11 1 1 6 6 8 Hüseyin 17 5 11 0 1 7 7 13 Kerem 2 1 2 0 1 - 1 İbrahim 18 2 5 4 7 2 2 1 Harun 16 1 1 4 7 2 2 - Ömer 5 1 2 1 4 - - Asım 2 1 2 - 0 2 2 Kaya 6 1 1 - 4 4 4 Hakan 1 - 0 1 1 2 - Haluk - - 0 2 - 1 TOPLAM 107 25 40 11 25 24 28 35      
LÜBNAN OYUNCU TS 2S 3S SA R El Hage 7 2 3 1 1 - 4 El Khatib 28 10 14 1 3 5 6 5 Vogel 13 5 13 0 1 3 5 6 El Domiati - - 0 4 - 1 McChantaf 5 1 7 0 4 3 3 3 Khouri 7 2 5 - 3 6 10 Samaha 3 1 4 - 1 2 3 Bardawil 12 3 5 2 3 - - Boustani - - - - - Makki - - - - - Fahed 5 1 2 - 3 4 - TOPLAM 80 25 53 4 16 18 26 32      
     1.PERİYOT 22 - 16 Türkiye , 2.PERİYOT 48 - 30 Türkiye , 3.PERİYOT 75 - 52 Türkiye , MAÇ SKORU 107 - 80 Türkiye 
     BEŞ FAUL Vogel 35.50 
     HAKEMLER Reynaldo Mercedes Dominik , Maogong Yang Çin 
     
B GRUBU PUAN DURUMU TAKIMLAR O G M A Y P Brezilya 2 2 - 190 159 4 Porto Riko 2 2 - 177 152 4 Türkiye 3 1 2 268 246 4 Lübnan 3 - 3 230 308 3      
Diğer sonuçlar      İkinci gün 
     C GRUBU 
     Cezayir - Çin 82 - 96 
     Almanya - ABD 87 - 104 
     
     D GDUBU 
     Rusya - Arjantin 81 - 100 
     Venezuela - Y.Zelanda 85 - 98 
     
     Üçüncü gün 
     A GRUBU 
     İspanya - Angola 88 - 55 
     Yugoslavya - Kanada 87 - 71 
     
Umutlar yeşerdi      Coach Aydın Örs, bundan sonraki üç maçı da kazanacaklarını söyledi, "Hak ettiğimiz yeri bulacağız" dedi 
     A Milli Takım coachu Aydın Örs, Lübnan maçı sonrası ikinci tur için umutlu konuştu. Hedefin bu turdaki üç maçı da kazanmak olduğunu söyleyen Örs, "Lübnan maçını kazanacağımızı biliyorduk. Bundan sonraki amacımız üç maçı da galip kapayarak çeyrek finale çıkmak olacak. Bunu başaracak güçteyiz. İkinci turda çok daha iyi basketbol oynayarak hak ettiğimiz yeri bulacağız" dedi. 
     İBRAHİM ise maça stresli başladıklarını belirterek, "Lübnan bize rakip değildi ama ilk iki maçın moralsizliği yüzünden tedirgindik. Amacımız zorlu ikinci turdan da çıkmak ve daha sonra yürüyebildiğimiz yere kadar yürümek" diye konuştu. Hidayet ise "Bu galibiyetle tekrar moral kazandık. Her geçen gün daha iyiye giderek çeyrek final hedefine ulaşmaya çalışacağız" ifadesini kullandı. 
     
NOTLAR      Bir gün ara 
     2002 Dünya Basketbol Şampiyonası’nda ilk tur maçlarının tamamlanmasının ardından, turnuvaya katılan takımlar bugünü dinlenerek geçirecek. İkinci tur maçları, 13. - 16.’lık karşılaşmalarıyla birlikte pazartesi gününden itibaren start alacak. 
     Hidayet ilk sırada 
     A Milli Takımımız’ın NBA’li yıldızı Hidayet Türkoğlu, faul atışlarından 16’da 15 isabetle ilk iki maçlar sonunda birinci sıraya yerleşti. Ay - Yıldızlı ekibimiz takım istatistiklerinde de üç sayıda yüzde 45 ortalamayla birinciliği Porto Riko ve Yugoslavya ile paylaştı. 
     
     Brezilya çıldırdı 
     BREZİLYA basını Türkiye galibiyetini tarihi bir zafer olarak değerlendirdi. O Estado de S o Paulo gazetesi, "Türkiye o kadar iyi başladı ki, kazanmamız zor gözüküyordu. Son çeyrekteki 32-16’lık skor Brezilya’yı zafere götürdü. Brezilyalılar bu maçı unutmayacaklar" diye yazdı. Son üçlüğü atan Machado ise "Son topu kullanırken üzerimde hiç bir baskı yoktu. Çünkü önceden düşünülen ve çalışılmış bir oyundu" dedi. 
     
     Cefak r seyirci 
     İLK iki gün alınan yenilgilere rağmen Indianapolis’e akın eden Türkler, dün de tribünde Millilerimiz’i yalnız bırakmadı. Conseco Fieldhouse tribünlerini dolduran beş bine yakın Türk, Lübnan karşısında da maç boyunca milli takımımıza alkış tuttu. 
     



 SPOR 




























</TEXT>
</DOC>
