<DOC>
<DOCNO> 139593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/spo01.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜYÜK SONUÇ 
</HEADLINE>
<TEXT>

Beşiktaş Teknik Direktörü Lucescu, Slavia Prag sınavından ders çıkarmalarının gerektiğini söyledi, "Kalbimizle kazandık. Zor başlayan maç, güzel bitti" dedi 
     Panik yaşadık’ 
     SLAVİA Prag karşısında büyük bir zafer elde ettiklerini söyleyen Beşiktaş Teknik Direktörü Mircea Lucescu, karşılaşmadan sonra futbolcularına teşekkür etti. Rumen teknik adam, "İnandık, çok iyi savaştık ve kalbimizle kazandık. Rakibi baskı altında tuttuk. Onları hataya yapmaya zorladık. Ancak son 15 dakika panik ve korku vardı. Bu yüzden herkesten özür dilerim" dedi. 
     
     İlk maçı 13 Mart’ta 
     LUCESCU böylesine güçlü takımlar karşısında bir dakika bile relax olmamak gerektiğini belirterek, "Bu maçtan dersler almalıyız" dedi. Slavia Prag engelini aşarak tur atlayan Beşiktaş, çeyrek final ayağının ilk maçını 13 Mart’ta İstanbul’da oynanacak. Rövanşı ise 20 Mart’ta deplasmanda olacak. Kartal, Krakov - Lazio karşılaşmasının galibiyle karşılaşacak. 
     
BARANEK isyan etti      SLAVİA Prag Teknik Direktörü Baranek, ofsayt nedeniyle sayılmayan üçüncü golde hakemin büyük hata yaptığını söyledi. Baranek, "Beşiktaş’ı üç faktör tura taşıdı. Birincisi ilk yarıda çok gol kaçırdık. İkincisi savunmada büyük hatalar yaptık. Üçüncüsü ofsayt yüzünden sayılmayan golümüz. Kararı normal bulmuyorum. Kalecimiz de kendine gelen hiçbir topu kurtaramadı" dedi. 
     
Yer siyah gök beyaz      BEŞİKTAŞ taraftarı dün geceki kritik maçta takımını yalnız bırakmadı. Tribünler maçtan saatlerce önce doldu. 90 dakika boyunca takıma destek veren Siyah - Beyazlılar, eski açık tribüne açtıkları dev Beşiktaş bayrağıyla futbolcuları motive etti. Kartal’ın dün gece çeyrek finale çıkmasında kuşkusuz bu muhteşem koronun da önemli bir rolü vardı. Gollerden sonra İnönü adeta yıkıldı. 
     
Tur servet kazandırdı      UEFA Kupası’nda emin adımlarla finale yürüyen Beşiktaşlı futbolcular, Slaiva Prag engelini aşarak hem caimayı sevince boğdu, hem de tarihi bir primin sahibi oldu. Siyah - Beyazlı yönetim, çeyrek finale yükselme başarısı gösteren oyunculara 30’ar bin dolar prim verme kararı aldı. Asbaşkan Yıldırım Demirören, "Oyuncularımız bu performanslarıyla herşeye layık" diye konuştu. 
     



 SPOR 


























</TEXT>
</DOC>
