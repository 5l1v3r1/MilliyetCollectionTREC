<DOC>
<DOCNO> 100990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/soneko20.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
WorldCom skandalının boyutları 7 milyar doları aştı... 
</HEADLINE>
<TEXT>

     İflas eden telekominikasyon devi WorldCom İnc. gelir kayıtlarında 3.3 milyar dolarlık hata daha saptadığını açıkladı. Böylece büyüyen muhasebe skandalında açıklanan meblağ yaklaşık 7 milyar doları aştı. 
     ABD'nin 2. büyük uzun mesafeli telefon şirketi olan WorldCom, yaklaşık 50.6 milyar dolarlık aktiflerini de iptal edebileceğini ve mülk, tesis ve ekipmanlarının değerini de gözden geçirebileceğini açıkladı. 
     Bu miktar ancak bu yılın ilk çeyreğinde medya holdingi AOL TIME WARNER INC.'in yüklendiği 54 milyar dolarlık maliyetle karşılanabilecek büyüklükte ve OECD'nin rakamlarına göre Macaristan ve Çek Cumhuriyeti gibi ülkelerin 2001 yılındaki gayrisafi yurtiçi hasılalarına yaklaşıyor. 
     WorldCom, iç denetimde 1999'dan 2002'nin ilk çeyreğine kadar 3.3 milyar dolarlık gelirin usulsüz kaydedildiğinin anlaşıldığını belirtti. 
     Şirket daha önce de 3.85 milyar dolarlık zararın usulsüz olarak uzun vadeli sermaye yatırımı olarak muhasebe kayıtlarına geçirildiğini ve 2001'den itibaren şirketin zararını gizlediğini açıklamıştı. 
     





</TEXT>
</DOC>
