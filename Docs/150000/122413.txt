<DOC>
<DOCNO> 122413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/spor/spo01.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çulcu kimi yaktı 
</HEADLINE>
<TEXT>

Beşiktaş cephesi, Sergen’e çıkan sarı kart için hakeme veryansın ederken, Mustafa Çulcu ise göstermesi gereken kırmızı kartı çıkarmamakla hata yaptı 
     CEMAL ERSEN 

     Kurallar "kırmızı" diyor 
     BEŞİKTAŞ’TA "Sergen kırmızı kart görmeli mi, görmemeli miydi " tartışması sürerken, hakem Mustafa Çulcu’nun FIFA kurallarına göre yanlış yaptığı ortaya çıktı. Oyun kuralları talimatının "fauller ve fena hareketler" başlıklı 12. kuralına göre Çulcu, Siyah - Beyazlı futbolcuya kırmızı kart göstermesi gerekiyordu. Ancak hakem sadece sarı kartla yetindi. 
     
     "Keşke görseydi" 
     BU hareket, Galatasaray’ın işine geldi. Çünkü hakem kurala göre davranmış olsa, Sergen kırmızı kartla oyun dışı kalacak, Türkiye Kupası’nda Elazığspor’a karşı cezasını çekeceği için Cim Bom karşısında da oynayabilecekti. Buna rağmen yönetici Levent Erdoğan, teknik heyet ve Sergen’in yanlış yaptığını belirterek, "Keşke bir sarı daha görseydi" dedi. 
     
     Talimat ne diyor 
     12. kurala göre "ihraç verilecek haller" kapsamında yer alan 7 ihlalden birisi olan 6. madde, "Bir oyuncu saldırgan, hakaret edici veya küfürlü bir şekilde konuşursa veya jest ve el - kol hareketleri yaparsa" kırmızı kart görür hükmü bulunuyor. 
     
Beşiktaş kapıyı çaldı      KARTAL, Altaylı Sinan’ı resmen istedi. Beşiktaşlı yönetici Emin Önal, İzmir ekibinin Başkanı Ahmet Taşpınar ve Futbol Şube Sorumlusu Melih Tunç Tandoğan ile bir görüşme yaparak genç futbolcuya talip olduklarını açıkladı. Öte yandan Elazığspor maçının hazırlıklarını sürdüren Beşiktaş’ta Sergen ve Tayfur kadroya alınmadı. Ayrıca Zago’nun da kupa maçı kadrosuna alınmayarak dinlendirileceği öğrenildi. Almanya’dan dönen Ahmet Dursun da perşembe gününden itibaren takıma katılacak. 
     
Sinan Engin özür diledi      BEŞİKTAŞ - Gençlerbirliği maçından sonra aşırı tahrik nedeniyle koridorda konuk takım oyuncularının üzerine yürüyen menajer Sinan Engin özür diledi. Gençlerbirliği Teknik Direktörü Ersun Yenal’a dün faks geçen Engin, "Maçtan sonra yaşanan olaylardan dolayı senden ve futbolcularından özür dilerim. Futbolcularının ve senin yanaklarından öpüyorum ve kucaklıyorum" ifadelerini kullandı. 
     
Lucescu’dan yaylım ateşi      Eşit düdük çalsınlar’ 
     BEŞİKTAŞ Teknik Direktörü Mircea Lucescu, orta hakem Mustafa Çulcu’ya yaylım ateşini dün de sürdürdü. Rumen Hoca, "Bir, rakiplerimizin maçlarına bakıyorum, bir de bizim maçlarımıza. Arada adeta uçurum var. Biz avantaj ya da yardım istemiyoruz. Hakemlerimizden tek istediğimiz herkese eşit düdük çalmalarıdır. Sezon başından bu yana hakem hataları yüzünden 7-8 puan kaybettik" dedi. 
     
     Yedeklere mesaj var 
     HAKEM hatalarından en çok Beşiktaş’ın zarar gördüğünü ileri süren Lucescu, "Nedense hep bize rastlıyor. Bunda artniyet aramaya başladık" derken, yedek oyunculara da mesaj gönderdi. Üst üste gelen maçlar nedeniyle takımın yorulduğunu kaydeden Luce, "Son haftalarda bu yorgunluk belirgin hale geldi. Elimde geniş kadro var. Sorumluluğu paylaştıracağım" ifadelerini kullandı. 
     



 SPOR 
























</TEXT>
</DOC>
