<DOC>
<DOCNO> 131904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/magazin/mag01.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öyle sarhoş olsam ki skandallarımı unutsam 
</HEADLINE>
<TEXT>

Maksim’de zil zurna sarhoş olan Yasemin Kozanoğlu, önce tanımadığı bir kızı, ardından da başka bir genci sözle taciz edince partnerince terk edildi 
     DENİZ ALTUNTAŞ 

     Dayakçı sevgilisi Derya Danacı’dan ayrılan Yasemin Kozanoğlu, skandallarına her geçen gün yenisini ekliyor... Önceki hafta psikolojisi düzelsin diye babası Ahmet Kozanoğlu tarafından Polenezköy’deki çiftliklerine gönderilen Kozanoğlu, gece yaşamına hızlı bir dönüş yaptı. Yasemin, önceki gece annesinin arkadaşı Zeynep Madra’nın oğlu Aydın Madra ve Tuğba Özay’ın eski sevgilisi olan Baran Süzer’in de aralarında bulunduğu bir arkadaş grubuyla önce Reina’de eğlendi. 
     Ardından Kozanoğlu, Madra ile birlikte Maksim Club’a geçti. Alkolün etkisiyle kendisini kaybeden Yasemin, Aydın Madra’nın yanından ayrıldı. 
     
     Aşırı hareketler Madra’ya uymadı 
     Önce tanımadığı bir genç kızın omzuna elini atıp sohbet etmeye çalışan Kozanoğlu, genç kız rahatsız olup kaçınca Kıvanç isimli bir gençle eğlenmeye başladı. Kozanoğlu’nun bu hareketleri, klübe birlikte geldiği Madra’yı sinirlendirdi. Aydın Madra, Maksim’den çıkıp gitti. Fazla alkollü olan Yasemin ise gece geç saatte mek ndan tek başına ayrıldı. 
     



 MAGAZİN 











</TEXT>
</DOC>
