<DOC>
<DOCNO> 145411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/spor/spo02.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM PLAN 
</HEADLINE>
<TEXT>

Fenerbahçe Başkanı, önümüzdeki pazartesi günü büyük olasılıkla görevi bırakacak ve olağanüstü kongrede de adaylığını koymayacak 
     Hesap dökümü istedi 
     SARI - Lacivertli takımın, son yıllardaki en kötü grafiği yakalaması ve ağır eleştirilerin giderek yoğunlaşması üzerine Başkan Aziz Yıldırım’ın görevi bırakma kararı aldığı iddia edildi. Yıldırım’ın, kulübün muhasebe servisini arayarak hesap dökümü istediği, önümüzdeki pazartesi günü yapılacak Yönetim Kurulu toplantısından sonra da büyük olasılıkla görevini bırakacağı vurgulandı. 
     
     Kişiye göre hareket 
     BAŞKAN Aziz Yıldırım’ın pazartesi günü istifa etmesiyle birlikte, 2004’teki olağan kongre öncesi yapılacak olağanüstü kongrede kesinlikle aday olmayacağı bildirildi. Yıldırım’ın, artık kulüp başkanlığına soyunmayacağı, ancak yakın çevresine, olağanüstü kongrede aday olacak isimler arasında, istemediği kişiler bulunması halinde, yeniden göreve soyunabileceği mesajını verdiği de ifade edildi. 
     
Temiz hava, bol gıda Fenerbahçe Teknik Direktörü Oğuz Çetin, Altay yenilgisi sonrasında soluğu Belgrad Ormanı’nda aldı, Sarı - Lacivertliler’e ceza antrenmanı yaptırdı 
     Ani değişiklik 
     ALTAY yenilgisiyle ligdeki şampiyonluk umutları tamamen yitiren Fenerbahçe, iki günlük izinin ardından dün topbaşı yaptı. Teknik Direktör Oğuz Çetin, programda ani bir değişiklik yaparak, Samandıra’daki çalışmayı Belgrad Ormanı’na aldı. 7 kilometrelik parkurda kondisyon depolayan Sarı - Lacivertliler’de dizinden sakat olan Ceyhun çalışmayı yarım bıraktı. 
     
     Rüştü’den destek 
     KAPTANLIK konusuna değinen Rüştü, Ümit Özat’a herkesin sahip çıkmasını istedi. Tecrübeli eldiven, "Yönetim Kurulu karar verip, Ümit Özat’ı birinci kaptan olarak belirledi. Buna herkesin saygı duyması gerekir. Aksi düşünceler, Ümit’in şevkini kırar" dedi. Öte yandan Şükrü Saracoğlu Stadı’nın mart ayında yıkılması planlanan numaralı tribünleri, savaş yüzünden ertelendi. 
     
Ortega tuzağı      MEHMET ÇİFTÇİ 

     Menajerini çağırdı 
     FENERBAHÇE’DEN ayrılarak ülkesine dönen ve Sarı - Lacivertli kulüple davalı olan Arjantinli yıldız Ariel Ortega’ya FIFA yeşil ışık yaktı. Arjantin Futbol Federasyonu Başkanı Julio Grondona, Ortega’nın menajerini FIFA’nın Genel Merkezi’nin bulunduğu Zürih kentine çağırarak, Ortega’nın serbest kalabilmesi için Irak savaşını gerekçe göstermelerini önerdi. 
     
     Futbol oynayamaz’ 
     AYNI zamanda FIFA Başkan Yardımcısı da olan Grondona, "Türkiye fiilen savaşta. Ortega’nın Fenerbahçe’de bu sezon futbol oynaması imkansız. Bu gerekçenin de FIFA tarafından kabul edileceğini umuyorum" dediği öğrenildi. Öte yandan yıldız oyuncunun, FIFA’ya mektup yazarak, bir an önce sahalara dönmek istediğini dile getirdiği bildirildi. 
     


SPOR 
























</TEXT>
</DOC>
