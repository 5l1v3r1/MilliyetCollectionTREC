<DOC>
<DOCNO> 144696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yazar/asik.html </URL>
<DATE> 2003/03/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çevir kazı... 
</HEADLINE>
<TEXT>

     Türkiye’yi hava sahasını kullanma izni alarak resmen savaşa soktular. Güneydoğu’da ekonomik hayat durdu. Turizm durdu. Zararımız trilyonlar... Ama Türkiye’ye 2 kuruş bile yok. 
     Oysa Türkiye’nin ABD yüzünden savaşa sürüklenmesinden doğan zararlarını istemesi gerekmez mi ABD hava sahasının açılmasını isterken önüne bir fatura uzatılmaz mı Abdullah Gül’e hava koridorunu açma karşılığında Ankara’nın ne aldığı soruluyor... Hava aldık, demiyor Gül, şöyle konuşuyor 
     - Bu konular Türkiye için alışveriş meselesi değildir. 
     Breh breh... Peki daha dün 
     - Bu yıl 73 milyar dolar borç ödememiz var, tezkereye evet demezsek 6 milyar dolar gelmez, memur maaşlarını bile ödeyemeyiz, diyenler aynı kişiler değil miydi 
     Amerika olmadan ülkenin ve kendilerinin ayakta durabileceğine inanmayan bir kadro fiyaskoyu açıklayacak söz bulmakta zorlanıyor. Bütün mesele bu. 
     
Gün eksilmesin      Ne doğan güne hükmüm geçer, 
     Ne halden anlayan bulunur 
     Ah aklımdan ölümüm geçer 
     Sonra bu kuş, bu bahçe, bu nur. 
     Ve gönül Tanrısına der ki 
     - Pervam yok verdiğin elemden 
     Her mihnet kabulüm, yeter ki 
     Gün eksilmesin penceremden 
Cahit Sıtkı Tarancı 

     Kızılderililer ile başladılar, Laos, Kamboçya, Japonya, Vietnam, Irak, Afganistan, bilumum Orta ve Latin Amerika ülkeleri derken tekrar Irak... Amerika 200 yıldır tarih yazıyor... "Katliam Tarihi ". 
Arman Salepçi 

Ankara’dan fıkra...      İki gündür Ankara’da en çok anlatılan fıkra mı Çapkın Temel köyün kahvesine gidiyormuş. Kocası yıllardır gurbette olan Fadime’yi pencerede sokağı seyrederken görünce göz kırparak laf atmış 
     - Kız Fadime, şu kapıyı aç da senunle biraz kaynatalum... 
     - Pşııkkk Sen beni fahişe mi sandun 
     - Sana para vereceğumu kim söyledi ki 
     
ABD Standardı      ZOrtadoğu’da tek nükleer güç var İsrail... 
     Ortadoğu’da nükleer silahsızlanma anlaşmasını imzalamayan tek ülke İsrail... 
     Ortadoğu’da nükleer silah denetçilerini kabul etmeyen tek ülke İsrail... 
     60 Güvenlik Konseyi kararına rağmen komşusunun toprağını işgal etmeye devam eden tek ülke İsrail... 
     ABD, kitle imha silahına sahip olduğu kuşkusuyla Irak’ı vuruyor. 
     
Osman ödülleri      Birçok sanatçının savaş nedeniyle katılmaktan 
     son anda vazgeçtiği 
     Oscar Ödül Töreni’nin geleceği h l sürüncemede. 
     Tabii ki bizim Osman’ı bağlamaz bu durum ve acar muhabir Osman Ödülleri’ni açıklar 
     En iyi senaryo Petrol lobisi 
     En iyi yönetmen Pentagon 
     En iyi aktör Bush 
     En iyi yardımcı oyuncu Blair 
     En iyi film Bağdat hırsızı 
Haldun Ertem 

Dünyayı sevin      Kimileri Boğaz’da viskisini yudumlayıp "cherokee"si ile sağda solda hava atarken kimileri de bambaşka işler yapıyor... Örneğin bazıları vaktini gelecek nesiller için harcıyor. Şişli Etfal Hastanesi çalışanları 1994 yılında Dr. Lütfü Baş’ın öncülüğünde bir "Erozyonla Mücadele ve Ağaçlandırma Derneği" kurmuşlar... 
     Hekim, hemşire, hastabakıcı, idari memur yaklaşık 115 kişi her ay maaşlarının yüzde 1’ini derneğe veriyor. Para doğaya harcanıyor. 
     Başkan Dr. Lütfü Baş anlatıyor 
     - 8 yılda 600.000’den fazla ağacın dikilmesini sağladık, Trakya’da Yazır, Elçili, Orhaniye köylerinde TEMA’nın "kırsal kalkınma" projelerine destek verdik... 
     Bu çabanın karşılık beklentisi yok. Ama kendiliğinden olacak... Lütfü Hoca anlatıyor 
     - Yazır köyündeki 325 dönümlük arazide 5000’den fazla ceviz, badem, ıhlamur, fıstık çamı gibi kültür bitkisi yetişmektedir. Bu ağaçlardan 15 yıl sonra sağlanacak verim bugünkü rayiç üzerinden yılda 250 milyar lira olarak hesaplanmıştır. Bu kaynağın hastanemizde yapılacak bilimsel araştırmalarda, doktorların, hemşirelerin yurtiçi ve yurtdışı eğitiminde ve hastane çalışanlarının sosyal ihtiyaçlarının karşılanmasında kullanılacaktır... 
     
     ABD’den para gelmeyince ekonomi yönetimi "nereden ne kısabiliriz" arayışına girmiş. Arayışa katkıda bulunalım "Bakan Ali Babacan beyanatlarını kıssın." 
Haldun Ertem 

ABD kaybedecek      Küçük George yüzde 42’sini çocukların oluşturduğu Bağdat kentine demokrasi ve özgürlük adı altında Tomahawk ve Cruise füzesi yağdırıyor. Petrol hırsızları tarihin en büyük katliamıyla birlikte en büyük gaspını gerçekleştirmeye çalışıyor. Başarabilirler mi Dünyada akıl, izan ve vicdan sahibi hiç kimse ve hiçbir ülke bu saldırıyı onaylamıyor. Amerika Irak’ı işgal edebilir... Ancak bu savaşı asla kazanamayacak. Dünya halkları ve ülkeleri bu savaşta yenilmeyecek. Türkiye’yi yönetenler hiç vakit geçirmeden haklıların yanında yer alsalar çok, ama çok iyi olacak... 
     
     







Rap rap rap, hooop güm... 


Çevir kazı... 


Kuzey Irak sorunu 


Ya dehşet dehşeti getirirse 


O 3 oy var ya .. 


Umurunuzda mı 


Cumhuriyetçi Gençlik Platformu 


Kıssadan hisse... 


Bu nasıl insanlık 


Irak petrolüyle duş alırken halkı kaybetmek 


Eğlence bitti 


Sizi oyalıyorlar 


Ekonomide şok ve dehşet’ yaşamak istemiyorsak 


Havadan Sudan 


Türkiye ABD ile iyi olmak zorunda mı 


</TEXT>
</DOC>
