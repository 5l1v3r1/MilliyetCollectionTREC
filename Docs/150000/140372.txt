<DOC>
<DOCNO> 140372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo28.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın UEFA Kupası'ndaki rakibi Çarşamba günü belli olacak 
</HEADLINE>
<TEXT>

     UEFA, Beşiktaş'ın UEFA Kupası çeyrek finalindeki rakibini belirleyecek Wisla Krakow Polonya -SS Lazio İtalya maçının, çarşamba günü Krakow'da yapılacağını açıkladı. 
     Geçen hafta perşembe günü Wisla Krakow'un Stadı olan Petro Plock'ta yapılması gereken UEFA Kupası 4. tur rövanş karşılaşması, saha zeminin buzla kaplı olması nedeniyle UEFA tarafından ertelenmişti. 
     Maçın ertelenmesi üzerine Wisla Krakow Kulübü yetkilileri, soğuk hava koşullarıyla baş edebilmek için zemine sıcak hava pompalayarak oluşan buzlanmayı giderdiler. Polonya kulübünün yetkilileri, zeminin futbol oynamaya elverişli hale getirildiğini belirterek, UEFA'ya maçın statta oynanması için başvuruda bulundu. Statta incelemelerde bulunan yetkililer, maçın çarşamba günü Polonya ekibinin stadında oynanmasına izin verdi. 
     İtalya'da yapılan ve 3-3 biten ilk maçın rövanşından galip çıkacak ekip, Beşiktaş'ın çeyrek finaldeki rakibi olacak. 
     





</TEXT>
</DOC>
