<DOC>
<DOCNO> 107328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy13.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlüler sevindi dev isimler üzüldü 
</HEADLINE>
<TEXT>

     AYDIN HASAN 

     Çok sayıda ünlü, ilk kez milletvekili olabilmek için aday olurken, politikanın bazı dev isimleri liderlerinin uygun görmemesi nedeniyle Meclis’e veda ediyor. Ünlü isimlerden, en başta geleni CHP’nin İstanbul 1. bölge 1. sıra adayı Kemal Derviş. Baykal, sanatçı ve yazar Zülfü Livaneli’yi İstanbul 1. bölge 2. sırada, Yaşar Nuri Öztürk’ü İstanbul 3. bölge 1. sırada, işçi lideri Bayram Meral’i de Ankara 2. Bölge 1. sırada aday gösterdi. ANAP, Prof. Dr. Ahmet Mete Işıkara’yı, İstanbul 3. bölge 3. sıraya koyarken, DYP, DGM savcısı Talat Şalk’ı İzmir’de aday gösterdi. Görme engelli şarkıcı Metin Şentürk de DYP’nin İstanbul 1. bölge 4. sıra adayı oldu. AKP, Erdoğan’ın "imaj meleği" eski şarkıcı Yasemin Kumral’a İzmir 2. bölge 5. sırada yer verdi. DSP ise, Yargıtay eski Başsavcısı Vural Savaş’ı İzmir 2. bölge 2. sıraya aldı. Çok sayıda ünlü de Meclis’e giremiyor... ANAP’ta Işın Çelebi, Güneş Taner, Burhan Kara ile Rasim Zaimoğlu listeye giremedi. CHP’de Hikmet Çetin’in yanı sıra "yürüyen adam" Boray Uras liste dışı kaldı. 
     



 SİYASET 





















</TEXT>
</DOC>
