<DOC>
<DOCNO> 131771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yasam/ayas.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hey Marslılar Şimdi bittiniz 
</HEADLINE>
<TEXT>

Afganistan’ın ardından Irak’ı dümdüz etmeye hazırlanan Amerika Başkanı W.’ Bush, şimdi de Mars’a insan göndermeyi kafaya taktı 
     DIŞ HABERLER SERVİSİ 

     ABD kızıl gezegen’ Mars’a insan göndermeye hazırlanıyor. 
     Los Angeles Times gazetesinde çıkan habere göre ABD Başkanı George W. Bush, 28 Ocak’ta Kongre’de yapacağı konuşmada, Prometheus’ adı verilen Mars’a insanlı uçuş projesi için destek isteyecek. ABD Uzay ve Havacılık Dairesi’nde NASA çalışan üst düzey bir yetkilinin açıklamalarına göre proje iki etaplı olacak. 
     
     Saatte 90 bin kilometre 
     Öncelikle NASA, Boeing firmasının işbirliğiyle nükleer enerji ile çalışan yeni bir uzay gemisi motoru geliştirecek. Daha sonra bu motoru kullanan ilk mekik Mars’a doğru insanlı olarak fırlatılacak. 
     Planlamada sorun yaşanmazsa, Prometheus’ projesi 2010 yılına kadar hayata geçirilebilecek. Şu anda kullanılan uzay gemilerinin saatte 29 bin kilometre hız yaptığını, küçük nükleer reaktörlerle çalışacak yeni motorun ise bu hızı üçe katlayacağını söyleyen NASA uzmanları, böylece günümüzde yedi ayda ulaşılabilen Mars’a iki ayda gidebilmeyi umuyor. 
     NASA uzmanları, nükleer motorların gerek hız gerekse taşınan yakıt ağırlığı açısından yeni bir çağ açacağını belirtirken, Kongre’nin milyarlarca dolarlık projeyi onaylayıp onaylamayacağı ise meçhul. Daha önce 1989’da George W. Bush’un babası başkan Bush, Mars hedefini ortaya koymuş, ancak pahalı proje için ne Kongre’den ne de halktan destek alabilmişti. 
     



 YAŞAM 


















</TEXT>
</DOC>
