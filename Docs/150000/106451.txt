<DOC>
<DOCNO> 106451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/siyaset/siy03.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Demek bu kadar ilkesizmiş 
</HEADLINE>
<TEXT>

İlk siyasi polemiğini CHP’ye giremeyince MHP’ye girmeye karar veren Ertuğrul Kumcuoğlu ile yapan Şahnaz Çakıralp, "Demek ki tek derdi koltukmuş" dedi 
     BİRSEN ALTUNTAŞ 

     Su yeşili gözleri, 1.75 boyuyla göze çarpan bir fiziğe sahip olan tiyatro oyuncusu Şahnaz Çakıralp, CHP’ye üye oldu ve bir anda kendisini siyasi gündemin içinde buldu. Aydın Milletvekili Ertuğrul Kumcuoğlu’nun, DSP’den ayrıldıktan sonra geçmek istediği CHP’den olumsuz yanıt alınca, Çakıralp’i örnek göstererek, "Demek ki bizim tiyatrocular kadar değerimiz yokmuş" sözleri üzerine de ünlü oyuncu Çakıralp ilk siyasi polemiğine girmiş oldu. 
     Çakıralp, Aydın Milletvekili Ertuğrul Kumcuoğlu’nun, kendi ismini vererek CHP’ye yaptığı eleştiriye cevabını, şöyle veriyor "Gerçekten şaşırdım. Sanatçılara değer verilmesi gerektiğini en iyi bir siyasetçinin bilmesi gerekir. Benim çizgim ile CHP’nin çizgisi çok uyuyor. Ertuğrul Kumcuoğlu, ne kadar ilkesizmiş ki, CHP olmazsa MHP olabilir’ diyerek farklı uçtaki bir partiye gidiyor. Demek ki tek derdi koltuk. Böyle bir insana başka ne denebilir " 
     
     Türk siyaseti çok yaşlı 
     Çakıralp, "Siyasete girmende en büyük etken ne oldu " sorusuna ise şu yanıtı veriyor "Şu anda Türkiye’deki siyaset çok yaşlı ve ben daha çok gençleşmesinden yanayım. Gerçek siyasetçinin amacı, halkının aydınlığa kavuşması için çalışmaktır. Yaratıcı, gerçek sanatçıların da amacı bu olduğu için iki ayrı meslek grubu olmasına rağmen bu noktada amaçlar birleşiyor. Ben de bir tiyatro sanatçısı olarak bu konuda üzerime düşen görevi yapmak istiyorum.." 
     Şahnaz Çakıralp en beğendiği siyasetçinin de Deniz Baykal olduğunu sözlerine ekliyor. 
     



 SİYASET 















</TEXT>
</DOC>
