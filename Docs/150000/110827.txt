<DOC>
<DOCNO> 110827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur22.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç bir kadın, iki çocunun önünde boğularak öldürüldü... 
</HEADLINE>
<TEXT>

     Adana'da genç bir kadın, evinde, iki çocuğunun gözleri önünde boğularak öldürüldü. 
     Emniyet Müdürlüğü yetkililerinden alınan bilgiye göre, Şehit Duran Mahallesi 30 Sokak'ta meydana gelen olayda, çiftçi olan eşi Süleyman Şafak'ın 36 tarım arazileriyle ilgilenmek amacıyla köyde bulunduğu sırada, çocukları Volkan 8 ve Dilara 4 ile evde kalan Fadime Şafak, kimliği henüz belirlenemeyen bir kişi tarafından boğazı sıkılarak öldürüldü. 
     Cinayet, olay gözlerinin önünde gerçekleşen küçük çocukların, evin birinci katında oturan teyzeleri Güler Şafak'a haber vermesi üzerine ortaya çıktı. Olayın etkisinden kurtalamayan Güler Şafak, polise verdiği ifadede, herhangi bir gürültü duymadığını söyledi. 
     Olayı duyunca eve gelen ve güçlükle sakinleştirilen Süleyman Şafak da, düşmanlarının olmadığını, evde altın ve değerli bir eşya bulunmadığını belirterek, ''Eşime neden kıydılar, niçin bunu bize yaptılar anlamıyorum'' dedi. 
     Emniyet yetkilileri, boynunda elle sıkmadan kaynaklanan morluklar bulunan genç kadının burnunun da kırıldığının belirlendiğini, incelemede evden herhangi bir şeyin alınmadığının anlaşıldığını ve pencere demirinin zorlandığının görüldüğünü bildirdiler. 
     Yetkililer, çocukların verdiği bilgilerin değerlendirildiğini ve bir kişi olduğu saptanan zanlının yakalanmasına çalışıldığını kaydettiler. 
     





</TEXT>
</DOC>
