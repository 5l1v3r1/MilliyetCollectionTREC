<DOC>
<DOCNO> 140095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/soneko03.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Sudan'a giderken ''hayırlısı olsun demiştim'' hayırlı oldu 
</HEADLINE>
<TEXT>

     Devlet Bakanı Kürşad Tüzmen, yurt dışına asker gönderme ve yabancı ülke askerlerinin Türkiye'de bulunmasına ilişkin Başbakanlık Tezkeresi'nin TBMM'de reddedilmesi ile ilgili olarak, ''Sudan'a gelirken ülkemiz için hayırlısı olsun demiştim. Hayırlı oldu'' dedi. 
     Meclis tarafından dün reddedilen Başbakanlık tezkeresi konusunda gazetecilerin sorularını yanıtlayan Bakan Tüzmen, milli menfaatler doğrultusunda gerekenin yapıldığını söyledi. 
     Bir basın mensubunun, ''Meclis'in tavrını nasıl değerlendiriyorsunuz Siz olsanız nasıl hareket ederdiniz '' şeklindeki sorusu üzerine Bakan Tüzmen, şunları söyledi 
     ''Ben de milli menfaatlerimiz doğrultusunda hareket ederdim. Sudan'a gelirken, ülkemiz için hayırlısı olsun demiştim. Hayırlı oldu. Demokratik bir açılım... Ama bu hamur daha çok su çeker.'' Bir başka gazetecinin ''Demokratik bir açılım dediniz. Ekonomik mi peki '' sorusu üzerine ise Kürşad Tüzmen, demokratik olan her şeyin ekonomik anlama gelmediğini söyledi. 
     Bazen kalplerle beyinlerin ayrı ayrı hareket ettiğini ifade eden Tüzmen, şöyle konuştu 
     ''Kalbiniz ayrı şey söyler, beyniniz ayrı şey söyler. İkisini birleştirdiğiniz zaman mutlu olursunuz. Türkiye gibi bir ülkenin kalbiyle beyninin birleştirmesi her zaman mümkün değil. Çünkü yaşadığınız coğrafya, buna izin vermiyor'' ''Meclis daha çok kalbini mi kullandı, beynini mi kullandı '' sorusuna da Bakan Tüzmen, Meclis'in ikisini de elinden geldiği kadar kullandığını tahmin ettiğini ifade etti. 
     Bir gazetecinin, ''Meclis'in bu demokratik tavrı ekonomi dengelerini nasıl etkileyecek '' sorusuna Bakan Tüzmen, şöyle yanıt verdi 
     ''Bu bir süreç ve süreç devam ediyor. Şu anda Ankara'da yoğun bir tempoda enine boyuna değerlendiriliyordur. Hükümetimiz, potansiyel etkiler ve alternatif senaryolarla ilgili çalışmalar yapacaktır. Ben de gidince bu çalışmalara katılacağım. Her kararın müspet ve menfi etkileri mutlaka olur. Önemli olan iyi değerlendirilmesidir.'' 
     





</TEXT>
</DOC>
