<DOC>
<DOCNO> 145839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/guncel/gun07.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte barış ülkesi 
</HEADLINE>
<TEXT>

ABD yanlışlıkla Slovenya’yı koalisyon ortağı olarak gösterip bir de savaş bütçesinden para verileceğini açıklayınca Slovenyalılar sokaklara döküldü 
     DIŞ HABERLER SERVİSİ 

     ABD, Irak’a yönelik savaşında Balkanlar’ın küçük ülkesi Slovenya’yı yanlışlıkla koalisyon ortağı olarak adlandırdı, hatta ülkeye savaş için ayrılan bütçeden para vermeyi önerdi. 
     Bu haber üzerine yüzlerce Slovenyalı sokaklara dökülerek, ülkelerinin ABD’nin savaş bütçesine dahil olmasını protesto etti. Bunun üzerine acil bir basın toplantısı düzenleyen Başbakan Anton Rop, Washington yönetiminin "gaf" yaptığını söyledi. 
     Rop, "Konuyla ilgili açıklama istedik. ABD Dışişleri Bakanlığı yanlışlık yapıldığını ve Irak’a karşı ittifakta yer almadığımızı belirtti. Biz bu ittifakın parçası değiliz. Biz barışın parçasıyız" dedi. 
     
     Sadece insani yardım yapıldı 
     Başbakan Rop, ABD’nin 75 milyar dolarlık savaş bütçesinden ülkesine yanlışlıkla 4.5 milyon dolar para ayrıldığını ancak bu paranın gönderilmediğini söyledi. Slovenya’nın ABD’ye yaptığı tek katkı, hava sahasını mülteci, yaralı asker ve insani yardım taşıyan Amerikan uçaklarına açmak olmuştu. 
     
     


GÜNCEL 






















</TEXT>
</DOC>
