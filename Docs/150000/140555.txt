<DOC>
<DOCNO> 140555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko34.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde faiz yüzde 62.50 oldu 
</HEADLINE>
<TEXT>

     Hazine bugün biri 217 gün vadeli bono, diğeri de 364 gün vadeli tahvil olmak üzere, iki ihale düzenledi. 
     Hazine'nin, 217 gün vadeli bono ihalesine toplam 589.7 trilyon liralık teklif gelirken, ihalede nominal 477.7 trilyon liralık satış gerçekleşti. İhaledeki net satış miktarı da 363 trilyon lira olarak gerçekleşti. 
     Bono ihalesinde gerçekleşen bileşik faiz yüzde 58.50, basit faiz ise yüzde oldu. 
     
     TAHVİL İHALESİ 
     Hazine'nin bugünkü ikinci ihalesi olan 364 gün vadeli tahvil ihalesine ise toplam 3 katrilyon 702.9 trilyon liralık teklif geldi. 
     İhalede nominal 2 katrilyon 682.1 trilyon liralık satış gerçekleşti. İhaledeki net satış miktarı 1 katrilyon 650.5 trilyon lira oldu. 
     İhalede gerçekleşen basit faiz ile bileşik faiz yüzde 62.50'şer oldu. 
     Ayrıca kamuya, 217 günlük bonodan 23 trilyon liralık, 364 günlük tahvilden de 289.3 trilyon liralık satış gerçekleştirildi. 
     İhraç tarihleri 5 Mart Çarşamba olarak belirlenen ihalelerden, 217 gün vadeli bononun geri ödemesi 8 Ekim 2003, 364 gün vadeli tahvilin geri ödemesi de 3 Mart 2004 tarihinde yapılacak. 
     Hazine'nin en son 25 Şubat'ta düzenlediği 371 gün vadeli iskontolu tahvil ihalesine 2.7 katrilyon liralık teklif gelirken, net satış tutarı da 1 katrilyon 437.5 trilyon lira olmuştu. 
     İhalede gerçekleşen bileşik faiz yüzde 55.99, basit faiz ise yüzde 56.25 olarak belirlenmişti. 
     
     3.9 KATRİLYON LİRALIK ÖDEME VAR 
     Hazine'nin bu hafta 3 katrilyon 424.2 trilyon lirası piyasaya, 454.4 trilyon lirası kamu kurumlarına yapılan satışların geri ödemeleri, 48.9 trilyon lirası da kamu kurumlarına, kamu bankalarına ve TMSF'ye ihraç edilen senetlerin ödemeleri olmak üzere, toplam 3 katrilyon 927.6 trilyon lira iç borç ödemesi bulunuyor. 
     Hazine'nin 6 Mart'ta yerine getireceği 3.9 katrilyon lira tutarındaki iç borç ödemesinin 3 katrilyon 878.5 trilyon lirası Türk Lirası cinsinden, 49.1 trilyon lirası da döviz cinsinden bulunuyor. 
     





</TEXT>
</DOC>
