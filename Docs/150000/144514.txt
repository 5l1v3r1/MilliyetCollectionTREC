<DOC>
<DOCNO> 144514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun37.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve şiddetli çatışmalardan sonra Basra düştü... 
</HEADLINE>
<TEXT>

     Amerikan birliklerinin Irak'ın ikinci büyük kenti Basra'nın denetimini ele geçirdiği bildirildi. 
     BBC'nin haberine göre, Amerikan ve İngiliz birlikleri, Basra kentinin kontrolünü ele geçirdi. 
     Bölgedeki BBC muhabiri, yüzlerce Irak askerinin teslim olduğunu, askeri konvoyun şehre girişinde direnişle karşılaşmadığını belirtti. 
     BBC muhabiri, kent sakinlerinin koalisyon askerlerinin ellerini sıktıklarını, askerlerin kumanya dağıttıklarını kaydetti. 
     Bu arada Associated Press ajansı, Basra'nın batısında ilerleyen Amerikan birliklerinin Rumeyla petrol sahasının güvenliğini sağladığını bildirdi. 
     Rumeyla, günde çıkarılan 1.3 milyon varil petrolüyle Irak'ın en verimli petrol sahası durumunda bulunuyor. 
     AP'nin haberinde, askerlerin Basra'nın kuzeyindeki bir havaalanının da kontrolünü ele aldığı belirtildi. 
     Dün akşam saatlerinde kenar mahallelerde başlayan çatışmalar bugün şiddetlendi.piyadelerine ait tankların, Basra'nın batısında Irak kuvvetleriyle çatıştığı bildirildi. 
     Amerikalı Yüzbaşı Andrew Bergen, Basra'da sabah saatlerinde gazetecilere yaptığı açıklamada, "Basra'nın batısındaki Irak güçlerine saldırıyoruz. Bunun kesinlikle büyük bir çatışma olduğunu söyleyebilirim" demişti. 
     ABD ve İngiliz tankları, Bağdat'a 320 kilometre uzaklıktaki, Bağdat'a ve petrol kaynaklarına ulaşımda kilit noktasındaki Nasiriye tanklarına da uzun çarpışmalardan sonra girdi. 
     





</TEXT>
</DOC>
