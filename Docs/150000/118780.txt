<DOC>
<DOCNO> 118780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/spor/yciftci.html </URL>
<DATE> 2002/11/14/ </DATE>
<TIME>  </TIME>
<AUTHOR> MEHMET ÇİFTÇİ  </AUTHOR>
<HEADLINE>
Elveda Avrupa 
</HEADLINE>
<TEXT>

     Maçtan bir gün önce Fatih hocanın düzenlediği basın toplantısındaki yüz ifadesi kare kare başlık atılacak cinstendi. Kırgınlık, çöküntü, hayal kırıklığı, üzüntü, hangisini kullansanız başlık olurdu. Anlaşılan o ki, Galatasaray’ı Galatasaray yapan hocanın hem otoritesi, hem de teknik kapasitesi erozyona uğramıştı. 
     Maç sahada kazanılır doğru. Ancak kafada da kazanmak lazım. Fatih Terim’in yüz hatlarındaki santim santim çöküntünün izlerini futbolculara yansıttığı kesin. Yoksa kimse bana Barcelona harika oynadı, Galatasaray’ı sahadan sildi diyemez. Barcelona uzun zamandır kötüydü. Sen kalene üçüncü lig takımından dört gol yemiş Henke’yi koy, kadronda da çok sayıda sakatla sahaya çık ve galip de gel. Bunun tek açıklaması olur. Kötü Barcelona, perişan olmuş Galatasaray’ı yendi. Zaten bu kötü defanstan da böyle bir sonuç beklenirdi. Ne geçen yılki Mondragon’dan, ne de savunmadan eser vardı. Barcelona’nın ataklarında o kadar acemice hatalar yaptılar ki, beraberliğe razı olan Barcelona’ya galibiyetin kapısını adeta kendi elleriyle araladılar. 
     Burada alınan bu mağlubiyetin üzerinde durmaya gerek yok. Başlık istiyorsanız "İyi başladık, kötü bitirdik" dersiniz, altını doldurmak da size kalır. 
     
     



 SPOR 





























</TEXT>
</DOC>
