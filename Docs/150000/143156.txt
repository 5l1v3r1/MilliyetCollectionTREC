<DOC>
<DOCNO> 143156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun18.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBC televizyonu ekibini Bağdat'tan çekiyor 
</HEADLINE>
<TEXT>

     Amerikan NBC televizyonu, Irak'ta savaşın çok yakın olduğu endişesiyle ekibini Bağdat'tan çekiyor. 
     New York Times'ın haberine göre, NBC sözcüsü Allison Gollust, kararın, ABD Başkanı George Bush'un, ''askeri harekatın birkaç gün içinde başlayabileceğini'' ima eden sözleri üzerine alındığını belirtti. 
     Washington yönetimi, Irak'taki gazetecilere Bağdat'tan ayrılmalarını tavsiye etmişti. NBC, tavsiyeye gönüllü olarak uyan ilk televizyon kanalı olacak. 
     Amerikan Fox televizyonu, geçen ay Irak hükümetince ülkeden çıkarılmıştı. 
     Bağdat'taki 6 kişilik ekibini çekmeye hazırlanan NBC'nin, haberleri, kardeş kanalı MSNBC için çalışan, Körfez Savaşı'nın eski CNN muhabiri Peter Arnett'tan alacağı bildirildi. 
     





</TEXT>
</DOC>
