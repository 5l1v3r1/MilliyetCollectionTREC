<DOC>
<DOCNO> 108751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/dunya/dun01.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’da gözler Türk seçmenlerde 
</HEADLINE>
<TEXT>

Yarın yapılacak genel seçimlerin sonucunu 500 bin Türk seçmenin oyu etkileyecek 
     MEHMET AKTAN Berlin 

     Almanya’da yarın yapılacak genel seçimlerde sayıları 500 bini bulan Türk seçmenler kritik bir rol oynayacak. 22 Türk, değişik partilerden milletvekilliği için aday olurken kamuoyu yoklamalarında burun farkıyla birbirini izleyen partiler Türk seçmenin beğenisini kazanma yarışına girdi. 
     Türk kökenli seçmenlere bütün partiler önem veriyor. Alman politikacılar sık sık Türk derneklerini, camileri ziyaret edip Türk gazetelerine ilanlar veriyor. Alman siyasetçiler Türk işadamlarıyla ve seçmenlerle toplantılar düzenlemeyi de ihmal etmiyor. 
     Başbakan Gerard Schröder, 2 hafta önce Berlin’deki Adlon Oteli’nde Türk işadamlarıyla buluştu. Schröder, Braunschweig seçim gezisinde ise "Her seçmen gibi Türk kökenli Alman seçmenlerin de oylarını kullanmalarını çok doğru buluyorum. Böylece bu ülkedeki politikanın oluşmasında kendilerinin de söz sahibi olduklarını belirgin şekilde gösterebilirler" dedi. 
     Sosyal Demokrat lider Schröder, Türkiye’nin AB ile ilişkilerinde daha sıcak bir politika izlerken, muhafazakar CDU CSU’nun Başbakan adayı Edmund Stoiber Türkiye’nin üye olmasına soğuk bakıyor. 
     



 DÜNYA 











</TEXT>
</DOC>
