<DOC>
<DOCNO> 132141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/bila.html </URL>
<DATE> 2003/01/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Saddam ve barış 
</HEADLINE>
<TEXT>

     Bu konuda Ankara’ya ulaşan bilgiler var mı 
     Başbakan Gül’ün Başdanışmanı Prof. Ahmet Davutoğlu "Saddam’ın sürgüne gidip gitmeyeceği konusunda Ankara’ya gelmiş özel bir bilgi yok" diyerek şunları söylüyor 
     - Son günlerde Bağdat’ın Arap başkentleriyle ilişkileri birdenbire arttı. Saddam en güvendiği iki adamını Kahire ve Şam’a gönderdi. Sürgün veya benzeri bir çözüm konusunda karşılıklı nabız yoklanıyor olabilir. 
     Davutoğlu, Arap başkentlerinin Saddam’ı sürgüne ikna etmesinin "sürpriz olmayacağını, ama düşük bir ihtimal olduğunu" belirtiyor. 
     Düşük ihtimal, çünkü 
     -Saddam’ın kişiliğinde kahramanlık duygusu çok ağırlıklı bir role sahip... 
     
     SADDAM’LA benzer kişiliğe sahip olan Kaddafi de, "Saddam kahramanca çarpışarak ülkesi için şehit olmayı tercih eder" diyor. 
     Saddam nasıl bir kişi 
     Adel Darwish ve Gregory Aleksander, Saddam’ın resmi biyografilerinde, onun "devlet adamlığı"nın değil, "kahramanlık, mücadelecilik, silah tutkusu" gibi özelliklerinin övüldüğüne dikkat çekiyor. 
     Mesela, Saddam çağımızda bir Saad İbni Ebi Vakkas’tır yani Hz. Ömer’in İran’ı fetheden komutanı .. Saddam bütün silahları maharetle kullanan bir silahşördür .. Eşi Sacide’nin en büyük zevki, ona silah kuşandırmaktır vs... Unholy Babilon, sf. 199 vd. 
     Bunlar hem şiddet kültürünün, hem müthiş bir "kendine hayranlığın" işaretleri... Psikolog Erich Fromm’un Hitler ve Stalin’de teşhis ettiği "çürüme derecesinde narsisizm" Eleştiriye bile tahammül edemeyen bu tipler, küçük düşmektense’ intiharı tercih ederler. 
     
     SADDAM’IN kendine hayran narsisist kişiliğiyle, tarihe Hitler gibi bir felaket simgesi olarak geçeceğini düşünmez mi 
     Davutoğlu’nun cevabı 
     - Yoksa kendini kahraman gibi mi görür Bu Saddam’ın algılama tarzına bağlı... Ama Bağdat’tan son bir iki günde durumun ciddiyetini daha iyi algıladığını düşündüren işaretler geliyor... 
     Evet, Irak’ta BM adına denetim yapan Muhammed el Baradey ve Hans Bliks, "daha fazla işbirliği için Bağdat’la anlaştıklarını" açıkladı 
     27 Ocak’ta verilecek rapor öncesinde çok ciddi bir olumlu işarettir bu. 
     Başbakan Gül de Saddam’a gönderdiği mesajda özellikle "silah denetçileriyle daha fazla işbirliği yapmasını" istemişti. Arap başkentleri de aynı şeyi istiyor. 
     Davutoğlu "Saddam bazen sürprizler yapar" diyor. Mesela Bush’un baskısıyla silah denetçilerini yeniden kabule mecbur kaldığında, bunu "ABD’ye boyun eğdiği için değil, dost ülkelerin hatırını saydığı için" yaptığını ilan etmişti. 
     Acaba şimdi de artan savaş baskısı ve "dost ülkeler"in hatırı için şöyle bir süreç mi gelişiyor Saddam onurlu bir sürgün’ü veya benzer bir formülü kabul edecek, Amerika da vurmayacak 
     Evet, barış umudu birkaç gün öncesine göre birazcık güçlenmiş gözüküyor. 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
