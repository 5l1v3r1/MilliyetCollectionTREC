<DOC>
<DOCNO> 132890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko07.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono - repo piyasası... 
</HEADLINE>
<TEXT>

     İMKB Tahvil ve Bono Piyasası Kesin Alım Satım Pazarı'nda en çok işlem gören 28 Ocak 2004 vadeli, bugün valörlü tahvilin basit getirisi yüzde 57.59'a, bileşik getirisi ise yüzde 57.44'e geriledi. 
     Bileşik getirideki düşüş 1.09 puan olarak belirlenirken, dünkü piyasa kapanışında bu kağıdın aynı gün valörlü işlemlerinde basit getiri yüzde 58.73'ten, bileşik getirisi ise yüzde 58.'ten kapanmıştı. 
     
     DOLAR KOTASYONLARI 
     Bankalararası para piyasasındaki dolar kotasyonlarında alışta en düşük fiyat 1 milyon 655 bin 500 lira, en yüksek 1 milyon 659 bin lira, satışta en düşük fiyat 1 milyon 662 bin lira, en yüksek fiyat da 1 milyon 665 bin lira düzeyinde bulunuyor. 
     
     PARİTE 
     Uluslararası piyasalarda Euro dolar paritesi 1,0783, sterlin-dolar paritesi 1,6303, yen-dolar paritesi ise 117.82 düzeyinde seyrediyor. 
     
     REPO 
     İstanbul Menkul Kıymetler Borsası İMKB Tahvil ve Bono Piyasası Repo-Ters Repo Pazarı'nda, 3 günlük işlemlerde faiz en düşük yüzde 44.00, en yüksek yüzde 44.10 ve ortalama yüzde 44.09'dan gerçekleşiyor. 
     





</TEXT>
</DOC>
