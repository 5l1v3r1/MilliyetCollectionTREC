<DOC>
<DOCNO> 109252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/spor/spo04.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DOST ACI SÖYLER 
</HEADLINE>
<TEXT>

Trabzonspor’un hocası Samet Aybaba, yıllarını verdiği kulübüne mesaj gönderdi "Beşiktaş’ın yerinde olsam, altı oyuncuyu kulübün önünden bile geçirtmem" dedi 
     Altyapıdan takviye 
     TÜRKİYE Futbol Antrenörleri Derneği TÜFAD Adana Şubesi’nin düzenlediği Futbol Gelişim Semineri’ne katılan Trabzonspor Teknik Direktörü Samet Aybaba ilginç açıklamalar yaptı. Beşiktaş’ı elden kaçırdıklarını iddia eden genç hoca, "100. yılda Beşiktaş’ın başarılı olmasını isterim. Ama ben o takımın içindeki altı oyuncuyu kulübün önünden bile geçirtmem. Altyapıdan beş - altı futbolcuyu getirir, onların yerine koyarım" diye konuştu. 
     
     "Oyuncular doydu" 
     AYBABA, Türk futbolunun çıkış yaptığına inanmadığını savunup, şöyle devam etti "Bunun suni bir başarı olduğu UEFA kupalarında kanıtlandı. Milli Takım ve Galatasaray başarılı olmuştur demek daha doğru. Ne acıdır ki son 10 yıldır Hakan dışında santrfor ve Rüştü dışında kaleci çıkaramadık. Alt yapıdan 2 - 3 oyuncu kazanmak, UEFA’ya katılmaktan daha anlamlı. Yeni, aç bir jenerasyona ihtiyacımız var. Çünkü üst düzey oyuncuların çoğu doydu". 
     
Fatih müjdesi      BEL fıtığı olmaktan endişe duyan Fatih Tekke’nin korktuğu başına gelmedi. Kulüp Doktoru Mesut Çelebi, dün öğleden sonra kontrolden geçirdiği Fatih’e, "adale spazmı" teşhisi koydu. Çelebi, "Tedaviye başladık. Bir gün dinlenecek, ardından idmanlara çıkmaya başlayacak. Samsunspor maçında oynama ihtimali yüksek" dedi. 
     
Macit kayıp      BORDO - Mavili futbolcular, Samsun maçının hazırlıklarına hemen başladı. Yardımcı Antrenör Ulvi Güveneroğlu yönetimindeki taktik idmana Fatih, Selahattin katılmadı, grip olan Oumar ise salonda çalıştı. Erman Güraçar izinli olduğu, Macit ise kendisine ulaşılamadığı için çalışmada yer almadı. Macit’in Aybaba’ya rapor edileceği bildirildi. 
     



 SPOR 


























</TEXT>
</DOC>
