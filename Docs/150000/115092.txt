<DOC>
<DOCNO> 115092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo13.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kulübü'nden karaborsa bilet önlemi... 
</HEADLINE>
<TEXT>

     Fenerbahçe ile Yunanistan'ın Panathinaikos takımları arasında, 31 Ekim Perşembe günü İstanbul'da yapılacak UEFA Kupası 2. tur ilk maçı öncesi sarı-lacivertli yöneticiler, taraftarlarından özellikle numaralı tribün biletlerini almalarını, karaborsa bilet satışına engel olmak için de maç biletlerini erken temin etmelerini istedi. 
     Fenerbahçe Kulübü'nün resmi web sitesinde yapılan duyuruda, şu ifadeler kullanıldı 
     ''Panathinaikos ile oynayacağımız UEFA Kupası 2. tur ilk maçında kural gereği bilet verdiğimiz numaralı tribündeki Panathinaikoslu taraftarların etkinliğini aza indirgemek için taraftarlarımızın Biletix satış noktalarından numaralı tribün bileti almalarını istiyoruz. 
     Maç günü ve bundan önceki günlerde taraftarlarımızın bilet sıkıntısı çekmemesi ve karaborsacılardan bilet almaması için, şimdiden maç gününe kadar sadece Biletix satış noktalarından bilet almalarını istemekteyiz. 
     Taraftarlarımız, maç biletleri hakkında 0216 414 64 64 5 Hat numaralı telefondan kulübü arayarak, gerekli son bilgileri alabilirler.'' 
     





</TEXT>
</DOC>
