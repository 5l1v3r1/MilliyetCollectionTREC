<DOC>
<DOCNO> 120856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/spor/spo03.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AKORTSUZLUK VAR 
</HEADLINE>
<TEXT>

Galatasaray Teknik Direktörü Fatih Terim, futboldan ve sonuçtan kimsenin memnun olmadığını söyledi, "Erken gol yiyoruz, telaş yaşıyoruz ve istediğimizi alamıyoruz" dedi 
     ERHAN TELLİ 

     Morali bozuldu 
     LİDERLİĞİ Beşiktaş’a kaptıran Galatasaray’da Teknik Direktör Fatih Terim, istenen sonuçların alınmamasını erken yenen gollere bağladı. Terim, her maça 1-0 yenik başladıklarını dile getirip, "Sonuçtan ne ben, ne de futbolcularımın memnun olduğunu kimse söyleyemez. Bunun sıkıntısını biz herkesten çok yaşıyoruz. Takımda bir akortsuzluk var" diye konuştu. 
     
     Süre istedi 
     RAKİPLERİN iki amaç için sahaya çıktıklarını iddia eden tecrübeli çalıştırıcı, şöyle konuştu "Herkesin iki hedefi oluyor bunlardan biri Galatasaray, diğeri de Fatih Terim. Fatih Terimli bir Galatasaray’ı yenmenin zevki çok büyük herhalde. Görüntü pek içaçıcı olmayabilir ama devre arasına kadar kadar olan bölümü en az kayıpla atlatmak bizim yararımıza olacaktır." 
     
Okan için yoklamaBir yandan maçı izleyen Galatasaraylı yöneticiler, diğer yandan transfer için Cavcav’ın ağzını aradı 
     Sinan’dan sonra... 
     İŞLERİN iyi gitmediğini gören Galatasaray Yönetimi, transfer için temaslarını devam ettiriyor. Altaylı idarecilerle Sinan için görüşen futbol şube sorumlusu Özer Saraçoğlu, genç futbolcuyu Cim-Bom’a kazandırmanın hesaplarını yaparken, dün de 19 Mayıs Stadı’nın kulislerinde yine transfer konuşuldu. Gündem, son günlerin flaş ismi Okan Koç’tu. 
     
     Cavcav takasa karşı 
     GENÇLERBİRLİĞİ Başkanı İlhan Cavcav’ı tribünlerde sıkıştıran Galatasaraylı yönetimi, Okan konusundaki düşüncesini sordu. Sezon başında da Sarı - Kırmızılılar ile görüşen Cavcav yine tavrını ortaya koyarak, takas olayına kesinlikle karşı olduğunu belirtti, "Eğer parasal konuda anlaşırsak neden olmasın" diyerek noktayı koydu. 
     



 SPOR 


























</TEXT>
</DOC>
