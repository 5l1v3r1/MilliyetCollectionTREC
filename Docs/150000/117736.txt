<DOC>
<DOCNO> 117736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/kohen.html </URL>
<DATE> 2002/11/08/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
AKP’nin yaklaşım farkı 
</HEADLINE>
<TEXT>

     Seçim sonuçlarının pazar gecesi belli olmasından hemen sonra Türkiye’nin gündeminin başına geçen ilk konu dış politika oldu. O günden beri de Türkiye, AB ve Kıbrıs başta olmak üzere, hep dış meseleleri konuşuyor. 
     Cumhuriyet tarihinde ilk kez bir partinin henüz hükümeti kurmadan dış politika alanında faaliyete geçtiğini görüyoruz. Bunu da doğal karşılamak lazım. Çünkü Ankara’nın önünde, özellikle iki konu var ki AB ve Kıbrıs , takvim ile adeta yarışmayı zorunlu kılıyor. Malum AB zirvesi 12 Aralık’ta. Kıbrıs konusunda da BM Genel Sekreteri’nin çözüm "planı"nı haftaya sunması bekleniyor. 
     Zaman açısından bu sıkışıklık, iktidarı devralacak partiyi ivedilikle izleyeceği politikanın ilk işaretlerini vermeye zorluyor. Ne var ki, AKP’nin bu yönde ilk adımlarını atmadan önce sonradan yapıldığı gibi ilgili makamlardan bilgi alması ve en azından beyanlarını yanlış yorumlara yol açmayacak şekilde daha dikkatli yapması gerekirdi... 
     
     AKP liderinin ve diğer yetkililerinin dış politika konuları üzerinde yaptığı beyanlar ve sonradan ekledikleri düzeltici açıklamalar bizde şu izlenimi bırakıyor Yeni yönetim temelde Türkiye’nin belli başlı dış sorunları konusunda izlenen ve "ulusal politika" diye tanımlanan çizgiyi izleyecek. Yani AKP iktidarının Ankara’nın dış politika rotasını değiştirmeye kalkışması beklenmiyor. Ancak AKP’nin bazı dış konularda aslında seçim bildirgesinde de ipuçları bulunan kendine göre bir üslubu ve yaklaşımı var. Nitekim Tayyip Erdoğan’ın bazı demeçleri bunun işaretini de vermiş bulunuyor. 
     
     DAHA somut biçimde AB ve Kıbrıs konularını ele alırsak, AKP’nin yaklaşım farkını şöyle özetleyebiliriz 
     AKP gerçekten AB ile bütünleşme sürecine büyük önem ve de öncelik veriyor. Nitekim AKP henüz hükümeti kurmadan, yanına CHP’yi ve sivil toplum kuruluşlarını alarak, ziyaretler düzenleyerek, AB diplomatları ile temaslar yaparak işe başlamış bulunuyor. 
     Önceki akşam Erdoğan ve ekibi, AB ülkelerinin büyükelçileri ile görüşmelerinde bu diplomatlardan aldığımız bilgilere göre önemli bazı mesajlar verdi AKP iktidarı sonuna kadar Kopenhag zirvesinden tarih konusunda bir karar çıkması için çaba harcayacak. AB diplomatları bu konudaki siyasi kararlılığı not ettiler ve merkezlerine bildirdiler ... 
     Onları asıl etkileyen husus, Erdoğan’ın sunduğu 9 maddelik siyasi reform programıdır. AKP, AB ile uyum alanında çok şey yapıldığını belirtti ama daha yapılacak şeyler bulunduğunu ve bunu AKP iktidarının - CHP’nin de desteği ile - bir an önce gerçekleştireceğini de açıkladı. Bir diplomat "bu yaklaşım farkı"nın çok iyi bir izlenim bıraktığını söyledi... 
     Bu bağlamda diğer bir "yaklaşım farkı" da, AB’nin aralık ayında tarih vermemesi halinde, Türkiye’nin ne yapacağı ile ilgilidir. Erdoğan bunun bir "son" olmayacağı, çabaların sürdürüleceği mesajını verdi. Bundan da Ankara’nın Kopenhag’dan kesin tarih çıkmasa dahi ki buna yakın bir "randevu" çıkabilir AB’den kopmayacağı sonucu çıkarılıyor... 
     
     KIBRIS konusuna gelince, dün de belirttiğimiz gibi, "Belçika modeli" üzerindeki tartışmalara artık bir açıklık getirilmiş bulunuyor. Bu model, Kıbrıs’ta çözümün sadece bir unsurunu oluşturabilir. Ancak AKP’nin buna değinirken esas olarak çözüm üzerinde durması önemli. Erdoğan’ın çeşitli TV söyleşilerinde, uzlaşma gereğini vurgulaması ve hatta "karşılıklı fedak rlıkötan söz etmesi, bu alanda da farklı bir yaklaşımın işareti sayılabilir. 
     Bunlar, şimdilik AKP’nin parti olarak sergilediği tutumlardır. İktidar olduktan sonra bu yöndeki siyasi iradesinin ne olacağını görmek için biraz daha beklemek gerekiyor... 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
