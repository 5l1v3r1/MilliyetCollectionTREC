<DOC>
<DOCNO> 123260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/spor/bbas.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN PARÇASI 89-60 
</HEADLINE>
<TEXT>

Cim-Bom, ligdeki çıkışını Göztepe galibiyetiyle devam ettirdi. Zayıf rakibi karşısında rahat bir oyun çıkaran Sarı-Kırmızılılar, Hairston, Mitchell ve Muratcan ile farka gitti 
     İkinci periyot açıldı 
     BASKETBOL Birinci Ligi’nin formda takımı Galatasaray, Göztepe karşısında galibiyete kolay gitti. Karşılıklı basketlerle geçen ilk periyodu Sarı - Kırmızılı takım 23 - 19 önde geçti. Sayı bulmakta zorlanan rakibi karşısında 2. periyotta daha üstün gözüken Cim - Bom, özellikle Hairston ile bulduğu sayılarla rahatladı, ikinci yarı farkı giderek artırdı. 
     
     Zaza gerginliği 
     FENERBAHÇELİ basketbolcu Zaza Enden’in Sarı - Lacivertli takımın eşofmanıyla karşılaşmayı izlemesi ise salonda gerginlik yarattı. Aleyhte tezahüratlar üzerine Zaza bu kez eliyle 6-0 işareti yaptı. Daha sonra Galatasaray Basketbol Şubesi Onur Kurulu üyesi Yalçın Granit bu oyuncuyu yanına oturtarak, tepkileri önlemeye çalıştı. Bu olay yüzünden maç üç dakika durdu. 
     
     Maçın karnesi 
     HAKEMLER Emin Moğulkoç, Serhat Büker 
     GALATASARAY Mitchell 6 15, Ersin 6 14, Hairston 5 11, Arda 5 10, Serdar 6 10, Muratcan 6 12, Ali 5 4, Önder 5 5, Yiğit 5 5, Sedat 4 3 
     GÖZTEPE Bora 4 4, Yılmaz 5 13, Patterson 5 15, Koray 4 5, Nosse 5 11, Ntougias 3 , Emre 4 6, Ali Benli 3 2, Fırat 4 4 
     1. PERİYOT 23 - 19 G.Saray , 2. PERİYOT 39 - 29 G.Saray , 3. PERİYOT 66 - 41 G.Saray , MAÇ SKORU 89 - 60 G.Saray 
     
Ülker’e kolay lokma 71-93Turuncu-Yeşilli ekip, Ankara’da kendini fazla sıkmadı, TED Kolejliler’i rahat geçti 
     AVRUPA’DA fırtına gibi esen Ülkerspor, TED Kolejliler karşısında ilk periyotta biraz bocalamasına rağmen kolay bir galibiyet elde etti. Karşılaşmanın ilk periyodunu 22 - 22 berabere tamamlayan Turuncu - Yeşilliler, ikinci periyoda hızlı başladı. Özellikle Goljoviç’in dış şutları ile etkili olan Ülkerspor, devreyi 41 - 35 önde bitirdi. Maçın son bölümünde maça iyice ağırlığını koyan konuk takım sahadan 93 - 71 galip ayrıldı. 
     
     Maçın karnesi 
     HAKEMLER Mustafa Can, Altuğ Kösereli 
     TED KOLEJLİLER Ertuğrul 5 5, David 6 10, Hicks 6 13, Paul 7 21, Gökhan Üçoklar 7 20 - Berent 4 2, Gökhan Dinler 4 , Pastal 4 
     ÜLKERSPOR Serkan 6 14, Booker 7 16, Zaza 6 11, Haluk 6 9, Praskevicius 7 15 - Goljeviç 7 16, Harun 6 2, Tutku 5 6, Kerem 5 4 
     1. PERİYOT 22 - 22 
     2. PERİYOT 41 - 35 Ülker 
     3. PERİYOT 66 - 60 Ülker 
     MAÇ SKORU 93 - 71 Ülker 
     
Kartal şov yaptıBeşiktaş, Telekom karşısında fırtına gibi esti. Nedim 22 sayıyla devleşti 
     SİYAH - Beyazlılar, ligde beklenen patlamayı Türk Telekom’a yaptı, açık farklı bir galibiyet elde ederken beklenen güzel basketbolu da ortaya koydu. Henüz ilk çeyrekten itibaren rakip pota altında fırtına gibi esen Beşiktaş, Umut Görür, Nedim ve İsmail ile üst üste sayılar buldu, devreyi 44 - 30 önde kapadı. Telekom önünde üçüncü çeyrekte de şova devam eden Siyah - Beyazlılar maçı da 25 sayı farkla galip noktaladı. 
     
     Maçın karnesi 
     HAKEMLER Mehmet Keseratar, Aytuğ Ekti 
     BEŞİKTAŞ Kennedy 6 7, Faruk 7 15, İsmail 8 18, Roberts 6 6, Umut Görür 7 16, Nedim 8 22, Tufan 7 5 
     TÜRK TELEKOM Can 3 2, Bekir 6 7, Rogers 6 12, Jurkovic 6 7, Ellis 6 9, Carr 6 12, Şemsettin 6 10, Umut 5 3, Mutlu 3 2 
     1.PERİYOT 21 - 16 Beşiktaş , 2.PERİYOT 44 - 30 Beşiktaş , 3.PERİYOT 73 - 50 Beşiktaş , MAÇ SKORU 89 - 64 Beşiktaş 
     BEŞ FAUL Roberts 28.40 
     
     Potada bugün 
     Abdi ipekçi Salonu 
     17.00 Efes Pilsen - Fenerbahçe 
     Ahmet Cömert Salonu 
     14.00 Tekelspor - Oyak Renault 
     



 SPOR 






























</TEXT>
</DOC>
