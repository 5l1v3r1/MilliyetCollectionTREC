<DOC>
<DOCNO> 131570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/ekonomi/eko01.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BAKAN UNAKITAN ESTİ, GÜRLEDİ 
</HEADLINE>
<TEXT>
Vergi inceleme elemanı da kim oluyor 
Bakan Unakıtan, Rusya’dan Başbakanı bile bulunamayan’ ülke diye söz etti. Vergi inceleme elemanlarına, Onlar da kim oluyor ’ diye çıkıştı. Defterdarlara da Performansın yetersiz kalıyorsa bildiğin yere git ’ dedi 
     EKONOMİ SERVİSİ 

     Büyük ihracatçı firmaların, küçük miktarlar yüzünden vergi incelemesine alındığına dikkat çeken Maliye Bakanı Kemal Unakıtan, ihracatçılara "Vergi inceleme elemanı kim yahu Bakan benim" dedi. 
     İhracatçıları yeni vergi affı konusunda bilgilendirmek üzere düzenlenen toplantıda konuşan ve kendi bakanlığına dışardan’ ve ihracatçıların temsilcisi gibi’ baktığını anlatan Bakan Unakıtan, "Denizli’de 50 milyon dolar ihracatı olan bir firma, inceleme görmüş. 100 bin dolarlık Rusya’ya yaptığı ihracatın alıcısı bulunamıyor. Ya Rusya’da kimi buluyorsun ki Arasan Rusya’da Başbakan’ı bile bulamazsın. Bu adamın adı olmuş hayalici. 50 milyon dolara bakmıyor, 100 bin dolara bakıyor. İnceleme yapılmış. İnceleme elemanı böyle demiş. İnceleme elemanı kim Allahaşkına. Maliye Bakanı adına inceleme yapıyor. Maliye Bakanı kim Yahu Bakan benim ya" diye konuştu. 
     
     Sonradan çark etti, gözbebeğimiz’ dedi 
     Bir gazetecinin toplantı sonrasında "İnceleme elemanlarına ilişkin sözleriniz maliye müfettişleri üzerinde baskı yaratır mı " sorusu üzerine de Unakıtan şunları söyledi 
     "Baskı politikamız yok. Maliye müfettişlerimiz, teftiş kurulumuz bizim Türkiye’nin gözbebeği bir kuruluştur. Çok kıymetli arkadaşlardır. Ama denetimde bir reorganizasyon yapacağız. Daha etkin bir denetim yapacağız." 
     
     Defterdarlara Nereye gidersen git’ 
     Deftardarları performans kriterlerine göre değerlendireceklerini belirten Unakıtan, "Aylık şu kadar vergi tahakkuk ettireceksin diyoruz. Ettiremezsen bir daha gelme, nereye gidersen git" dedi. Özel sektörün önünü açmak için "Nereden buldun"u kaldırdıklarını belirten Bakan Unakıtan daha sonra şöyle konuştu 
     
     Her numarayı yapıyoruz’ 
     "Öncelikte iş yapanın önünün açılması gerekir. İhracatçıya KDV iadesinde yapmadık zulüm bırakmıyoruz. Her numarayı yapıyoruz Maliye olarak. Mali milat 1998’de çıktı, uygulanamadı. Madem çok iyidiydi de niye uygulamadılar Uygulayamıyorlar çünkü ekonomiye uyum sağlayan bir kanun değil. Nereden buldun kanunu diye bir şey çıkmış 1994 yılında, uygulanması imkanı yok, tabanı yok, hukuk tabanı yok. Ne lüzum var, milleti korkutmanın alemi yok. Biz bunu seçim bildirgemize koyduk, gelir gelmez kaldıracağız’ dedik ve gelir gelmez de çok şükür kaldırdık. Bu özel sektörün önünü açıcı bir şeydir. Yani lüzumsuz yere Demokles’in kılıcı gibi kafaların üzerine sallandırmanın alemi yok" diye konuştu. 
     2003 bütçesinde vergi gelirlerinin 80 katrilyon lira olarak hesaplandığını söyleyen Unakıtan, bütçeyi yeniden hazırladıklarını, bu ayın sonu veya Şubat ayının ilk haftasında Meclis’e sunulmuş olacağını bildirdi. 
     



 EKONOMİ 























</TEXT>
</DOC>
