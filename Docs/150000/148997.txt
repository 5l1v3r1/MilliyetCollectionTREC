<DOC>
<DOCNO> 148997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/aspo.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TOSHACK HAZIR KITA 
</HEADLINE>
<TEXT>

Beşiktaş’ın eski hocası, Fenerbahçe’ye kapılarının açık olduğunu söyledi, "Ücret konusunda hiçbir sorun çıkmaz. Onlar dostlarım. Aziz Yıldırım adı benim için yeterli" mesajını gönderdi 
     MEHMET ÇİFTÇİ 

     Hemen gelirim’ 
     TEKNİK Direktör arayışlarını aralıksız sürdüren Fenerbahçe’nin listesinde yer alan Beşiktaş’ın eski çalıştırıcısı John Benjamin Toshack, Sarı - Lacivertli kulübe "hemen gelirim" mesajını gönderdi. Milliyet’in sorularını yanıtlayan Galli hoca, "Şu an resmi bir görüşme yapmadık. Ancak beni istemeleri halinde Fenerbahçe’de görev yapmaya hazırım" ifadesini kullandı. 
     
     Deneyim kazandım’ 
     TÜRKİYE’DE yaşadıklarının kendisine büyük deneyim kazandırdığını söyleyen Toshack, "İsmimin Fenerbahçe için geçmesi beni çok mutlu etti. Türk insanını ve futbolunu yakından tanıyorum. Birikimlerimi Fenerbahçe’de kullanmaya hazırım. Başarılı olacağıma yürekten inanıyorum. Yunanistan, İspanya ve İngiltere’den de teklifler alıyorum ancak ilk tercihim Türkiye" dedi. 
     
     Fernandez çok zor 
     PARA konusunda hiçbir problem yaşanmayacağını da kaydeden ünlü teknik adam, "Aziz Yıldırım ile Sadettin Saran’ı yakından tanıyorum. Onlar dostlarım. Yıldırım ile Balic’in transferinde yakın ilişkiler kurduk. Onun başkan olması benim için yeterli" diye konuştu. Bu arada bir diğer aday Luis Fernandez’in eşi ve çocuğu nedeniyle İstanbul’u kesinlikle düşünmediği öğrenildi. 
     
Milne haber yolladı      Newcastle Kulübü’nde danışmanlık yapan İngiliz teknik adam, Fenerbahçe’den görev istedi 
     SARI - Lacivertli yönetimin hoca aradığını öğrenen Beşiktaş’ın unutulmaz çalıştırıcılarından Gordon Milne de göreve talip oldu. Fenerbahçe’ye haber gönderen İngiliz teknik adam, Fenerbahçe’yi kısa sürede düzlüğe çıkarabileceğini bildirdi. Tam yetkiyle işbaşı yapmak isteyen Gordon Milne’ye, yönetimin sıcak bakmadığı belirtildi. 
     
Metsu da listede      Senegal’i başarıdan başarıya koşturan Fransız hocaya da teklif götürüldüğü öğrenildi 
     FENERBAHÇE son olarak rotayı Senegal Milli Takımı ile Dünya Kupası’nda büyük sükse yapan Bruno Metsu’ya çevirdi. Şu anda Birleşik Arap Emirlikleri’nin Al - Ain takımını çalıştıran Fransız hocanın kendisine yapılan teklife bir iki gün içinde yanıt vermesi bekleniyor. Kamerun Milli Takımı’nı çalıştıran ve sert kişiliği ile tanınan Alman Shaffer’ın da gündeme alındığı öğrenildi. 
     
     PARDON 
     Bu ne ilgi ah 
     Fenerbahçe’ye hoca aranıyor ya "kebap"ın tadını bilenler sırada. 
     Toshack, "Sizin ilacınız benim" diyor. 
     Gordon Milne, bavulunu hazırlamış bekliyor. 
     Daum’a sormaya gerek yok. Yakında Bilecikspor - Kurtalan maçını yorumlamak için damlar. 
     Yönetim, bu ilginin nedeni Fenerbahçe’nin büyüklüğüne bağlarsa inanmayın. 
     Sekiz hocadan yetim kalan Fenerbahçe’yi öylesine dibe vurdurdular ki, gelen hoca ne yapsa başarılı olacak bu fırsatı kaçırmak istemiyorlar. E.G 
     


SPOR 


























</TEXT>
</DOC>
