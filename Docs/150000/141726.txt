<DOC>
<DOCNO> 141726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/siyaset/siy00.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdem CHP başarısız... 
</HEADLINE>
<TEXT>

Siirt seçimlerinde CHP’nin oyunun çok düşük kaldığını belirten araştırmacı Tarhan Erdem, "Yüzde 25-30’lara ulaşmalıydı" dedi 
     BELMA AKÇURA İstanbul 

     Araştırmacı - yazar Tarhan Erdem, "Beklenen sonuç" sözleriyle yorumladığı Siirt seçimlerinde CHP’nin oyunun çok düşük kaldığını söyledi. Erdem, "Siirt seçmeni AKP’yi güçlü bir şekilde destekleme kararı verdi ve bunu gösterdi. Ancak CHP’nin durumu ve potansiyeliyle uygun olmayan bir sonuç aldığı muhakkak" dedi. Erdem, katılımın düşük olması konusunda da, "Belli ki DEHAP’ın katılmayın’ kampanyası bir ölçüde başarılı olmuş" ifadesini kullandı. 
     Siirt seçiminden CHP’nin yüzde 25 - 30 oy alarak daha savunulabilir bir durum yakalayamamasını "başarısızlık" olarak değerlendiren Erdem şöyle konuştu 
     
     YÜZDE 15 ÇOK DÜŞÜK 
     "Aslında bu seçimde bir başbakan, çok muhtemel bir aday vardı. Dolayısıyla CHP’nin kendi durumuyla, potansiyeliyle hiç uygun olmayan bir sonuç aldığı muhakkak. Yüzde 15’ler mertebesinde oy çok düşük bir rakamdır. Buradan CHP kendisine düşen bir sonucu çıkartabilir, başarısızlığın mazeretini bulabilir diye düşünüyorum. Türkiye’nin bir başbakan adayı olan yerde bu sonucun alınması doğaldır’ gerçeği sebebiyle kendisini savunabilir." 
     Seçimlere katılmayan, kendi seçmenini de "katılmayın" kampanyasıyla yönlendiren DEHAP ve HADEP’in seçim bölgesinde tam başarı sağlayamadıklarını söyleyen Erdem, "Katılımın düşük olmasında etkili olmuşlar. Ancak belli ki, hem DEHAP hem de HADEP, kendi seçmeninin ancak yarısını ancak etkileyebilmiş" dedi. 
     
     KANUNA UYGUN DEĞİL 
     Erdem, Yüksek Seçim Kurulu’nun Siirt’te yapılan yenileme seçiminde milletvekili seçilenlere mazbatalarının, kesin sonuçların Resmi Gazete’de yayımlanmasının ardından verileceği yönündeki kararın da hukuka uygun olmadığını vurgulayarak şöyle konuştu "298 sayılı yasanın 118. maddesinde açık hüküm var. İtirazlar, işlem ve kararları engellemez. Dolayısıyla, Yüksek Seçim Kurulu’nun kanuna uygun bir karar verdiğini sanmıyorum. Resmi Gazete’de ilandan sonra tutanak verilir’ kararı, bana göre çok tartışılabilir. YSK’nın bu kararı değiştireceğini sanıyorum." 
     
40 bin oy Başbakan’a...      AYDIN HASAN Ankara 

     Siirt’te yenilenen seçimde 40 binden fazla seçmen, geçmişte oy vermemesine rağmen, Recep Tayyip Erdoğan’ın başbakanlık yolunu açmak için 9 Mart’ta "AKP" dedi. Partinin oyları, dört ayda 14 bin 728’den 55 bin 687’e yükseldi. 

</TEXT>
</DOC>
