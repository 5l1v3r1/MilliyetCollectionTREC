<DOC>
<DOCNO> 113525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sontur22.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'li adaylardan "vekile dokunulsun" taahhüdü 
</HEADLINE>
<TEXT>

     DYP milletvekili adayları, kamuoyuna, seçilmeleri halinde milletvekili dokunulmazlığının sınırlandırılması için öncü olacakları sözünü verdi. 
     DYP Genel Merkezi Basın Müşavirliği'nin açıklamasında, TBMM'nin millete hizmet yeri olduğu belirtilerek "Milletle meclisini barıştırmak, meclisi milletle bütünleştirmek projemiz çerçevesinde milletvekili dokunulmazlığının sınırlanmasını DYP milletvekili adayları olarak şimdiden kabul ediyor ve seçilmemiz halinde bunu gerçekleştireceğimize söz veriyoruz" denildi. 
     Yasama organının yargı organı gibi görev yapmasının neden olduğu olumsuzluklara işaret edilen açıklamada, millet ile vekillerinin aynı yargı sürecine tabi tutulması gerektiği ifade edildi. Açıklamada, şöyle denildi 
     "Bu amacımıza uygun olarak, meclisin soruşturmayı gerekli gördüğü hallerde ilgili bakanlar ve başbakanların soruşturmalarının Yargıtay Cumhuriyet Başsavcılığı'nca yürütülmesine imkan verecek düzenlemeyi gerçekleştireceğimize söz veriyoruz. Bu sözümüzün gereğinin ilk adımı Genel Başkanımız Tansu Çiller, yargı sürecinden geçerek aklanmak suretiyle gerçekleştirmiştir." Açıklamada, bu sözün gereği, DYP adaylarının seçilmeleri halinde Anayasa'nın 83. ve 100. maddelerinde gerekli değişikliklerin yapılması için öncü olacakları kaydedildi. 
     





</TEXT>
</DOC>
