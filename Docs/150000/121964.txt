<DOC>
<DOCNO> 121964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/sondun07.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Türk derneğine saldırı... 
</HEADLINE>
<TEXT>

     Almanya'nın Kuzey Ren Vestfalya eyaletindeki Bocholt kentinde bir Türk derneğine yanıcı madde atıldı. 
     Polis, dernek binasına atılan yanıcı maddenin hafif hasara yol açtığını, olayda yaralanan olmadığını bildirdi. 
     Kimliği belirsiz saldırganların amacının henüz bilinmediği, ancak saldırının aşırı sağcılar tarafından yapılmış olabileceği belirtildi. 
     Öte yandan Wolfenbüttel kentindeki Türk camiini kundaklama girişiminde bulundukları için tutuklanan 7 aşırı sağcı hakkındaki suç duyurusunun kapsamının cinayete teşebbüs suçuyla genişletildiği, ayrıca 20 yaşındaki bir kızın daha, saldırganların olay yerinden kaçmalarına yardımcı olduğu gerekçesiyle tutuklandığı bildirildi. 
     





</TEXT>
</DOC>
