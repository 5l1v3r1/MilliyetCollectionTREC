<DOC>
<DOCNO> 140099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/soneko07.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye en fazla ziyaretçi Avrupa'dan... 
</HEADLINE>
<TEXT>

     Turizm sektöründe en parlak dönemlerinden birini yaşayan Türkiye'yi, bu yılın Ocak ayında toplam 362 bin 349 yabancı ziyaret ederken, en fazla ziyaretçi Avrupa'dan geldi. 
     Devlet İstatistik Enstitüsü DİE verilerine dayanarak yapılan hesaplamalara göre, Türkiye'ye gelen ziyaretçiler ülke grupları bazında incelendiğinde, ilk sırayı 166 bin 661 kişi ile OECD içindeki Avrupa ülkeleri alıyor. 
     OECD içindeki diğer ülkelerin ziyaretçi sayısı 13 bin 981 kişi, diğer Avrupa ülkelerinin 82 bin 843 kişi, Bağımsız Devletler Topluluğu'nun 45 bin 697 kişi, Asya ülkelerinin 45 bin 98 kişi ve Afrika ülkelerinin de 6 bin 949 kişi olarak tespit edildi. 
     Söz konusu ay, Amerika kıtasındaki ülkelerden gelen ziyaretçi sayısı 793, Okyanusya ülkelerinden gelenlerin sayısı 3 ve milliyetsizlerden de 324 kişi oldu. 
     
     AVRUPALILAR'DA YÜZDE 44 ARTIŞ 
     Bu rakamlara göre, Türkiye'ye gelen OECD içindeki Avrupa ülkelerinden gelen ziyaretçi sayısında, geçen yılın Ocak ayına göre, yüzde 44 oranında artış kaydedildi. 
     Söz konusu dönemler karşılaştırıldığında, OECD içindeki diğer Avrupa ülkelerinden gelen ziyaretçi sayısında yüzde 8.3, diğer Avrupa ülkelerinin ziyaretçi sayılarında yüzde 31.1, Asya ülkelerinden yüzde 6.9 ve milliyetsizlerde de yüzde 5.9 oranında artış oldu. 
     Bu dönemde, Amerika ülkelerinden yüzde 11.9, Afrika ülkelerinden gelenler ise yüzde 44.4 oranında azaldı. 
     
     EN FAZLA ZİYARETÇİ ALMANYA'DAN 
     Öte yandan, Türkiye'yi Ocak ayında en çok ziyaretçiyi 95 bin 428 kişi ile Almanya, bin 735 kişi ile Bulgaristan ve 19 bin 151 kişi ile Yunanistan gönderdi. 
     Söz konusu ay bu ülkeleri, 15 bin 906 ziyaretçi gönderen İran, 13 bin 727 kişi ile Rusya Federasyonu, 10 bin 188 kişi ile Fransa, 9 bin 428 kişi ile Gürcistan, 9 bin 41 kişi ile Azerbaycan, 8 bin 788 kişi ile Suriye ve 8 bin 682 kişi ile de ABD izledi. 
     Bu ülkelerin Türkiye'ye gelen toplam yabancı ziyaretçi sayısı içindeki payları ise Almanya'nın yüzde 26.3, Bulgaristan'nın yüzde 14.8, Yunanistan'nın yüzde 5.3, İran'ın yüzde 4.4, Rusya Federasyonu'nun yüzde 3.8, Fransa'nın yüzde 2.8, Gürcistan'ın yüzde 2.6, Azerbaycan'ın yüzde 2.5 ve ABD'nin de yüzde 2.4 oldu. 
     





</TEXT>
</DOC>
