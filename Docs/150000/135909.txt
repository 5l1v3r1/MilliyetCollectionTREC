<DOC>
<DOCNO> 135909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/pulur.html </URL>
<DATE> 2003/02/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ok yaydan, macun tüpten çıktı... 
</HEADLINE>
<TEXT>

     "Önce, altını çizip açık açık söyleyelim 
     Savaşa karşıyız 
     Kurtuluş Savaşı ve vatana yönelik bir saldırıya karşı koymak dışında her savaşa karşıyız. Lakin Millet Meclisi kararıyla girilen bir savaşa da, karşı çıkamayız ordu savaşırken, biz elimize pankart alıp savaşa hayır diye meydanlarda dolaşamayız." 
     40 gün önce yazdığımız bu satırların, bugün de arkasındayız, imzamızı atıyoruz. 
     Ordu, cephede savaşırken, bizim, karşı çıkmak gibi bir fantezimiz olamaz olanlar bulunabilir, onları da suçlayamayız. 
     
     NE diyor Sayın Başbakan Gül 
     "Eğer savaş olursa gerçekçi olmak gerekir. Türkiye elinden gelen her şeyi yaptı. Bunu iç kamuoyu da, dış kamuoyu da biliyor. Barış için Türkiye kadar gayret gösteren de olmamıştır. Sonuna kadar her şey yapıldı. Bu noktadan sonra günah bizden gitti. Bundan sonra Türkiye’nin ulusal çıkarları, menfaatleri göz ardı edilemez. Bunlar öne çıkar ve bu tabiidir. Ankara’nın iradesi dışında bir savaş çıkarsa Türkiye’nin menfaatlerinin, ulusal çıkarlarının tehlikeye girmemesi gerekir. Bunu halkımız anlayacaktır." 
     Sayın Gül, ne zaman söylüyor bunları. 
     Savaşa beş kala 
     Bir gün önce de aynı şeyleri Tayyip Erdoğan söylemişti 
     "Denklem dışı kalırsak, harekat sonunda dengeleri değiştirecek konumda olamayız." 
     Bu ne demektir 
     Bu şu demektir bir süre önce Ankara’ya gelen Amerikan’ın eski elçisinin "Bize katılmazsanız, savaş sonrası masada yer bulamaz, Washington’a açtığınız telefonlar hep meşgul çıkar" mesajının tercümesidir. 
     
     AKP iktidarının, bu savaşa nasıl hazırlandığını, gün gelir tarih yazar, Deniz Baykal Müsamere bitti" diyor, hayır, müsamere bitmedi, senaryonun bu sayfasına gelindi... 
     Sayın resmi" Başbakan’ın da, Sayın "müstakbel" başbakanın da "barış" adına yaptıkları girişimlerin sonucunun, bu olduğunu, bugün gelinen nokta olduğunu bilmiyorlar mıydı 
     Ya da Amerika o barış girişimlerinin sonucunun, neye gelip dayanacağını bilmiyor muydu 
     Gün gelir, her şey ortaya dökülür, sapla saman birbirinden ayrılır. 
     AKP’nin savaşın konuşulacağı Meclis oturumunu "gizlilik" gerekçesiyle kapalı yapması, bazılarını haklı olarak şaşırttı... 
     "Hani şeffaflık, hani saydamlık " diyorlar. 
     Evet, ama "takiyye" de bir kuraldır, bunu nasıl unuturuz 
     Ok, artık yaydan, macun tüpten çıktı, şimdi yapılacak olan, Türkiye’nin geleceğini kollamak ve korumaktır. 
     Asıl sorumluluk, bundan sonra başlamaktadır. 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
