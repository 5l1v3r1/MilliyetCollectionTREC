<DOC>
<DOCNO> 103839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yasam/yas05.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca bebek 
</HEADLINE>
<TEXT>

Oyun oynarken kasaya giren 19 yaşındaki genç, kilit kırılınca içeride mahsur kaldı 
     HALUK ATALAY İstanbul 

     Eminönü’nde arkadaşlarıyla oyun oynarken bir para kasasının içine giren İbrahim Ergül 19 , çıkamayınca ecel terleri döktü. İtfaiyenin yarım saatlik çalışmasıyla çıkarılan Ergül, "Korkmadım desem yalan olur. Herkese rezil oldum" diye konuştu. 
     Çatalçeşme Sokak Bateş Han’daki Hayat Yayınları Şirketi’nde meydana gelen olay şöyle gelişti Ordu’dan akrabalarını ziyaret etmek için gelen Ergül, saat 15.50 sıralarında şirkette çalışan personelle şakalaşmaya başladı. Arka balkondaki kullanılmayan 2 metrelik kasaya gireceğini iddia eden Ergül, iddiasını gerçekleştirdikten sonra kapıyı kapatmayı da ihmal etmedi. İçerde mahsur kalan Ergül’ü kasadan çıkarmak isteyen personelin çabası, eskiyen kapı kolunun kırılmasıyla paniğe dönüştü. 
     Nefes almakta zorluk çektiğini söyleyen Ergül’ün boğulmaması için, kasanın arka bölümüne demir murç yardımıyla iki delik açıldı. Personelle, kasanın içinde mahsur kalan Ergül arasındaki iletişim, bu iki delikten sağlandı. 
     Ergül, olay yerine gelen itfaiye ekiplerinin yarım saatlik çalışmasıyla kasanın içinden çıkarıldı. Dışarda gazetecilerin olduğu bilgisini alan Ergül, kasadan çıkarken yüzünü gizledi. 
     



 YAŞAM 


















</TEXT>
</DOC>
