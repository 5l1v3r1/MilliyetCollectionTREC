<DOC>
<DOCNO> 122054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/spor/spo01.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
EĞLENCE BİTTİ 
</HEADLINE>
<TEXT>

Beşiktaş Teknik Direktörü Lucescu, futbolcularını uyardı, "Dinamo Kiev maçını unutun. Artık Gençlerbirliği’ne konsantre olun. Puan kaybı istemiyorum" dedi 
     Her şeyin yeri var’ 
     BEŞİKTAŞ Teknik Direktörü Mircea Lucescu, UEFA Kupası’nda Dinamo Kiev’i farklı yenmenin bugünkü Gençlerbirliği maçına olumsuz yansımaması için her türlü önlemi almaya çalışıyor. Futbolcularını sert bir dille uyaran Rumen teknik adam, "Kiev maçını unutun. Şimdi önümüzde çok ciddi bir sınav var. Herkesin bu karşılaşmaya motive olmasını istiyorum. Puan kaybetmemeliyiz. Havamızı koruyalım" dedi. 
     
     Taraftarlara çağrı yaptı 
     LUCESCU, Gençlerbirliği’nin özellikle deplasmanlarda kontratağa dayalı bir futbol oynadığına dikkat çekti. Tecrübeli teknik adam, "Rakibimizin gücünü ve taktiğini biliyoruz. Buna göre tüm önlemleri alacağız. Rakibin oyuncularına ve oyun sistemine karşı stratejimizi belirleyeceğiz. Ev sahibi olmanın avantajını iyi kullanacağız. Taraftarlarımızı maça bekliyoruz" diye konuştu. 
     
NOUMA’NIN başarı iksiriSözleşmesindeki ağır şartlar, Fransız yıldızın saha içi ve dışındaki davranışlarını düzeltti 
     Eski gibi değil 
     BEŞİKTAŞ’TA Dinamo Kiev maçındaki performansıyla yıldızlaşan Pascal Nouma, hem futbolu hem de tavırlarıyla camiadan tam not aldı. Fransız futbolcudaki bu değişim ise herkesin merak konusu oldu. Bu konuya açıklık getiren Siyah - Beyazlı yöneticiler, "Sözleşme şartları çok ağır. Lucescu’nun bir sözüyle bile bir ay ceza alabilecek maddelerin altına imza attı" dedi. 
     
     Zor kabul etti’ 
     NOUMA’NIN sözleşmedeki ağır şartlar nedeniyle anlaşmayı 1.5 ay gibi bir zaman diliminde kabul ettiğini dile getiren yöneticiler, "Yapabileceği hataların hepsini çıkartıp, ceza şartlarına bağladık" dediler. Fransız yıldızın, mukavelesinde eşini ve kayınpederini Türkiye’ye getirmesi, gece 23.00’ten sonra dışarı çıkmaması gibi ağır şartlar bulunuyor. 
     
Bu ikiliye DİKKAT Nouma, iki sezon önce Gençler maçında Thomas ile kapışmış, kırmızı kartla oyundan atılmıştı 
     Ezeli belalısı 
     BEŞİKTAŞ’IN renkli ismi Pascal Nouma, Gençlerbirliği sınavında zor bir 90 dakika yaşayacak. Başkent temsilcisinin Belçikalı oyuncusu Thomas ile 2000 - 01 sezonunda saha içinde kapışan Nouma, bu kez tahriklere kapılmamak için mücadele edecek. Hatırlanacağı gibi Fransız yıldız, Ankara’da oynanan ilk maçta rakibiyle tartışmış ve "Saha dışında bekliyorum" diye tehdit etmişti. 
     
     Tepki toplamıştı 
     İLK maçta Pascal ile Thomas arasında yaşanan gerilim günlerce medyada yer almıştı. İnönü Stadı’nda oynanan rövanş maçında da ikilinin çekişmesi sürmüş, Nouma rakibine kafa atarak kırmızı kartla oyun dışında kalmıştı. Takımı on kişi bıraktığı için eleştirilen Nouma, Thomas’ın kendisini saha içinde sürekli tahrik ettiğini ve kontrolünü kaybettiğini iddia etmişti. 
     
Gençler’e karşı Dinamo taktiği      LİGDE Gençlerbirliği engelini aşarak çıkışını sürdürmek isteyen Beşiktaş zorlu maçın hazırlıklarını yaptığı tek idmanla tamamladı ve kampa girdi. Teknik Direktör Lucescu’nun Başkent temsilcisi karşısında Dinamo Kiev maçındaki taktiği uygulatacağı iddia edildi. Sakatlığı geçen Sergen’in yedek kulübesinde oturacağı öğrenildi. 
     
Ahmet Dursun temiz çıktı      HER iki ayağında meydana gelen stres kırığının ardından sağ diz yan bağlarından da sakatlanan Ahmet Dursun, dün kontrolden geçti. Almanya’da Bayern Münih Kulübü’nün doktoru Wolfhart tarafından muayene edilen başarılı oyuncunun idmanlara başlayabileceği bildirildi. Sağlık Kurulu Başkanı Mete Düren, "Alman doktor ile konuştum. Herhangi bir bulguya rastlamadığını söyledi. Sanırım Ahmet’in sorunu biraz da psikolojik" diye konuştu. 
     



 SPOR 






























</TEXT>
</DOC>
