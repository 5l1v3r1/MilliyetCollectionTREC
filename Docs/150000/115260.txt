<DOC>
<DOCNO> 115260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun28.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör örgütleri Brüksel'de yürüdü... 
</HEADLINE>
<TEXT>

     Belçika'nın başkenti Brüksel'de, çeşitli ülkelerden terör örgütlerinin yandaşları yürüyüş düzenledi. 
     Filipinler, Filistin, İtalya, İspanya'dan çeşitli terör örgütlerinin ve terör örgütü DHKP-C'nin yandaşları, AB'nin bu örgütleri terör listesine almasını kınadı ve bu uygulamaya son vermesini istedi. 
     Terör örgütü yandaşları düzenledikleri basın toplantısında, ''Demokratik haklarını yitirdikleri takdirde AB ülkeleri dahil her yerde şiddet eylemleri yapacaklarını'' savundu ve AB ile ABD'nin terörün sorumlusu olduğunu iddia etti. 
     Brüksel'deki Türkiye ve ABD büyükelçilikleri önünde düzenlenen yürüyüşe 250 kişi katıldı. İzinli gösteri, yoğun güvenlik önlemleri altında yapıldı. 
     Terör örgütlerinin yandaşları, bu akşam Brüksel Üniversitesi'nde ULB miting düzenleyeceklerini de duyurdular. 
     





</TEXT>
</DOC>
