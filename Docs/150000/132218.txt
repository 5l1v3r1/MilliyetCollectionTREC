<DOC>
<DOCNO> 132218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sonspo02.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... A Milli Takım 768. maçına çıkıyor... 
</HEADLINE>
<TEXT>

     33. Avrupa Basketbol Şampiyonası Yarı Final Eleme Grubu'nda Hollanda ile yarın İstanbul'da karşılaşacak Türkiye, tarihindeki 768. maçına çıkıyor. 
     Türkiye, 66 yıllık tarihinde yaptığı 767 maçın 394'ünü kazanırken, 371 maçtan da yenilgiyle ayrıldı. Milliler, ayrıca 2 maçta da berabere kaldı. 
     Amatör bir spor olarak ilk kez 1936'da Berlin'de düzenlenen Olimpiyat Oyunları'nda Türkiye, tarihindeki ilk maçını Şili ile yaptı. Milliler, 7 Ağustos 1936'da yapılan karşılaşmada rakibine 30-16 yenildi. 
     
     FARKLI SKORLU GALİBİYETLER 
     A Milli Takım, tarihinde en farklı skorlu galibiyetini Libya karşısında elde etti. 
     İzmir'de yapılan İslam Ülkeleri Spor Oyunları'nda 29 Eylül 1980 tarihinde Türkiye, Libya'yı tam 97 sayı farkla 142-45 yendi. 
     Milliler ayrıca, 25 Eylül 1979'da Yugoslavya'daki Akdeniz Oyunları'nda Fas'ı 78 sayıyla 130-52 , İstanbul'daki 13 Nisan 1979'da 20. Avrupa Şampiyonası Eleme Grubu maçında Cezayir'i 73 114-41 ve 17 Ekim 1959'da Akdeniz Oyunları'nda Tunus'u 56 sayıyla 106-50 yenmeyi bildi. 
     
     FARKLI SKORLU YENİLGİLER 
     Türkiye, tarihindeki en farklı skorlu yenilgilerini Yugoslav ekolü takımlarından aldı. 
     Almanya'da yapılan 28. Avrupa Basketbol Şampiyonası'nda 24 Haziran 1993'de Hırvatistan'a 113-63 50 yenilen A milliler, tarihlerindeki en farklı skorlu yenilgisini elde etti. 
     Yugoslavya'ya 30 Mayıs 1971'de Ankara'da Avrupa Şampiyonası Eleme Grubu maçında 109-62 47 sayı yenilen Türkiye, kendi sahasındaki en farklı skorlu yenilgiyi bu maçta aldı. 
     Türkiye, son yıllardaki en farklı skorlu yenilgisini ise 33. Avrupa Basketbol Şampiyonası Eleme Grubu maçında 26 Ocak 2002 tarihinde deplasmanda Litvanya karşısında 38 sayı farkla 100-62 aldı. Bu karşılaşmada sakat olan İbrahim, Mirsad ve Hüseyin'in yanı sıra NBA'de oynayan Hidayet yer almadı. 
     
     BERABERLİKLER 
     A Milli Takım'ın tarihinde 2 de beraberlik bulunuyor. 
     13 Ekim 1963'de Avrupa Şampiyonası'nda Hollanda ile 62-62 berabere kalan milliler, İstanbul'da da 13 Haziran 1995'de Makedonya ile yaptığı özel maçtan da 78-78 beraberlikle ayrıldı. 
     





</TEXT>
</DOC>
