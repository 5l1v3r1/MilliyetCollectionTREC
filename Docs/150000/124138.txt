<DOC>
<DOCNO> 124138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun17.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail mahkemesinden "uçan kumarhane"ye izin yok 
</HEADLINE>
<TEXT>

     İsrail'de Yüksek Mahkeme, ''uçan kumarhane'' projesini reddetti. Mahkeme, böyle bir uygulamanın, şans oyunlarını yasaklayan yasanın etrafından dolaşılmasının yolunu açacağını bildirdi. 
     Merkezi Karayipler'de bulunan Sky İnternational adlı şirket, özel olarak hazırlanmış ve kumarhane haline getirilmiş Boeing 747 uçağıyla İsrailli kumar tutkunlarına hizmet sunmak istiyordu. 
     Projeye göre, 230 kişi alabilen uçak, günde üç kez havalanacak, İsrail hava sahasının uzağında Akdeniz üzerinde uçarken yolculara kumar oynama fırsatı sunulacaktı. 
     Yüksek Mahkeme yargıçları, proje sahiplerine izin vermediler, ayrıca onları mahkeme masraflarını ödemeye mahkum ettiler. 
     ''Uçan kumarhane'' projesine geçen baharda Ulaştırma Bakanlığı'nca izin verilmiş, ancak izin sonradan iptal edilmişti. 
     İsrail yasaları kumara izin vermediği için, İsrailliler ya yurtdışında ya da denize açılan gemilerde kumar oynuyorlar. 
     





</TEXT>
</DOC>
