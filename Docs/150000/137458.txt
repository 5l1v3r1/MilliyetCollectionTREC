<DOC>
<DOCNO> 137458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/yas11.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zil gitti, nöbetçi öğretmen geldi 
</HEADLINE>
<TEXT>

     BURCUM DEVREZ 

     İstanbul’da ikinci yarıyılın başlamasıyla birlikte, okul binaları dışında kalan ziller kaldırıldı. Vatandaşların rahatsız olmamasını ve öğrencilerin sorumluluk bilinci kazanmalarını hedefleyen İstanbul Milli Eğitim Müdürü Ömer Balıbey, ilçe milli eğitim müdürlüklerine yazı göndererek uygulamayı hayata geçirdi. Okul yönetimlerinin, uygun gördükleri takdirde, bina içinde çalan zilleri de kaldırabilecekleri belirtildi. Öğrencilerin dün ders başı yapmalarıyla birlikte, bazı okulları dolaşarak uygulamanın sonuçlarını yerinde görme fırsatı bulduk. Teneffüslerde bahçeye çıkan öğrenciler, artık zil sesini duyamadıkları için nöbetçi öğretmenlerin uyarısıyla sınıflarına geri döndüler. Okul yetkilileri, zaman içinde bu tür aksaklıkların giderileceğini, öğrencilerin zilsiz bir eğitime uyum sağlayacaklarını söylediler. 
     



 YAŞAM 
























</TEXT>
</DOC>
