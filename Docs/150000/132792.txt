<DOC>
<DOCNO> 132792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun02.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Deliller Allah’a emanet 
</HEADLINE>
<TEXT>

H kimlerin ve adli tıp uzmanlarının çoğu olay yeri inceleme ve delil toplamada polisi eleştiriyor. Polislerin yüzde 69’u ise delil toplama ve olay yeri incelemesinde yeterli olduklarını belirtiyor 
     ÜMRAN AVCI İstanbul 

     Adli Tıp Kurumu’nun h kim, savcı, polis ve adli tıp uzmanlarıyla yaptığı ankete göre, cinayet, intihar gibi adli olaylarda yeterince delil toplanmıyor. Cumhuriyet savcıları olay yerine her zaman gitmiyor. Ayrıca polis olay yerini gerektiği gibi koruyamıyor. 
     Adli Tıp Kurumu’ndan bir grup doktor, adli ölüm olaylarında olay yeri incelemesinde yaşanan aksaklıkları belirlemek için bir anket düzenledi. Anket, Eyüp ve Bakırköy Adliyesi’nden 28 h kim ve h kim adayı, 34 cumhuriyet savcısı, Adli Tıp Kurumu, İstanbul Üniversitesi, Cerrahpaşa Tıp Fakültesi ve İstanbul Tıp Fakültesi’nden 40 adli tıp uzmanı - asistanı İstanbul Emniyet Müdürlüğü olay yeri inceleme ekibinden 32 polis memuru olmak üzere toplam 134 katılımcıyla yapıldı. 
     Anket sorularına verilen yanıtlara göre katılımcıların çoğu delil toplama ve olay yeri incelemenin yetersiz olduğu görüşünde. Katılımcılar ayrıca olay yerinin mahalli polis tarafından yeterli korunmadığına inanıyor. Bunun nedeni olarak da polisin deneyimsizliği ve eğitimsizliği gösteriliyor. 
     Öte yandan katılımcıların yüzde 20’si cumhuriyet savcılarının olay yerine hiç gitmediğini ifade ediyor. 
     



 GÜNCEL 























</TEXT>
</DOC>
