<DOC>
<DOCNO> 112793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/siyaset/siy02.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK krizinde yeni iddialar ileri sürüldü 
</HEADLINE>
<TEXT>
Anayasa’yı Özkan fırlatmış 
DSP’li eski Bakan Ziya Aktaş, Anayasa fırlatma krizini Sezer’le konuştuğunu ve "Anayasa’yı önce Hüsamettin Özkan’ın attığı"nı ifade ettiğini söyledi 
     GÜNSELİ ÖNAL Ankara 

     Askerliğini 1963’te Ankara Polatlı Topçu Yedek Subay Okulu’nda yedek subay olarak yapan DSP İstanbul milletvekili ve eski Enerji Bakanı Ziya Aktaş, askerdeki en yakın arkadaşı olan Cumhurbaşkanı Ahmet Necdet Sezer’in başrolünde olduğu olaylı MGK toplantısının perde arkasını anlattı. Aktaş, "Fırlatılan Anayasa"nın yol açtığı krizin ertesi günü toplanan DSP grubunu şöyle aktardı "Ecevit toplantının basına açık bölümündeki konuşmasında bu tartışmayı anlattı. Toplantı basına kapanınca birçok arkadaştan öneriler geldi. İş neredeyse Cumhurbaşkanı’nı boykot etmeye, bir bildiri yayımlamaya gidiyordu. Dayanamadım, söz alıp şöyle konuştum Çok üzgünüm. Başbakanımızın üzülmesi beni de çok üzdü ama şimdi bu üzüntünün halka yansımasının hiç zamanı değil. Halk bu olaydan çok olumsuz etkilenir. Ekonomimizin titizliğe ihtiyacı var. Konuyu daha fazla büyütmeden burada bırakalım." 
     
     Bana atılınca, geri attım’ 
     Aktaş, bu sözlerine karşılık Ecevit’in sessiz kaldığını, ertesi gün randevu alıp Sezer’le görüşmeye gittiğini ve olayın perde arkasını Sezer’e sorduğunu söyledi. Aktaş, olaya açıklık getiren bu görüşmeyi de şöyle anlattı "Olay, Ahmet’i de Sezer fazlasıyla üzmüştü. Bana Benim Ecevit’i ne kadar sevdiğimi, saydığımı bilirsin. Ona karşı böyle bir şeyi yapmam söz konusu bile değil. Kasdım o değildi. Hüsamettin Özkan Anayasa kitapçığını aldı ve Oku’ diye önüme fırlatınca, ben de gayri ihtiyari biçimde Al, sen oku’ diye önüne attım. O gerginliği Başbakan’ın dışında, diğerleri kasıtlı olarak çıkardı’ dedi." 
     



 SİYASET 






















</TEXT>
</DOC>
