<DOC>
<DOCNO> 110138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/yasam/yas05.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne olur evinize silah sokmayın ’ 
</HEADLINE>
<TEXT>

15 saniye içinde hem kardeşini hem babasını kaybeden Bahadır, silah sahiplerine böyle seslendi 
     MUSTAFA BAĞDİKEN DHA 

     İzmit 42 Evler’de üç gün önce silah tutkusu yüzünden yaşanan aile faciasında kardeşini ve babasını kaybeden Bahadır Alp Aklıfazla 19 , silah tutkunlarına Eve silah sokmayın’ diye yalvardı. 
     Yaşadığı şoku halen atlatamayan Bahadır, babası Yavuz Aklıfazla’nın silahlara tutkun olduğunu, bu tutkunun kendisi ve 14 yaşındaki kardeşi Şamil’e de geçtiğini belirterek, dehşet gecesi babasının evlerinde emaneten bulunan tabancayı temizlediğini söyledi. 
     
     Oyun, gerçek oldu 
     Bahadır, sonrasını da şöyle anlattı 
     "Babam ve kardeşim, evde sık sık boş tabancayı birbirlerine doğrulturlardı. Kardeşim kendisini yere atar, gülüşürlerdi. O gece babam bir bekçiye ait ruhsatlı tabancayı temizledi. Sonra yine kardeşime doğrultup tetiği çekti. Silah sesiyle kardeşim yere yığıldı. Korkudan düştü sandım. Babam telaşla üzerine eğildi ve kafasından kan aktığını görünce bana bakarak, Bahadır’ dedi. Ardından da müdahaleme kalmadan namluyu şakağına dayayıp tetiği çekti. Her şey 15 saniyede olup bitti." 
     O dehşeti her gün yeniden yaşayan Bahadır, son söz olarak herkese, "Silahı sakın evinize sokmayın. Bırakın polis ve asker taşısın" çağrısında bulundu. 
     



 YAŞAM 

















</TEXT>
</DOC>
