<DOC>
<DOCNO> 115134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur28.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İki gün evli kaldılar birbirlerini yediler 
</HEADLINE>
<TEXT>

     İzmir'de Sevgililer Günü'nde evlenen, ancak 2 gün evli kaldıktan sonra anlaşamayıp boşanma davası açan genç kadın, kocasının kendisini dövmesinden ve işkence yapmasından, erkek ise karısının gece yarısı sokakta köpek gezdirmesinden şikayetçi oldu. 
     14 Şubat Sevgililer Günü'nde evlenen, ancak 2 gün evli kaldıktan sonra kocasının şiddetine maruz kaldığı iddiasıyla Temmuz ayında boşanma davası açan Songül Pülker Pancarcı, mahkemeye verdiği boşanma dilekçesinde, eşi Erdinç Pancarcı'nın, evlendikten hemen sonra kendisini dövmeye başladığını, kısa kollu kıyafet giydiği için kollarını ısırdığını iddia etti. 
     Eşinin, evden çıkmasına izin vermediğini, daha sonra döverek evden kovduğunu öne süren Songül Pancarcı, şunları kaydetti 
     "Niye böyle davrandığını sorduğumda, 'Kadını dövüp kovacaksın. Giderse kötü kadındır, kalırsa iyi kadındır. Seni denemek istedim' yanıtını vermiştir. Sürekli büyü ve falcılık işiyle uğraşan eşim, 'Sakın kapıya çıkma, kapıya cin koydum' diyerek beni korkutmaya çalışmıştır. Adeta hayal dünyasında yaşamaktadır. Cinsel anlamda da akıl almaz isteklerde bulunmuştur. Bana hakaret dolu sözler sarf etmektedir." Eşinin bir Alman firmasında çalıştığını ve maddi durumunun çok iyi olduğunu kaydeden Songül Pancarcı, "Evliliğin bitmesinde hiçbir kusurum yoktur. Kocamın bana yaptıkları, evlilik gibi kutsal bir müesseseden dahi korkmama neden olmuştur. Büyük hayallerle yaptığım evlilikte böylesi eziyetle karşılaşmak, beni manevi olarak yıpratmıştır. Bu nedenle 5 milyar maddi, 5 milyar manevi tazminat talep ediyorum" görüşünü dile getirdi. 
     
     "SEKS YAPMAYINCA EVİ TERK ETTİ" 

     Karısının 5. Asliye Hukuk Mahkemesi'nde açtığı boşanma davasına karşılık kendini savunan bir dilekçe sunan Erdinç Pancarcı ise evlendikten 2 gün sonra eşinin evi terk ettiğini belirterek "'Karım, aşırı seks isteğine cevap veremediğim için evi terk etmiştir" iddiasında bulundu. Karısının gece yarısı sahilde köpek gezdirmesinden de yakınan Pancarcı, dilekçesinde şunları dile getirdi 
     "Evli bir kadın, gece yarısı eşinden izinsiz nasıl sahilde köpek gezdirir. Bu ülke Amerika veya Avrupa mı Eşimden, kayınvalidemden dayak yedim ve horlandım. Eşim, evliliğimizden 2 gün sonra evi terk etmiştir. Annesinin yanında 13 gün kaldıktan sonra burayı da terk etmiştir. Mahkemeye sunduğu iddialar asılsız ve ahlak sınırını aşan iddialardır. Bu tür iddiaların dilekçeye yazılmasını bile kınıyorum." 
     





</TEXT>
</DOC>
