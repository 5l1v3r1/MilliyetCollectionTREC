<DOC>
<DOCNO> 130804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo18.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nden Augustine'nin testleri temiz çıktı... 
</HEADLINE>
<TEXT>

     Ankaragücü'nde Ganalı Augustine'nin rahatsızlığıyla ilgili olumlu gelişme, sarı-lacivertlilere rahat bir nefes aldırdı. 
     Yakalandığı gripten bir türlü kurtulamaması ve yüksek ateş nedeniyle Antalya'da hastaneye götürülen golcü futbolcuya yapılan testlerin sonuçları temiz çıktı. 
     Ganalı futbolcuda herhangi bir mikrobik bulguya rastlanmazken, tedavisine kampta devam edilmesine ve birkaç gün daha dinlenmesine karar verildi. 
     Bu arada, sert geçen antrenmanlarda ikili mücadelelerde darbeye bağlı olarak sakatlanan Mehmet, Burak, Cem ve Aykan da düzelerek takımla birlikte çalışmalara başladı. 
     Öte yandan, takım kaptanı Hakan Kutlu'ya bugün otelde doğum günü partisi düzenlendi. 

     
</TEXT>
</DOC>
