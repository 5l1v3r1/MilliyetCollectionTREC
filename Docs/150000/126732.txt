<DOC>
<DOCNO> 126732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yazar/cemal.html </URL>
<DATE> 2002/12/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye’ye en büyük kötülük 
</HEADLINE>
<TEXT>

     Üst düzeyde bir askeri yetkiliyle birkaç ay önce başkentte sohbet ederken konu Irak ve Saddam Hüseyin’e gelince özetle şunları söylemişti 
     "Amerika bize en büyük kötülüğü ne zaman yaptı biliyor musunuz 1991’de Bağdat’a girmeyerek... Amerika, Körfez Savaşı sonrasında Irak’ın Kuveyt’ten çıkarılmasından sonra yoluna devam etseydi, Bağdat’a girseydi, Türkiye için daha iyi olurdu. Saddam devrilir, Kuzey Irak’ta bir otorite boşluğu doğmazdı. Hem Bağdat’ta hem Kuzey’de yeni bir devlet otoritesi kurulurdu. Böylece PKK’nın yararlanacağı, bize karşı güç kazanacağı bir boşluk ortaya çıkmazdı. Kuzey’deki otorite boşluğu yüzünden bizim başımızdaki terör örgütü belası büyüdü." 
     Şunları da eklemişti askeri yetkili 
     "Türkiye için en iyisi, Bağdat’ta bir üniter devlet olmasıdır. Ama bu bakımdan Saddam sonrası esas söz hakkı, öyle anlaşılıyor ki, Amerika’nın olacak. Fakat bizim de bu konuda sesimizi duyurmamız için o masada yerimizin olması şart. Eğer önce ben yokum deyip sonradan kapıyı çalarsan, masada yerin ne kadar olur Dediğine ne kadar kulak verilir Oysa, Türkiye’nin Saddam sonrası masasındaki yerinin sağlam bir yer olması lazım." 
     Askeri kaynağın değerlendirmesi... 
     Bu sözler, Türkiye’nin Irak, daha doğrusu Saddam Hüseyin sorunundaki yerine ışık tutuyor. 
     Netameli bir yer bu. 
     İçinde olsan bir türlü. 
     Olmasan bir türlü... 
     Girsen de zararı dokunacak. 
     Girmesen de... 
     Hatta dışında kalırsan, daha büyük zarar görmen ihtimal dahilinde. Çünkü bu kez hem bir yandan sana rağmen yaşanabilecek birtakım olumsuz gelişmeleri sadece seyredeceksin. Hem de aynı zamanda zararını telafi edebilecek mekanizma ve yardımlardan yoksun kalacaksın. 
     Özetle 
     Çaresiz gireceksin. 
     Ama ne kadar, nereye kadar 
     Ölçüsü ne olacak 
     Kuzey Irak’a ne kadar asker sokacaksın Sokmadığın takdirde, yarın Amerikan askeri Güney’den gelip Bağdat’ta Saddam’ı devirip Habur’da bizim sınırda boy gösterirse ne olacak 
     Kuzey Irak’taki askeri varlığın caydırıcı nitelik taşımazsa, Amerikan askerinin şemsiyesinde Türkiye’yi daha çok rahatsız edebilecek oluşumlar yaşanmaz mı bu bölgede 
     Ya Saddam sonrası Irak’ta ve Ortadoğu’da meydana gelebilecek yeni yapılanmalarla ilgili olarak daha çok söz sahibi olmak istiyorsam, nereye kadar girmem lazım, ne ölçüde dışında kalabilirim 
     O kadar çok soru var ki. 
     Hepsi de çok çetrefil. 
     Saddam nasıl devrilecek 
     Tereyağından kıl çekercesine mi 
     Uzun sürebilir mi 
     Uzayan kanlı bir süreçte Arap dünyasında sokak ne olur Pandora’nın Kutusu açılır ve bir anda bütün kötülükler ortaya saçılır mı Terör daha beter patlar mı Ekonomi nereye gider Dünya ekonomisiyle birlikte biz nasıl etkileniriz 
     Bilemiyorum. 
     Kimsenin tam bildiğini de sanmıyorum. Çünkü savaş patladığı zaman bunun ne gibi dinamikleri harekete geçireceğini sağlıklı biçimde şimdiden kestirmek olanaksız. 
     Dua edilecek tek konu var 
     Saddam’ın bir saray darbesiyle devrilmesi... 
     Herkes için hayırlı olurdu. 
     Yoksa Amerika vuracak. 
     Uysa da uymasa da vuracak. 
     Ve dışında kalamayız 
     Ankara’dan gelen sinyaller de öyle. 
     Dileriz, Ankara 1990’ların deneyim ve bilgi birikimiyle hesapları her açıdan iyi yapıyordur. 
     
     







Yüksek Öğretim Komiserliği 


2002’nin son haftası ve mini bir savaş olasılığı 


ABD korkusu... 


Stratejik bakış 


Türkiye’ye en büyük kötülük 


Çölün dişleri 


Fazıl Say ve Tuluyhan Uğurlu 


ABD neden savaş istiyor 


Savaşa ve ölüm orucuna hayır 


Yolsuzluk ve rüşvete gerçekten karşı mıyız 


Tayyip Erdoğan başbakan olsun, ama... 


Tayyip Bey’in bereketi hani nerede 


Biz de yokuz Hadi bakalım 


Üç kocalı Hürmüz 


Koç Erdoğan bir taşla beş kuş vurdu 


</TEXT>
</DOC>
