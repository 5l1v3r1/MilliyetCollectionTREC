<DOC>
<DOCNO> 100257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yazar/akyol.html </URL>
<DATE> 2002/08/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İttifak çok zor 
</HEADLINE>
<TEXT>

     KEMAL Derviş, "sosyal liberal sentez" dediği geniş kapsamlı bir "ittifak"ı oluşturmak için bir dizi görüşmeler yaparken .. YTP Genel Sekreteri İstemihan Talay’la konuşuyorum, "ittifak mümkün değil" diyor 
     - Sandıktan geniş tabanlı bir hükümetin çıkması gerektiği doğru. Sayın Derviş kendi vicdanında ve kamu vicdanında elinden geleni yapmış olmak için gayret sarf ediyor. Fakat partilerin ittifak yapması hukuken imkansız 
     Talay geniş taban’ın "ittifak" yoluyla değil, YTP içinde gerçekleşmesini savunuyor. 
     Talay bu konuyu Hüsamettin Özkan’la da görüştü. Talay’a Özkan’ın kanaatini sordum. Şu cevabı verdi 
     - Sayın Özkan adına bir açıklama yapmam doğru olmaz. Benim izlenimim, onun da ittifak’ı yasal olarak imkansız gördüğüdür. 
     
     ÖYLEYSE yasaları değiştirip "ittifak" yolunu açmak gerekmez mi Talay buna da sıcak bakmıyor. Hukuki gerekçeleri şöyle 
     l Türkiye seçim sathı mailine girdi Seçim sistemi değişikliği için zaman yok. 
     l YSK’nın yükü ağırlaşır YSK, seçim işlemlerini zorlaştıracak yeni düzenlemeleri uygun bulmuyor. 
     l Anayasa sorunu Anayasa Mahkemesi’nin, seçimlere giderken yapılan acele değişiklikleri iptal eğilimi var. İttifak’ı da iptal edebilir. 
     YTP "siyaseten" de "ittifak"a sıcak bakmıyor. Talay diyor ki 
     - Hafta sonuna kadar 35 ilde kuruluyoruz. Hiç temasta bulunmadığımız illerde bile çok büyük talep var. Geniş taban’ı halk YTP’de gerçekleştiriyor. 
     ANAP Grup Başkanvekili Beyhan Aslan’la görüştüm. Şunu söyledi 
     - Evet, YTP Grup Başkanvekili Ali Ilıksoy’la görüştüm, ittifak sistemine istekli değiller. 
     ANAP’lı Aslan kesinlikle baraj endişelerinin olmadığını, "ittifak" sistemini iki yıl önce partiler arası uyum komisyonuna önerdiklerini, amaçlarının "yönetebilir bir çoğunluk" oluşturmak olduğunu da ekledi. 
     
     YILLARDIR bu sütunda "yönetemeyen demokrasi" meselesini yazıyorum, parçalanmış yelpazeyi toparlamak için "Fransız sistemine benzer bir sistem"in getirilmesini savunuyorum. 
     Fransız sistemi dört mekanizmalı bir bütündür Partiler "ittifak" yaparlar, çünkü seçimler "iki turlu" ve "dar bölgeli"dir. İttifak’ı pekiştiren diğer bir mekanizma da "cumhurbaşkanını halkın seçmesi"dir. 
     Ancak bu dört mekanizma ile sandıktan "yönetebilir çoğunluk" çıkabilmektedir. 
     Dördü birden olmadıkça, siyasi yelpazeyi toparlamanın imkansızlığı tecrübelerle kanıtlanmıştır. 
     Şimdi bizde "çoğunluk oluşturmak" amacıyla Derviş’in ve Yılmaz’ın savunduğu "ittifak" ve Çiller’in savurduğu "ittifaksız iki turlu seçim" için ne zaman var, ne de sistem bütünlüğü olmayan bu tek mekanizmaların dağınık yelpazeyi sağlam bir şekilde toparlaması mümkün 
     YTP de desteklemeyeceğine göre, zaten "ittifak" yasası çıkmaz, keşke, yetersiz de olsa "ittifak" imkanı sağlansa... 
     Seçim sonrası için ciddi bir istikrarsızlık endişesi taşıyorum. "İttifak" olmazsa, açılım esnekliği olan partilerin kendi başlarına "geniş taban" oluşturma çabasından başka yapılabilecek bir şey de yok, maalesef 
     
     







İttifak çok zor 


Uygar yaşam... 


Derviş’e istifa daveti 


Aşırı uç tehlikesi kapıyı çalarsa... 


Yazgı haftası 


EcevitİnönüCemBaykal 
DervişKarayalçın 
PişkinsütUras 


Bir dokun bin ah işit 


Umutlar tükenmiş 


Derviş’in hayalleri ve gerçekler 


Fransa solu, Derviş’in yolu 


Siyasetçi de travesti’ seçmen de... 


Vatandaşlıkta azınlık’ ayrımı yok ama vakıf’ta var 


Bu iktidara oy yok’ 


</TEXT>
</DOC>
