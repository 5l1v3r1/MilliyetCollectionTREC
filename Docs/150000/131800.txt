<DOC>
<DOCNO> 131800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sondun04.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BM ekipleri, Irak'ta denetimlerini sürdürüyor... 
</HEADLINE>
<TEXT>

     Irak'ta denetimlerde bulunan BM ekiplerinin, bugün 5 yerde incelemelerde bulunmak üzere Bağdat'taki karargahlarından ayrıldığı bildirildi. 
     BM Silah Denetim Komisyonu UNMOVIC Başkanı Hans Blix ile Uluslararası Atom Enerjisi AjansıKurumu Başkanı Muhammed El Baradei'nin Bağdat'a yapacağı ziyaret öncesinde çalışmalarını sürdüren ekiplerdeki bazı denetçilerin, kimyasal silahlardan koruyan giysiler giydiği ve daha önce ziyaret ettikleri başkentin 30 kilometre uzağında bulunan füze fabrikasına gittiği belirtildi. 
     Enformasyon Bakanlığı'nın basın merkezinden yapılan açıklamada da BM ekiplerinden birinin Babil Üniversitesi ve üniversiteye bağlı güneş enerjisi araştırma merkezine ziyarette bulunduğu kaydedildi. 
     Açıklamada, bir başka ekibin de Huttin ve El Mutassım'daki askeri tesisleri ziyaret etmeye gittiği belirtildi. 
     





</TEXT>
</DOC>
