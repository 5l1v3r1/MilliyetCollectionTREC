<DOC>
<DOCNO> 102014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/tamer.html </URL>
<DATE> 2002/08/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İttifak arayışı, Derviş’e yarıyor 
</HEADLINE>
<TEXT>

     Etkin çevrelere göre "Kemal Derviş son haftalarda sermayeden yiyor. Kararsızlığı ona puan kaybettiriyor. Partisini belirlemeyip bir süre daha böyle kararsız devam ederse iyice gözden düşecek " 
     Etkin çevreler böyle diyorsa, sokaktaki vatandaşın tam tersini düşündüğünden emin olabilirsiniz. Gerek Milliyet TIR’ıyla Anadolu’yu turlarken, gerekse İstanbul’a döndüğümden beri takside, çarşı - pazarda edindiğim izlenim, ittifak arayışlarının Kemal Derviş’e acayip puan kazandırdığı. 
     Derviş için "IMF’nin adamı", "ithal malı", "ABD’nin adamı", "iflahımızı kesti" diyenler, hatta oylarını AKP’ye verecekler bile, Derviş’in partileri bir uzlaşma noktasında buluşturma çabalarını sempatiyle izliyor. Ve bu çabaları ne kadar uzun sürerse, takdirleri de o ölçüde artacak. "Elinden geleni sonuna kadar denedi" diyecekler. 
     Halk her ne sebeple olursa olsun artık bölünme, parçalanma istemiyor. Birleştirici girişimlere prim veriyor. 
     Haaaa bir nokta daha var Büyük medya birinin üzerine fazlaca yüklendiğinde, o kişi vatandaş nezdinde mazlum muamelesi görüyor. Tayyip örneğinde böyle oldu, Derviş örneğinde de benzeri bir durum pekala söz konusu olabilir. 
     
Doğu’da AB bayramı      Marmara ve Karadeniz bölgesinde Milliyet TIR’ına konuk olan vatandaşlar, Avrupa Birliği’ne uyum yasalarının TBMM’den geçmesinden genelde memnunlar. Ama Doğu Anadolu’daki memnuniyet bambaşka. 
     Mesela Kastamonu’da bir vatandaş, mankene giydirdiği şarap rengi boncuklu hoş bir triko bluzla TIR’ı çevreleyen kalabalığı yarıp, "bu bluzun fiyatı sadece 5 milyon lira, ama satamıyorum. AB’ye girince daha beter satamayacağım" diye yakınırken, Kars’ın bilge insanı, çiftçisi - işsizi - memuruyla Türkiye’nin AB üyeliğine tam destek veriyor. Neden derseniz 

</TEXT>
</DOC>
