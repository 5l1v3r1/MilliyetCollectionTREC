<DOC>
<DOCNO> 115580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yazar/temelkuran.html </URL>
<DATE> 2002/10/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ankara Çekil aradan 
</HEADLINE>
<TEXT>

Siyasetçilerin, "kirli" siyasetçilere saldırması, siyasetin kendisine saldırmaya dönüşmüştür. İnsanlar, artık oylarını sistemden öç alır gibi kullanmaktalar 
     Karnaval, sıkıcı olan hayata verilen bir moladır. Sistem, var olan sıkıcı ve yabancılaştırıcı haliyle kendini sürdürebilmek için bir emniyet supapı olarak karnavalı kullanır. Zira insanlar, onları çalışmak, itaat etmek ve sıradanlaşmak zorunda bırakan sisteme ancak bu biçimde katlanmaya devam edebilirler Arada bir teneffüs alarak Türkiye’de bir süredir bu teneffüs için televole kullanılmaktadır. Hayatı yaşarken ve izlerken ciddi olmak, düşünmek, kahrolmak, plan yapmak, hesap etmek zorunda olan insanlar, oynayan, durmadan çalıp oynayan insanlara bakarak bir "teneffüs almaktadırlar". Bu sebepten "Biz insanları gündelik dertlerinden uzaklaştırıyoruz" cümlesi bu anlaşılmaz eğlence halini meşrulaştırmak için sık sık kullanılmaktadır. 
     
Siyaset karşıtı karnaval      Aslında bu meşrulaştırıcı cümle sisteme, sistemin gerektirdiği bet suratlı ciddiyete verilen bir molaya işaret etmektedir. 
     Televizyonda izlediğiniz "çalgılı türkülü" mitinglerde ne olmaktadır peki Gelenekler, siyaset ve ekonomik vaziyet sıkışıklığındaki kalabalıklara, televole "durumunu" statlara, miting alanlarına yayarak, "daha uzun karnavallar" önerilmektedir. Artık halk, TV’deki eğlencenin izleyicisi değil, bizatihi "şenlik katılımcısı"dır. Televole onların "ayağına gelmiştir". TV’den sadece imrenebildikleri karnaval atmosferi herkesi içine alacak biçiminde genişlemiştir. "Eğlenceli" mitingler, insanlara siyaset dışı, sistem dışı bir alan yaratarak, "Hiç bunları dert etmeye değer mi " psikolojisini önermekte, sanki siyaset dışı bir alan varmış yanılsamasını yaşatmaktadır. Tam bu psikolojinin gevşekliği sürerken yapılan öfkeli konuşmalar ise "Görüyorsunuz Biz aynı taraftayız" cümlesini dinleyenlere iletmektedir 
     "Biz aynı taraftayız Biz, siyaset dışı bir alandayız Çünkü siyasete öfkeliyiz " 
     Siyasetçilerin de ötesinde "kirlenmiş" siyasete yönelen konuşmalar, gitgide siyasetin bütününe bir saldırıya dönüşmektedir. O andan itibaren önder, ülkeyi yönetmeye talip bir adam gibi değil, bir "halkla birlikte öç almak isteyen adam" olmaya oynamaktadır. Çünkü o, tıpkı kalabalıklar gibi artık siyasete karşıdır. Oysa siyasetin bittiği yerde faşizmin başladığını bilenler bunun tehlikesini anlayacaklardır 
     
Hain baba Al sana bomba      Türkiye’deki kalabalıkların kalbinin dibinde şöyle bir his vardır Sanki kendilerini yönetecek insanı değil de, egemen anlayışın "gıcık" olduğu insanı seçerek iktidardan, iktidarın dayattığı "doğrudan" öç almak ister gibidir. Geçen seçimlerin sonuçlarını hatırlayın. Sistemin "olmaması gereken" diye işaret ettiği partiler değil miydi oyları "götüren" Tıpkı bir çocuk gibi yani 
     "Babama gıcık oluyorum O zaman babamın söylediğinin tam tersini yaparım, görür gününü " 
     Şimdi kalabalıklar "babaya" gününü göstermek için kartlarını iktidarı gıcık etmeye oynamaya hazırlanmaktadırlar. 
     Peki memleket insanı niye böyle davranıyor Yer bitti, devam ederiz... 
     
     







Selim İleri’yi okumak... 


Ev 


Kurtarmanın böylesi 


AB, ABD, ve Türkiye’nin seçimi... 


IMF’ye tam bağımlılık yemini 


Siyasi tarihimizin 2. İshal Vak’ası... 


AKP, Gül, başbakanlık 


Ankara Çekil aradan 


Zenginlere giden sermaye de kurudu 


Dolar enflasyonun gerisinde 


</TEXT>
</DOC>
