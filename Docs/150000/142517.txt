<DOC>
<DOCNO> 142517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur01.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan yeniden yargılama istiyor... 
</HEADLINE>
<TEXT>

     Abdullah Öcalan, Avrupa İnsan Hakları Mahkemesi'nin, hakkında verdiği yargılamanın adil yapılmadığına ilişkin kararından sonra, avukatlarından yeniden hakim önüne çıkartılması için ne gerekiyorsa yapmalarını istedi. 
     AİHM kararının açıklandığı önceki gün Öcalan ile İmralı Adası'nda görüşen Avukat İrfan Dündar, Strasbourg'taki mahkemenin müvekkilleri hakkında, Savunma hakkının engellendiği', Gözaltı süresinin uzun olduğu' ve Adil yargılanmamadığını' içeren kararını, görüşmek için gittikleri İmralı Adası'nda, kararı radyodan dinleyen müvekkili Öcalan'dan öğrendiklerini söyledi. Öcalan'ın kendilerine yeniden yargılanması için itirazlarını sonuna kadar sürdürmesi için bilgi verdiğini belirten İrfan Dündar, AİHM tarafından eksik görülmeyen maddelerede itiraz edeceklerini, bunların başında Öcalan'ın Kenya'dan getirilişini içeren 5'inci maddede bulunduğunu söyledi. Dündar, müvekkililinin Kenya'dan getirilmeyip kaçırıldığını savundu. 
     İrfan Dündar, sünizitinin ilerlemesinden yakınan Öcalan'ın, uzman hekimler tarafından muayene edilip, filminin çekilmesini istediğini kaydetti. Dündar, 15 hafta sonra görüştükleri müvekkiline haftalık gazetelerin yanı sıra Pers Karallığı ile ilgili kitap götürdüklerini ekledi. 
     
     ÖCALAN "TECRİT KOŞULLARI TÜRKİYE'YE YARAR SAĞLAMAZ" 

     Öcalan'ın karara yönelik aşırı olumlu veya olumsuz bir tepkisi olmadığını ifade eden Dündar, "Ağırlaşan tecrit koşullarına anlam vermek için tartıştık. Nedenlerini sorguladık. Öcalan, ağır tecrit koşullarını anlamlı bulmadığını, bu koşulların Türkiye'ye yararlı olmadığını söyledi" diye konuştu. Dündar, AİHM kararına yönelik sürecin değerlendirmesini ve hükümete yönelik açıklamalar konusundaki çalışmaların henüz tamamlanmadığını ve bunun bir basın açıklaması ile kamuoyuna duyurulacağını da bildirdi. 
     





</TEXT>
</DOC>
