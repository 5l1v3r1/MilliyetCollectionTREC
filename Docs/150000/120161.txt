<DOC>
<DOCNO> 120161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun19.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair ''NATO üyesi ülkeler, Irak'ın silahsınlanmasında hemfikir'' 
</HEADLINE>
<TEXT>

     İngiltere Başbakanı Tony Blair, NATO üyesi ülkelerin liderlerinin, Irak'ın silahsızlanması gerektiği konusunda hemfikir olduğunu söyledi. 
     Blair, NATO zirvesi için bulunduğu Çek Cumhuriyeti'nin başkenti Prag'da ABD Başkanı George Bush ile görüştükten sonra gazetecilere yaptığı açıklamada, Irak konusunda, ''Bu NATO zirvesinde, uluslararası toplum adına tam bir birleşik kararlılık göreceğinizi tahmin ediyorum'' dedi. 
     Irak lideri Saddam Hüseyin'in, BM kararında belirtildiği şekilde ülkeyi tamamen kitle imha silahlarından arındırması gerektiğini belirten Blair, ''Bunun nasıl yapılacağı ise onun seçimi'' ifadesini kullandı. 
     Blair, Irak'ın silahsızlanma konusunda işbirliği yapmaması durumunda ''güç kullanılarak silahsızlandırılacağını'' belirtti. 
     





</TEXT>
</DOC>
