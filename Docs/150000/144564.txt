<DOC>
<DOCNO> 144564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko10.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 11.29 değer yitirdi... 
</HEADLINE>
<TEXT>

     Geçen hafta Irak savaşı ve tezkereye odaklanan piyasalarda, özellikle hafta başında çok sert hareketler yaşandı. 
     Savaş başladıktan sonra tepkilerin daha sınırlı kaldığı gözlenirken, bunun borsanın artık en alt seviyelere geldiği görüşüne dayandığı, endeksin 8,950 puan seviyesinden döndüğü dikkat çekti. 
     İMKB Tahvil ve Bono Piyasası'nda vadelerine göre ortalamalarda yaklaşık 4-7 puanlık, altın ve dövizde de haftalık bazda yüzde 6'ya yaklaşan artışlar gerçekleşti. 
     Hisse senetleri haftalık bazda ortalama yüzde 11.29 oranında değeryitirdi. 24 ayar külçe altının gram satış fiyatı yüzde 4.48 oranında, Cumhuriyet altınının satış fiyatı da yüzde 4.12 oranında arttı. Dolar,haftalık bazda yüzde 5.74 oranında, Euro da yüzde 3.39 oranında değer kazandı. Yatırım fonlarının seyrini izleyen A.A Fon Endeksi ortalama yüzde 0.66 oranında düşüş kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.67, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya çok sert bir düşüşle başladı. 
     Irak'ta savaşın yaklaştığı yorumları piyasalarda tedirginliği yükseltti. Borsa'da işlem gören hisse senetleri haftanın ilk günü ortalama yüzde 10.57 değer kaybetti. 
     Tezkere konusundaki gelişmeler, Salı günü piyasalardaki olumsuz havayı tersine çevirdi. 
     Çankaya Köşkü'ndeki Irak Zirvesi'nin ardından Bakanlar Kurulu'nun tezkere konusunu görüşmek üzere olağanüstü toplanacağı haberleri, Borsa'da yüzde 11.58'lik yükseliş getirdi. 
     Çarşamba günü ise, Tezkere konusundaki gelişmeler ve 6 milyar dolarlık ABD yardımının gündemden düşmesi moralleri bozdu. İMKB Ulusal100 Endeksi, 643.29 puan azalarak günü 10 bin puanın altında 9,938.21 puandan tamamladı. Hisse senetleri ortalama yüzde 6.08 değer kaybetti. 
     Perşembe günü Irak savaşı başladı. Savaşın başlamasının piyasalarda yarattığı şok kısa sürdü. 
     Irak'ta yaşanan gelişmelere Borsa sınırlı tepki verirken, faiz ve dövizdeki hızlı yükseliş, Merkez Bankası'ndan gelen açıklamayla duruldu. Endeks 293.90 puan azalarak günü 9,644.31 puandan tamamladı. Perşembe günü hisse senetleri ortalama yüzde 2.96 değer kaybetti. 
     Haftanın son gününde de kayıp devam etti. Irak'ta yaşanan savaş veABD ile ilişkilerdeki gelişmelerin etkili olduğu Borsa, 1. seansta yüzde 5.89 geriledi. 2. seansta gelen tepki alımlarıyla yüzde 3.64 yükselen endeks, günü 9,406.56 puandan kapattı. Hisse senetlerindeki günlük ortalama kayıp yüzde 2.47 oldu. 
     Uzmanlar, piyasada savaşın çok fazla sürmeyeceği beklentisinin satın alındığını, ABD ile ilişkilerde hala belirsizlikler bulunduğunu ifade ederek, ancak piyasanın gelişmelerin çok kötü yönde sonuçlanmayacağı ihtimali ile hareket ettiğini kaydediyorlar. 
     Önümüzdeki hafta savaşla ilgili gelişmeler, Türkiye-ABD ilişkilerive IMF'ye sunulması beklenen niyet mektubunun gündemi belirleyeceğini savunan uzmanlar, piyasadaki dalgalanmanın sürebileceğini, endeksın 9,500 ve 9,650 seviyelerinde dirençleri, 9,300 ve 9,000 puan seviyelerinde ise destekleri bulunduğunu belirtiyorlar. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 1,197.74 puanlık düşüşle 10,604.30 puandan, 9,406.56 puana indi. Hisse senetlerinin haftalık ortalama değer kaybı yüzde 11.29 oldu. 
     İMKB Ulusal-Mali Endeksi 1,956.71 puan düşerek 13,157.76 puandan 11,201.05 puana, İMKB Ulusal-Sanayi Endeksi 898.49 puan düşerek 10,450.55 puandan 9,552.06 puana ve İMKB Ulusal-Hizmetler Endeksi de 482.01 puan düşerek 6,726.80 puandan 6,244.79 puana geriledi. 
     Böylece, mali grup hisseleri ortalama yüzde 14.87 oranında, sanayigrubu hisseleri ortalama yüzde 8.60 oranında ve hizmetler grubu hisseleri de ortalama yüzde 7.17 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 305 hisse senedinden 288'i değer yitirirken, sadece 9 hisse senedi değer kazandı. 8 hisse senedinin değeri değişmedi. 
     Geçen hafta en yüksek oranlı artış yüzde 11.36 ile Enka İnşaat hisselerinde oldu. Yüzde 8.86'lık artışla Ersu Gıda hisseleri ikinci, yüzde 8.70'lik artışla da Eczacıbaşı Yatırım Ortaklığı hisseleri üçüncü olarak sıralandı. 
     En yüksek oranlı düşüş ise yüzde 43.18 ile Bisaş Tekstil hisselerinde oldu. Bu hisselerin önceki hafta sonu kapanışında 2,200 lira olan fiyatı dünkü kapanışta 1,250 liraya geriledi. 
     Yüzde 38.89'luk düşüşle Dyo Boya hisseleri ikinci ve yüzde 29.25'lik düşüşle de Arsan Tekstil hisseleri üçüncü sırada yer aldı. 
     İMKB Ulusal Pazar'da geçen hafta toplam 936 milyar 434.6 milyon adet hisse senedi işlem gördü ve karşılığında 2 katrilyon 152 trilyon 260.5 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta, önemli oranlarda artışlar gözlendi. 
     İstanbul serbest döviz piyasasında alınıp satılan ABD Doları yüzde5.74 oranında, Euro da yüzde 3.39 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 94 bin lira artarak, 1 milyon 733 bin liraya, Euro'nun satış fiyatı da60 bin lira artarak 1 milyon 828 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 4.25 oranında artarak 2 milyon 721 bin liraya ve İsviçre Frangı'nın satış fiyatı da yüzde 3.07oranında artarak 1 milyon 242 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 723 bin liradan, Euro 1 milyon 814 bin liradan, İngiliz Sterlini 2 milyon 690 bin liradan ve İsviçre Frangı da 1 milyon 231 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 4.48 oranında, Cumhuriyet altınının satış fiyatı da yüzde 4.12 oranında arttı. 
     Külçe altının gram satış fiyatı 800 bin lira artarak 18 milyon 650bin liraya, Cumhuriyet altınının satış fiyatı da 5 milyon lira artarak126 milyon 500 liraya ulaştı. 
     İstanbul Altın Borsası'nda İAB işlem gören 24 ayar altının gram fiyatı ise yüzde 2.89 oranında artarak 18 milyon 0 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.66 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 2bin 337 puan düşerek 352,0 puandan 349,716 puana indi. 
     Geçen haftanın en çok değer kazanan katılma belgeleri, yüzde 4.97'lik artışla Garanti A Tipi Yabancı Fon, yüzde 3.58'lik artışla İşA Tipi Karma Fon ve yüzde 3.28'lik artışla Ata B Tipi Yabancı Menkul Kıymetler Yatırım Fon oldular. 
     Geçen haftanın en çok değer yitiren katılma belgeleri ise yüzde 11.11 oranındaki düşüşle İnter Yatırım A Tipi Hisse Fon, yüzde 10.46 düşüşle Alfa A Tipi Ulusal-30 Endeks Fon ve yüzde 10.14 oranındaki düşüşle Ata A Tipi İMKB-30 Endeks Fon olarak sıralandılar. 
     
     TAHVİL-BONO-FAİZ-REPO 
     Hazine'nin geçen hafta biri referans olmak üzere üç bono ihalesi birden düzenledi. 
     Pazartesi günü yapılan 91 gün vadeli referans bono ihalesinde, bileşik faiz yüzde 58.34 oldu. 
     İhaleye, 1 katrilyon 269.3 trilyon liralık teklif gelirken, 1 katrilyon 193 trilyon liralık nominal satış gerçekleşti. Net satış tutarı ise 1 katrilyon 63.5 trilyon lira oldu. Bono ihalesinde basit faiz yüzde 48.70 olarak gerçekleşti. Kağıtların geri ödemesi 18 Haziran 2003'te yapılacak. 
     Salı günü yapılan 147 gün vadeli iskontolu bono ihalesinde bileşikfaiz yüzde 55.47, 350 gün vadeli ihalede de yüzde 59.95 oldu. 
     İhalelerden 147 gün vadelide 975.1 trilyon liralık nominal satış gerçekleşirken, 350 gün vadeli iskontolu bonoda nominal satış 4 katrilyon 96.4 trilyon lira oldu. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.58 ile yüzde 0.98 arasında gerçekleşti. 
     Mevduat faizlerinde geçen hafta önemli bir değişiklik olmadı. Öndegelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.67 oldu. 
     Önceki hafta sonunda ortalama faizi yüzde 44'ün biraz üzerinde olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
