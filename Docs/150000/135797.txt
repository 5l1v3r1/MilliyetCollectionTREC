<DOC>
<DOCNO> 135797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur26.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir aylık yağış bir haftada yağdı... 
</HEADLINE>
<TEXT>

     İzmir'de birkaç gündür aralıklarla yağan yağmur kent yaşamını olumsuz etkilerken, son 24 saatte metrekareye 24.7 kilogram yağış düştüğü bildirildi. 
     İzmir Meteoroloji Bölge Müdürü Burhan Babalıoğlu, son 24 saatte İzmir'de metrekareye 24.7 kilogram yağış düştüğünü kaydederek, ''Uzun yıllar Şubat ayı yağış ortalaması 98 kilogramken, bu yıl ayın ilk 7 gününde bu miktarı çoktan geçtik. Şubat ayının ilk haftasında İzmir toplam 137.6 kilogram yağış aldı'' dedi. 
     Yağışın bugün aralıklarla devam edeceğini, hava sıcaklıklarının ise birkaç derece düşeceğini kaydeden Babalıoğlu, bayram tatili için trafiğe çıkacakları, araçlarında takoz, çekme halatı, zincir gibi gereçler bulundurmaları konusunda uyardı. 
     İzmir Büyükşehir Belediyesi İtfaiye Dairesi Başkanı Fuat Barandır da belediye ekiplerinin kentin bütün noktalarında çalıştığını belirterek, ''Önlemlerimizi aldık. Sadece Mersinli Yenimahalle'de caddenin su altında kalması nedeniyle problemimiz var. Bölgede biriken suları motopomplarla by-pass yapmaya ve Melez Çayı'na vermeye çalışıyoruz'' dedi. 
     Öte yandan, yağışsız günlerde ortalama 50'ye yakın trafik kazası olan şehirde, bugün yağmur nedeniyle 94 kaza meydana geldiği ve trafikte tıkanmalar yaşandığı bildirildi. 
     





</TEXT>
</DOC>
