<DOC>
<DOCNO> 116806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/eko05.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyner’den girişimci iş kadınlarına siyaset dersi 
</HEADLINE>
<TEXT>

Cem Boyner, eşi Ümit Boyner’in de üyesi olduğu Türk Kadın Girişimcileri Derneği’nin ilk toplantısında seçimleri değerlendirecek 
     EYLEM TÜRK 

     Türk kadın girişimcilerinin biraraya gelerek kurduğu Türk Kadın Girişimcileri Derneği KAGİDER faaliyetlerine salı günü yapılacak toplantıyla başlıyor. Aralarında Türk Sanayici ve İşadamları Derneği’ne TÜSİAD üye kadınların da bulunduğu, KAGİDER’in ilk konuğu ise işadamı Cem Boyner. 
     Divan Oteli’nde yapılacak toplantıya KAGİDER’in davetlisi olarak katılacak olan Boyner Holding Murahhas Azası Cem Boyner, konuşmasında seçim sonuçlarını değerlendirecek. 
     
     Kadınların TÜSİAD’ı 
     Yeni Demokrasi Hareketi’nin Genel Başkanlığı’nı yaptıktan sonda aktif politikadan ayrılan Boyner, toplantıda seçim sonuçlarının yanı sıra seçim sonrasında ekonomideki gelişmeleri de değerlendireceğini söyledi. 
     KAGİDER’in üyeleri arasında, bir kısmı TÜSİAD üyesi de olan iş kadınları bulunuyor. Şimdilik 35 üyeli olan derneğin üyeleri arasında şu isimler var Bahar Korçan, Ümit Boyner, Meltem Kurtsan, Oya Kozlu, İpek Cem, Melek Bar Elmas, Zuhal Mansfield, Tijen Mergen, Feryal Menemenli ve Nur Ger. 
     



 EKONOMİ 




















</TEXT>
</DOC>
