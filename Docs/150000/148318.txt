<DOC>
<DOCNO> 148318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun33.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askeri sözcü "Basra kontrolümüzde.." 
</HEADLINE>
<TEXT>

     İngiliz askeri sözcü, İngiliz güçlerinin Irak'ın güneyindeki Basra kentinin kontrolünü elinde tuttuğunu, ancak kentte tam hakimiyeti sağlamanın birkaç gün alacağını söyledi. 
     Chris Vernon, sadece bir şeyh olduğunu açıkladığı bir aşiret liderinin Basra'da yeni yönetimin kurulmasında yardımcı olacağını da belirtti. 
     Kendilerine ulaşan bu kişiyle dün gece görüştüklerini söyleyen Vernon, bu kişinin güvenilir ve özellikle diğer aşiret liderleri arasında otoritesi bulunan biri olduğunu belirlediklerini kaydetti. 
     Vernon, ''Bu kişi şimdi kendi komitesini kuracak. Komitede kimin yer alacağına tamamen kendisi karar verecek'' dedi. 
     





</TEXT>
</DOC>
