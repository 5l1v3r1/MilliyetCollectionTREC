<DOC>
<DOCNO> 139025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur36.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, milletvekillerini uyardı "Konuşmayın" 
</HEADLINE>
<TEXT>

     AK Parti Genel Başkanı Recep Tayyip Erdoğan, milletvekillerine, ''konuşmayın'' uyarısında bulundu. 
     Alınan bilgiye göre, AK Parti Grubu'nun basına kapalı bölümünde oturduğu yerden söz alan bir milletvekili, bazı AK Parti'li milletvekillerinin Irak konusunda '' sert konuşmalar'' yaparak medya organlarında ''birinci haber'' olduğunu söyledi. 
     Milletvekilini yanıtlayan AK Parti Genel Başkanı Recep Tayip Erdoğan, Türkiye'nin zor bir süreçten geçtiğini belirterek, milletvekilerinin bu süreçte dikkatli olmasını istedi. 
     AK Parti Grubu'nun birlik, bütünlük ve dayanışma içinde olması gereğine işaret eden Erdoğan, milletvekillerine, başta Irak konusunda olmak üzere gündemle ilgili olarak ''konuşmama'' uyarısında bulundu. 
     AK Parti Grup yönetimi de daha önce milletvekilleri, TBMM ihtisas komisyonu başkan ve başkanlık divanı üyelerine, medyaya konuşmaması, ''mutlaka konuşacaklarsa gruptan izin almaları'' uyarısında bulunmuştu. 
     





</TEXT>
</DOC>
