<DOC>
<DOCNO> 115766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun07.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlu teşhisinde devrim yaratacak buluş 
</HEADLINE>
<TEXT>

     Avustralya'da bir bilim adamı, kişinin tek bir hücreden teşhis edilebileceği bir yöntem geliştirdi. 
     Avustralya Queensland Üniversitesi Genom Araştırma Kurumu'ndan Ian Findlay, geliştirdiği yeni test tekniğinin, 200-500 hücre gereken şimdiki DNA testiyle karşılaştırıldığında, aynı kesinlik seviyesini yakaladığını söyledi. 
     Yeni tekniğini Sydney'deki bir konferansta açıklayan Findlay, geliştirdiği tekniğin halen kullanılan yöntemden çok daha hızlı olduğunu belirterek "Tek bir hücreden DNA'yı doğru olarak saptayabilmek, on yıllar önceki aydınlığa kavuşturulamamış suçların artık çözülebileceği anlamına geliyor" dedi. 
     Findlay, artık üzerinde tek bir hücre bulunan bir kağıt parçası ya da bir kepeğin, bir kişiyi teşhis etmek için yeterli olacağını söyledi. 
     Ancak Findlay, yeni tekniğin bilimsel olarak tasdik edilmesi gerektiğini, bunun da 3-5 yıl alacağını söyledi. 
     





</TEXT>
</DOC>
