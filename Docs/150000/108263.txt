<DOC>
<DOCNO> 108263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/soneko08.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat artış trendinde... 
</HEADLINE>
<TEXT>

     Ekonomide büyüme trendinin devam etmesine paralel, ''sermaye ve ara malı'' ithalatındaki artışın devam edeceğinin tahmin edildiği vurgulandı. 
     Dış Ticaret Müsteşarlığı'nın DTM , ''Dış Ticaretin Görünümü'' konulu raporunda, İhracatçı Birlikleri kayıt rakamlarına göre Şubat ayındaki yüzde 7.3 oranındaki düşüş hariç, ihracatın yılın sekiz ayında arttığının görüldüğü ifade edildi. 
     Rapora göre Ocak ayında yüzde 4.2 oranında artan ihracat, Şubat ayında yüzde 7.3 oranında gerilemekle beraber Mart, Nisan, Mayıs, Haziran aylarında tekrar artış trendine girerek, sırasıyla yüzde 18.4, yüzde 7.7, yüzde 7, yüzde 5.3 ve yüzde 29.7 oranlarında arttı. 
     Ağustos ayında ise ihracat yüzde 15,2 oranında artarak, 3 milyar 7 milyon dolara ulaştı. 2002 yılı Ocak-Ağustos döneminde ise ihracat, 22.3 milyar dolara yükseldi. 
     Ocak-Ağustos döneminde toplam ihracatın, geçen yılın aynı dönemine göre yüzde 9.9 oranında arttığı belirtilen raporda, ''Bu artışta, önemli ihraç kalemlerinden olan mal gruplarının ihracatında yaşanan artışın büyük etkisi olmuştur'' denildi. 
     
     İTHALAT 
     Raporda, ithalatın 2002 yılı Haziran ayında geçen yılın aynı dönemine göre yüzde 12.2 oranında artarak 3 milyar 702 milyon dolar, Ocak-Haziran döneminde ise yüzde 3.8 oranında artarak 21.5 milyar dolar seviyesinde gerçekleştiği kaydedildi. 
     Mart-Haziran döneminde, ithalatta yaşanan artışın GSYİH rakamlarına da yansımış olduğu belirtilen raporda, ekonomide büyüme trendinin devam etmesine paralel ''sermaye ve ara malı ithalatındaki artışın devam edeceğinin'' tahmin edildiği kaydedildi. 
     Raporda, ''ithalattan alınan KDV verileri incelendiğinde, ithalatın Temmuz ayında da artmış olduğu anlaşılmaktadır'' denildi. 
     





</TEXT>
</DOC>
