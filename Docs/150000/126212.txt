<DOC>
<DOCNO> 126212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo04.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfaspor'da kamp programı belli oldu... 
</HEADLINE>
<TEXT>

     İkinci Futbol Ligi B Kategorisi takımlarından Şanlıurfaspor'da, teknik direrktör Hüseyin Dağ, kamp programını belirlediklerini ve 3 etap şeklinde yapacakları programla ikinci yarıya en iyi şekilde hazırlanacaklarını söyledi. 
     Hüseyin Dağ, yaptığı açıklamada, ligin ilk yarısında liderlik koltuğuna oturarak, hedeflerine ulaştıklarını ve bundan sonra tüm çalışmalarının ikinci yarı için olacağını belirtti. 
     Dağ, 3 etap şeklinde yapacakları çalışma programının, ilk 10 günlük etabına 3 Ocak'ta Şanlıurfa'da başlayacaklarını, daha sonra 11 günlük ikinci etap için Antalya'ya gideceklerini kaydederek, şöyle konuştu 
     ''Son etap çalışmasını yine Şanlıurfa'da yapacağız. Böylece 3 etap şeklinde yapacağımız programla ikinci yarıya en iyi şekilde hazırlanacağız. Programlarımızı ilk yarının lideri olmanın verdiği sorumluluk içinde yapacağız. Şanlıurfa potansiyeliyle daha üst kategorilerde mücadele etmeyi hak ediyor. GAP'ın en önemli yatırımlarının yer aldığı kentte, sporu da üst seviyeye çıkartmalıyız. Bu konuda herkes üzerine düşeni yapmalı ve destek olmalıdır.'' 
     





</TEXT>
</DOC>
