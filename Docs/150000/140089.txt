<DOC>
<DOCNO> 140089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun33.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan ve Fas'ta savaş karşıtı gösteriler... 
</HEADLINE>
<TEXT>

     Pakistan'ın Karaçi ve Fas'ın Kasablanka kentlerinde, onbinlerce kişi, Irak'a savaşa karşı sokaklara döküldü. 
     Pakistan'da yıllardan beri ABD'ye karşı düzenlenen bu en büyük gösteriye 70 bin kişi katıldı. ''Allahu Ekber'' diye bağırarak yürüyen göstericiler, ''Dünya savaşa hayır diyor'', ''Petrol için savaşa hayır'' ve ''Petrol için kana hayır'' şeklinde sloganlar attı. 
     İslamcı partilerin koalisyonu Muttahida Meclis-i Emel'in çağrısıyla düzenlenen gösteriye, burkaları içinde kadınlar da katıldı. 
     Fas'ın Kasablanka kentinde de 160 bin kişi, ''emperyalist saldırı'' olarak niteledikleri olası savaşa karşı yürüdü. 
     Bunun Irak krizinin başlamasından beri Kuzey Afrika'daki en büyük gösteri olduğu belirtiliyor. 
     Washington'un sertlik yanlısı tutumunu kınayan protestocular, Irak ve Filistin halkı yanlısı, ABD ve İsrail karşıtı sloganlar attı. 
     





</TEXT>
</DOC>
