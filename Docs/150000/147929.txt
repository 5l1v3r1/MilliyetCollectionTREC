<DOC>
<DOCNO> 147929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo13.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 0 - Ankaragücü 2 maç bitti 
</HEADLINE>
<TEXT>

     Birinci Süper Futbol Ligi'nde, Ankaragücü deplasmanda Bursaspor'u 2-0 yendi. 
     Bursaspor, Ankaragücü karşısında ilk yarıyı 1-0 yenik kapadı. 
     Karşılaşmaya hızlı başlayan taraf konuk Ankaragücü oldu. Başlama düdüğüyle birlikte Bursaspor'a pres uygulamaya başlayan sarı-lacivertli ekip, aradığı gole 2. dakikada ulaştı. Başkent temsilcisi skor üstünlüğünü ele aldıktan sonra savunma güvenliğine daha fazla ağırlık verirken, Bursaspor kalesine hızlı hücumlar ve uzun paslarla gelmeye çalıştı. 
     Evsahibi Bursaspor ise rakibinin orta alanda uyguladığı baskıyı, ilk 45 dakikada kırmakta başarılı olamadı. Kanat organizasyonlarıyla rakip kaleye ataklar geliştiren yeşil-beyazlı takım, çok sayıda pas hatası yüzünden istediği pozisyonları yakalayamadı. 
     2. dakikada konuk Ankaragücü 1-0 öne geçti. Orta alandan aldığı pasla sol kanattan hızla hareketlenen Hakan Keleş, topu ceza alanı içine ortaladı. Pozisyonu iyi izleyen Özgür, penaltı noktası üzerinde buluştuğu topu, aşırtma bir vuruşla kaleci Kelemen'in üzerinden filelere gönderdi 1-0. 
     7. dakikada Bursaspor net bir gol pozisyonundan yararlanamadı. Kaleci Zafer'in kısa düşen pasını yakalayan Okan, topu bekletmeden Yakup'un önüne aktardı. Bu oyuncununun vuruşunda, top Ankaragücü savunmasından döndü. Dönen topu önce Okan, sonra Ender kaleye göndermek istedi. Ancak iyi kapanan Ankaragücü savunması gole izin vermedi. 
     14. dakikada gelişen Bursaspor atağında, Fatih'in sol kanattan kale alanına gönderdiği topa Okan kafayla vurdu. Meşin yuvarlak üstten az farkla auta çıktı. 
     Kalan dakikalarda gol olmayınca Ankaragücü, Bursaspor karşısında ilk yarıyı 1-0 önde kapadı. 
     Karşılaşmanın ikinci yarısında topa daha fazla sahip olan taraf Bursaspor'du. Kümede kalma mücadelesi veren yeşil-beyazlı takım, 1-0 yenik başladığı ikinci 45 dakikada, gol ve goller bulabilmek için oyunu rakip kaleye yığmaya çalıştı. maçın bu bölümüne 3 forvetle başlayan Bursaspor, ataklar geliştirmesine karşın, son vuruşlarda etkili olamadı. 
     Konuk Ankaragücü ise önde olmanın avantajıyla defansa ağırlık verdi. Sarı lacivertli başkent ekibi, zaman zaman hızlı hücumlarla Bursaspor kalesine gelmeye çalıştı. 
     46. dakikada, Bursaspor'da Ömer'in yerine Metin xx oyuna girdi. 
     59. dakikada, Ankaragücü'nde Adem yerini Ramazan'a xx bıraktı. 
     66. dakikada, Bursaspor'un geliştirdiği atakta, Varesanoviç'in sağ kanattan ceza alanına gönderdiği topu, Yakup kafayla arkaya aktardı. Gökmen'in ters kafa vuruşunda, yeniden topla buluşan Yakup, topu bu sefer kaleye gönderdi, ancak kaleci Zafer topu uzaklaştırmayı başardı. 
     67. dakikada, Bursaspor'da Varesanoviç'in yerine Mustafa Şahintürk oyuna girdi. 
     71. dakikada, Mustafa Er'in pasıyla topla ceza yayı üzerinde buluşan Fatih, Ankaragücü defansını çalımladıktan sonra, topu kaleye gönderdi. Kaleci Zafer, topa iki hamlede sahip olarak, gole izin vermedi. 
     76. dakikada, Ankaragücü'nde Özgür, yerini Levent'e x bıraktı. 
     78. dakikada, Ankaragücü'nün kazandığı serbest atışta, Yılmaz topu yaklaşık 35 metreden kaleye gönderdi. Kaleci Kelemen topa iki hamlede sahip olabildi. 
     79. dakikada, Ankaragücü'nde Baidoo, sarı kart gördü. 
     84. dakikada, Ender'in yerine Orhan girdi. 
     87. dakikada, konuk ekip farkı 2'ye çıkardı. Yılmaz'ın arapasıyla hızla ceza alanına giren Baidoo, topu Augustine'e aktardı. Bu oyuncunun yerden plase vuruşunda top, filelelerle buluştu 2-0 
     89. dakikada, Ankaragücü'nde Hakan Keleş'in yerine Sedat oyuna girdi. 
     Bu dakikadan sonra geliştirilen ataklar sonuç vermeyince maç Ankaragücü'nün 2-0 üstünlüğü ile bitti. 
     Bu arada, bitiş düdüğün çalınmasının ardından Ankaragücü takımını tribünlere çağıran Bursaspor taraftarı, rakip takımı alkışlayarak kutladı. 
     
     Künye 

     Stat Atatürk. 
     Hakemler Kuddusi Müftüoğlu xx, Münir Takpak xx, Selçuk Kaya xx. 
     Bursaspor Kelemen xx, Egemen x, Yakup xxx, Erkan xx, Varesanoviç xx, Ömer xx, Mustafa Er x, Ender x, Glauber x, Okan xx, Fatih xx. 
     Ankaragücü Zafer xx, Adem xxx, Gökmen xx, Hakan Kutlu xx, Yılmaz xx, Baidoo xxx, Hakan Keleş xx, Augustine xxx, Özgür xxx, Simao xx, Burak xx. 
     Gol Dk. 2 Özgür. 
     Sarı Kart Dk. 39 Ömer Bursaspor 
     





</TEXT>
</DOC>
