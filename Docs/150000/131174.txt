<DOC>
<DOCNO> 131174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/akyol.html </URL>
<DATE> 2003/01/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Strateji .. 
</HEADLINE>
<TEXT>

     - Amerikan Dışişleri’nin yeni önerisi şu Türkiye bir miktar asker konuşlandırmamıza izin versin. Ama Birleşmiş Milletler kararı olmadıkça savaş için kullanılamayacağı şartını koysun. Böylece hem Türkiye’nin aradığı uluslararası meşruiyet gözetilmiş olur, hem Saddam üzerindeki baskı artar, Saddam’ın sürgüne gitmesi gibi barışçı çözüm ihtimalleri güçlenir. 
     Bunu dinleyince hemen Başbakan’ın dış politika başdanışmanı Prof. Ahmet Davutoğlu’nu aradım. O da Çongar’ı dinliyormuş. Sorum üzerine şunu söyledi 
     - Bu yeni bir teklif. Evet Saddam üzerinde caydırıcı etki yapar, bu bakımdan mantıklı. Ama bunun için de Meclis kararı gerekir. İkincisi, Amerikan harekatı aylarca gecikecekse erken asker kabul etmekle biz savaş atmosferini güçlendirmiş olmaz mıyız Ekonomimiz bunu kaldırabilir mi Enine boyuna incelemeliyiz. 
     
     STRATEJİ uzmanı Prof. Davutoğlu’na göre, Amerikan harekatı nisandan önce olamaz, hatta sonbahara bile kayabilir Türkiye şimdiden Amerikan askerlerini kabul ederse... 
     - Borsa aylarca nasıl sarsılır, ekonomi aylarca nasıl olumsuz etkilenir diye düşünmek gerekir. Hükümetler her faktörü hesap etmek zorundadır. 
     TÜSİAD’a cevap verir gibi, Prof. Davutoğlu, "Türkiye 120 bin Amerikan askerinin gelmesini kabul etmiş olsaydı artacak savaş haberleri yüzünden ekonomi nasıl etkilenirdi, bunu niye düşünmüyorlar " diyor. 
     Bu kaygılar haklıdır. Türkiye doğru kararları doğru zamanlarda almalı. "Zamanlama" ABD için önemli de Türkiye için önemsiz mi 
     Davutoğlu’nun şu sözleri önemli 
     - Önceleri 120 bin askerden bahseden Amerika şimdi 15 - 20 bin askere kadar inmiş gözüküyor. Süre ve miktarı her aşamada Ankara’nın kararına bağlı olmak üzere hem de... Hükümet ihtiyatlı davranmakla kötü mü etmiş 
     Katılıyorum bu görüşe... 
     
     TÜRKİYE bir yönüyle Ortadoğu ülkesi, öbür yönüyle Batılı... ABD ile ilişkilerimizin stratejik önemi var. 
     Başbakan Gül kendisiyle görüştüğümde "Türk ve Amerikan askerleri birlikte çalışıyorlar" demişti. İşte, havaalanı ve limanlarda "keşif" çalışmaları sürüyor. Öte yandan Genelkurmay Gaziantep, Erzurum ve Van havaalanlarının askeri harekata uygun hale getirilmesi için emir verdi. İstanbul’da Sabiha Gökçen Havaalanı’nda bile çalışmalar başladı. 
     Ortadoğu ülkeleriyle temaslarımız ve muhtemelen bir "ortak platform" oluşturulacak. 
     Türkiye işi dengeli görüyor. 
     Davutoğlu "tükenmiş Arap milliyetçiliğinin savaşla tırmanışa geçebileceğini, Türkiye’nin düşman gibi gözükmemesi gerektiğini" söylüyor 
     - Onun için ve vicdanen Türkiye savaşı önlemek için elinden geleni yaptığını göstermeli. Buna rağmen savaş patlar da Türkiye savaş şartlarında yeni bir konum alırsa, kimse Türkiye’yi suçlayamaz, hedef gösteremez. 
     Türkiye’nin dengeli, dikkatli, hesaplı bir strateji yürütmesi doğrudur. Heves ve korkular böyle karmaşık konularda daima yanıltıcı olur çünkü. 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
