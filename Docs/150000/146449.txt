<DOC>
<DOCNO> 146449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun99.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sitemizin tasarımı niye değişti 
</HEADLINE>
<TEXT>

     Milliyet.com.tr'nin tasarımı, geçtiğimiz hafta önemli ölçüde yenilendi. 
     Sitemizin yeni halini kimileri çok beğendi, kimileri eleştiri yağmuruna tuttu. 
     Beğenenler, tasarımla sitenin ana sayfasının daha canlı ve iç açıcı hale geldiğini söylüyordu. 
     Beğenmeyenler ise iç kapadığını... 
     Aslında eleştirilerin temel noktası, yeni tasarımla birlikte sitenin daha güç yüklendiği, daha geç açıldığı idi. 
     Peki sitenin tasarımı niye değişti.. 
     Rakiplerimiz TV ve gazeteler. 
     Onlara karşı üstün olduğumuz tarafların altını çizmeye çalıştık. Örneğin foto kalitesini artırıp, sayfada daha belirgin hale getirmek için koyu zemine geçtik. 
     Görsel olanı gazeteden çok daha fazla okurla buluşturmayı hedefledik. Ama okurları boğmamak için lacivertle uyumlu açık renk tonlara da yer verdik. 
     Haber ve başlıkların daha çarpıcı olması için beyaz ve sarı renkleri seçtik. Zamanlama rastgele değil. Savaş dolayısıyla karamsarlığın arttığı bu dönemde hayata asılmanın önemini böyle göstermek istedik. 
     
     Aslında tasarımın değiştiği gün, aynı anda, ek olarak bir server daha hizmete girdi. Site hızlandırıldı. 
     Ana sayfanın ağırlığı yeni tasarımda daha da azaltıldı, ama değişimin olduğu ilk gün aynı anda 25 bin bağlantı oldu, bu kadar insan siteye bağlanmaya çabaladı. 
     Bu durum öğleden sonra saatlerine kadar sürdü. Haber siteleri bakımından dünyada az rastlanan bir durum. Teknik sorunları giderdik. Şimdi eskisinden de hızlı bir buluşma söz konusu... 
     Eleştiriler çok yararlı. Kuşkusuz o yönde tasarımda rötuşlar yapacağız. 
     


GÜNCEL 


























</TEXT>
</DOC>
