<DOC>
<DOCNO> 129437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas04.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyarder bekliyorlar inşaat işçisi çıkacak 
</HEADLINE>
<TEXT>

Fox TV’nin yeni yarışmasında 20 kadın, milyarder Joe’yu tavlamak için kıyasıya rekabet ediyor. Ama aslında Joe, beş parasız bir işçi 
     DIŞ HABERLER SERVİSİ 

     ABD’nin çok izlenen TV kanallarından Fox’un yeni yarışması "Milyoner Joe" Joe Millionaire , yanıtı kolay bir soruyu da içeren hararetli bir etik tartışması başlattı "Aslında milyoner olmayan bir milyonerle kim evlenmek ister " 
     Çekimleri, Fransa’nın adı açıklanmayan bir bölgesinde haftalar önce tamamlanan ve kazanan kadının diğer 19 yarışmacıyla birlikte şatosunda konakladığı, Fransa’nın en güzel köşelerini turladığı, "50 milyon dolar serveti var" diye tanıtımı yapılan milyoner Joe’nun, aslında yılda 19 bin dolar kazanan bir inşaat işçisi olduğu ortaya çıktı. 
     
     İki ay sonra sürpriz’ 
     Fox TV, yarışmada milyoner Joe’nun kalbini çelmeyi başaran kadının, evlenerek servete ortak olacağını duyurdu. Ancak geçen ay, yarışmanın Fransa’daki çekimleri sürerken, Fox TV izleyenlerine, Joe’nun milyoner değil, ABD’de yaşayan bir inşaat işçisi olduğunu açıkladı. Stratejisi önceden belli olan yarışmada amaç, bu gerçeği henüz bilmeyen, galip yarışmacı kadının, Joe’nun işçi olduğunu öğrendiğinde h l evlenmek isteyip istemeyeceğini belirlemekti. 
     ABD’de yedi bölümlük yarışmanın yayınına önceki gün başlandı. Yani gerçeği bilen Amerikalı izleyiciler, bu sorunun yanıtını yedi hafta sonra öğrenecek. İlk bölümün izlenme oranından gayet memnun olan Fox TV ise, "yedi bölümlüğüne milyoner" inşaat işçisi Evan Marriott’un, 20 "talihsiz" kadının fotoğraflarını basına dağıtarak yarışmanın reklamını yapmayı sürdürüyor. 
     



 YAŞAM 























</TEXT>
</DOC>
