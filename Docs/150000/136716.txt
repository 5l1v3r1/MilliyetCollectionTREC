<DOC>
<DOCNO> 136716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun12.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Türkiye'ye destek kesinleşir kesinleşmez Kongre'ye gideceğiz 
</HEADLINE>
<TEXT>

     ABD Dışişleri Bakanı Colin Powell, Türkiye'ye ekonomik destek paketi kesinleşir kesinleşmez, hemen onay için ABD Kongresi'ne getireceklerini bildirdi. 
     Powell, ABD Temsilciler Meclisi Bütçe Komitesi'nde, ABD Dışişleri Bakanlığı'nın 2004 yılı bütçesine ilişkin bilgi verdi. 
     Colin Powell, kongre üyelerinin, Irak'a savaş durumunda, ABD'ye destek veren ülkelere yapılacak Amerikan yardımının 2004 bütçesinde yer almadığına dikkat çekmesi üzerine, ''Pekçok ülkeye, olası savaş durumunda yerine getirmek üzere verdiğimiz sözler, size sunulan 2004 bütçesinde yer almıyor. Ancak ilerde kesinlikle daha fazla fon için bütçeye ek yapılması gerekecek'' dedi. 
     Powell, 2004 bütçesine ne kadar ek fon istenileceği konusunda bir rakam vermesinin şimdilik mümkün olmadığını, henüz ülkelere yardım paketleri üzerinde çalışmaların sürmekte olduğunu kaydetti. 
     Dışişleri Bakanı Yaşar Yakış ve Hazineden Sorumlu Devlet Bakanı Ali Babacan ile görüşmesine işaret eden ABD Dışişleri Bakanı, ''Örneğin bugün Türk heyetiyle görüştük. Bu paketin tamamı kesinleşir kesinleşmez, hemen onay için Kongre'ye getireceğiz'' dedi. 
     





</TEXT>
</DOC>
