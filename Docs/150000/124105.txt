<DOC>
<DOCNO> 124105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yazar/akyol.html </URL>
<DATE> 2002/12/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransız - Alman mihveri 
</HEADLINE>
<TEXT>

     MESUT Yılmaz AB konularında en birikimli isimlerden biri. Türkiye’nin AB üyeliği gibi çok faktörlü konularda pazarlıkların "son ana kadar devam edebileceğini" hatırlatıyor 
     - Sonunda 2005 yerine 2004’ün ilk yarısı içinde bir tarih alacağımızı sanıyorum. Ancak buna karşılık bizden Kıbrıs’ta esneme yönünde daha kuvvetli sinyaller bekliyorlar. 
     Aslında AKP iktidarı bu mesajı verdi. Yılmaz "asıl pazarlık Kopenhag’da yapılacak ve Türkiye tavrını orada netleştirecek" diyor. 
     Tabii bu konuda Denktaş, Ankara’ya uymalıdır. 
     Tayyip Erdoğan ve Başbakan Gül’ün çalışmalarını değerlendiren Yılmaz, "çok iyi başladılar, samimiyetle gayret ediyorlar" diyor ve uyarıyor 
     - Türkiye elbette bastırmalı. Ama aşırı tepkiden, tehdit ediyor izlenimi yaratmaktan sakınmak gerekir. Çünkü geri teper. 
     
     ALMAN Sosyal Demokratları, Türkiye’ye dostane’ bakmıyor muydu Şimdi niye "2005 yılı" diye yokuşa sürüyorlar 
     Yılmaz’a göre, Alman hükümetinin tavrında hem iç politika hesapları, hem Avrupa içi denge hesapları rol oynuyor. 
     Avrupa’nın sosyal demokrat merkezlerde Türkiye lobi çalışmaları yapmış olan CHP’li Kemal Derviş tarih konusunda karamsar değil 
     - Son ana kadar pazarlıklar sürer. Sonunda Türkiye’ye 2004 yılı için tarih verileceğini tahmin ediyorum. 
     Alman Sosyal Demokratları neden Türkiye’ye karşı böyle katı 
     - Almanya’da Hıristiyan Demokratlar bu konuyu çok fena bir şekilde iç politika malzemesi olarak kullanıyor, Sosyal Demokratlar da bundan etkileniyor... 
     Yılmaz da, Derviş de meselenin Avrupa içi dengeler ve stratejik bakımdan da çok karmaşık olduğunu söyledi. 
     
     "FRANKO - CERMEN mihveri" yani Fransız - Alman birlikteliği AB’nin belkemiğidir. Hatta Avrupa tarihi Cermen ve Fransız çatışmalarının ve ittifaklarının tarihidir bir bakıma 
     Avrupa entegrasyonuna egemen olan "Franko - Cermen mihveri" İngiltere’yi bile uzun süre dışarıda tutmuştu 
     Türkiye AB’ye girdiğinde, önce nüfusça, zamanla da iktisaden Avrupa’nın ikinci güçlü ülkesi olacak ve "mihver" elbette bundan etkilenecektir. Üstelik Türkiye ABD ile özel’ dostluğa sahip bir ülke 
     "Mihver" dışındaki İngiltere, İspanya, İtalya, Belçika gibi ülkelerin Türkiye’yi desteklemesinde, "mihver egemenliğini" dengeleme stratejisinin de rolü büyüktür. 
     "Mihver"in Türkiye’ye müzakereler için 2005 yılını, tam üyelik için "2013 sonrası"nı göstermesi anlamlıdır O vakte kadar, 25 üyeli Avrupa’nın bütün "konvansiyon" anayasa sistemi ve kurumlaşması "mihver" egemenliğinde oluşmuş, tamamlanmış olacak 
     Hesap bu... Ama bu "mihver" bir savaş cephesi değil elbette Öbür Avrupa ülkelerine ve ABD’ye karşılıklı çıkarlarla bağlı... NATO’da ve AB’de ortak kurumlara üye... 
     İçeri almadıkları Türkiye, kolay dışlanacak sıradan bir ülke de değil... 
     Tam bir stratejik satranç... 
     Özal’ın dediği gibi "uzun ince bir yol"... 
     
     







Fransız - Alman mihveri 


Oturak lemi 


Benzin kazığı... 


B planı... 


Bardağın yarısı dolu, yarısı boş 


Memura, işçiye lojmanı çok görmeyin 


Ufak dev adım 


İhracatta büyüme başarılıyor 


Sıra sıra sırat köprüsü 


Bugünün esas sorusu AB hazır mı 


Sözler tutulsaydı bu kısır döngü yaşanmazdı 


Fazıl Say’ın tercihi... 


Tarihi 2003’e çekmek 


İSO’nun 50. yıl molası 


Yurtdışındaki Türklerden destek yok 


Mc Kinsey Raporu Kopenhag’ı solladı 


</TEXT>
</DOC>
