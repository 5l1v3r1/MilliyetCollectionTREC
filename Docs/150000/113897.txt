<DOC>
<DOCNO> 113897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/soneko14.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Gıda Fuarı "SIAL", yarın Paris'te başlıyor 
</HEADLINE>
<TEXT>

     Dünyanın en büyük gıda fuarlarından ''SIAL'' yarın Paris'te başlıyor. 
     94 ülkeden toplam 5200 firmanın yer alacağı fuarda, Türkiye, 74 firma ile katılacak. 
     İlk defa 1964 yılında açılan fuar, dünya gıda sekötörü temsilcilerinin en önemli buluşma yeri olarak değerlendiriliyor. 
     24 Ekim tarihine kadar açık kalacak fuarı, 130 binin üzerinde ziyaretçinin gezmesi bekleniyor. 
     
     TÜRK CACIĞINA ÖDÜL 
     SIAL d'OR 2002 ödülleri, 21 Ekim 2002 akşamı Paris'te SIAL fuar alanında düzenlenecek bir törenle dağıtılacak. 
     Paris'te 23-25 Mayıs tarihlerinde toplanan juri, bu yarışmaya ilk kez katılan Türk firması Sütaş'a, ''KolayCacık'' ile önce ''yerel ve bölgesel ürünler kategorisi''nde altın madalya ödülüne layık görmüştü. Uluslararası Jüri ayrıca, ''ülke kategorisi''nde de Türkiye altın madalyasını Sütaş KolayCacık'a vermişti. 
     SIAL, 1986'dan bu yana ürünlerin ve markaların yenilikçi özelliklerini ve kendi ulusal pazarlarında göstermiş oldukları ticari başarıları ödüllendiren uluslararası SIAL d'OR Altın SIAL yarışmasını düzenliyor. 
     Bu yarışmada, değerlendirme, yarışmaya katılan firmaların ülkelerinde gıda sektöründe yayın yapan basın kuruluşları ile ekonomi basınından seçilen gazetecilerin oluşturduğu bir jüri tarafından yapılıyor. 
     





</TEXT>
</DOC>
