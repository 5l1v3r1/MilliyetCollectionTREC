<DOC>
<DOCNO> 125959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur51.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü Tır dorsesine çarptı 4 yaralı... 
</HEADLINE>
<TEXT>

     Niğde'nin Ulukışla İlçesi yakınlarında, yolcu otobüsünün TIR dorsesine çarpması sonucu 4 kişi yaralandı. 
     Ulukışla'dan Adana yönüne giden Bulgaristan uyruklu Nihail Petrol yönetimindeki PB 0879 XB plakalı TIR, Ulukışla'ya 30 kilometre mesafedeki Şekerpınar bölgesine geldiğinde, sürücüsünün kaygan yolda direksiyon hakimiyetini kaybetmesi sonucu kontrolden çıktı. 
     Bu sırada karşı yönden gelen Abdurrahman Sevişoğlu'nun kullandığı İpek Turizm'e ait 34 AD 4626 plakalı yolcu otobüsü, yola dikey konumda sürüklenen TIR dorsesine çarparak, şarampole devrildi. 
     Kazada yaralanan otobüs sürücüsü Sevişoğlu ile yolcular Cemile Genç, Elif Ceylan ve Fatih Sağlam, çeşitli hastanelerde tedavi altına alındılar. 
     Otobüs firması yetkilileri, yaralıların sağlık durumlarının iyi olduğunu, diğer yolcuların Mersin'den gelen otobüsle Kayseri'ye getirilmek üzere yola çıktıklarını kaydetti. 
     





</TEXT>
</DOC>
