<DOC>
<DOCNO> 109879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun17.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlas Okyanusu'nda kaza... Ölü sayısı 41... 730 kişi kayıp 
</HEADLINE>
<TEXT>

     Atlas okyanusunda dün gece meydana gelen kazada, ilk belirlemelere göre 41 kişinin öldüğü açıklandı. 
     Senegal Başbakanı Mame Madior Boye, alabora olan gemideki yolculardan 41'nin öldüğünü bildirdi. Başbakan, 32 yolcunun da kurtarıldığını belirtti. 
     Bazı gayri resmi kaynaklar ise 80'den fazla yolcunun kaza bölgesinden geçen gemiler tarafından kurtarıldığını bildirdi. 
     
     GEMİDEKİ 730 KİŞİ KAYIP 

     Batan gemide toplam 800 yolcu ve mürettebat bulunduğu, yaklaşık 730 kişinin kayıp olduğu bildirilirken, ölenlerin sayısında çelişkili rakamlar geliyor. 
     Senegal Başbakanlık makamından yapılan açıklamada, 797 kişinin bulunduğu gemiden 50 kadar yolcu ve mürettebatın kurtulduğu, 10 kişinin boğulduğu belirtildi. 
     Başbakan Mame Madior Boye ise basın toplantısında, kazada 41 kişinin boğulduğunu, 32 kişinin de kurtulduğunu açıkladı. Boye, 723 kişinin akıbeti konusunda bilgi vermedi. 
     Senegal'de fırtınadan alabora olduğu tahmin edilen Joola adlı geminin batması üzerine 3 günlük yas ilan edildi. 
     





</TEXT>
</DOC>
