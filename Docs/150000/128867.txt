<DOC>
<DOCNO> 128867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/civaoglu.html </URL>
<DATE> 2003/01/05/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Cip ve lojman 
</HEADLINE>
<TEXT>

     Bedii Faik üstad anlatıyor 1950’de TBMM’nin açılışına, Celal Bayar seçim kampanyası boyunca bindiği eski ciple gelir. 
     Çünkü iktidar olduğumuz zaman da öyle "lüks makam araçları kullanmayacağım" diye halka söz vermiş. 
     DP’nin seçim zaferi gösterisinin bu perde açışında Bedii Faik de Ankara’dadır. 
     Olaya tanık olur. 
     Beyaz halk ihtilalinin lideri, müstakbel Cumhurbaşkanı Bayar’ın dökülen bir ciple Meclis açılışına gelişi, etkileyici görüntüdür. 
     Ya sonra... 
     Bedii Abi, "O ilk ve son oldu. Bir daha Bayar, cipinde görünmedi" diye yazıyor. 
     Çakmak çakmak bakarken, beyaz bıyığı ile sakalı arasından muzip tebessümünü görür gibiyim. 
     
Lojmanlar      AKP’nin Meclis Lojmanları’nı satışa çıkarma kararı, Bayar’ın cipini anımsattı. 
     Seçim kampanyasında AKP bu sözü vermişti. 
     Söz tutuluyor 
     ...... 
     Kim alacak 
     Hangi ihale sürecinde 
     Ne zaman 
     Kaça 
     Dileriz ki Bayar’ın cipine dönüşmesin. 
     
Duyarlı olan      Bir de "Askeri Lojmanlar ve Sosyal Tesisler satılsın" mesajları var. 
     Kişiler üzerinde durmuyorum. 
     Kim demiş 
     Nasıl demiş 
     Geri vitesinde Mehter yürüyüşüyle bir adım ileri iki adım geri ritmi, kimlere ait 
     Asıl önemli olan züccaciye dükk nında gereken özenle dolaşmak. 
     Asker lojmanları iki nedenledir. 
     1- Terör eylemlerinde askerler ses getirecek hedef oldukları için onları korumak. 
     2- Alarm halinde çabuk toparlanmak. 
     Bu iki gerekçeyi karşılayacak çözümler oluşturmadan, "satılsın" sesleri, kuşku ve rahatsızlık veriyor. 
     "Duyarlı alanları kaşıyarak siyaset primi toplamaya kalkışmak" diye yorumlara neden oluyor. 
     
Sözgelişi ..      Türk Subayı, kralın, şeyhin, despotun ordusunu yönetmiyor. 
     Seçilmiş ve imtiyazlı ailelerin çocukları da değiller. 
     Halkın içinden gelmiş, halkın evlatlarıdır. 
     Elbette, zaman içinde lojman konusu genelde yeni çözümlere doğru yönelirken, sadece asker, özel konumda olmak istemez. 
     Gerçi şu aşamada birkaç yüz emekli general lojmanı sorun değildir. Ama ileriye dönük formüller üretilebilir. 
     Örneğin, başarılı bir yönetici ve eski bir asker çocuğu olan Coşkun Ulusoy, başında bulunduğu OYAK’a, generallerin ve diğer subayların emekli olduklarında isterlerse toplu oturabilecekleri konut kooperatifleri kurabilir. 
     Ordunun ast - üst geleneklerine uygun, sosyal tesisleri, iyi korunma olanakları bulunan çağdaş siteler... 
     Muvazzaf subaylar, korumalı lojmanlarda kalırlar. 
     Emekli olduklarında ise kendilerine ait o sitelere geçebilirler. 
     Ama bu da zaman alır. 
     Geçiş sürecini gerektirir. 
     Bu ya da benzer formülleri kamuoyuna sunmanın da düzeyli üslubu vardır. 
     Aslında... 
     Lojmanlar sadece bir simge. 
     Acaba ordudan YAŞ kararıyla uzaklaştırılan ve şimdi Milli Savunma Komisyonu Başkanı olan AKP milletvekili, bu görevinden çekilseydi... YAŞ kararlarına muhalefet şerhi, daha farklı merceklerle yorumlanmaz mıydı 
     
Hardal...      Yazının başına dönelim. Bedii Faik’in Matbuat Basın deerken... Medya 1 - 2 - 3 kitaplar dizisinde "cip öyküsü" gibi, onun hardal lezzetindeki tatlı ve acıyı harmanlayan üslubuyla daha pek çok "ders anı" var. 
     Sağduyu yol haritasını oluşturan izler olarak algılanmalı. 
     Bedii Abi, gazeteciliğe imzasız yazıp gönderdiği birkaç fıkra sonrası, o gazetenin başyazı sütunu altında "lütfen kendinizi tanıtınız" notu ile çağrılmış ve gazeteciliğe başlamış. 
     Hep istenmiş... 
     Hep dik kalmış. 
     Anıları da o nedenle kendisi gibi eğilip bükülmeden dosdoğru. 
     Siyasetçinin başucu kitapları arasında bulunmalı. 
     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
