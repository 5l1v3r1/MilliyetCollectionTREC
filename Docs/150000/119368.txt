<DOC>
<DOCNO> 119368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sondun07.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir Hizmetçinin Anıları' kitabı, Prens Charles'ın başını ağrıtıyor 
</HEADLINE>
<TEXT>

     İngiltere Veliaht Prensi Charles, eski bir hizmetlisinin yazdığı ''Bir Hizmetçinin Anıları'' kitabının önemli ayrıntılarını yayınlamaya hazırlanan bir gazeteyi mahkeme kararıyla engelledi. 
     St James's Sarayı avukatları, merkezi İskoçya'nın Glasgow kentinde bulunan pazar gazetesi Sunday Mail'in kitabın ayrıntılarını yayınlamaması yönünde yaptıkları başvurudan olumlu sonuç aldı. 
     Wendy Berry adlı eski saray hizmetlisinin yazdığı kitaba ilişkin İngiltere'yi kapsayan yayın yasağı kararının, Prens'in 1995 yılında yaptığı başvuruyla alındığını anımsatan Sunday Mail, kitabın ayrıntılarının buna karşın ABD'de ortaya çıktığına dikkat çekti. 
     Prens'in şimdi İskoçya'da yeni bir mahkeme kararı aldırarak, ayrıntıların Sunday Mail gazetesi tarafından yayınına da engel olduğunu belirten gazete yetkilileri, Berry'nin anılarının ''son derece renkli'' ayrıntılar içerdiğini söylediler. 
     





</TEXT>
</DOC>
