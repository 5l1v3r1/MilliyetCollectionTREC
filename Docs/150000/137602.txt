<DOC>
<DOCNO> 137602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/ekonomi/eko11.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon, kura ve petrol fiyatına baskı yapar 
</HEADLINE>
<TEXT>

     Merkez Bankası MB , olası Irak operasyonunun kurlar ve petrol fiyatları üzerinde bir süre baskı yaratacağını bildirdi. MB tarafından hazırlanan, Ocak 2003 Para Politikası Raporu yayımlandı. Raporda 2003 yılı başlangıcı itibarıyla, fiyat istikrarı konusunda pozitif gelişmelerin yanı sıra bazı risklerin de bulunduğu bildirildi. 
     Olumlu gelişmeler, "Seçim sonucunda istikrarlı bir hükümetin ortaya çıkması, büyüme sürecine girilmiş olması, dalgalı kur rejiminin önemli ölçüde oturmuş olması ve enflasyonist beklentilerin önemli ölçüde kırılması" olarak sıralandı. Riskler ise dışsal şoklar ile uygulanan politikalar ve ekonomideki gelişmelerden kaynaklanacak riskler olarak iki gruba ayırdı. En belirgin dışsal şok olasılığının Irak ile ilgili gelişmeler olduğu kaydedilen raporda, "Irak operasyonunun kurlar ve petrol fiyatları üzerinde en azından bir süre baskı yaratacağı, Türk ekonomisi üzerinde olumsuz etkileri olacağı açıktır" denildi. 
     



 EKONOMİ 





















</TEXT>
</DOC>
