<DOC>
<DOCNO> 130658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/guncel/gun90.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

EN KÖTÜ KARAR...      Stratejik konularda duymaya alıştığımız bir cümledir "En kötü karar, kararsızlıktan iyidir". AKP iktidara geldiğinden beri, hükümet üyelerinin birçok konuda birbiriyle çelişen açıklamalarda bulunmasını önceleri yadırgamıştık. Çok da tepki aldı hatta "Devletin ciddiyetiyle bağdaşmıyor" diye. Biz de bu köşede hükümeti her enstrümanından ayrı ses çıkan, iki tane şefi olan bir orkestraya benzetmiştik. Ciddi yanılmışız. Kopenhag’daki Avrupa Birliği Zirvesi’nde ortalığı birbirine katıp hatta Fransa Cumhurbuşkanı’nı İngiliz Başbakanı’na şik yet edip çıkan karardan hiç memnun olmadığımızı söyleyen Başbakan Gül memlekete dönünce "Aslında karar iyi, taktik icabı öyle davrandık" demişti. 
     Şimdi de Irak’a savaş açmak için Türkiye’nin kararını bekleyen ABD’lilerin kafası karıştı. The Washington Post ve Newsweek’te, "Türkiye’nin kararsızlığı yüzünden Irak’a müdahale ileri bir tarihe kalabilir" şeklinde haberler çıkıyor iki gündür. Aslında hiç çıkmamasını istediğimiz bir savaşı, tabiri caizse "gargaraya" getirip de erteletebilirsek, dünya politika tarihine geçeceğimiz kesin. Ve eğer bu da "Taktik" icabı ise, siyasi terminolojiye, TTWPS-2’yi The Turkish Tactical of Politic Solutions Indecisions Politik çözümlerde Türk Taktikleri-2 Kararsızlık hediye ettik gitti demektir... Bir şey değil dünya... 
     
BASİT HESAP...      65 yıllık ortalama bir ömürde 5 yaşında televizyon seyretmeye başladığınızı varsayalım. Günde ortalama 

</TEXT>
</DOC>
