<DOC>
<DOCNO> 100230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/siyaset/siyz1.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Komisyon Başkanı’ndan uyarı Seçim yasaları için uzlaşma gerekli 
     ANKARA Milliyet 

     TBMM Anayasa Komisyonu Başkanı Turhan Tayan, seçim ve siyasi partiler yasalarında değişiklik öngören tekliflerin uzlaşma sağlanmadan gündeme alınmasının başarısızlığa yol açacağını söyledi. Tayan, şöyle konuştu "Anayasa Komisyonu olarak partiler arasında uzlaşma arıyoruz. Ayrıca teklif sahibi partiler, tekliflerinin olağanüstü toplantı gündemine alınması yönünde de Meclis Başkanlığı’na istekte bulunabilirler." Tayan, seçim yasalarında yapılacak değişikliğin Türkiye’ye istikrar getireceğini de sözlerine ekledi. 
     
     Kesici Büyük merkez sağ arayışındayım 
     ANKARA Milliyet 

     Siyasetin renkli simalarından İlhan Kesici, seçim öncesinde yerini alacağı bir parti için henüz karar vermediğini belirterek, "Bizim yaptığımız büyük merkez sağ arayışıdır" dedi. Kesici, ekonominin içinde bulunduğu durumu "açık ve yakın tehlike" olarak gördüğünü belirterek, şöyle konuştu "Bu bakımdan Türkiye’nin aradığı şey büyük olmalı. Yeteri kadar büyük olmayan zayıf yapılanma Türkiye’nin önünde duramaz. Arayış büyük çapta olacak ki Türkiye’nin önü açılabilsin. Aranacak oluşum merkez sağ olmalıdır. Büyük merkez sağ olmalıdır." 
     
     İstemihan Talay’ın ihalelerine iptal 
     HANZEDE ÜNUZ DHA 

     Kültür Bakanı Suat Çağlayan, eski Bakan İstemihan Talay döneminde yapılmış çok sayıda ihaleyi iptal etti. Bakanlığının döner sermaye gelirlerinin haziran sonuna kadar olan bölümü için gelirleri çok aşan miktarda bağlantı yapıldığını belirten Çağlayan, "Yılbaşına eksi 32 trilyon lira ile girmemiz söz konusuydu. Bunun üzerine ihaleleri durdurduk, ayağımızı yorganımıza göre uzatmaya çalışıyoruz" dedi. İzmir’de çeşitli incelemede bulunan Çağlayan, kentin kültürel alt yapı açısından çok eksik kaldığını da vurgulayarak, "3 aylık kısa sürede İzmir için bir şeyler yapmalıyız" diye konuştu. 
     
Siyasete devam edecek      Eski Adalet Bakanı Oktay YTP’de... 
     ANKARA Milliyet 

     Eski Adalet Bakanı Seyfi Oktay, YTP’ye katıldı. YTP Genel Başkanı İsmail Cem, Türkiye’de kendi alanlarında önemli katkılarda bulunan insanların katılımıyla güçlenmeye devam ettiklerini söyledi. Cem, Oktay’ın Anadolu kültürünün bütün güzelliklerini kendinde topladığını, bilgeliğine büyük saygı duyduğunu ifade etti. Oktay ise siyasetin işlevini yerine getiremediğini belirterek, "Siyaset, etik temellerini yitirmiştir. Siyaset kendini mehdi sananların elinde kişiselleşmiştir" dedi. YTP’yi, Türkiye’de var olan siyaset gidişatına karşı tepki olarak değerlendirdiğini ifade eden Oktay, bu başkaldırının daha şimdiden "Ne olacak Türkiye’nin hali " diyenlerin umudu haline geldiğini söyledi. 
     
     İşte bağımsız bakanlar... 
     ANKARA Milliyet 

     Adalet, Ulaştırma ve İçişleri bakanlıklarına getirilecek isimler belli oldu. Adalet Bakanlığı’na Prof. Dr. Aysel Çelikel, Ulaştırma Bakanlığı’na Prof. Dr. Naci Kınacıoğlu, İçişleri Bakanlığı’na da Muzaffer Ecemiş atandı. Bakanlıklarda devir teslim törenlerinin bugün yapılacağı belirtildi. Liderler, seçim kararının ardından bir haftayı beklemeden atamaları gerçekleştirdi. Ulaştırma Bakanlığı’na getirilen Kınacıoğlu, Gazi Üniversitesi’nde öğretim üyesi olarak görev yapıyor ve MHP lideri Bahçeli’nin yakın arkadaşı olarak biliniyor. 
     
     MHP’den istifa 
     ANKARA Milliyet 

     MHP Bolu Milletvekili Ersoy Özcan, dün partisinden istifa etti. Böylece MHP’nin sandalye sayısı 125’e düştü. Meclis’teki son sandalye dağılımı da şöyle oldu 
     
Meclis’te son durum MHP 125 DYP 85 ANAP 79 DSP 65 YTP 61 AKP 53 SP 46 TDP 3 BBP 2 BAĞIMSIZ 17 BOŞ 14 TOPLAM 550      



 SİYASET 



















</TEXT>
</DOC>
