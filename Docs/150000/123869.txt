<DOC>
<DOCNO> 123869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/bnba.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAMPİYONUN YÜREĞİ 
</HEADLINE>
<TEXT>

Dallas Mavericks’i 28 sayı geriden gelerek mağlup etmeyi başaran Lakers tüm rakiplerine "Daha ölmedik" mesajı verirken, rakibine de yüreğin yeteneği alt edebileceğini ispat etti 
     NBA’ye yakın plan METE AKTAŞ 

     Hiçbir sporda şampiyon olmak kolay değildir. Ama şampiyonluğu korumak çoğu zaman şampiyon olmaktan daha da zordur. İnanmıyorsanız, 3. kez unvanını korumaya çalışan Lakerslılar’a sorun. 
     Lakers’ın, Dallas Mavericks’i 28 sayı geriden gelerek 105 - 103 yendiği maçın yorumunu, aslında 7 yıl önce Houston Rockets coachu Rudy Tomjanovic yapmıştı. RudyT takımını, medyanın şampiyonluk adayı Orlando Magic karşısında 1995 NBA şampiyonluğuna taşıdıktan hemen sonra, "Bir şampiyonun yüreğini asla küçümsemeyin" diye haykırarak, takımını hor görenlere unutulmaz yanıt vermişti. Lakers da, Dallas karşısında "Bir şampiyonun yüreğine" sahip olduğunu hatırlattı. 
     
     "Daha ölmedik" 
     Dallas maçı Lakers için kötü giden sezonu yeniden rayına oturtabilme açısından hayati bir önem taşıyordu. Ancak maç başladığında Lakers yine 20 maçtır taraftarlarına saç baş yoldurtan o isteksiz oyununu sergilemeye devam etti. İkinci yarı başlarken maçı yayınlayan ESPN kameraları 25 yıldır Lakers maçını en ön sıradaki koltuğundan takip eden Jack Nicholson’ı ufak dürbünüyle sahaya bakarken gösteriyordu. Sanırım, efsane aktör de, bizler gibi sarı-mor formalı oyuncuları tanıyamaz hale gelmişti. Son çeyreğe girerken Lakers’ın 27 sayı farkla geride olması, Staples Center’a Lakers büyük umutlarla gelen taraftarlarının salonu terketmesine neden oldu. Oysa maç yeni başlıyordu, özellikle de ilk 3 çeyrekte 6 sayı atabilen Kobe Bryant için. Farkın inmesi ve Dallas’ın paniklemesi, kan kokusunu alan Lakers oyuncularını iyice agresif hale getirdi. Kobe Bryant bitime 8 saniye kala attığı "maç sayısı" dahil son çeyrekte attığı toplam 21 sayı ile Lakers’ı 105-103’lük galibiyete taşıyan adam oldu. Lakers, bu galibiyetle tüm rakiplerine "daha ölmedik" mesajını verirken, Dallas’a da yüreğin yeteneği alt edebileceğini öğretti. 
     
     Çıkartılacak dersler 
     L.A Lakers Kendisini 3 yıldır şampiyonluğa taşıyan oyun sistemini topu Shaq ve Kobe’ye ver, gerisine karışma uyguladığında onları durdurabilecek takım çok az. 
     Dallas Mavericks Bazen alınan tek bir mağlubiyet, 10 galibiyetten daha kıymetlidir. Dallas, Lakers gibi tecrübeli bir takımı alt edebilmek için 36 dakika iyi basketbol oynamanın yetmeyeceğini artık farketmiştir. 
     Lakers taraftarı Takımında Shaq ve Kobe gibi iki canavar varsa, salonda 48 dakika bitene kadar kalmak şarttır. 
     Mark Cuban Eğer ingilizcede "erken öten horozu keserler" sözü olsaydı, Dallas Mavericks’in çılgın sahibi Mark Cuban takımının ilk yarıda yakaladığı 28 sayı farka güvenip, devre arasında "Bu maçı kazandık" açıklaması yapmazdı. 
     Kings - Spurs - Nets ve Lakers’ın tahtına göz diken diğer tüm hevesliler Bir şampiyonun yüreğini asla küçümsemeyin. 
     
Boston uzattı      NBA’de Atlantik Grubu’nda ikinci sırada yer alan Boston Celtics, aynı gruptan Orlando Magic’i uzatmada 114 - 109 mağlup ederek Philadelphia 76’ers’ı takibe devam etti. Boston’da Paul Pierce ile Antoine Walker 28’er sayı ile yıldızlaşırken, Tony Delk de 20 sayı ile bu ikiliye eşlik etti. 
     
     Diğer sonuçlar 
     Cleveland-Milwaukee 133-140 U 
     New Jersey - Phoenix 106 - 93 
     New Orleans - LA Clippers 90 - 94 
     Denver - Minnesota 84 - 92 
     
     
     
     HAFTANIN TAKIMI 
     SACRAMENTO KINGS 
     Kaliforniya eyaletinde mucizeler yaratan tek takım L.A. Lakers değil. Üst üste yaşanan sakatlıklardan dolayı sahaya sürecek oyuncu bulmakta zorlanan ve bu yüzden son 5 maçtır sahaya sadece 8 oyuncu ile çıkabilen Sacramento Kings, bütün aksiliklere rağmen rakiplerini birer birer devirmeye geçen hafta da devam etti. Hidayet Türkoğlu, Peja Stojakovic, Mike Bibby, Scot Pollard gibi oyuncularından yoksun olan Kings, geçen hafta oynadığı 4 maçı da kazanırken özellikle pazar günü ligin güçlü takımlarından San Antonio Spurs karşısında alınan 104-80'lik galibiyet gerçekten dikkat çekiciydi. 
     
     HAFTANIN OYUNCUSU 
     KOBE BRYANT LOS ANGELES LAKERS 
     Los Angeles Lakers'ın bu hafta oynadığı 4 maçın 3'ünü kazanmasındaki en büyük pay sahibi 24 yaşındaki guard Kobe Bryant'tı. Lakers'ın Memphis'i 101 - 91 yendiği maçta 24 sayı 11 asist 10 ribaund ile oynayarak bu sezonki 4. triple-double'ını NBA. 1.si yapan All - Star guard, Dallas galibiyetinde de attığı 27 sayının 21'ini son çeyrekte kaydederek, neden Michael Jordan'ın velihatı olarak gösterildiğini açıklamış oldu. 
     
     HAFTANIN çAYLAğI 
     Yao Ming 
     Houston Rockets'ın süper çaylağı Yao Ming, takım arkadaşı Steve "Franchise" Francis'in kendisine taktığı "Dynasty" yani "hanedan" lakabını hak eden performanslar sergilemeyi sürdürüyor. 2.26'lık dev Çinli haftayı 20.3 sayı 14.3 ribaund ve 2.3 blok ortalamaları ile tamamlarken, takımının Spurs'ü 89 - 75 yendiği maçta ikiz kuleler Tim Duncan ve David Robinson karşısında 27 sayı 18 ribaund 3 blok ile, Ming Hanedanı'nın başladığını resmen ilan etti. 
     
     HAFTANIN 5'i 
     Kobe Bryant L.A. Lakers 
     Paul Pierce Boston Celtics 
     Bobby Jackson Sacramento Kings 
     Elton Brand L.A. Clippers 
     Antawn Jamison G.State Warriors 
     
     HAFTANIN OLAYI 
     Haftanın maçı olan L.A Lakers - Dallas Mavericks maçında "hasta adam" Lakers'ın tabutuna bir çivi de Dallas'ın çakacağı düşünülürken, Lakers'ın dirilip son çeyrekte 27 sayı farktan gelerek Mavericks'i 105 - 103 yenmesi. 
     
     NE DEDiN NE DEDiN 
     "Bazı taraftarlar, bir tek bilet için maç başına 3 - 4 bin dolar öderken, kalkıp onlara önümüzdeki 5 yıl için yaptığınız kalkınma planını anlatamazsınız." Kötü günler yaşayan New York Knicks'de taraftarların da maçlara ilgisi giderek azalıyor. 90'lı yılların başında 2.5 yıl kadar Knicks forması giyen Orlando coachu Doc Rivers, taraftarların yeniden ilgisini kazanmak için Knicks'in acil çözümler üretmesi gerektiğini düşünüyor. 
     
     BU MAÇ KAçMAZ 
     15 ARALIK 2002 PAZAR LOS ANGELES LAKERS-ORLANDO MAGIC 
     Haftalardır ABD medyasında sorulan Kobe Bryant mı yoksa Tracy McGrady mi daha iyi sorusuna yanıt bulmak isteyenlerin kaçırmaması gereken bir maç. 
     
     SAYILARLA GEÇEN HAFTA 
     300 Sacramento'ya 100 - 84 yenildikleri maçta 16 sayı 13 ribaund ile oynayarak double - double yapan Spurs forveti Tim Duncan kariyerinin 300. double - double'ını gerçekleştirdi. 
     273 Toplam sayı. Sezonun en çok sayı üretilen maçında Milwaukee Bucks, Cleveland Cavaliers'ı 140 - 133 yendi. 
     47 Orlando Magic forveti Pat Garrity 47 maçtır en az bir tane 3 sayılık basket kaydediyor. Garrity, bu istatistikte aktif oyuncular arasında 1. sırada bulunuyor. 
     41 Phil Jackson'ın play - off'da saha avantajını yakalamak için almaları gerektiğini söylediği 50 galibiyete ulaşmak için Lakers'ın kalan 61 maçında alması gereken galibiyet sayısı. 
     33 Sezon başında basketbolu bırakan efsane New York Knicks pivotu Patrick Ewing'in 15 yıl boyunca terlettiği 33 numaralı Knicks forması 28 Şubat 2003'te Madison Square Garden'da düzenlenecek törenle emekliye ayrılacak. 
     27 4. çeyrek başlarken Lakers 27 sayı farkla mağlup olmasına rağmen Dallas'ı 105 - 103 yenmeyi başardı. Lakers böylece, 25 Kasım 1977'de Milwaukee'nin Atlanta'yı son çeyrekte 28 sayı farktan gelerek yenmesinin ardından, NBA tarihindeki en büyük 4. çeyrek "geri dönüşünü" gerçekleştirmiş oldu. 
     24 Dallas Mavericks, L.A. Lakers ile deplasmanda oynadığı son 24 maçın tamamını kaybetti. Mavs, Lakers karşısında deplasmandaki son galibiyetini 12 Aralık 1990 tarihinde almıştı. 
     18 Ah bir de sayı atabilseler. Ligin en iyi 3. savunmasına sahip olmalarına rağmen sıralamada altlarda bulunan Denver Nuggets, şu ana kadar karşılaştığı 18 rakibin 16'sını 100 sayının altında tutmaya başardı. 
     15 Ligin dibindeki takımlardan Cleveland Cavaliers, 15 maç sonra ilk galibiyetini Chicago'yu 111 - 101 yenerek aldı. 
     12 Metre. Portland'ın Miami'yi 89-69 yendiği maçın devre arasında üzücü bir olay meydana geldi. Tammy Fisher adlı bir bayan maçtan önce sigara içmek için çıktığı Rose Garden'ın 15 metre yüksekliğindeki teras katından aşağı düştü. Hastaneye kaldırılan Fisher'ın hayati tehlikeyi atlatamadığı söyleniyor. 
     11 Ligin en iyi benchlerinden biri olan Houston Rockets benchi 11 maçtır skora en az 20 sayılık bir katkıda bulunuyor. 
     3 Sacramento, Spurs'u 104 - 80 yenerken maçta sadece 3 top kaybı yaptı ve NBA tarihinde bir maçta en az top kaybeden 2. takım oldu. Maçı 0 top çalma ile bitiren Spurs'de tarihte bir maçta top çalma yapamayan 19. takım oldu. 
     1 Geçtiğimiz hafta NBA'in açıkladığı sonuçlara göre 2002 - 03 sezonunda şu ana kadar NBA.com ve NBA Store'da "forması en çok satılan oyuncular" listesinde Boston Celtics'li Paul Pierce 1. sırada yer alıyor. 
     0 Memphis Grizzlies, şu ana kadar deplasmanda oynadığı hiçbir maçı kazanamayarak, deplasmanda siftah yapamayan tek takım unvanına sahip. 
     
SIRALAMALAR 10 Aralık 2002 itibariyle DOĞU KONFERANSI ATLANTiK GRUBU Takım G M Kaz. Philadelphia 15 6 71.4 Boston 14 6 70.0 New Jersey 14 7 66.7 Orlando 12 10 54.5 Washington 9 11 45.0 New York 5 13 27.8 Miami 5 15 25.0      
     
MERKEZ GRUBU Takım G M Kaz. Indiana 15 5 75.0 New Orleans 15 7 68.2 Detroit 12 7 63.2 Atlanta 10 10 50.0 Milwaukee 9 11 45.0 Toronto 7 13 35.0 Chicago 5 15 25.0 Cleveland 3 19 13.6      
     
BATI KONFERANSI ORTABATI GRUBU Takım G M Kaz. Dallas 18 2 90.0 Houston 11 8 57.9 San Antonio 12 9 57.1 Utah 12 9 57.1 Minnesota 11 11 50.0 Denver 7 14 33.3 Memphis 3 18 14.3      
     
PASiFiK GRUBU Takım G M Kaz. Sacramento 18 5 78.3 Seattle 11 9 55.0 Phoenix 10 10 50.0 Portland 9 9 50.0 LA Clippers 9 12 42.9 LA Lakers 9 13 40.9 Golden State 7 13 35.0      
     
İSTATiSTiKLER 10 Aralık itibariyle SAYI Oyuncu Takım Ort. 1. Tracy McGrady Orlando Magic 30.5 2. Allen Iverson Philadelphia 76'ers 28.4 3. Kobe Bryant L.A. Lakers 27.6      
     
RiBAUND Oyuncu Takım Ort. 1. Ben Wallace Detroit Pistons 15.2 2. Kevin Garnett Minnesota T.wolves 13.8 3. Elton Brand L.A. Clippers 12.1      
     
ASiST Oyuncu Takım Ort. 1. Gary Payton Seattle S.Sonics 10.3 2. Jason Kidd New Jersey Nets 8.5 3. Andre Miller L.A.Clippers 8.3      
     
TOP ÇALMA Oyuncu Takım Ort. 1. Allen Iverson Philadelphia 76'ers 2.81 2. Doug Christie Sacramento Kings 2.71 3. Kobe Bryant L.A. Lakers 2.32      
     
BLOK Oyuncu Takım Ort. 1. Elton Brand L.A. Clippers 3.40 2. Theo Ratliff Atlanta Hawks 2.89 3. Tim Duncan San Antonio Spurs 2.86      
     



 SPOR 


























</TEXT>
</DOC>
