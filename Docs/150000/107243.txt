<DOC>
<DOCNO> 107243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sonspo10.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
5. haftanın hakemleri açıklandı... 
</HEADLINE>
<TEXT>

     Birinci Süper Futbol Ligi'nde 5. hafta maçlarını yönetecek hakemler açıklandı. 
     Futbol Federasyonu Merkez Hakem Kurulu'ndan yapılan açıklamaya göre, haftanın maçlarında düdük çalacak hakemler şöyle 
     Yarın 
20.00 Galatasaray-Kocaelispor Ali Aydın 
14 Eylül Cumartesi 
15.30 Malatyaspor-Fenerbahçe Mustafa Çulcu 
19.00 Denizlispor-Elazığspor Sabit Hacıömeroğlu 
19.00 Ankaragücü-Adanaspor Çetin Sarıgül 
19.00 Trabzonspor-Gençlerbirliği Bülent Uzun 
15 Eylül Pazar 
19.00 Gaziantepspor-Altay Orhan Erdemir 
19.00 Göztepe-Beşiktaş İsmet Arzuman 
19.00 Diyarbakırspor-Samsunspor Ali Uluyol 
16.30 İstanbulspor-Bursaspor Serdar Tatlı 
     
     GALATASARAY MAÇINI ALİ AYDIN YÖNETECEK 

     FIFA kokartlı hakem Ali Aydın, Birinci Süper Futbol Ligi'nde uzun bir aranın ardından Galatasaray maçı yönetecek. 
     Futbol Federasyonu Merkez Hakem Kurulu, Galatasaray ile Kocaelispor arasında yarın yapılacak 5. haftanın açılış maçında Ali Aydın'ı görevlendirdi. 
     Birinci Süper Lig'de geçen sezonun 23. haftasında, 16 Şubat 2001 Cumartesi günü Kadıköy'de oynanan ve Fenerbahçe'nin 1-0 üstünlüğüyle sona eren Fenerbahçe-Galatasaray derbisinde 4 Galatasaraylı oyuncuya kırmızı kart gösteren Ali Aydın, daha sonra sarı-kırmızılı takımın lig maçlarında görev yapmamıştı. Ali Aydın böylece, tam 208 gün sonra Galatasaray'ın yarınki lig maçında düdük çalacak. 
     Bu arada Ali Aydın, sezon başında Galatasaray'ın Atatürk Olimpiyat Stadı'nda, Yunanistan'ın Olympiakos takımıyla yaptığı özel maçta görev yapmıştı. 
     Daha önceki maçlarda kulüplerle sorun yaşayan hakemlere uzun süre maç vermeme geleneğini bu sezon noktalayan Futbol Federasyonu Merkez Hakem Kurulu, bu sezonun ilk maçında da Erol Ersoy'a tam 518 gün sonra ligde bir Galatasaray maçında görev vermişti. 
     





</TEXT>
</DOC>
