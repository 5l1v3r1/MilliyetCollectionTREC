<DOC>
<DOCNO> 127404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yasam/yas03.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir taşla 23 milyar 
</HEADLINE>
<TEXT>

Bir genç, taşla bir aracın arka camını kırdı. İki kişi kızıp aşağı inince, başka bir genç araçtaki para dolu çantayı kapıp kaçtı 
     FERAH IŞIK Denizli DHA 

     Denizli’de Lena İnşaat Şirketi mutemedi ile şoförü, para çektikleri banka çıkışında görülmemiş bir yöntemle soyuldu... Kentin en işlek caddesi Enver Paşa Bulvarı’ndaki Ziraat Bankası Şubesi’nden şirket hesabına yatırılan parayı çeken mutemet Faruk Nafiz Şavlı 52 , şoför Cengiz Sezginler’in 53 kullandığı şirkete ait otomobile bindi. Sezginler’in otomobili çalıştırdığı sırada 17 - 18 yaşlarında bir genç aracın arka camına taş attı. 
     Mutemet ile şoför olayın şaşkınlığı ve kızgınlığıyla otomobilden indi. Bu sırada 18 yaşlarındaki esmer, orta boylu bir başka genç de otomobilin ön kapısını açıp poşet içindeki parayı alarak kaçtı. Otomobile taş atan genç de arkadaşının poşeti aldığını görünce olay yerinden koşarak uzaklaştı. 
     
     Hızla olup bitti’ 
     Polis olayla ilgili soruşturma başlatırken, şaşkına dönen Şavlı, şunları söyledi "Biz otomobile binerken, önünde dört kişilik bir grup vardı. Arkadan ses gelince camın kırıldığını görüp indik. Bir taşla 23 milyarımız gitti." 
     



 YAŞAM 



















</TEXT>
</DOC>
