<DOC>
<DOCNO> 127526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/siyaset/siy04.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya ile ilişkileri bozmayın’ 
</HEADLINE>
<TEXT>

Dışişleri, Adalet Bakanlığı’nı uyarıdı 
     GÖKÇER TAHİNCİOĞLU Ankara 

     DGM eski Savcısı Nuh Mete Yüksel’in Alman Vakıfları ile ilgili soruşturmayı yürüttüğü dönemde Dışişleri Bakanlığı’nın Adalet Bakanlığı’nı "ulusal menfaatler" konusunda uyardığı ortaya çıktı. Dışişleri Bakanlığı Müsteşarı Uğur Ziyal’ın imzasının bulunduğu "gizli ivedi" ibareli yazıda, Yüksel’in Alman Vakıfları’nı "casuslukla suçladığı" davanın soruşturma aşamasında, polislerin vakıfların binalarına gittikleri belirtildi. Almanya Büyükelçiliği’nden kendilerine polislerin arama emrinin bulunmadığı ve silahlı oldukları bilgisinin verildiğini kaydeden Ziyal, "Büyükelçilik, söz konusu ziyaretleri polisin nezaket ziyareti’ diye algılamak istediğini ifade etmiştir" dedi. 
     Ziyal, yazısında şu ifadeleri kullandı "Almanya’da faaliyet gösteren PKK, DHKP-C gibi terör örgütleri ve köktendinci kuruluşların olumsuz varlığı göz önünde bulundurulursa, Alman siyasi çevrelerinin tümünün tepkisine yol açabilecek nitelikte olan vakıf sorununun, siyasi soruna dönüşmeden çözülmesi yararımızadır." 
     
Berlin Dava, AB yoluna zarar verir      Almanya İçişleri Bakanı Otto Schily, Türkiye’de faaliyet gösteren Alman vakıfları hakkında casusluk iddiasıyla açılan davanın, Türkiye’nin AB arzusuna zarar verebileceğini öne sürdü. Schily, Welt am Sonntag gazetesine verdiği demeçte, "Türk hükümetine ve Türk adaletine bu durumu yeniden gözden geçirmeleri konusunda çağrıda bulunuyorum. Almanya olarak biz bu işi ciddiye alıyoruz. Hem de çok ciddiye" dedi. Schily, davayı, "kötü ve düşündürücü bir olay" olarak nitelendirdi. 
     



 SİYASET 












</TEXT>
</DOC>
