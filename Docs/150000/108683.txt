<DOC>
<DOCNO> 108683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/soneko20.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin döviz cinsli tahvil ihaleleri sonuçlandı... 
</HEADLINE>
<TEXT>

     Hazine Müsteşarlığı tarafından bugün yapılan 366 gün vadeli dolar cinsinden iskontolu devlet tahvili ihalesinde nominal 1 milyar 650.2 milyon dolarlık, euro cinsinde de 335.6 euroluk satış gerçekleştirildi. 
     Dolar ihalesine 1 milyar 754.3 milyon dolar teklif gelirken, ihaledeki net satış miktarı 1 milyar 516.2 milyon dolar oldu. İhaledeki basit ve bileşik faiz yüzde 8.79 olarak belirlendi. 
     ''Dolar'' cinsinden iskontolu tahvil ihalesinde satılan kağıtların geri ödeme tarihi, 24 Eylül 2003 olarak öngörüldü. 
     Söz konusu senet, 11 Eylül 2002 tarihinde ihraç edilen 378 gün vadeli döviz cinsinden ABD Doları devlet tahvilinin yeniden ihracı şeklinde oldu. 
     Hazine'nin aynı vadeli, ''euro'' cinsinden tahvil ihalesine ise 406.7 milyon eoru teklif gelirken, net satış miktarı 306.3 milyon euro, ihaledeki basit ve bileşik faiz yüzde 9.50 oldu. 
     Öte yandan euro cinsinden tahvil ihalesinde kamuya 50.5 milyon euroluk net satış gerçekleşti. 
     Bu arada, her iki tahvil de 23 Eylül 2002 tarihinde ihraç edilecek. Senetlerin geri ödeme tarihi, 24 Eylül 2003 olarak belirlendi. 
     
     HAZİNE'NİN 3.2 KATRİLYON LİRA ÖDEMESİ BULUNUYOR 
     Öte yandan Hazine'nin 23 Eylül Pazartesi günü, tamamı döviz cinsinden olmak üzere, toplam 3 katrilyon 259.8 trilyon lira ödemesi bulunuyor. 
     Aynı tarihte Eylül ayının en büyük iç borç geri ödemesini yapacak olan Hazine, piyasaya 3 katrilyon 247.8 trilyon lira, kamu bankalarına ve TMSF'ye ihraç edilen senetlerin ödemesi için 12 trilyon lira iç borç servisi yerine getirecek. 
     





</TEXT>
</DOC>
