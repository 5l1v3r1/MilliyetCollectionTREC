<DOC>
<DOCNO> 138809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/astro/index.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İşe odaklanın 
</HEADLINE>
<TEXT>

     Bugün gökyüzünde çok iyimser enerjiler yok ama işe odaklanmak ve amaçlara bağlı kalmak avantaj sağlayacak. Duygusal konularda yapıcı olmaya özen göstermeliyiz. Koç'lar günün ilk yarısında dağınık olmakla birlikte, öğleden sonra işe odaklanabilecekler. İş açısından verimli bir gün olabilir. Boğa'lar öğleden sonra rahat edecekler. Farklı çözümler ve yabancı kişiler olumlu bir atmosfer yaratacak. Yurtdışı ile ilgili konular da gündeme gelebilir. İkizler özenli ve duygusal konularda daha tutarlı olmak zorunda. Günün ilk yarısında ilişkilerden doğan gerginlikler olsa bile, sonra bunu düzeltmek olası. Yengeç'ler önemli bir karar aşamasındalar. Duygusal alanda etkiye fazlasıyla açıklar. Olaylara objektif gözlerle bakmayı bilmeliler. Aslan'ın detaylara önem vermesi ve günlük işlerini daha iyi planlaması gerekiyor. Yenilikçi davranmak yerine eldeki işleri korumaya çalışmak gerekecek. Başak'lar öğleden sonra rahat edecekler ama günün ilk yarısında sıkıntılar var. Evle ilgili işler ya da güvenlik konuları dikkat çekebilir. 
     Terazi öğleden sonra ev ve yakın çevresi ile ilgili konulara yoğunlaşabilir. Duygusal alanda arayışlar söz konusu. Yeterince emin olmadan hareket etmemeliler. Akrep'ler sözlerine daha fazla önem vermeleri gereken bir gündeler. Öğleden sonra dikkatlerini toplamaları ve zihinsel konularda başarılı olmaları hiç zor olmayacak. Yay'lar somut konular üzerine yoğunlaşmalı. Öğleye kadar kararsızlık ya da birden fazla seçenek söz konusu. Maddi konularda iyi gelişmeler beklenebilir. Oğlak'lar bugün harekete geçmeye hazırlar. Öğleden sonra planlarını rahat ilerletebilecekler. Duygusal alanda ilginç tanışmalar mümkün. Kova'nın büyük kararlardan kaçınması gerekiyor. Beklenmedik gelişmeler onları olayların iç yüzünü gösterebilir. Bu arada gizli kapaklı konularla da ilgilenebilirler. Balık'ların rahat edebilmeleri için öğleden sonrayı beklemeleri gerekiyor. Kolay destek bulabilecekler ama öğleye kadar gerginlik ve işle ilgili konular ağır basacak. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
