<DOC>
<DOCNO> 116666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/spor/spo02.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega'ya dost 
</HEADLINE>
<TEXT>

Sol kanat arayışlarındaki yönetime Ortega eski takım arkadaşı Chino Garce’yi önerdi. River Plate’de kadro dışı kalan Arjantinli Garce için pazarlıklar sürüyor 
     MEHMET ALİ SABUNCU 

     Rota Arjantin 
     FENERBAHÇE Yönetimi ara transferde takımı güçlendirmek için yaptığı transfer arayışlarında Ailton’dan sonra Arjantinli sol kanat oyuncusu Chino Garce’yi de listesine aldı. Lorant’ın geçen hafta Almanya’da konuşup anlaşmaya vardığı Brezilyalı forvet Ailton için ocak ayını bekleyen Sarı - Lacivertliler yeni rotayı Arjantin’e çevirerek, Ortega’nın tavsiyesi üzerine Garce üzerine yoğunlaştılar. 
     
     Ortega önerdi 
     RİVER Plate’de kadroya giremediği için bonservis bedeli çok düşük olan Garce, Chino Çinli lakabıyla biliniyor. 24 yaşındaki futbolcunun defansif yönünün kuvvetli olduğu belirtildi. Yöneticilerle görüşen Ortega’nın, "Madem bu tip oyuncu arıyorsunuz, Garce’yi alın. Hem takıma faydalı olur, hem de bana arkadaş" dediği öğrenildi. Chino Garce, maliyetinin düşüklüğü ve genç olması nedeniyle tercih edildi. 
     
     KİMDİR 
     Adı Ariel Hernan Garce 
     Lakabı Chino 
     Kilosu 71 
     Boyu 1.77 m. 
     Doğum tarihi 14.07.1979 
     
Hedef Galatasaray      Fenerbahçe’de derbi hazırlıkları hız kazandı. Yönetim bu maçta takımdan patlama bekliyor 
     YALÇIN TÜRK 

     ÇARŞAMBA günü oynanacak Galatasaray maçının hazırlıklarını basına kapalı antrenmanla sürdüren Fenerbahçe’de, hem futbolcular, hem de yöneticiler sahadan galibiyetle ayrılacaklarını söylediler. Rüştü, iki haftadır çok iyi mücadele ettiklerini ancak bunu sonuca yansıtamadıklarını belirtirken, "Yedi puanlık farkı kapamamız gerekiyor. Bütün takım bu maçı düşünüyor. Saha avantajını kullanacağız" dedi. 
     ASBAŞKAN Mahmut Uslu da Panathinakos tartışmalarını geride bıraktıklarını Galatasaray maçını düşündüklerini söyledi. Aradaki puan farkı nedeniyle maçın öneminin kendileri için arttığına dikkati çeken Uslu, "Galatasaray, Şampiyonlar ligi’nde bizim geçen sene başımıza gelen şanssızlıkları yaşıyor. Biz puan farkını indirmek istiyoruz. Kadıköy’de onları centilmence ağırlayıp, yenerek göndereceğiz" yorumunu yaptı. 
     
Derbinin biletleri satışta      FENERBAHÇE - Galatasaray derbisinin biletleri dünden itibaren satışa çıktı. Şükrü Saracoğlu Stadı’nda Galatasaraylı taraftarlar için yer ayrılmayacak. Bilet fiyatları VIP tribünleri 127 ve 100, maraton üst ve numaralı 50, aile maraton 40, kale arkası tribünleri ise 15 milyon 250 bin lira olarak belirlendi. 
     
PAF’lar coştu 5-0      FENERBAHÇE’NİN PAF takımı dün Dereağzı’nda oynana maçta lider Beşiktaş’ı 5 - 0 ile geçerek 22 puanla zirveye yerleşti. İlk yarısı 3 - 0 kapanan karşılaşmanın ikinci yarısında Beşiktaş, rakibinin üstünlüğüne boyun eğdi. Maçı, antrenörler Oğuz Çetin ve Nurettin Yıldız’ın yanı sıra, Asbaşkan Mahmut Uslu ve yöneticilerden Murat Aşık, İlhan Ekşioğlu ve Işık Eyigür de izledi. 
     
     Maçın karnesi 
     HAKEMLER Deniz Ateş Bitnel, Mustafa İspiroğlu, Davut Kurtuldu 
     FENERBAHÇE Recep 7 - Celal 7 , Can 7 , Erman 7 - Zafer 7 , Fahri 8 , Bilal 8 , Tolga 6 İshak Dk. 46 6 , Serkan 7 - Semih 9 Mithat Dk. 83 , Erhan 7 
     BEŞİKTAŞ Onur 5 - Türker 5 , Aytürk 5 , Serkan 5 - Ercan 6 , Erkan 6 , Osman 5 Fatih Dk. 46 5 , Hüseyin 5 Emre Dk. 50 5 , Hakan 6 - Bülent 5 , Ümit 5 
     GOLLER Semih 34, 51, 56 ve 70 , Fahri Dk. 78 
     SARI KART Semih 
     KIRMIZI KART Ümit Beşiktaş Dk. 60 , Can Fenerbahçe Dk.85 
     



 SPOR 































</TEXT>
</DOC>
