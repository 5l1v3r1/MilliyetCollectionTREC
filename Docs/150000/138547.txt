<DOC>
<DOCNO> 138547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sondun08.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Danışmanı Fransa veto etse de savaşacağız 
</HEADLINE>
<TEXT>

     ABD Savunma Bakanlığı danışmanı Richard Perle, Fransa BM Güvenlik Konseyi'nde veto hakkını kullansa da ABD'nin Irak'ı vuracağını söyledi. 
     Suudi gazetesi Eşşark el Avsat'a Ortadoğu demeç veren Perle, ''Fransa BM'de veto hakkını kullansa ve uluslararası karar çıkmasa da savaşa gideceğiz, çünkü hiçbir Amerikan başkanı, Amerikan politikasını Jacques Chirac'ın belirlemesine fırsat veremez'' dedi. 
     Irak saldırısını hararetle savunan Perle, ''Amerikan ordusu bir süreliğine Irak'ı işgal etmeli, ama bu bazılarının dediği gibi 10 yıl sürmemeli'' diye konuştu. 
     Perle, Saddam Hüseyin'in yerine de Ulusal Irak Kongresi UIK Başkanı Ahmet Çelebi'nin getirilmesi gerektiği görüşünü savundu ve ''Dışişleri Bakanlığı, pek sıcak bakmasa da Çelebi bağımsız bir kişi...'' dedi. 
     ''Şahin''lerin başında gelen Perle, Pentagon'un danışma organı Savunma Konseyi'ne başkanlık yapıyor. 
     





</TEXT>
</DOC>
