<DOC>
<DOCNO> 124142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun21.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka basını "Rasmussen Bush'a boyun eğmedi" 
</HEADLINE>
<TEXT>

     Danimarka'da çıkan gazeteler, ABD Başkanı George Bush'un AB'den, Türkiye'ye üyelik müzakerelerine başlanması için tarih verilmesini istemesine geniş yer verdiler. 
     Gazeteler, radyo ve televizyon kuruluşları yayınladıkları haberlerde, Avrupa Birliği dönem başkanı Danimarka Başbakanı Anders Fogh Rasmussen'in ''Bush'un talebi karşısında boyun eğmediği'' yorumunu yaptılar. 
     ABD'nin, AB'nin içişlerine karışmasının tepkiyle karşılandığı ifade edilen yorumlarda, Rasmussen'in Bush'a, ''Türkiye kriterleri yerine getirmeden tam üyelik müzakereleri başlayamaz'' dediği ön plana çıkarıldı ve Danimarka Başbakanı'nın ABD'ye bu konuda karşı çıktığı ifade edildi. 
     Danimarka'da muhalefette bulunan Sosyal Demokratlar da yaptıkları açıklamalarda, Bush'un Türkiye'ye destek için Rasmussen'i telefonla aramasını eleştirdiler. 
     





</TEXT>
</DOC>
