<DOC>
<DOCNO> 116775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur39.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'liler üzgün... 
</HEADLINE>
<TEXT>

     57'inci hükümetin koalisyon ortağı MHP'de baraja takılma korkusu başladı. İlk seçim sonuçları açıklanırken, MHP Genel Başkanı Devlet Bahçeli, genel merkezde kurmayları ile birlikte sonuçları takip ediyor. 
     MHP Genel Başkanı Bahçeli, Anıttepe'de öğle saatlerinde kullandığı oyun ardından saat 14.00 sularında MHP Genel Merkezi'ne geldi. Genel Başkan yardımcıları Şevket Bülent Yahnici, Şevkat Çetin, milletvekili adayları Ali Işıklar, Deniz Bölükbaşı ve Ömer İzgi'nin eşi Aysel İzgi Bahçeli'yi yalnız bırakmazken, saat 19.30'da biten seçim yasağının ardından Bahçeli'nin odasında seçim sonuçlarını birlikte izlediler. 
     Almanya'dan Türkiye'ye seçim çalışmaları için gelen bir grup MHP'li davul zurna eşliğinde MHP'ye moral desteğinde bulundular. "Başbakan devlet, Almanya ovası bozkurtların yuvası" sloganı atan MHP'li gençler bir süre halay çektiler. Öte yandan ilk sonuçlara göre MHP'nin barajın altında görünmesi partide durgun bir havanın yaşanmasına neden oldu. İl ve ilçe merkezlerinden gelen sonuçlara göre MHP'nin barajı aştığını ileri süren partililer, TRT'nin yayınladığı seçim sonuçları karşısında hayıflandılar. 
     





</TEXT>
</DOC>
