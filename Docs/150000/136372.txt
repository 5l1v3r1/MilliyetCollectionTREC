<DOC>
<DOCNO> 136372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun01.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrin Moğolları’nı durdurun’ 
</HEADLINE>
<TEXT>

Vize almak için Irak’ın Ankara Büyükelçiliği’ne gelen canlı kalkan’ları karşılayan Büyükelçi Salih, "İnsanlığı devrin Moğolları’ndan koruyacaksınız. Irak halkı sizi unutmayacak" dedi 
     Ankara’ya gelen canlı kalkanları çiçeklerle karşılayan Irak Büyükelçisi Talib Abid Salih "Sizler insanlığı ve medeniyetleri devrin Moğolları’ karşısında savunmaktasınız" diye seslendi. Bu eylemin insanlığın hala devam ettiğinin bir kanıtı olduğunu belirten Salih, şöyle konuştu "Savaşa, şer ve haksızlık güçlerine karşı insanlığın güçlü bir hayır’ diyebileceğini göstermiş oldunuz. Dünya kamuoyu ABD’nin yapmak istediği ve peşinden gittiği isteklerinin karşısındadır. Biliniz ki bu duruşunuzu Irak halkı hiç unutmayacaktır." 
     
     AKP’Lİ ÜNSAL GRUPTA 
     Irak Büyükelçiliği’ndeki samimi sohbetten sonra geceyi Ankara’da geçiren grup, dün sabah AKP Genel Merkezi’ni ziyaret etmeyi planlıyordu ancak canlı kalkan girişiminin "provakasyon" olarak değerlendirilmemesi gerekçesiyle bu ziyaretten vazgeçildi. 40’ı yabancı, 26’sı Türklerden oluşan canlı kalkan grubu yola çıkmadan önce Atakule önünde de basın mensuplarıyla sohbet etti. 
     Bu arada AKP Kurucusu Fatma Bostan Ünsal da Ankara’da canlı kalkan grubuna katıldı. 
     
     KÜÇÜKSÖZ DE BAĞDAT’TA 
     İş kadını Sema Küçüksöz, ABD’nin Irak’a olası müdahalesini önleyebilmek için "canlı kalkan" olmak amacıyla Bağdat’a gitti. Atatürk Havalimanı’nda yaptığı açıklamada savaşın hiçbir sebebi olmadığını belirten Küçüksöz, "Masum insanların hiçbir şekilde ölmesini istemiyorum. Bu tür olaylara karşı olduğum için Bağdat’a gidiyorum" dedi. 
     
     
Otobüs soğuk demedim      Norveçli canlı kalkan Katharina Soederhouy, Ankara’da gazetecilerin sorularını yanıtlarken, "otobüsler soğuk olduğu için Bağdat’a gitmeyeceği" iddialarını yalanladı. Katharina, gripten korkmadığının altını çizdi 
Üsteki Resim 
     
     



 GÜNCEL 




















</TEXT>
</DOC>
