<DOC>
<DOCNO> 113854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yazar/asik.html </URL>
<DATE> 2002/10/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İletişimciler... 
</HEADLINE>
<TEXT>

     Ülkemizde 23 iletişim fakültesinde 3600’ün üzerinde öğrenci okuyor... Radyo, televizyon ve sinema bölümlerinden her yıl 2000’in üzerinde öğrenci mezun oluyor... Bu kadar mezuna iş mümkün mü Dolayısıyla ancak 20 - 30’u medyada işe yerleşiyor, gerisi işsizler ordusuna kaydını yaptırıyor. 
     Peki ne yapmalı 
     İstanbul Üniversitesi İletişim Fakültesi Dekanı Prof. Suat Gezgin sorumuz üzerine düşüncelerini şöyle sıralıyor 
     - İletişim Fakültelerinin kontenjanları azaltılmalıdır. 
     - İletişim Fakültesi mezunlarına Milli Eğitim Bakanlığı ile YÖK arasında yapılacak işbirliği çerçevesinde tezsiz yüksek lisans ve pedagojik formasyon eğitimiyle öğretmenlik hakkı tanınmalıdır. 
     - Hukuk, iktisat, siyaset bilim ve toplumbilimleri alanında kapsamlı bir eğitim verilen İletişim Fakültesi mezunlarına kaymakamlık ve müfettişlik sınavlarına girebilme hakkı tanınmalıdır. 
     - Medya, bir sözleşme çerçevesinde İletişim Fakültesi öğrencilerine 1 yıl süreli staj olanağı tanımalıdır ardından da yetiştirilen bu öğrencilere iş olanağı sağlanmalıdır. 
     - Yerel basına devlet güvencesi sağlanmalı her yerel basın - yayın organı, İletişim Fakültesi mezunlarına 2 kişilik basın kadrosu açmalıdır. 
     Pek çok önlem mümkün. Bu önlemlere kafa yoracak iktidar bulmakta mesele... 
     
     Gününü faydalı şekilde kullanmasını bilen insan için asıl mutluluk, akşam vaktinde gelir. 
     Conolile 

     
Nutuk dinlerken      Fıkrayı Cüneyt Arcayürek, Tayyip Erdoğan’ın bol kese nutuklarını dinlerken anımsamış... Hoca’sının 100 bin tank projesinden esinlenerek 15 bin kilometre duble yol yapmaya hazırlanan RTE, yastık altı ziynetlerinden de 100 milyar dolar bekliyormuş... Arcayürek anlatıyor 
     - Adam kürsüde "bizim oralarda öyle atlar vardır ki başı doğuda mabadı batıda" derken dinleyicilerden biri atılmış "Yahu ata yürüyecek yer bırakmadın"... 
     
Garibanı bulunca...      Hortumcular yatlarında, katlarında, özel uçaklarında keyif sürerken... Devlet gücünü sade vatandaş üzerinde pek l gösteriyor... Karabüklü esnaf Tacettin Korkut, 1.5 milyar lira tutan vergisini kriz nedeniyle ödeyememiş. Karabük Vergi Dairesi Korkut’un bürosuna haciz koymuş. Televizyonu, masası, faksı, vitrini, buzdolabı, para kasası ve misafir koltuğunu 7 Kasım 2002 günü açık artırma ile satıyor. Devlet gözüne kestirdiğinden alacağını alıyor. Büyük götüreni nedense göremiyor 
     
Ya yolsuzluk...      AB Komisyonu’nun "İlerleme Raporu" nda "yerine getirilmedi" kaydıyla yer alan bir paragraf dikkatlerden kaçtı. Şu 
     "Türkiye, kamu yaşamının şeffaflaştırılması için bir dizi önlem almıştır. Ancak yolsuzluk h l önemli bir sorundur ve Türkiye yolsuzluklarla ilgili Avrupa Konseyi’nin sözleşmelerini henüz imzalamamıştır." 
     AB üyeliği uğruna Apo’yu bile idam etmekten vazgeçebilen... İşkenceci polisleri mahk m etmeyi göze alabilen Türkiye, yolsuzlukla mücadele konusuna hiç girmedi. Bu konu nedense gündeme bile gelmedi. 
     TÜSİAD Brüksel Temsilcisi Bahadır Kolağası yla bunu konuştuk. Dedi ki 
     - AB yolsuzluk konusunda son derece duyarlı... Ve biz Avrupa’nın bu konudaki sözleşmelerini h l imzalamamış olmakla hem gereksiz şekilde AB’ye koz vermiş hem de yolsuzluklarla mücadelede niyetimizin bozuk olduğunu göstermiş oluyoruz. İşkence nasıl ki onur kırıcı bir olaysa yolsuzluk da buna benzer birşey. Ortadan kaldırılması lazım. Ama bizde aksine korunuyor. Örneğin milletvekiliyseniz, dokunulmazlık zırhınız nedeniyle yargıdan kaçabiliyorsunuz. Memur amirinin izni olmadan yargılanamıyor vesaire... 
     Birkaç göstermelik karar, birkaç kanun maddesi değişikliği ile Avrupalı olunamıyor. Mafya düzeninden temiz toplum düzenine geçmemiz şart. Avrupalı kendisine ahlaksızlık bulaştırılmasını ister mi 
     
     AKP’de başbakan adayının eşi türbansız olacakmış. 
     Memlekette Başbakan olmanın kıstasına bakın... 
     Haldun Ertem 

     
     







İki MHP 


Zavallı İsmet Hanım 


İletişimciler... 


İşçi Partisi 


Siyaset neden enkaz yığını 


Ruh çağırmak 


GS şerefine ateş açan tank 


Öğrenciler çok, ama çok sıkıntıda 


Yeter ki kışkırtıcı laflar edilmesin... 


Kadına yalan söylenmez Doğru da... 


İşkence, Çelikel, F tipi 


Müşteri yaşlanmış ve yorgunsa... 


Üçüncü şahıs lehine meşru müdafaa 


Bütçe, bütçe olmaktan çıktı 


</TEXT>
</DOC>
