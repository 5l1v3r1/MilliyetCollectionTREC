<DOC>
<DOCNO> 108582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/magazin/amag.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane geri döndü 
</HEADLINE>
<TEXT>

Önce bir çizgi romandı, sonra Yeşilçam’da canlandı.’ Orta Asya steplerinin bileği bükülmez yiğidi Karaoğlan, şimdi yeniden karşımızda... İlk bölümü bu akşam Kanal D’de ekrana gelecek Karaoğlan için yapımcısı Abdullah Oğuz, "Günümüzün modern masal kahramanları gibi oldu" diyor... 
     ALİ EYÜBOĞLU 

     13. Yüzyılda Orta Asya’da yaşamış, babası Baybora ile haksızlığa, zulme başkaldıran, yiğitliği dilden dile dolaşan efsanevi bir kahraman... Suat Yalaz’ın yarattığı kahraman "Karaoğlan"ın maceraları, çizgi romanlarda soluk soluğa takip edildi 60’lı, 70’li yıllarda. Bu ilgi zamanla çizgi kahraman "Karaoğlan"a can verdi. Yeşilçam’da üst üste filmler yapıldı. Bir efsane yeniden canlanıyor. "Karaoğlan"ın güncelleşmiş versiyonu bu akşamdan itibaren Kanal D’de ekrana gelecek. Çekimleri Afyon’da oluşturulan platoda süren dizinin yapımcısı, süpervizörü ve ilk bölümünün yönetmeni Abdullah Oğuz’la "Karaoğlan"ı konuştuk. 
     
Televizyonlarda bazen yarışma, bazen salon komedisi, bazen de dramalar moda olur. Hangi kanalı açsanız karşınıza çok tutan bir programın türevleri çıkar. "Karaoğlan" da, türevlerini yaratacak mı 
     Geçen sene Asmalı Konak’ı yaptık, ardından bir sürü türevi geldi. Şu sıralar 64 dizi çekiliyor. Bunlardan 35’i Anadolu ve köy hik yesi. Biz ANS olarak Asmalı Konak’la çıtayı yükselttik. Karaoğlan’la da TV’de yeni bir kulvar açtık. Onun ardından bir sürü kahramanlık hik yesi dizi olarak ekrana gelecektir. Ama bu çok zor bir proje. Bir sürü mek n kurduk. Kırgızistan’dan getirdiğimiz 10 çadırı bir ayda kurduk. Kostümler özel yapıldı. Dövüşçüleri Çek Cumhuriyeti’nden getirdik. 
     
Karaoğlan, 30 hatta 40 yaş üstündekiler için tanıdık ama TV’de reytingi belirleyen çocuklar. Karaoğlan’ onlara uzak bir proje değil mi 
     Benim 7 yaşında seyrettiğim ve aklımda kalan ender filmlerden biri Karaoğlan’. Kartal Tibet oynuyordu. Günümüzde ise çocuklar Herkül’ ve Zeyna’ gibi modern kahramanları izliyor. Biz de Karaoğlan’ı günümüze uyarladık. Bir anlamda modernize ettik. Mesela Zenka’ diye bir karakter var Özlem Tekin’in oynadığı. Camako’ya emirler veren kötü bir kraliçe... Doğaüstü güçleri var. Bir anda kuş oluyor, ağzından bir şeyler çıkartıp düşmanını öldürüyor. Aslında Karaoğlan’ çizgi romanında böyle bir karakter yok. Ama çocuk seyirciyi de diziye çekmek ve trendi yakalamak için o karakteri kattık hik yeye. Bizim Karaoğlan’ı yurtdışına pazarlamak gibi bir hedefimiz var. Diziyi hangi ülkeye satarsak, o ülkenin oyuncularıyla Afyon’daki platoda çekilecek. 
     
"Karaoğlan", herkesin ilgisini çekecek bir dizi mi oldu 
Evet... Anne-baba, nostalji yaşamak için, çocuk da kendine yakın bir karakter gördüğü için severek izleyecek Karaoğlan’ı. 

Dizinin kadrosunu oluştururken neyi dikkate aldınız 
     Karaoğlan’ın bir özelliği de Yeşilçam’dan çok tanıdık yüzlerle, yeniler bir arada. Karaoğlan’ın üç - beş uyarlamasını yaptı Yeşilçam. Aşina yüzler de var dizide Serdar Gökhan, Sümer Tilmaç, Yılmaz Köksal ve meşhur dövüşçüler gibi... Karaoğlan’ın hiç tanınmamış olmasını istedik. Yüzlerce aday arasından seçtik Kağan Urgancıoğlu’nu. 
     
Yeni "Karaoğlan"ın diğer adaylardan farkı neydi 
     Birincisi tanınmamış bir yüz. İkincisi çok iyi ata biniyor. Karakter itibariyle de, esprili, flört eden biri... Oyuncu değil ama yetişecek. Birkaç hafta sonra yolda yürüyemeyecek, öylesine bir şöhret yakalayacak. 
     
Dizinin yönetmeni Cem Akyoldaş. Ancak ilk bölümü siz çektiniz. Neden 
     Karaoğlan’ dev bir prodüksiyon. Çok zor bir iş. Sistemi oturtmak için ilk bölümü ben yönettim. 
     
Diziye, Özlem Tekin’in canlandırdığı "Zenka" gibi yeni karakterler de girecek mi 
     Zaten "Karaoğlan" başka kadın karakterlerin sıkça girip çıktığı bir hik ye. O açıdan yeterince tempolu olacak. İlk bölümde konuk oyuncu olarak Şevval Sam oynadı. Karaoğlan’ın annesini canlandırdı. Müthiş bir performans gösterdi. Bir doğum sahnesi çektim, müthiş oynadı, tam Oscarlık. İleride Şevval Sam’dan daha çok yararlanmayı düşünüyorum. 
     



 MAGAZİN 












</TEXT>
</DOC>
