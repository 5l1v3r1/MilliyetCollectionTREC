<DOC>
<DOCNO> 112305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/eko06.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaşın ödediği vergi banka hortumcusuna gitti’ 
</HEADLINE>
<TEXT>

TÜRMOB Başkanı Özyürek, "Mükellefin vergiye karşı direnci, vurguncuya, banka hortumcusuna gittiğini bildiği için arttı" dedi 
     Türkiye Serbest Muhasebeci Mali Müşavirler ve Yeminli Mali Müşavirler Odaları Birliği TÜRMOB Genel Başkanı Mustafa Özyürek, seçim vaadlerine dikkat çekerek, vergileri çok ciddi oranda indirmenin, kaldırmanın ve affetmenin mümkün olmadığını söyledi. 
     17’nci Türkiye Muhasebe Kongresi’nin açılışında konuşan Özyürek, mali milatın ayakları yere basmayan noktaları revize edilerek ve geriye doğru beyaz sayfa açarak uygulanabileceğini anlattı. Dolaylı vergilerin yüksekliğine de dikkat çeken Özyürek, "Dünyanın hiçbir yerinde vergi gelirlerinin yüzde 66’sı vasıtalı vergilerden oluşmaz. 1 litre benzinin yüzde 72’si vergidir. Akaryakıt bayileri Benzin satmıyoruz, vergi topluyoruz’ diyorlar" şeklinde konuştu. 
     Vergi oranlarının yüksekliğinin de vergiye karşı direnci artırdığını vurgulayan Özyürek, ’Mükellefin direncini artıran bir diğer neden de ödediği verginin nereye gittiği yönündeki kuşkudur. Kuşku değil de vurguncuya, banka hortumcusuna gittiğini biliyor" dedi. 
     



 EKONOMİ 
























</TEXT>
</DOC>
