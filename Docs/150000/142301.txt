<DOC>
<DOCNO> 142301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur17.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı "Karar pek çok açıdan Türkiye'yi rahatsız etmez" 
</HEADLINE>
<TEXT>

     Dışişleri Bakanı Yaşar Yakış, AİHM'in terör örgütü başı Abdullah Öcalan ile ilgili kararını değerlendirirken, ''Şekil eksikleri tamamlanarak yeniden yargılansa bile çarpıtılacağı ceza üç aşağı beş yukarı aynı olur'' dedi. 
     Yakış, TBMM'de gazetecilerin konuyla ilgili sorularını yanıtlarken, ''Öcalan'ın adil yargılanması için hangi şekil eksikliklerini gördülerse, o şekil eksikliklerini de tamamlanmak suretiyle yargılanması halinde yine şimdiki cezasına çarpıtılacağını düşünüyoruz. O nedenle AİHM neyi eksik görüyorsa, o eksiklik tamamlandığı zaman da sonuç değişeceği kanaatinde değilim. Çünkü binlerce insanının ölümüne sebep olmuştur, bu gerçek değişmez'' görüşünü ifade etti. 
     Kararın ''Türkiye'ye baskı'' anlamına gelip gelmeyeceği sorusuna karşılık, AİHM'in baskı altında hareket ettiğini kabullenmek istemediğini kaydeden Yakış, o zaman yargıya olan saygının eksileceğini söyledi. Yakış, ''Böyle bir şey düşünmek istemiyorum'' dedi. 
     Yeniden yargılanma konusunun terör örgütü başı Öcalan'ı kapsamadığını belirten Yakış, şunları söyledi 
     ''Velev ki, oradaki şekil eksiklileri tamamlanarak yargılansa yine çarpıtılacağı ceza üç aşağı beş yukarı aynıdır. Ölüm cezası kaldırılırken, yasanın yürürlüğe girdiği tarihten önce bu cezaya çarpıştırılanlar istisna tutuldu. Bu değişiklik Öcalan'ı kapsamıyor.'' Yakış, AİHM kararının ''pek çok açıdan Türkiye'yi rahatsız etmeyecek'' nitelikte olduğunu kaydetti. 
     
     ''TEZKERENİN GELECEĞİ KESİN DEĞİL'' 
     Yakış, ''Tezkere ne zaman gelecek '' sorusuna, ''Tezkere ne zaman gelecek '' diye sorarsanız, sanki geleceği kesin de zamanlamasına kalmış gibi bir şey çıkıyor. Önce tezkerenin gelip gelmeyeceği belli olacak, sonra ne zaman geleceği tartışılır. Tezkerenin geleceği kesinleşmiş değil'' dedi. 
     





</TEXT>
</DOC>
