<DOC>
<DOCNO> 131724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/ekonomi/eko03.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdilik işçi çıkarmayın, 15 Mart’a kadar bekleyin 
</HEADLINE>
<TEXT>

İş Güvencesi başlamadan İş Kanunu’nun çıkarılacağını belirten TİSK Başkanı Baydur, işverenlere, 15 Mart’a kadar sabredin, işçi çıkarmayın’ çağrısında bulundu 
     YALÇIN ÖZÜM Bursa DHA 

     15 Mart’tan itibaren uygulanmaya başlanacak olan İş Güvencesi Kanunu’nun, Bülent Ecevit’in intikam yasası olduğunu öne süren Türkiye İşveren Sendikaları Konfederasyonu TİSK Yönetim Kurulu Başkanı Refik Baydur, işverenlere "15 Mart’tan önce mutlaka İş Kanunu da yasalaşacak. İşçi çıkartmayın, bekleyin" dedi. 
     
     Gelişmeleri bekleyin’ 
     Bursa Sanayici ve İşadamları Derneği’nin panelinde konuşan Baydur, İş Güvencesi Kanunu için Ecevit’in kendilerine Siz benim hükümetimi devirdiniz ben de bu kanunu çıkaracağım’ dediğini ileri sürdü. Baydur, "Ecevit bu yasayı kan davası haline getirdi. Allahın lütfuna bakın ki, millet kendilerine en güzel dersi verdi" dedi. 
     Çalışma Bakanı Murat Başesgioğlu’nun söz verdiğini anlatan Baydur, "İş Kanunu, 15 Mart’tan önce çıkacak... Güvence 15 Mart’ta yürürlüğe girecek diye işçi çıkarmayın. Gelişmeleri bekleyin" diye konuştu. 
     MESS Başkanı Tuğrul Kudatgobilik de, Türkiye’nin iki savaş arasında yaşanan şartlara göre çıkarılmış bir İş Kanunu ile dünyayla rekabet edemeyeceğini savundu. 
     
Ölü konuştu      AKP Bursa Milletvekili Altan Karapaşaoğlu, panelde konuşmasına başlarken "Önce yaşamını yitiren Konur Hastanesi’nin kurucusu Konuralp Başol’ü rahmetle anmak istiyorum" demesi üzerine, o sırada salonda bulunan Konuralp Başol, ayağa kalkarak, "Ben Konur Hastanesi’nin sahibi Konuralp Başol. Ölmedim, yaşıyorum. Bakın, işte buradayım" dedi. Bunun üzerine salonda yaşanan şaşkınlık ve gülüşmelerin ardından Altan Karapaşaoğlu, hatanın bir yanlış duyumdan kaynaklandığını söyledi. 
     



 EKONOMİ 

















</TEXT>
</DOC>
