<DOC>
<DOCNO> 105065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/siyaset/asiy.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaylık için 650 başvuru 
</HEADLINE>
<TEXT>
Cem’i üzen tablo 
Amerikanvari propaganda hazırlığı yapan Yeni Türkiye’de başvuruların beklenenden az olması, para sıkıntısından kurtulma umudunu da zayıflattı 
     SALİHA ÇOLAK Ankara 

     Kemal Derviş’in CHP tercihiyle yarı yolda kalan ve büyük bir moral bozukluğu yaşayan Yeni Türkiye Partisi’ne YTP milletvekili adaylığı için düne kadar 650 kişi başvurdu. 
     Başvuruların 650’de kalması, kadın adaylardan 500, erkeklerden 1 milyar lira talep eden YTP’nin, para sıkıntısından kurtulma umudunu da zayıflattı. 
     Hüsamettin Özkan başta olmak üzere, milletvekillerinin büyük bölümünün bu hafta resmen aday olacağı bildirildi. Özkan’ın, "Başvuru yapalım mı " diye soran yakınındaki bazı isimlere, "Önümüzdeki hafta birlikte başvururuz" dediği öğrenildi. 
     Başlangıçtaki rüzg rı yitirdiği yorumları yapılan YTP’nin seçim propaganda stratejileri, Amerikanvari propaganda yöntemlerine dayanıyor. Henüz Hazine yardımı alınamamasının da etkisiyle YTP, çalışmaları karşılığında para almayan gönüllülerle çalışıyor, seçim bildirgesini reklamcılarla birlikte hazırlıyor. 
     Bir İletişim Stratejileri Grubu oluşturan YTP, burada siyasette deneyimi olan ve pratiğin içinden gelen milletvekilleriyle reklam ve halkla ilişkiler firmalarında "pazar" konusunda uzmanlaşmış profesyonel isimleri bir araya getirdi. 
     
     Vergi indirimi vaadi 
     Siyasetçilerden gelen öneriler, reklam ve tanıtım firmalarında uzmanlaşmış gönüllülerle birlikte, "vurucu ve somut" vaatler haline getirilerek seçim bildirgesine yerleştiriliyor. Bildirgede, ekonomide insanı öne çıkaracak uygulamalar, tarım kesimi, memur ve işçilere yönelik somut vaatlerin yanı sıra "vergilerin indirilmesi" gibi kesin sözlere de yer verilmesi isteniyor. Bildirgeye son şeklini Bilim Kurulu ve MYK verecek. 
     
     İkinci el otobüs 
     Cem’i Anadolu turuna çıkarmaya hazırlanan parti yönetimi, bunun için gerekli olan parti otobüsü ihtiyacını da, "ikinci el" yöntemiyle çözdü. 
     Mercedes marka ikinci el bir otobüs ile minibüs satın alan parti yönetimi, ses sistemiyle birlikte bu işi yaklaşık 150 milyar liraya mal etti. 
     
Balıkçılara rast gele      ŞENOL DEMİRCİ İstanbul 

     YTP Genel Başkanı İsmail Cem, işsizliğe karşı elbirliğiyle mücadele başlatmak iddiasında olduklarını ve ekonomiyi canlandırmak için üretime tam destek vereceklerini belirterek, "Türkiyemizde taş üstüne taş koyana devlet kul köle olacak" dedi. Cem, Sarıyer Vapur İskelesi’nden bindiği bir balıkçı teknesiyle Beykoz’da bulunan Poyrazköy balıkçı barınağına giderek, vatandaşların sorunlarını dinledi. Yol boyunca da teknede balıkçı ağı onardı. Balıkçı barınağında bir süre gezerek "rast gele" diyen Cem, 4 yaşındaki Mehmet Akif isimli çocuğu da kucağına alarak, "Benim 2 kız torunum olduğunu biliyor. Onun için geldi yanıma" diye espri yaptı. Cem ayrıca, eski KESK Genel Başkanı Siyami Erdem ile de burada bir süre görüştü. 
     
     İstanbul’dan aday olacak 
Özkan Ben sözü bir kere veririm      SERPİL ÇEVİKCAN Ankara 

     YTP’nin önde gelen ismi Hüsamettin Özkan, kendisinin YTP’den milletvekili adayı olmayacağı yolundaki haberler ile partisi için yapılan yanlış yorumlardan büyük rahatsızlık duyduğunu belirterek, "Benim aday olmayacağım gibi akıl almaz bir şeyi bile söyleyebiliyorlar. Malum partinin manipülasyonudur. Ben sözü bir kere veririm. Bugüne kadar verdiğim her sözün arkasında da durdum. İstanbul’dan aday olacağım. Herkes bunu böyle bilsin" dedi. 
     
     Moralimiz çok yüksek 
     YTP’ye milletvekilliği adaylığı için yapılan başvuruların da yanlış yansıtıldığını, yüzlerce başvurunun olduğunu belirten Özkan, Genel Başkanı İsmail Cem’in de, kendisinin de "moralinin" çok yüksek olduğunu ve bunun seçim sandığına yansıyacağını söyledi. 
     YTP’yi baraj riski altında gösteren anketlere ilişkin soruya Özkan, "Ben siyasete girdiğim günden beri anketlere hep soru işaretiyle bakarım. Yanlıdır, yoruma açıktır. Biz yolumuza tüm hızımızla devam ediyoruz" yanıtını verdi. 
     



 SİYASET 















</TEXT>
</DOC>
