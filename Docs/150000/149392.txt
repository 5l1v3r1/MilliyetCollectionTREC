<DOC>
<DOCNO> 149392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo31.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Tekelspor Beşiktaş'ı evinde yendi 93-81 
</HEADLINE>
<TEXT>

     Türkiye Basketbol Ligi'nde İstanbul Tekelspor, Beşiktaş'ı 93-81 yendi. 
     Karşılıklı basketlerle başlayan mücadelede Tufan ile Umut Tınay'ın etkili oyunuyla üstünlüğü ele geçiren Beşiktaş, İstanbul Tekelspor'da Atkins'in sayılarına karşın ilk periyodu 26-21 önde geçti. 
     2. periyotta yaptığı top kayıplarına karşın İstanbul Tekelspor'un pota altında etkisiz kalmasından yararlanan siyah-beyazlılar Faruk ve Tufan'ın dış atışlardan bulduğu basketlerle devreyi 43-38 önde kapadı. 
     İkinci yarıda Sankes ve Engin ile pota altında rahat sayılar bulan İstanbul Tekelspor, Beşiktaş'ta Nedim'in basketlerine karşın 29. dakikada 61-61 beraberliği sağlarken, 3. periyot da 64-64 beraberlikle tamamlandı. 
     Oldukça çekişmeli geçen son periyodunun ilk 8 dakikasında adeta sayı düellosu yaşandı. Beşiktaş, Serdar'ın bitime 2 dakika kala üstüste bulduğu sayılarla oyundan koparken İstanbul Tekelspor, uzun süre geride götürdüğü maçı 93-81 yendi. 
     Bu arada maçın 13. dakikasında elektrikler kesilince maç 20 dakika durdu. Elektriklerin gelmesinin ardından maça devam edildi. 
Salon Süleyman Seba 
Hakemler Emin Moğulkoç xxx, Serhat Büker xx 
Beşiktaş Umut Tınay xx 16, Tufan xx 18, Faruk xx 17, Onur xx 8, Lindemann x 2, Nedim xx 11, Moore x 5, İnanç xx 4, İsmail x, Evrensel x, Eren x 
İstanbul Tekelspor Atkins xxxx 25, Turabi xx 8, Turgay xx 8, Sankes xx 13, Dunkley xx 6, Serdar xxx 16, Erhan x, Engin xx 13, Mahir xx 4 
1. Periyot 26-21 
Devre 43-38 Beşiktaş lehine 
3. Periyot 64-64 
Beş Faulle Çıkanlar 38.52 Onur, 39.20 İnanç Beşiktaş , 39.34 Engin İstanbul Tekelspor 
     





</TEXT>
</DOC>
