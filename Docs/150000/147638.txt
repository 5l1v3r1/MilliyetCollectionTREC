<DOC>
<DOCNO> 147638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun04.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanımız sana feda olsun’ 
</HEADLINE>
<TEXT>

     DIŞ HABERLER SERVİSİ 

     Irak TV’si, savaşın başlamasından bu yana ilk kez başkent Bağdat’ta halkın arasına çıkan Devlet Başkanı Saddam Hüseyin’in görüntülerini dün yayımladı. TV’de, El Mansur Mahallesi’nde, askeri üniforma giymiş, çevresinde az sayıda koruma bulunan Saddam’ın etrafını kalabalığın sardığı, kimilerinin elini öpmeye çalıştığı, kimilerinin de tezahüratta bulunduğu görüldü. Vatandaşların, "Ruhumuzu, kanımızı sana feda ediyoruz ya Saddam" diye slogan attığı dikkat çekti. Gündüz çekilmiş olan görüntülerde, bazı vatandaşlar Saddam’ı ellerinden ve yanaklarından öperken, Irak liderinin kucağına küçük bir çocuğu aldığı görüldü. Saddam’ın ölmüş olabileceğini ortaya atan ABD ise, bu görüntüler karşısında yorum yapmaktan kaçındı. 
     
     


GÜNCEL 






















</TEXT>
</DOC>
