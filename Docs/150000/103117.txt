<DOC>
<DOCNO> 103117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun07.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü sanılan asker 17 yıl sonra evine döndü. 
</HEADLINE>
<TEXT>

     Kamboçya'da savaşmış ve öldüğü sanılan bir Vietnam askeri, 17 yıl sonra evine döndü. 
     Vietnam'ın 1978'de Kamboçya'yı işgali sırasında savaşan Nguyen Van Binh 48 , kafasından yara almış ve bu hafızasını kaybetmesine yol açmıştı. 
     1980'lerin başında hastaneden çıkarak ortadan kaybolan Binh'i yıllarca arayan birliği, sonunda umudu keserek kendisini ölü ilan etti ve durumu 1985'te ailesine bildirdi. 
     Bu arada ülkenin güneyindeki çeşitli illerde işçi olarak çalışan Binh'i, geçen yıl Ağustos'ta bir aile himayesine aldı. Binh de bu arada yavaş yavaş hafızasını yeniden kazanmaya başladı. 
     Ailenin kendisini kızlarıyla evlendirmek istedikleri sırada Binh'in görüştüğü bir polis görevlisi, köyünün adını hatırlamasına yardımcı oldu. 
     Bunun üzerine olaylar gelişti ve Binh tekrar evlenmemiş olan karısını, çocuklarını ve diğer aile üyelerini tanıdı. 
     Vietnam, Kamboçya'daki Kızıl Kmerler rejimini 1979'da devirmiş ve ülkeyi 10 yıl boyunca işgal altında tutmuştu. 
     





</TEXT>
</DOC>
