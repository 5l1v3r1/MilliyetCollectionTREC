<DOC>
<DOCNO> 112168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yasam/yas05.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Terk edilen emekli polisin cinneti 
</HEADLINE>
<TEXT>

Eşi terk edince bunalıma giren emekli polis, ayrılıktan sorumlu tuttuğu eski ortağını, öz kızını ve kendini vurdu. Bilanço 1 ölü, 2 ağır yaralı... 
     MUSTAFA KURTARAN 

     Kadıköy’de eşinin kendisini terk etmesi sebebiyle bunalıma giren emekli polis memuru Hüseyin Kulaksız, silahıyla kan akıttı. Eşinin ayrılmasından sorumlu tuttuğu eski ortağı ve öz kızını beylik silahıyla vurarak yaralayan Kulaksız son kurşunu da kendi kafasına sıktı. Hastaneye kaldırılan iki kişinin sağlık durumunun ciddi olduğu belirtildi. Kulaksız ise gece geç saatlerde öldü. Eşi Ayşe Kulaksız’ın aralarında çıkan tartışma sonucu evi terketmesine sinirlenen Kulaksız 52 , eşini yönlendirdiğinden şüphelendiği eski ortağı baharatçı Engin Türk’ün 40 yanına gitti. Şemsettin Günaltay Caddesi Nadir Ağa Sokak 8 numaralı evde çıkan tartışma sonucu silahını çıkartan Kulaksız, Türk’e bir el ateş etti. Göğsünden yaralanan Türk, Haydarpaşa Numune Hastanesi’ne kaldırıldı. Olay yerinden kaçan Kulaksız, daha sonra annesinden yana çıkmakla suçladığı evli kızı Cevahir Deniz Kuruçay’ın 25 Sögütlüçeşme’deki dükkanına geldi. Kızının başına bir el ateş eden Kulaksız, son mermiyi de kendi kafasına sıktı. Kızı ağır yaralanan Kulaksız hastanede can verdi. 
     
     



 YAŞAM 

















</TEXT>
</DOC>
