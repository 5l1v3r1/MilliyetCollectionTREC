<DOC>
<DOCNO> 131160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yasam/yas05.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım için öldü 
</HEADLINE>
<TEXT>

Bacağı kırılan Alman eşi Petra’ya yardım getirmek için donan gölü geçmeye kalkan Türk genci Suat, buz kırılınca boğularak can verdi 
     FRANKFURT Milliyet 

     Almanya’nın Frankfurt kentinde yaşayan 31 yaşındaki Kayserili Suat Çağman ile 38 yaşındaki Alman eşi Petra, önceki akşam köpekleri Saphir’i gezintiye çıkardı. Ancak gezinti, büyük bir acıyla noktalandı. Petra, kaygan zeminde düşerek ayağını kırdı. Bunun üzerine Suat Çağman, acı içinde kıvranan eşine ambu-lans çağırmak için yola koyuldu. Hemen yakındaki akaryakıt istasyonundan telefonla yardım çağırmayı planlayan genç adam, normal güzerg h yerine kestirme yolu tercih edince, eceline davetiye çıkardı. 
     
     Yolu kısaltmak istedi 
     Buz tutan Rebstockweiher Gölü’nü geçmeyi hesaplayan Suat Çağman, kendisini takip eden köpeğiyle birlikte kıyıdan uzaklaştı. Ancak yolun yarısına geldiğinde, ince buz tabakası ağırlığa dayanamayıp kırıldı. Soğuktan uyuşan bedenini daha fazla su üstünde tutamayan Çağman, soğuk sulara teslim oldu. Doberman cinsi köpeği Saphir ise sahibinin son nefesini verdiği gölden sağ kurtulmayı başardı. Çağman’ın soğuktan taş kesmiş cesedine ancak ertesi sabah ulaşılabildi. 
     



 YAŞAM 




























</TEXT>
</DOC>
