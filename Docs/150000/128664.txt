<DOC>
<DOCNO> 128664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/guncel/gun08.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökhan’ın kalbi Sema’ya hayat verdi 
</HEADLINE>
<TEXT>

Beyin kanamasından ölen Gökhan Özansoy’un kalbi, 4 yıldır tedavi gören Sema Erçil’e nakledildi 
     TAHSİN AKSU İstanbul 

     İzmir’de beyin kanaması sonucu ölen üniversite öğrencisi Gökhan Ozansoy’un 23 kalbi, Koşuyolu Kalp Eğitim ve Araştırma Hastanesi’nde gerçekleştirilen operasyonla, ileri derecede kalp yetmezliği nedeniyle dört yıldır tedavi gören Sema Erçil’e 22 nakledildi. 
     Ozansoy’un kalbi, özel uçakla Atatürk Havalimanı’na, buradan da hastaneye ulaştırıldı. Dün 03.30 sıralarında başlayan ameliyat başarıyla sonuçlandı. 
     
     SEVİNÇ GÖZYAŞI 
     1.5 aydır organ bekleyen Sema Erçil’in annesi Seyhan Erçil, sevinç gözyaşları dökerek, "İçinde bulunduğumuz durumu başına gelmeyen kimse anlayamaz. Bu yüzden tüm organlarımı bağışladım. Herkese de çağrıda bulunuyorum Hayat kurtarmak istiyorsanız elinizden geldiği kadar organ bağışına destek verin, organlarınızı bağışlayın" dedi. 
     İnşaat işçisi baba Recai Erçil ise "Akşam saati apar topar hastaneye geldik. Kızımı hemen yoğun bakıma aldılar. Allah herkesten razı olsun" diye konuştu. Erçil’in bir hafta sonra yoğun bakımdan çıkarılacağı, genel durumunun iyi olduğu belirtildi. 
     



 GÜNCEL 




















</TEXT>
</DOC>
