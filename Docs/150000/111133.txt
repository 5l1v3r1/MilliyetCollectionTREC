<DOC>
<DOCNO> 111133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun10.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşında ama 10 kez hamile kalmış... 
</HEADLINE>
<TEXT>

     İngiltere'de 16 yaşında bir kadının, 12 yaşından bu yana 10 kez hamile kaldığı bildirildi. 
     Londra'nın güneyinde cinsel yolla bulaşan hastalıklar konusunda araştırma yapan sağlık ekibinin rastladığı kadının hamileliklerinden ikisinin doğumla, üçünün kürtajla, beşinin de düşükle sonuçlandığını belirtildi. 
     Adı açıklanmayan kadının, ilk olarak tecavüze uğradığı, daha sonra kaç partneri olduğunu hatırlamadığı ve halen psikolojik tedavi gördüğü ifade edildi. 
     Araştırmayı yapan ekibin başkanı Sarah Creighton, bölgedeki genç kadınların tedbirsizlik ve dikkatsizliğinin kendisini hayrete düşürdüğünü belirterek, ''Bu sadece bir cinsel cehalet değil, önlem almazlarsa hamile kalacaklarını, prezervatif kullanmazlarsa cinsel yolla bulaşan hastalıkları kapacaklarını biliyor, ama aldırmıyorlar'' dedi. 
     Bu arada bölge kliniğine başvuran 144 kadın arasında yapılan araştırmanın sonuçları, 12-16 yaş arasındaki genç kızların, yetişkin kadınlara oranla üç kat daha fazla cinsel yolla bulaşan hastalık kaptığını ortaya koydu. 
     





</TEXT>
</DOC>
