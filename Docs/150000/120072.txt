<DOC>
<DOCNO> 120072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/guncel/gun99.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Cezaevinin dört kelepçesi yok      SEMRA PELEK İstanbul 

     Ölüm orucu eylemlerinin sürdüğü Küçük Armutlu’da geçen yıl kasım ayında yapılan operasyonlarda yakalanıp haklarında örgüt üyeliğinden dava açılan 11 sanıktan dört kadın, Bakırköy Cezaevi’nde yeterli sayıda kelepçe olmadığı için duruşmaya getirilmedi. İstanbul 6 No’lu DGM’deki duruşmaya Bakırköy Kadın ve Çocuk Tutukevi’nde bulunan Güzin Tolga, Eylem Göktaş, Gamze Turan ve Selma Kubat’ın cezaevinde sadece iki kelepçe bulunması, sanıkların da birbirlerine kelepçelenmek istememesi sonucu mahkemeye getirilmediği açıklandı. Duruşmada sanık avukatları, yargıcı önyargılı bulduklarını belirterek, redd-i hakim talebinde bulundu. 
     
Davulcu, savcı kapısını çalınca...      SAKARYA DHA 

     Sakarya Karasu’da sahur vakti kapı kapı dolaşıp bahşiş toplayan üç ramazan davulcusu, Karasu Cumhuriyet Savcısı Akif Özgün’ün de kapısını çalınca, "halkı rahatsız ettikleri" gerekçesiyle 54 milyon 526’şar bin lira para cezasına çarptırıldı. Kubilay Çakmak 33 , Erdal Çakmak 22 ve Mustafa Çakmak 21 , bahşiş topladıkları önceki gece saat 03.00 sıralarında Savcı Özgün’ün de kapısını çaldılar. Gürültüden rahatsız olan Özgün, dün davulcular için suç duyurusunda bulunurken, kuzen’ davulcuların ramazan için özel belgelerinin bulunmadığı da anlaşıldı. Davulcular, çıkarıldıkları nöbetçi mahkemece 54 milyon lira para cezasına çarptırıldı. 
     
İstanbullu kuma h kim karşısında      SİVEREK DHA 

     İstanbul’da bilgisayar operatörlüğü yaparken Şanlıurfa’nın Siverek ilçesi Kaynak köyüne kuma giden 17 yaşındaki G.E.’nin, imam nik hlı eşi Cemil İstekli ile resmen evlenebilmek için Siverek Sulh Hukuk Mahkemesi’ne açtığı dava başladı. G.E., dünkü duruşmaya imam nik hıyla evli ve beş çocuklu olmasına karşın kuma gitmeye razı olduğu Cemil İstekli ile birlikte gelirken, mutlu bir evlilik sürdürdüğünü söyledi. Avukatı Ali Şur da müvekkilinin hamile olduğunu, annesinin kendisini reddederek himaye olamayacağını gösterdiğini ve kendisinin mağdur edilmemesi için evlilik izni verilmesini talep etti. Talimat yazısının gelmemesi nedeniyle duruşma ertelendi. 
     
Banka soydu çabuk yakalandı      KEMAL BULUT Ankara 

     Eryaman 3. Etaptaki İş Bankası şubesi, silahlı bir soyguncu tarafından soyuldu. Bankanın güvenlik görevlisinin silahını da alan soyguncu, 17 milyar lirayla kayıplara karıştı, ancak soygundan yaklaşık 1.5 saat sonra yakalandı. Dün akşam kapanmak üzereyken banka şubesine giren soyguncu, silah tehdidiyle güvenlik görevlisini etkisiz hale getirdi ve silahını aldı. Vezneden 17 milyar lira alan soyguncu, daha sonra yaya olarak kaçtı. Bölgede operasyon başlatan polis, Mustafa Boğazkaya 38 adlı soyguncuyu, Eryaman 4. Etap’ta bulunan Elele Sitesi’ndeki bir apartmanın merdiven boşluğunda kıstırarak yakaladı. 
     
     



 GÜNCEL 













</TEXT>
</DOC>
