<DOC>
<DOCNO> 130028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo04.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da 18'ini doldurmamış, 1420 üye bulunuyor... 
</HEADLINE>
<TEXT>

     Birinci Süper Futbol Ligi'nde 35. kuruluş yıldönümünü geride bırakan Trabzonspor'da, asil üyelerin yanısıra 18 yaşının doldurmamış gençler de üye yapılıyor. 
     1992 yılında dönemin kulüp başkanı Faruk Özak döneminde bordo-mavili kulüpte başlatılan genç üyeliğe bugüne dek 1420 kişinin başvurduğu bildirildi. Genç üyeler, 18 yaşını doldurduktan sonra da asil üyeliğe çok daha az bir ödeme yaparak geçiş yapabiliyor. 
     Genç üyeler içinde Brüksel'de yaşayan İlhan Mustafa Demir ise, ailesi tarafından 4 aylıkken üye yapılarak, genç üyeliğe en küçük başvuru yapan kişi oldu. 
     Trabzonspor Kulübü Sadri Şener Sosyal Tesisleri Sorumlusu Suat Alemdar, yaptığı açıklamada, yaklaşık 10 yıl önce başlatılan uygulamayla özellikle son yıllarda, küçük çocukların aileleri tarafından üye yapıldığını söyledi. 
     Alemdar, genç üyeliğe başvuranların sayısında her geçen gün artış olduğunu da ifade ederek, ''10 bin 250 asil üyemiz var. Genç üyelerimiz de 18 yaşını duldurdukları zaman asil üye olacak. Yurtdışında ve başka illerde yaşayan küçük üyeler bulunuyor. Sanıyorum aileleri de onları, Trabzon'u ve Trabzonspor'u unutmamaları için üye yapıyor'' diye konuştu. 
     





</TEXT>
</DOC>
