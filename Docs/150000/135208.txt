<DOC>
<DOCNO> 135208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sondun08.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Oteller Kraliçesi, işten attığı eşcinsele 11 milyon dolar ödeyecek 
</HEADLINE>
<TEXT>

     Amerika'nın oteller kraliçesi olarak nitelendirilen Leona Helmsley, eşcinsel olduğu gerekçesiyle işten çıkardığı eski müdürüne 11 milyon dolar tazminat ödemeye mahkum oldu. 
     Charles Bell adlı eski görevli, haksız yere işten çıkartıldığını öne sürerek, Helmsley aleyhine 40 milyon dolarlık tazminat davası açmıştı. Ödenecek miktarı 11 milyon dolar olarak belirleyen jüri, kararında, Helmsley'e ait ''Park Lane otelinin'' eski müdürü olan Bell'in ''hasmane ve kötü bir çalışma ortamında görev yapmak zorunda kaldığını'' kabul etti ve kendisine 11.2 milyon dolar ödenmesini kararlaştırdı. 
     Leona Helmsley'in malvarlığının 3.2 ile 4 milyar dolar olduğu sanılıyor. 
     80 yaşındaki Helmsley karara tepki göstermezken, avukatı Steven Eckhaus, karar hakkında bir üst mahkemeye başvuracaklarını bildirdi. 
     Charles Bell ise ''Jürinin, Bayan Helmsley'in bana karşı ayırımcılık yapmış olduğu gerçeğini kabul etmesinden büyük memnuniyet duydum. Umarım bundan sonra hiç kimse, eşcinsel olduğu gerekçesiyle bu tür muameleye maruz kalmaz'' diye konuştu. 
     





</TEXT>
</DOC>
