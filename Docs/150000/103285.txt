<DOC>
<DOCNO> 103285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/spo02.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant’ın Milliyet’e yaptığı açıklamalar, Fenerbahçe’yi sallayacak 
</HEADLINE>
<TEXT>
"ÇOK YALNIZIM" 
Alman hoca, görevde kalıp-kalmayacağının tartışıldığı şu günlerde Fenerbahçe ve Türkiye gerçeklerini kendisine göre yorumladı, deprem etkisi yaratacak açıklamalar yaptı 
     Özel Haber MEHMET DEMİRCAN 

     Sonuca hazırlıklı 
     "FEYENOORD karşısında elenmemiz durumunda neler olabileceğini ben de biliyorum. Elenirsek işim zor. Belki Christoph Daum gelir. Bakarsın Oğuz bile takımın başına geçer. Ama ben işimi yapıyorum. Çalışıyorum, oynuyorum ve kazanmam gerekiyor. Feyenoord maçını da 3-0 kazanacağız." 
     
     "Para garanti vermez" 
     "25 milyon dolarlık transferin Şampiyonlar Ligi garantisi olabilir mi Yani Ortega ve Washington’u aldık diye Şampiyonlar Ligi garanti mi olmalı O zaman UEFA’yı arayıp "Biz 25 milyon harcadık Ortega’yı da aldık. Biz ön eleme oynamak istemiyoruz. Bizi direkt Şampiyonlar Ligi’ne alın" diyelim." 
     
     "Ortega benim derdim" 
     "Ortega’nın maliyetinin yüksek olması takım içinde sorun olmaz. Başka ülkelerde olabilir ama Türkiye’de olmaz. Ortega ile ilgili tek sorun oynatmadığınızda antrenör için olur. Futbolcuyu sahada oynatan onun için harcanan para değil, takıma yaptığı katkıdır." 
     
     "Herkesin adamı var" 
     "KULÜPTE bakıyorum herkesin bir adamı var. Hatta futbolcuların 2’şer adamı var biri yönetici, biri de gazeteci. O yüzden istedikleri gibi davranabiliyorlar. Çok serbestler. Bir tek ben yalnızım. Ben yalnızları oynuyorum ama işimi de çok seviyorum. O yüzden Fenerbahçe’nin başındayım." 
     
     "Ceyhun ne verdi " 
     "CEYHUN kendini büyük bir star zannediyor. Fenerbahçe’ye imza atmakla kariyerli bir oyuncu olunmaz. Belki bazı futbolcular Fenerbahçe’de oynamanın kariyer olduğunu zannediyor. Önce bir şeyler yapmalısın. Önce takımına, kulübüne bir şeyler vermelisin. Allah aşkına söyleyin Ceyhun Fenerbahçe’ye ne verdi " 
     
     "Yusuf çalım kralı" 
     "AYNI şey Yusuf için de geçerli. Unutur muyum zannediyorsunuz Ankara maçını. Pas verseydi şimdi ön elemede uğraşmıyorduk. Şampiyonduk ve Şampiyonlar Ligi’ne direkt katılıyor olacaktık. Çalım Kralı diyebiliriz kendisi için. Çok uğraştım iyi bir oyuncu olması için ama olmadı. Böyle futbolcularla işim olmaz." 
     
     "Ulusoy işini yapsın" 
     "FEYENOORD maçında Futbol Federasyonu Başkanı Ulusoy beni beğenmemiş. Ben top oynamadım ki beni beğensin. Zaten daha önce de bir transferimize karışmıştı. O zaman da kendisine cevap verdim. Aynı cevabı tekrarlıyorum. Başkan Ulusoy beni bıraksın kendi işini doğru yapsın." 
     
     "Taraftar sorunu yok" 
     "TÜRKİYE’DE taraftarlar arasında fazla bir çekişmenin yaşandığına inanmıyorum. İlk hafta Trabzon’da hiç bir sorun yaşamadık. Sadece tribünden bir kişi bana doğru bozuk para attı. Yere eğildim ve parayı alıp cebime attım. Para atılmaz ki. Para değerlidir. Herhalde atan taraftar beni görmüş ve akıllanmıştır..." 
     
     Bizden öğrendi 
     LORANT ile sohbetimiz koyu bir şekilde sürerken, transferin bittiğini söyledi. Kendisine 31 Ağustos’a kadar UEFA’ya yeniden liste bildirme hakkı olduğunu hatırlattık. Birden bire gözleri parladı. "Ciddi misiniz Bunu öğrendiğim çok iyi oldu. Eğer turu geçersek bir kaç futbolcunun adı da gündeme gelebilir" diye konuştu. 
     
Stevic darbesiYugoslav oyuncuya Feyenoord maçındaki kasti tekmesi nedeniyle üç maç ceza verilmesi bekleniyor 
     SARI - Lacivertli ekibin, Şampiyonlar Ligi listelerinin UEFA’ya bildirildiği, son günde sürpriz bir şekilde renklere bağladığı Miroslav Stevic UEFA Disiplin Kurulu’na sevkedildi. Almanya’nın Borussia Dortmund kulübünden transfer edilen Yugoslav futbolcuya UEFA’nın sürpriz bir ceza vereceği bildirildi. 
     TRANSFER edildiği günün ertesinde çıktığı Feyenoord maçında rakibine kasti tekme atan Stevic’e üç maç ceza kesilmesi bekleniyor. Gözlemci raporlarına göre Stevic’in ilk yarıda rakipleriyle girdiği mücadelede yerdeyken attığı tekmeyi değerlendiren UEFA Disiplin Komitesi kararını bugün açıklayacak. 
     
Son prova Kartal’la      FENERBAHÇE, İstanbul’un 2.Lig temsilcilerinden Kartalspor ile bugün bir hazırlık maçı yapacak. Saat 18.00’de Kartal Stadı’nda oynanacak olan karşılaşma bir anlamda Feyenoord maçının da provası olacak. Bu mücadelede milli takımlara giden futbolcuların dışında bir kadronun sahada yer alacağı bildirildi. 
     
Fener 1.5 saat koştu      MİLLİ futbolculardan yoksun kadrosuyla hazırlıklarını sürdüren Fenerbahçe, dünü düz koşuyla geçirdi. Lorant yönetiminde yapılan antrenmanda 1,5 saat boyunca koşan Sarı - Lacivertli oyuncuların hallerinden şikayetçi olmadıkları gözlendi. Bu arada ailesini Almanya’dan İstanbul’a getiren Stevic, kendine ev aramaya başladı. 
     



 SPOR 

























</TEXT>
</DOC>
