<DOC>
<DOCNO> 122772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/magazin/mag01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BAYRAMDA EKRAN 
</HEADLINE>
<TEXT>
Çarkıfelek’e ruhumu kattım 
Erbil, "Dünyada ömrünü tamamlayan yarışmayı zirveye taşıdım" diyor ve ekliyor "Çark dönecek" 
     ALİ EYÜBOĞLU 

     Ekranlardan şimdiye dek, onlarca yarışma programı geldi geçti... Yarışma furyasının yaşandığı dönemde milyonları televizyon karşısına çeken yapımlardan hiçbiri artık yok. Eskilerden kalan tek yarışma ise "Çarkıfelek". 
     Sunuculuğunu Mehmet Ali Erbil’in üstlendiği Kanal D’nin sevilen yarışması, her yıl olduğu gibi bu ramazanı da zirvede tamamladı. "Çarkıfelek" bayram boyunca da Kanal D ekranlarında olacak. Erbil, "Çarkıfelek, bayramdan sonra da sürecek. Haftada iki gün ekrana gelecek. Henüz günü kararlaştırılmadı" dedi. 
     
     Şarkıları meşhur ettim’ 
     Dünyada ömrünü tamamladığı söylenen yarışmaya, kendini katıp zirveye taşıdığını anlatan Erbil, şöyle konuştu 
     "Oyunculuğumu, sunuculuk deneyimimle bir potada eritip, bambaşka bir boyut kattım yarışmaya. O yüzden de çok farklı bir Çarkıfelek’ çıktı ortaya. İnsanlar Çarkıfelek’te yarışmadan başka yaptığım spontan esprileri, şovları, anlık ağzıma doladığım bir şarkıyı da bekliyor benden. Başarıyı buna bağlıyorum. Şimdiye kadar birçok şarkıyı meşhur ettim. Bu akşam ölürüm beni kimse tutamaz’, Çekirge’, Azıcık ucundan versen’, Aman aman’ ve Tanrı istemezse insan ölmezmiş’ ilk aklıma gelenler." 
     
     Partneri Taşfırın erkeği’ 
     Cuma günleri TRT 1’de ekrana gelen "Bir Başka Gece"yi de sunan Erbil, TRT’nin yılbaşı özel programında ise çok özel bir ortakla kameraların karşısına geçecek. Erbil, TRT’nin yılbaşı programını "Çocuklar Duymasınöda canlandırdığı "Taşfırın erkeği" tiplemesiyle şöhrete ulaşan Tamer Karadağlı ile birlikte sunacak. Erbil, Ramazan Bayramı’nı Kıbrıs’ta hem program yapıp, hem eşi Sedef Erbil’le tatil yaparak geçirecek. 
     
Neşeli sohbet Seçim öncesinde politikacı konuklar ağırlayan Uğur Dündar, bugün tiyatro sanatçısı Nejat Uygur’la sohbet ediyor... 
     Haldun Dormen, Nejat Uygur’u anlattığı yazısını "Kendi alanında büyük işler yapıyor. Kadrini bilelim. Uygur’u arşivleyelim" diye bitirmiş. "Arena", Taner’in vasiyetini yerine getiriyor ve arşivler için bir "Nejat Uygur portresi" çiziyor... 
     
     60 yıllık sanat macerasını anlatacak 
     Seçim öncesinde konuklarıyla siyaset konuşan Uğur Dündar, bayramda sevilen bir sanatçıyı, 60. sanat yılını kutluyan Nejat Uygur’u konuk ediyor. Uygur’un 60 yıllık başarı öyküsünü ve sahne serüvenini anlatacağı yapımda, oyunlarından alıntılar ve onunla ilgili yapılmış söyleşiler de yer alacak. 
     KANAL D 23.00 

ATV’de assolist Muazzez Ersoy      Muazzez Ersoy, kısa süre önce Bostancı Gösteri Merkezi’nde verdiği son konseriyle ATV’nin "bayram mönüsü"nde yer alıyor. İki bölüm halinde yayınlanacak konserinde sanatçı, kalabalık bir saz heyeti eşliğinde sahneye çıktı. Ersoy’un Türk Sanat Müziği’nin sevilen şarkılarını seslendirdiği konserini Cumhur Atalay çekti. İlk bölümde Ersoy, hayranlarının karşısına 13 şarkıyla çıkacak. 
     

</TEXT>
</DOC>
