<DOC>
<DOCNO> 103685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/spor/spo01.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
JOKER SERGEN 
</HEADLINE>
<TEXT>

İstanbulspor maçında bütün planlarını yıldız oyuncunun üzerine kuracak olan Lucescu, futbolcularına da "Rakibi presle dağıtın. İşinizi şansa bırakmayın" dedi 
     BİLAL MEŞE 

     Sonuna kadar savaşın’ 
     BEŞİKTAŞ Teknik Direktörü Lucescu, İstanbulspor maçı öncesi yaptığı toplantıda futbolcularını uyardı ve "Rakibinizi presle dağıtın. İşinizi şansa bırakmayın. Sonuna kadar savaşmanızı istiyorum. İçinizde ne varsa sahaya yansıtın" dedi. Oyun planlarını Sergen üzerine kuran Rumen hoca tüm topların yıldız futbolcuda buluşmasını istedi. Sergen hem Beşiktaş’ın ataklarını organize edecek, hem de forvetin arkasında sürpriz golcü olarak görev yapacak. 
     
     Daha iyi olacağız’ 
     TECRÜBELİ hoca oyun sistemlerinin yavaş yavaş oturduğunu da belirterek, "Sadece ideal onbir konusunda zorlanıyoruz. Bu da önümüzdeki haftalarda kesinlikle düzelecek. Daha iyi olacağız. Bu süreç içinde sahaya çıkan herkes ekstra işler yapmak mecburiyetinde" diye konuştu. Mircea Lucescu, firesiz yola devam etmek zorunda olduklarını vurguluyarak "Bunun için herkesten özveri bekliyorum" ifadesini kullandı. 
     
Nouma sıra bekleyecek      TEKNİK Direktör Mircea Lucescu, bugünkü kritik İstanbulspor mücadelesinde forvette Ahmet Dursun - Daniel Pancu ikilisine görev vermeyi düşünüyor. Rumen çalıştırıcı, Bursa deplasmanında bir gol atıp, bir de asist yapan Pancu ve Kocaelispor maçında takımına hayat veren Ahmet Dursun’la kilidi açmayı hedefliyor. 
     GÜNGÖREN Stadı’nın bozuk zemininden çekinen Rumen hoca, henüz hazır olmayan Nouma’ya da maçın gidişatına göre ikinci yarıda şans verecek. Savunmada Tolga ile Ali Eren arasında tercih yapacak olan Lucescu, sol kanatta Tümer ile Kocaeli maçında beraberlik golünü atan Ahmet Yıldırım arasında kararsız kaldı. 
     
Rüştü moral verdi      MİLLİ Takım’a gitmediği için sıkıntılı günler yaşayan İlhan’a, Fenerbahçe’nin milli kalecisi Rüştü teselli verdi. Almanya’nın Münih kentinde ikinci kez atroskopi olan İlhan, ameliyat sonrası aynı otelde kalan Rüştü’nün desteğiyle moral buldu. İlhan Mansız’ı bir an olsun yalnız bırakmayan milli kaleci, taburcu olup, Türkiye’ye dönünceye kadar milli takım arkadaşı ile yakından ilgilendi. 
     
Demirören’in acı günü      BEŞİKTAŞ Asbaşkanı ve Futbol Şube Sorumlusu Yıldırım Demirören dün babaannesini kaybetti. 90 yaşında hayata gözlerini yuman Hacer Demirören, yarın Fatih Camii’nde kılınacak olan öğle namazının ardından Edirnekapı Mezarlığı’nda toprağa verilecek. Merhumeye Allah’tan rahmet, kederli ailesi ve yakınlarına başsağlığı dileriz. 
     
Kartal’ın aydınlık yüzü      ÜMRANİYE Tesisleri’nin hayata geçirilmesine büyük katkı sağlayan Fikret Orman, alt yapının başına getirilmesinin ardından yaptığı çalışmalarla da taktir topluyor. Orman, son olarak açtığı futbol okullarıyla Beşiktaş’ın alt yapısına büyük bir kaynak yarattı. Çilekli ve Bağcılar’da açılan okullar dün görücüye çıktı. Çilekli’de tam 360 minik yıldız adayı yer alırken, oynanan yedi karşılaşmanın beşini Bağcılar, birini Çilekli kazandı, bir maç da berabere sonuçlandı. Minik sporcuları izlemeye gelen aileler büyük heyecan yaşadı. 
     



 SPOR 

























</TEXT>
</DOC>
