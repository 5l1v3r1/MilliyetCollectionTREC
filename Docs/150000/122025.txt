<DOC>
<DOCNO> 122025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/ekonomi/eko09.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DMG, yayıncılıkta AB’ye hazırlık yapıyor 
</HEADLINE>
<TEXT>

     Doğan Medya Grubu DMG , yayıncılık alanında Avrupa Birliği AB kriterlerine uyum çalışmalarının başına AB konusunda uzman gazeteci Ahmet Sever’i getirdi. 
     DMG tarafından yapılan yazılı açıklamada, yayıncılık alanında Doğan Yayın Konseyi kurulması ve yeni yayın İlkeleri oluşturulması örneklerinde görüldüğü gibi pek çok alanda AB normlarının yakalandığı belirtildi. Türkiye’nin AB’ye üyelik yolunda, müzakerelere başlamak için tarih alma aşamasına geldiği bu dönemde, medya alanındaki uyum çalışmalarının başına konunun uzmanı gazeteci Ahmet Sever’in atandığı bildirildi. Bu süreçte, AB’de geçerli olan kural, ilke, uygulamalar titizlikle gözden geçirilecek, DMG’nin bu ilke ve uygulamalarda eksik kalan yanları belirlenecek. Üye ülkelerdeki yayın kuruluşlarıyla karşılıklı görüşmeler başlatılarak bu konulardaki çalışmalar paylaşılacak. 
     DMG’nin yayıncılıkla ilgili AB kriterlerine uyum çalışmalarını yönetmekle görevlendirilen Sever, Brüksel Üniversitesi Siyasal Bilgiler Fakültesi’nden mezun olduktan sonra Milliyet gazetesinin Brüksel muhabirliği, haber müdürlüğü, CNN Türk’ün kuruluş aşamasında haber müdürlüğü görevlerinde bulundu. Yaklaşık 20 yıl boyunca, Türkiye - AB ilişkilerini en yakından izleyen sınırlı sayıdaki gazetecilerden biri oldu. AB üzerine Milliyet’te sayfa hazırladı, CNN Türk’te Kriter’ programını yaptı. 
     



 EKONOMİ 

















</TEXT>
</DOC>
