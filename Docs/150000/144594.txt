<DOC>
<DOCNO> 144594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sontur05.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık kriz merkezi ''Sınırlarımıza yönelik göç yok'' 
</HEADLINE>
<TEXT>

     Başbakanlık Kriz Yönetim Merkezi, Kuzey Irak'ta varolan göç hareketliliğinin artarak devam ettiğini, ancak Türk sınırlarına yönelik bir göç faaliyetinin tespit edilmediğini bildirdi. 
     Başbakanlık Kriz Yönetim Merkezi'nden yapılan açıklamada, merkezin18 Mart Salı günü saat 09.00'da faaliyete geçirildiği belirtildi. 
     Devlet Bakanı ve Başbakan Yardımcısı Mehmet Ali Şahin'in başkanlığındaki Kriz Koordinasyon Kurulu, Başbakanlık Müsteşarı FikretÜçcan'ın başkanlığındaki Kriz Değerlendirme ve Takip Kurulu ile Başbakanlık Müsteşar Yardımcısı Mustafa Çetin'in başkanlığındaki sekreteryadan oluşan Başbakanlık Kriz Yönetim Merkezi'nin, BaşbakanlıkTürkiye Acil Durum Yönetimi Genel Müdürlüğü'nün koordinasyonunda çalışmalarını yürüttüğü ve Kuzey Irak'ta olası toplu nüfus hareketlerine yönelik faaliyetlerine 24 saat esasına göre devam ettiğibildirildi. 
     Açıklamaya göre, Başbakanlık Kriz Yönetim Merkezi Diyarbakır, Şırnak, Batman, Mardin, Hakkari ve Silopi kriz merkezleri ile direkt telefon bağlantısı, emniyetli telefon-fax ve taşınabilir uydu yer terminali normal hatların konuşmaya kapanması durumunda Türksat 1-B uydusu aracılığıyla ile telefon ve fax iletişimini yapabiliyor. 
     
     50 BİN KİŞİYE HİZMETE HAZIR 

     Başbakanlık Kriz Yönetim Merkezi'nde, 16 bakanlık ve kurumdan temsilciler görev yapıyor. Yapılan faaliyetler çerçevesinde, Türk Kızılayı'nın 288 personel, 1 mobil klinik, 61 araç, 10 bin 3 çadır, 123 bin 480 battaniye ve diğer malzemeler ile birlikte 50 bin sığınmacıya hizmet verecek şekilde bölgede hazır bekletildiği Gaziantep, İskenderun, Diyarbakır, Van, İstanbul ve Kapıkule'de yardımkabul merkezlerinin faaliyete geçirildiği kaydedildi. 
     Silopi Lojistik Merkezi'nde koordinatör valilikçe temin edilen 24 bin kişinin bir aylık ihtiyacı olan kuru gıda stoku yapıldığı belirtilen açıklamada, ''Kuzey Irak'ta varolan göç hareketliliği artarak devam etmesine rağmen, sınırlarımıza yönelik bir göç faaliyetitespit edilmemiştir'' denildi. 
     
     ''TÜRKİYE, HER TÜR OLUMSUZLUĞA HAZIR'' 

     Bununla birlikte, Türkiye Cumhuriyeti'nin, tüm kurum ve kuruluşlarıyla birlikte her türlü olumsuz duruma karşı gerekli tedbirleri aldığı ifade edildi. 
     Ayrıca, Başbakanlık Kriz Yönetim Merkezi'nin bu gece yoğun bir mesai yaparak bölge ile sürekli koordinasyon halinde faaliyetlerini sürdürdüğü, Devlet Bakanı ve Başbakan Yardımcısı Mehmet Ali Şahin'in, sabaha karşı 03.45'te merkezi ziyaret ederek, çalışmalar hakkında bilgi aldığı kaydedildi. 
     





</TEXT>
</DOC>
