<DOC>
<DOCNO> 132044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur12.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangına giden itfaiyeciler kaza yaptı 4 yaralı... 
</HEADLINE>
<TEXT>

     Adapazarı'nda, yangına giderken kaza yapan itfaiye aracındaki 4 kişi yaralandı. 
     Dün gece yarısı aldıkları bir yangın ihbarı üzerine Samanlı Köyü'ne doğru yola çıkan araçlardan biri, Yazlık beldesi yakınlarındaki viraja sert girince, yolun da ıslak ve kaygan olması sonucu takla attı. 
     Kazada, araç sürücüsü Hacettin Sönmez 39 , Ahmet Ür 25 , Süleyman Yaylı 33 ve Şükrü Erman 40 yaralandı. İlk müdahaleleri birlikte yola çıktıkları ambulanstaki görevlilerce yapılan itfaiye personeli, Sakarya Devlet Hastanesi'ndeki tedavinin ardından taburcu edildi. 
     Büyükşehir Belediyesi İtfaiye Müdürü Mehmet Ergelen, kaza yerinde bilgi aldıktan sonra yaptığı açıklamada, başka bir ekibin yönlendirildiği Samanlı Köyü'ndeki yangının söndürüldüğünü, personelinin durumunun iyi olduğunu bildirdi. 
     





</TEXT>
</DOC>
