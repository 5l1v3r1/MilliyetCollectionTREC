<DOC>
<DOCNO> 141960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yazar/asik.html </URL>
<DATE> 2003/03/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Mardin cephesi 
</HEADLINE>
<TEXT>

     Bütün bu bölge malumunuz Irak değil Suriye sınırında... Suriye bilindiği gibi ABD’nin Irak’tan sonraki hedefleri arasında yer alıyor. Dolayısıyla Türkiye - Suriye ilişkileri de etkilenebilir. 
     Sayfamızın sağ yanında "gizli mutabakat"ın kapsadığı alanları okuyacaksınız. 
     Ülkede Amerikan üssü olmayan yer kalmıyor gibi... 
     Amerikan Büyükelçisi Pearson Türkiye’ye 1 milyar dolar yatırım yaptıklarını söylüyor. Çok açık ki, ABD Irak’ı işgal ettikten sonra üslerini o ülkeye taşımayacak. Türkiye’de kalarak topraklarımızı Ortadoğu operasyonlarında üs olarak kullanacak. Başımıza daha çoook işler açılacak... 
     
     Ağaç ne kadar yüksek olursa olsun, yaprakları yine de yere dökülür. 
Çin Atasözü 

     Birinci Tezkere Hükümeti sizlere ömür, 
     Yaşasın İkinci Tezkere Hükümeti ... 
H kimiyet kimindir 1995 yılında Atatürk’ün "H kimiyet kayıtsız şartsız milletindir" sözü üzerinde tartışma başlamış, İslamcılar "H kimiyet Allah’ındır, h kimiyetin millete ait olduğunu söylemek dine hakarettir" diye tutturmuştu. O kadar ki... 1995 yılında Meclis Başkanı Hüsamettin Cindoruk zorlanmış, 23 Nisan afişlerine "Millet h kimiyeti kayıtsız şartsız milletindir" gibi garip bir cümle yazdırmıştı. İslamcılar iktidara geldi... Artık h kimiyetin kime ait olduğu tartışılmıyor. "Amerika’nın" olduğunda herkes hemfikir çünkü.. 

Afiyet olsun beyler      Meclis Başkanı Bülent Arınç oylamada "ret" kullananların listesinin başkasının eline geçmemesi için yardımcılarını sıkı sıkı uyarmıştı. Ancak her nasılsa Amerikalı Senato üyeleri veya diplomatlar bu isimleri biliyor. Onlarla tek tek görüşmeler yapıyor. Ayrıca Büyükelçi Pearson CHP’li ve AKP’li "retçi"lere evinde yemek davetleri veriyor... 
     Vekiller kendilerinden ne istendiğini bile bile bu yemeklere acaba neden katılırlar Ret oyuna ABD’nin ne değer biçtiğini öğrenmek için mi 
     
Gizli mutabakat...      Büyükelçi Deniz Bölükbaşı ile Amerikalı Büyükelçi Mariso Lino’nun TBMM’nin birinci tezkereyi onaylamasından sonra imzaladıkları 8 Şubat tarihli gizli mutabakat basına yeni yeni sızıyor. Milletvekilleri de nelere onay verdiklerini yeni yeni öğreniyorlar. Akşam’dan Hakan Atis’in haberinden yararlanarak bu mutabakatın ana hatlarını aktaralım 

</TEXT>
</DOC>
