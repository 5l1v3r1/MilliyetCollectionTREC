<DOC>
<DOCNO> 145333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur01.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eline korkuluk demiri batan genci itfaiye kurtardı... 
</HEADLINE>
<TEXT>

     Zeytinburnu'ndaki Atatürk Öğrenci Yurdu'nun bahçesine girmek isteyen gencin eline korkuluk demiri battı. Parmaklığa takılı kalan genci, itfaiye kurtardı. 
     Merkezefendi Mahallesi'ndeki Kredi ve Yurtlar Kurumu Atatürk Öğrenci Yurdu'na gelen Murat Yanık 22 , demir parmaklıkları aşarak yurdun bahçesine girmek istedi. 
     Korkuluklara tırmanan Yanık, dengesini kaybederek parmaklıkların üzerine düştü. Bir eline ucu sivri parmaklıklardan biri batan Yanık, korkuluklarda asılı kaldı. 
     Olay yerine çağırılan itfaiye ekibinin parmaklığı keserek kurtardığı Yanık, parmaklığın elinin içinde kalan bölümünün çıkarılması için İstanbul Üniversitesi İstanbul Tıp Fakültesi Hastanesi'ne kaldırıldı. 
     Polis yetkilileri, Murat Yanık'ın yurdun bahçesine girmek istemesiyle ilgili soruşturmanın sürdürüldüğünü kaydettiler. 
     




</TEXT>
</DOC>
