<DOC>
<DOCNO> 130224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sontur01.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmiri işadamını kaçırıp öldürdüler... 
</HEADLINE>
<TEXT>

     Manisa'nın Salihli İlçesi'nde bulunan cesedin, İzmirli kayıp işadamına ait olduğu ve daha önce yanında çalışan bir işçinin de aralarında bulunduğu 4 kişi tarafından kaçırılarak öldürüldüğü ortaya çıktı. 
     Alınan bilgiye göre, olayla ilgili soruşturmayı sürdüren İzmir Emniyet Müdürlüğü Asayiş Şube Müdürlüğü ekipleri, kayıp işadamının yakın çevresini incelemeye aldı. Ekipler, işadamının daha önce yanında çalışan ve daha sonra bir suçtan cezaevine giren İsmail O'dan şüphelendi. Cezaevinden tahliye olduğu belirlenen İsmail O, kısa sürede ekipler tarafından gözaltına alındı. 
     İbrahim O, ifadesinde, işadamını 4 arkadaşıyla birlikte kaçırdıklarını ve Salihli İlçesi Köprübaşı yolu üzerinde başına kurşun sıkarak öldürdükten sonra yol kenarına attıklarını itiraf etti. İbrahim O'nun yer göstermesiyle, işadamının cesedi bulundu. 
     Olayla ilgili 3 kişinin daha arandığı ve soruşturmanın sürdürüldüğü bildirildi. 
     İşadamının cesedinin otopsi yapılmak üzere İzmir Adli Tıp Kurumu'na gönderileceği bildirildi. 
     Aydın Otobanı üzeri Mevlana Mahallesi 1704 sokaktaki boş arsada, beş gün önce, sabah saatlerinde işe gitmek üzere evden ayrılan Önder'in, 35 HUK 89 plakalı otomobili de yakılmış halde bulunmuştu. 
     





</TEXT>
</DOC>
