<DOC>
<DOCNO> 117990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sontur02.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçelievler katliamı davasında onama 
</HEADLINE>
<TEXT>

     Yargıtay 9. Ceza Dairesi, 1978'de Ankara Bahçelievler'de Türkiye İşçi Partili TİP 7 gencin öldürülmesi davasında yargılanan ve 36 yıl ağır hapis cezasına çarptırılan Mahmut Korkmaz hakkındaki hükmü onadı. 
     Alınan bilgiye göre, Ankara 3. Ağır Ceza Mahkemesi'nin Mahmut Korkmaz hakkında verdiği karar müdahil vekillerince temyiz edildi. 
     Resen de temyize tabi olan hükmü inceleyen Yargıtay 9. Ceza Dairesi, Korkmaz hakkındaki kararda, bir isabetsizlik bulunmadığına dikkati çekti ve yerel mahkemenin kararını oybirliği ile onadı. 
     Ankara 3. Ağır Ceza Mahkemesi, Mahmut Korkmaz'ı "ideolojik amaçlı 7 kişiyi öldürmeye feran iştirak etmek" suçundan Türk Ceza Kanunu'nun TCK 450 4 65 2-3 7 kez , 771 1, 31, 33 ve 40 maddelerine göre sonuç olarak 36 yıl ağır hapis cezasına mahkum etmişti. 
     Ankara 3. Ağır Ceza Mahkemesi, aynı davada yargılanan Ünal Osman Ağaoğlu ve Bünyamin Adanalı'yı suça asli fail olarak katıldıkları gerekçesiyle 7'şer kez idam cezasını çarptırmış ve bu karar Yargıtay Ceza Genel Kurulu'nca onanmıştı. 
     Sanıklar hakkında verilen idam cezaları suç 1991'den önce işlendiği için Terörle Mücadele Yasası'nın TMY geçici 1. maddesi gereğince yerine getirilmeyecek. Bunun yerine her bir idam cezası için 10 yıl ağır hapis cezası uygulanacak. Ağaoğlu ve Adanalı'nın 70 yıllık ağır hapis cezası TCK'nın 13 ve 70. maddelerine göre 36 yıl olarak infaz edilecek. 
     Aynı davada, Ankara 1. Sıkıyönetim Mahkemesi'nde yargılanan bazı sanıklar beraat etmiş, Haluk Kırcı ise 7 TİP'li öğrenciyi öldürdüğü gerekçesiyle 7 kez idam cezasına çarptırılmıştı. Kırcı, halen bu mahkumiyet nedeniyle cezaevinde bulunuyor. 
     





</TEXT>
</DOC>
