<DOC>
<DOCNO> 142914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/ekonomi/eko05.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere işadamlarını da ikiye böldü 
</HEADLINE>
<TEXT>

TOBB’un bin 317 üyesi arasında yaptığı ankete göre, Türkiye’nin Irak konusunda ABD ile işbirliği yapmasını isteyenlerin oranı yüzde 49.1 
     KONYA DHA 

     Türkiye Odalar ve Borsalar Birliği TOBB Ticaret Odaları Konsey Başkanı Ekrem Demirtaş, TOBB olarak savaş konusundaki eğilimleri belirlemek amacıyla yaptıkları bin 317 kişilik anket sonuçları hakkında bilgi verdi. 
     Ticaret Odaları Konsey Toplantısı’nda konuşan Demirtaş, Türkiye’nin ABD ile işbirliği yapsa da yapmasa da katılımcıların ABD’nin Irak’a müdahale yapacağını düşündüğünü belirterek, şöyle dedi "Müdahalede Türkiye’nin Irak ile işbirliği yapmasını isteyenlerin oranı ankette yüzde 49.1 çıktı. Bu yöneticilerimiz ve halkımızın da bu konuda net bir karar veremediğini gösteriyor. İki arada bir derede kaldık. Artık ne olacaksa olsun. İnsanlar tüketmiyor, para harcamıyor, fabrikalar ücretli izine çıktı." Bilindiği gibi Türkiye’de yabancı asker bulundurulmasını öngören tezkere konusu Meclisi de ikiye bölmüştü. 
     
     Gemiler iptal 
     Demirtaş, savaş çıkmadan iptallerin yaşandığını belirterek konuşmasını söyle sürdürdü "2003’te 15 milyon turist 15 milyar dolar turizm geliri bekliyorduk. ABD’den Kuşadası’na gelecek 22 gemi seferi ile Doğu Anadolu’ya tüm turlar iptal edildi. Slovakya Dışişleri Bakanlığı iş ve turistik geziye gidilecek ülkeler kapsamından Türkiye’yi çıkardı. Son üç haftadır yeni rezervasyon yok." 
     



 EKONOMİ 














</TEXT>
</DOC>
