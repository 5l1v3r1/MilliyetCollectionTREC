<DOC>
<DOCNO> 110100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/guncel/gun08.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’in keyifli açılışı... 
</HEADLINE>
<TEXT>

     TAHSİN AKSU İstanbul 

     Dokuzuncu Cumhurbaşkanı Süleyman Demirel, dün İstanbul’da Türkiye Kızılay Derneği Küçükçekmece Tıp Merkezi bünyesinde kurulan Göz Kliniği’ni hizmete açtı. Ardından da Ümraniye’deki Eyüboğlu Eğitim Kurumları Yerleşkesi’ndeki Spor ve Sanat Kompleksi’nin açılış törenine katıldı. Eyüboğlu Eğitim Kurumları’nın kurucusu Rüstem Eyüboğlu, Demirel’in elini öperek günün anısına bir plaket sundu. Eyüboğlu’nun eşi ve Eğitim Kurumları Genel Müdürü Burçak Eyüboğlu ile birlikte kurdele keserek açılışı gerçekleştiren Demirel, yüzme havuzunda Senkronize Yüzme Milli Takımı’nın 10. Yıl Marşı eşliğinde yaptığı gösteriyi izledi. Demirel, seçimin ertelenmesi girişimleri yönündeki soruya ise, "Siyaset ve siyasetçi Türkiye’nin ayak bağı olamamalı, hizmetinde olmalıdır. Bir Meclis, 449 üyesiyle seçimi yenileme kararı vermişse, orta yerde hiçbir neden yokken bu kararı bozmaya kalkamaz. Kalkarsa ayıp olur" dedi. 
     



 GÜNCEL 


















</TEXT>
</DOC>
