<DOC>
<DOCNO> 127149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/guncel/gun10.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Casus vakıflar’ davasına AB ilgisi 
</HEADLINE>
<TEXT>

     ANKARA Milliyet 

     Bazı Alman vakıfları ve Bergamalı köylülerin temsilcileriyle avukatları hakkında casusluk suçlamasıyla açılan davanın ilk duruşmasına AB ülkelerinin temsilcileri yoğun ilgi gösterdi. İddianamesinde, öldürülen Dr. Necip Hablemitoğlu’nun kitabından alıntılar yapılan davada, sanıkları 100’e yakın avukat savundu. Ankara 1 No’lu DGM’deki ilk duruşmaya, sanıklar Konrad Adenauer Vakfı Türkiye Temsilcisi Wulf Schönbohm ve yardımcısı Dirk Tröndle geldi. Dört sanıksa ilk duruşmaya gelmedi. 
     İki tercümanın da yer aldığı duruşmada sanıklardan Schonbohm, "İddiaların aksine Türkiye’de stabil düzen taraftarıyız. Burada demokrasinin istikrarlı olması, Almanya’nın yararınadır" derken Konyar, "Topraklarımız uğruna casuslukla suçlanıyoruz" dedi. Diğer sanıklar da suçlamaları reddederken, Hasan Gökparlar’ın ifadesinin alınmasını kararlaştıran mahkeme duruşmayı erteledi. 
     
     



 GÜNCEL 
















</TEXT>
</DOC>
