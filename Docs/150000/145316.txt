<DOC>
<DOCNO> 145316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sonspo04.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih atıyor, Trabzonspor kazanıyor... 
</HEADLINE>
<TEXT>

     Trabzonspor'dan 1999-2000 sezonunun ardından Gaziantepspor'a transfer olan ve bu sezonun 4. haftasında tekrar eski yuvasına dönen Fatih Tekke, attığı gollerle takımını sırtlıyor. 
     Ligin 4. haftadaki Adanaspor maçının 66. dakikasında oyuna girerek attığı golle, ligin ilk 3 haftasında gol atamayan Trabzonspor'a bu sezon ilk golünü ve üç puanını kazandıran Fatih Tekke, oynadığı 20 maçta 12 gol atmayı başardı. 
     1'i Gaziantepspor forması altında olmak üzere ligde 13 golü bulunan Fatih, gol krallığında da Bursasporlu Okan'ın ardından ikinci sıraya yükseldi. 
     
     12 MAÇTA 20 PUAN 

     Ligin 25. haftası sonunda 44 puan toplayan bordo-mavili takımda, Fatih'in gol attığı 12 maçta, bordo-mavili takım 27 puan toplamayı başardı. 
     Bordo-mavililer, söz konusu maçlarda 8 galibiyet, 3 beraberlik ve 1 yenilgi aldı. 
     
     9 MAÇTA İLK GOLLER 

     20 maçın 12'sinde Trabzonspor'a 12 gol kazandıran golcü oyuncu, 9 maçta ilk golleri kaydederek, maçın düğümünü açan futbolcu oldu. 
     Fatih, Adanaspor, Gençlerbirliği, İstanbulspor, Diyarbakırspor, Ankaragücü, Fenerbahçe, Elazığspor, Beşiktaş ve Bursaspor maçlarının ilk golünü kaydetti. 
     




</TEXT>
</DOC>
