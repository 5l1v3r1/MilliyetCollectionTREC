<DOC>
<DOCNO> 113765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/dunya/dun03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörizm korkusu yeni sektör yarattı 
</HEADLINE>
<TEXT>

     11 Eylül saldırılarının ardından güvenlik duygusunun ortadan kalktığı ABD’de yeni bir pazar oluştu. Eskiden Dünya Ticaret Merkezi’nin olduğu "Sıfır Zemin" in hemen yakınında açılan "Safer America" Daha güvenli Amerika adlı mağazada biyolojik savaşa dayanıklı kıyafetlerden, kurşun geçirmez yeleklerden tutun da radyasyona karşı iyot haplarına, yanan bir binanın 10. veya daha üst katlarından atlamanızı sağlıyacak paarşütlere kadar her türlü korunma araç ve gereçleri satılıyor. En gelişmiş kimyasal algılayıcıların 6 - 7 bin dolara satıldığı mağazadan 50 - 60 dolara biyolojik saldırılara karşı koruyan giysiler, 300 dolara gaz maskesi, 100 dolara dumandan koruyan maske alınabiliyor. Mağazanın iki ortağından biri olan anti - terör uzmanı Harvey Kushner, 11 Eylül’den sonra kendisine bir gaz maskesi almak isteyip de bulamayınca bu işe girmeye karar vermiş. 
     



 DÜNYA 














</TEXT>
</DOC>
