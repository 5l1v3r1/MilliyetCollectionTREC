<DOC>
<DOCNO> 149380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo19.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınspor'da bilet fiyatlarında damping... 
</HEADLINE>
<TEXT>

     İkinci Futbol Ligi B Kategorisi A Grubu takımlarından Aydınspor'da kulüp yönetimi, maç bileti fiyatlarında indirim yaptı. 
     Marmaris Belediyespor ile yarın yapacağı maçın hazırlıklarını tamamlayarak Hüseyin Aksu Tesisleri'nde kampa giren Aydınspor'da, teknik direktör Göksel Özdemir'in aracına yapılan saldırının şoku çabuk atlatılırken, kulüp başkanı Tansel Önder, Aydınsporlu tüm taraftarları bu olayı unutup yarınki maça çağırdı. 
     Önder, şöyle konuştu 
     ''Çok zor bir maça çıkacağız. Marmaris Belediyesspor'u yenerek Karşıyaka maçına motive olmaya çalışacağız. Taraftarlarımızı bu maçta desteğe çağırıyorum. Yönetim kurulu olarak 3 milyon lira olan açık tribün bilet fiyatını 2 milyon liraya düşürdük. Öğrencilerden hiçbir ücret almayacağız.'' Önder, dün akşam saatlerinde teknik direktör Göksel Özdemir'in aracına yapılan çirkin saldırıyı, olay aydınlanıncaya dek hiçbir biçimde yorumlamayacağını kaydetti. 
     Öte yandan Özdemir'e ait araca taş ve sopalarla zarar verip lastiklerini kestikleri iddasıyla gözaltına alınan Bilal Saplık, Tolga Değirmenci ve Aşkın Pınarcı'nın sorgulamalarının sürdüğü ve bu kişilerin Aydın'a İzmir'den geldiklerinin kesinleştiği bildirildi. 
     Aydınspor Teknik Direktörü Özdemir'e ait araç dün akşam saatlerinde 3 kişi tarafından tahrip edilmişti. 
     





</TEXT>
</DOC>
