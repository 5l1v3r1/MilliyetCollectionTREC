<DOC>
<DOCNO> 130029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo05.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Kings'in, Nets'i 118-82 yendiği maçta Hidayet 7 sayı attı... 
</HEADLINE>
<TEXT>

     ABD Profesyonel Basketbol Ligi NBA'e 2 maçla devam edildi. Batı Konferansı Pasifik Grubu lideri Sacramento Kings, Doğu Konferansı Atlantik Grubu lideri New Jersey Nets'i deplasmanda 118-82 yenerken, Hidayet Türkoğlu 7 sayı attı. 
     East Rutherford'daki karşılaşmada yedekler arasında sahaya çıkan ve toplam 8 dakika oynayan Hidayet Türkoğlu, 4 şuttan 3'ünü değerlendirerek, 7 sayı attı. 2 sayılık atışlarda 3'te 3 isabet sağlayan Hidayet, 1 kez denediği 3 sayılık atışta topu çemberden geçiremedi. 2 faul atışından da 1'ini olumlu kullanan Türk basketbolcu, ayrıca hepsi savunmadan 4 ribaunt aldı ve 2 asist yaptı. 
     Üstüste 4. galibiyetini alan Kings'de Yugoslav forvet Predrag Stojakoviç 24, Mike Bibby 23, Chris Webber da 19 sayı ve 11 ribaunt gerçekleştirdi. 
     16 Kasım'dan bu yana evinde yaptığı 13 maçta aldığı galibiyetten sonra ilk kez yenilen Nets'de Lucious Harris, Jason Collins ve yedek Anthony Johnson 11'er sayı kaydetti. 
     Batı Konferansı'nda yapılan gecenin diğer maçında Pasifik Grubu ikincisi Portland Trail Blazers, Ortabatı Grubu ikincisi San Antonio Spurs'ı 90-87 yendi. 
     Portland'daki karşılaşmada, son 13 maçında 11. galibiyetine ulaşan Trail Blazers'da, Scottie Pippen ve Derek Anderson 19'ar sayı kaydetti. 
     3 galibiyetten sonra yenilgiye uğrayan Spurs'da ise Stephen Jackson 18, Tony Parker 17 sayı gerçekleştirdi. 
     





</TEXT>
</DOC>
