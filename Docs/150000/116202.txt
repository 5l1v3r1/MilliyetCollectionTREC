<DOC>
<DOCNO> 116202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur01.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzedeler kışa erken yakalandı 
</HEADLINE>
<TEXT>

     Bolu'da 3 yıldır prefabriklerde yaşayan depremzedeler, yüksek kesimlere yağan karla birlikte kış hazırlıklarını hızlandırdılar. 
     Prefabrik konutlarda 3 yıldır yaşayan depremzedeler, odun-kömür fiyatlarının yüksek olmasından yakınarak "Kışı soğukta geçirmemek için çareyi Mudurnu'da imal edilen fındık sobasında bulduk. Bu kış sobada fındık kabuğu yakarak, hem tasarruf edeceğiz hem de üşümekten kurtulacağız" dedi. 
     Mudurnu İlçesi'nde imal edilen ve 80 milyon liraya satılan fındık sobasına son 1 yılda talebin arttığını anlatan soba imalatçıları ise "Ekonomik nedenlerle odun kömür alamayan depremzedelerin imdadına bu sobalar yetişti. Sobanın fındık kabuğu yakılarak kullanılması da sobaya talebi artırdı" diye konuştu. 
     





</TEXT>
</DOC>
