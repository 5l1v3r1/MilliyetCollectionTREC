<DOC>
<DOCNO> 141433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yasam/yas00.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar Günü mü O da ne demek ki 
</HEADLINE>
<TEXT>

Dünya Kadınlar Günü için bir Kadın Sığınma Evi’ni ziyaret ettik. Ve kendi günlerinde kadınlardan umudun değil, acının sesini dinledik 
     BURCUM DEVREZ İstanbul 

     Türkiye’nin her köşesi eşlerinin şiddetine maruz kalan kadınlarla dolu. Günde 15 müracaat alan Küçükçekmece Kadın Sığınma Evi’nde kalan K.O. ve B.S. ile buradan ayrılıp yeni hayatlar kuran N.Ö. ve K.H. sadece birkaçı. İşte, onların ağzından özetle hayatları ve Kadınlar Günü’ne bakışları 
     K.O. 31 "15 yaşında, imam nik hıyla 14 yaş büyük biriyle evlendim. Eşim ve ailesinden sürekli şiddet gördüm. İki çocuğum oldu. Bir gün canıma tak edince her şeyi göze alarak çocuklarımla kaçıp baba evine döndüm. Bu yüzden ailemden de şiddet gördüm. Kurtulmak için ikinci kez evlendim. 
     Bir süre sonra ikinci eşimden de dayak yemeye başladım. Kadınlar Günü benim için bir şey ifade etmiyor. Değil bugün, ben yıllardır kadın olduğumun farkında değilim." 
     
     40’INDAN SONRA KAÇTI 
     N.Ö. 46 "18 yaşımda halamın oğlu kaçırdı. Ailem beni kabul etmez diye istemeden evlendim. Alkolik eşim çocuklarımı da, beni de sürekli bir bahaneyle döverdi. 
     Her gece beni öldürecek düşüncesiyle kafamı yastığa koyuyordum. Oğlum askere gittikten sonra kızımla kaçtım. K bus günlerden sonra sonunda Küçükçekmece Sığınma Evi’ne geldim. Şimdi çalışıyorum. Kızımla yeni bir hayat kurdum. Değil evlenmek, bir erkek yüzü bile görmek istemiyorum." 
     
     EŞİM TAM BİR PSİKOPATTI 
     B.S. "17 yaşımda ilk evliliğimi yaptım. Üç yıl sonra eşim ölünce iki çocukla tek başıma kaldım. Çareyi ikinci evlilikte buldum ama eşim alkolikti. O oturur, ben çalışırdım. Kızımı da beni de sürekli döverdi. Tam anlamıyla psikopattı. 13 yıl dayakla geçti. Onu öldürmeyi düşündüm, ama yapamadım. Sığınma Evi’nde şimdi mutlu ve huzurluyum. Artık kendime güveniyorum, kendi ayaklarım üzerinde durmak için ne gerekirse yapacağım." 
     
     EŞİME KADIN BULDUM 
     H.K. 45 "24 yaşında halamın oğluyla evlendim. Eşim ailesinin sözünden çıkmazdı. Tartışmalarımız arttı, dayak başladı. Bir gün çocuklarımı alıp gittim. Ancak eşim beni buldu. Aile meclisi ölümüme karar vermiş. 
     Eşime de bunlar mantıklı gelmediği için yapamadı. İstanbul’a yerleşip 8 yıl birlikte yaşadık. İlk zamanlar her şey güzel gidiyordu. Ama benim çalışmak istememle eskiye döndük. Eşimin benimleyken ilişkisi vardı. Ama bunu ben sağladım. Sadece benden uzaklaşması için. Daha sonra her şeyi göze alarak kaçtım. 2.5 ay sığınma evinde kaldıktan sonra kendime yeni bir hayat kurdum." 
     

</TEXT>
</DOC>
