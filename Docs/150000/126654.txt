<DOC>
<DOCNO> 126654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur37.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçici bütçeden KKTC'ye 12 trilyon lira ayrıldı... 
</HEADLINE>
<TEXT>

     TBMM Plan ve Bütçe Komisyonu'nda görüşmeleri sürdürülen geçici bütçede, KKTC için çeşitli kalemlerde 12 trilyon 350 milyar lira ayrıldı. 
     Plan ve Bütçe Komisyonu'nda ele alınan bütçenin harcama kalemlerinde verilen rakamlara göre, KKTC için üç ayrı kalemde ödeme öngörülüyor. Mali Transferler Kıbrıs işleri yazılı bölüm için 7 trilyon 125 milyar lira ayrılırken, ''Kıbrıs için Türkiye Elektrik Kurumu'na yapılacak ödemeler'' 475 milyar, ''Kıbrıs'a yapılacak yardımlar'' ise 4 trilyon 750 milyar lira olarak belirlendi. 
     Bütçede, dış devlet borçları ve faizi giderleri için 5 katrilyon 777 trilyon 100 milyar lira ayrıldı. 
     Geçici bütçede siyasi partilere yardım için de 17 trilyon 500 milyar lira tahsis edildi. 
     Yükseköğretim Kredi ve Yurtlar Kurumu'na 58 trilyon 520 milyar, aynı kuruma öğrenci katkı payları içinse 6 trilyon 840 milyar lira ödenek aktarılması öngörüldü. 
     





</TEXT>
</DOC>
