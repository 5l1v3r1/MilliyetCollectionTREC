<DOC>
<DOCNO> 121408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo30.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Olympique Lyon Denizli'de... 
</HEADLINE>
<TEXT>

     Denizlispor'un, UEFA Kupası 3. tur ilk maçında karşılaşacağı Fransa'nın Olympique Lyon takımı, Denizli'ye gelirken, teknik direktörleri Paul Lguen, ''Denizlispor mücadele gücü yüksek bir ekip'' dedi. 
     Olympique Lyon, özel uçakla Çardak Havaalanı'na geldi. Karahayıt Richmond Otel'de bir süre dinlenen Fransız ekip, daha sonra antrenman yapmak üzere Denizli Atatürk Stadı'na geçti. 
     Antrenman öncesinde basın mensuplarının sorularını yanıtlayan Paul Lguen, Denizlispor'u UEFA Kupası'nda, FC Lorient ile yaptığı ilk tur maçından tanıdıklarını belirterek, ''Denizlispor'u İstanbulspor ile oynadığı maçta da izlettik. Güçlü ve iyi bir takım. Mücadele gücü yüksek bir ekip. Hedefimiz gol atıp, gol yememek'' diye konuştu. 
     Bu arada, Fransız ekibinin etkili oyuncusu Sonny Andersson'un sakatlığı nedeniyle yarınki maçta oynayamayacağı öğrenildi. 
     Denizlispor-Olympique Lyon maçı, yarın Denizli Atatürk Stadı'nda saat 19.00'da başlayacak. 
     





</TEXT>
</DOC>
