<DOC>
<DOCNO> 122957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yasam/yas03.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Feribot gitti kavga bitmedi 
</HEADLINE>
<TEXT>

Demirli gemiye çarpan hızlı feribot yüzünden tüm seferler arapsaçına dönünce, tatilciler isyan etti 
     GÜRKAN AKGÜNEŞ İstanbul 

     İstanbul Deniz Otobüsleri İşletmesi’ne İDO ait iki feribottan Turgut Özal’ın kaza yapması, bayram yoğunluğunda kriz yarattı. 
     Bayramın ilk günü saat 10.15 için bilet alan yolcular, Yenikapı İskelesi’ne geldiklerinde karşılarında feribot bulamadı. Uzun zaman önce rezervasyon yaptıran yolcular, İDO’yu seferlerin aksayacağı konusunda uyarı yapmamakla suçladı. 
     
     Aksama yok demişlerdi’ 
     Yolcuları tek tek aradıklarını iddia eden İDO yetkilileri ise, "Bandırma seferinde iki feribotumuz vardı, biri kaza yaptı. İsteyenlerin biletlerini iptal edip paralarını ödüyoruz" demekle yetindi. Bu açıklamalar üzerine çıkan tartışmalar, araya polisin girmesiyle kavgaya dönüşmedi. 
     Bandırma için 8 gün önceden bilet aldıklarını söyleyen Harmankaya ve Güney aileleri, "Feribotu kaçırmamak için sabah 06.00’da yola çıktık. İDO’yu aradık ve aksama olmayacağını söylediler. Bayram rezil oldu" diye isyan ederken, yine feribot kurbanı Nusret Erdoğan, "Bilgi verilmiyor, belirsizlik de insanları sinirlendiriyor" dedi. 
     Ailesiyle İzmir’e gitmek için feribotu tercih eden Erkan Erdoğan da, yer ayırttıkları otele geç gideceklerini belirterek, "Tatilin ilk günü yolda heba olacak. Bayram tatilimiz zehir oldu" diye konuştu. 
     



 YAŞAM 




















</TEXT>
</DOC>
