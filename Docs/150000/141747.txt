<DOC>
<DOCNO> 141747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/spor/spo06.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
9 CANLI GENÇLER 0-1 
</HEADLINE>
<TEXT>

Zirve yarışını yakın takibe alan Kırmızı-Siyahlı takım 60 dakika 9 kişi oynadığı maçı Veysel’in tek golüyle kazandı, 3 puanı kaptı. Ankaragücü’nde de Yılmaz 49’da atıldı 
     ANKARA derbisinde son gülen Gençlerbirliği oldu. Ligin flaş ekibi ezeli rakibi Ankaragücü’nü 12’de Veysel’in attığı tek golle devirdi, yoluna devam etti. Maçın hakemi Mutlu Çelik yanlış kararlarıyla iki takımı da çileden çıkardı. Çelik, 30’da El Saka ve Ahmet Hassan’ı oyundan atarak Gençler’i dokuz kişi bıraktı. 49’da da Ankaragücü kaptanı Yılmaz kırmızı kart gördü. 
     
Cavcav’ın ayıbı      BAŞKENT’TE merakla beklenen derbi Fair - Play’den uzak görüntülere sahne oldu. Karşılaşmanın hemen başında Gençlerbirliği Başkanı İlhan Cavcav, kendisine tepki gösteren Ankaragücü taraftarlarına el - kol hareketleri yaparak gerilimin başlangıç noktası oldu. Cavcav gibi tecrübeli bir Başkan’ın bu çirkin davranışı tepki çekerken, spor camiasında şaşkınlık yarattı. 
     MAÇ içinde iki takım futbolcuları arasında yaşanan tartışmalar karşılaşma sonunda doruk noktaya çıktı. Gençlerbirliği kalecisi Gökhan’ın santraya bayrak dikme isteği ortalığı karıştırdı. Olaya Gençlerbirliği futbolcuları müdahale etti. Hüseyin’in genç kaleciye vurması üzerine iki takım oyuncuları birbirine girdi. Tribünlere de sıçrayan kavgayı polis ayırdı. 
     
     Maçın karnesi 
     HAKEMLER Mutlu Çelik, Adil Sinem, Gürkan Gerime 
     ANKARAGÜCÜ Zafer 6 - Hakan Kutlu 6 , Gökmen 5 , Burak 5 Faruk Namdar Dk.46 5 - Carabas 4 Rogerio Dk.70 5 , Yılmaz 5 , Ümit Ozan 6 , Simao 6 , Adem 4 Mehmet Türkmehmet Dk.39 5 - Augustine 5 , Hüseyin 5 
     GENÇLERBİRLİĞİ Gökhan 7 - Ömer 7 , Ümit 6 , El Saka 6 - Okan 7 , Serkan 7 , M’Bayo 7 Mustafa Gürsel Dk.70 , Ahmet Hassan 5 , Flip 6 - Veysel 8 , Youla 6 
     GOL Veysel Dk. 12 
     SARI KARTLAR Adem Dursun, Ümit Ozan, Mehmet türkmehmet A.Gücü , Serkan, Veysel G.Birliği 
     KIRMIZI KARTLAR El Saka, Ahmet Hassan Dk.30 Gençlerbirliği , Yılmaz Dk.49 Ankaragücü 
     



 SPOR 






























</TEXT>
</DOC>
