<DOC>
<DOCNO> 126097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur19.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hablemitoğlu taprağa verildi... 
</HEADLINE>
<TEXT>

     Uğradığı silahlı saldırı sonucu öldürülen Ankara Üniversitesi Öğretim Üyesi Dr. Necip Hablemitoğlu Karşıya Mezarlığı'nda toprağa verildi. 
     Kocatepe Camii'ndeki törenin ardından, ambulansla Karşıyaka Mezarlığı'na getirilen Hablemitoğlu'nun cenazesi, eşi Şengül Hablemitoğlu, kızları Kanija ve Uyvar Hablemitoğlu, babası Adem Hablemitoğlu, aile yakınları, Ankara Cumhuriyet Savcısı Nuh Mete Yüksel, eski Yargıtay Cumhuriyet Başsavcısı Vural Savaş, bazı milletvekilleri, çalışma arkadaşları ve öğrencilerinin katılımıyla göz yaşları arasında defnedildi. 
     Defin işleminin ardından Hablemitoğlu'nun mezarı kırmızı ve beyaz karanfillerle süslendi. 
     Karşıyaka Mezarlığı'ndaki defin işleminden önce, Hablemitoğlu'nun eşi ve kızları ambulansa girerek, tabut başında son kez duygularını ifade ettiler. 
     Bu arada, Hablemitoğlu'nun ailesi defin işlemi sırasında basın mensuplarından kameralarını kapatmalarını istedi. 
     





</TEXT>
</DOC>
