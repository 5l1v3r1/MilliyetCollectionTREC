<DOC>
<DOCNO> 109644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yasam/yas20.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
1’inci Güllüoğlu baklava savaşı 
</HEADLINE>
<TEXT>

131 yıldır tatlı tatlı’ geçinen, o meşhur baklavaları yaratan Güllü ailesinin fertleri, "En hakiki Güllüoğlu bizimki" kavgası yapıyor 
     AYFER YILDIZ 

     Baklava deyince akla ilk gelen markalardan biridir Güllüoğlu... 1871 yılında Gaziantep’te kurulan bu ünlü firmanın sahibinin çocukları, torunları hayatlarını yıllardır baklavadan kazanmış ve 131 yıldır "tatlı tatlı" geçinmişlerdi... Ta ki iki hafta önceye kadar... 
     Her şey, Güllüoğlu firmasının Karaköy şubesini idare eden Nadir ile babası Mustafa Güllü’nün "Bizim diğer Güllüoğulları’ndan farkımızın ortaya çıkması gerekir" diyerek amblemlerini değiştirme kararı almasıyla başladı. Ve onlar bununla da kalmadı, ailenin yıllardır kullandığı Hitit Güneşi’ ambleminin yerine Galata Kulesi’ni amblem olarak seçtiler. Ardından da eklediler Esas Güllüoğlu biziz. 
     Merkezi K ğıthane’de bulunan Güllüoğlu Baklavaları’nın Yönetim Kurulu Başkanı Nejat Güllü ise "Bizim sahte olduğumuz izlenimini vermek istiyorlar, çok kırgınım" diyerek, olanlara tepki gösterdi. 
     
     Diğer şubelere sitem vardı’ 
     Baklava savaşını başlatan Nadir Güllü, amblem değişikliğini üretim farklılığını göstermek için yaptıklarını belirterek, şunları söylüyor "Karaköy’de 55 yıllık firmayız. Müşterilerin diğer şubelerle ilgili sitemleri nedeniyle babamla konuşup böyle bir değişiklik yaptık. Karaköy’le özdeşleşmiş Galata Kulesi’ni amblem olarak seçtik. Biz sadece Karaköy’de üretim yapıyoruz. Bu bir aile şirketi. Herkes baklavayı güzel yapıyor. Kimseye kötü demiyoruz. Aile her geçen gün genişliyor. Ayrıca, gıda üretiminde herkes yaptığından sorumludur. Onlar da amblem değişikliği yapsınlar, üretimlerinin farklılığını göstersinler." 
     
     Bize taklit dediler...’ 
     K ğıthane merkezli Güllüoğlu’nun Yönetim Kurulu Başkanı Nejat Güllü, şu cevabı verdi "Bize göre yanlış işler yapıyorlar. Kardeşim ve babam olduğu için bir şey diyemiyorum. Babam 76 yaşında, bugün onun sayesinde buradayım. Bu bir aile firması. Kendilerini korumak için logoyu değiştirip bize taklit’ dediler. Karaköy 55 yıllık ve müşteriler alışmış, yeni açılan yerler için ise Sahte mi ’ diye düşünüyor. Çok kırgınım." 
     Ailenin Gaziantep’te üretim yapan amca oğlu Mahmut Güllü ise, bu konuda az ve öz konuşuyor "Amblem bizim için önemli değil. Ben de İstanbul’da olsam değiştirirdim." 
     
     Doğma büyüme baklavacılar 
     Güllüoğlu Ailesi’nin büyük büyük dedesi Güllü Çelebi tarafından 1871’de imalatına başlanan baklava üretimini, 1927’de Güllü Çelebi’nin vefatıyla oğlu Hacı Mahmut Güllü devraldı. Hacı Mahmut Güllü’nün 4 oğlu da baklavacılığa başladı. Oğul Mustafa Güllü, 1949’da Gaziantep’ten İstanbul’a gelerek Karaköy’de baklavacılığa adım attı. Burası Gaziantep dışında açılan ilk baklavacıydı. 1968’de büyük oğul Nejat Güllü işin başına geçti. Nejat, 1998’de K ğıthane üretim tesisini kurdu. Mustafa Güllü, diğer oğlu Nadir Güllü ile birlikte Karaköy’deki şubeyi işletmeye devam etti. Mustafa Güllü’nün diğer oğlu Faruk ise merkezi Merter’de olmak üzere 8 şubeyle faaliyet gösteriyor. 
     1968’den 1986’ya kadar Karaköy Güllüoğlu’nu işleten Nejat Güllü’nün yeni şubeler açarak yayılma isteğine babası Mustafa Güllü’nün olumlu bakmaması üzerine 1986’da Hasanpaşa’da bir imalathane açıldı. 1998’de ise K ğıthane’deki 7 bin metrekarelik alana taşınıldı. 
     
     



 YAŞAM 
















</TEXT>
</DOC>
