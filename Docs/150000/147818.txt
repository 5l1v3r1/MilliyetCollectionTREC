<DOC>
<DOCNO> 147818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/siyaset/siy04.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Referandum lehimize 
</HEADLINE>
<TEXT>

     ANKARA Milliyet 

     Başbakan Recep Tayyip Erdoğan, TBMM’de önceki gün 366 oyla kabul edilen Anayasa değişikliğinin referanduma gidip gitmemesinin Cumhurbaşkanı Ahmet Necdet Sezer’in takdirinde olduğunu söyledi. 
     Erdoğan, AKP Merkez Karar ve Yönetim Kurulu toplantısı için genel merkeze gelişinde bir gazetecinin, Anayasa değişikliğinin referanduma gideceği yönündeki sözleri üzerine, "Daha referandum diye bir şey yok. Bu, Cumhurbaşkanı’nın takdirine bağlı" dedi. 
     Erdoğan, Anayasa oylamasının değerlendirildiği dünkü AKP MYK toplantısında, "Yasa teklifi geçseydi iyi olurdu. Ancak Cumhurbaşkanı’nın bunu geri göndereceğini sanıyorum. Gönderilmezse de referanduma gidilir. Gidilirse de bizim lehimize olur. Çünkü genç bir nüfus var. Üç madde de halkın onay vereceği maddeler" diye konuştu. 
     


SİYASET 

















</TEXT>
</DOC>
