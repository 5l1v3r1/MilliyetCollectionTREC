<DOC>
<DOCNO> 148325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun40.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD savaş uçakları Kerkük çevresini bombalıyor 
</HEADLINE>
<TEXT>

     Amerikan savaş uçaklarının, Kuzey Irak'taki Kerkük ilinde Irak mevzilerini bombaladığı bildiriliyor. 
     Kuzey Irak'taki Amerikan operasyonlarına yardım eden Kürt komutanlardan Mam Rostam, savaş uçaklarının, Kerkük çevresindeki petrol bölgelerinde bulunan Irak mevzilerine harekatın başladığı 20 günden bu yana en şiddetli saldırıyı düzenlediğini söyledi. 
     Kerkük'ün 35 kilometre doğusundaki Çemçemal bölgesinde açıklama yapan Rostam, dün akşam başlayan düzenli saldırıların bu sabaha kadar devam ettiğini belirterek, ''Kerkük'teki Irak mevzilerinde şiddetli patlamalar oldu'' dedi. 
     Rostam, peşmergelerin, Iraklı güvenlik güçleri tarafından terk edilen ve Kerkük ile Çemçemal arasında bulunan Karahancir bölgesi etrafında mevzilendiğini söyledi. 
     Kürt yetkililer, peşmerge savaşçılarının Kerkük'e 10 kilometre mesafede olduğunu, ancak şehre bir kara harekatının başlatılmasının Amerikan güçleri tarafından engellendiğini bildiriyorlar. 
     Kuzey Irak'taki özel Amerikan birlikleriyle peşmergeler, halen Çemçemal ve Taktak bölgelerinde konuşlanmış durumda. 
     





</TEXT>
</DOC>
