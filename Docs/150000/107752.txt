<DOC>
<DOCNO> 107752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sonspo05.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Beşiktaş maçı hazırlıklarına başladı 
</HEADLINE>
<TEXT>

     Birinci Süper Lig'de evinde Gençlerbirliği ile 1-1 berabere kalan Trabzonspor, hafta sonu deplasmanda Beşiktaş ile yapacağı maçın hazırlıklarına başladı. 
     İstanbul'a giden teknik direktör Samet Aybaba'nın katılmadığı çalışmayı, yardımcı antrenörler Ulvi Güveneroğlu ve Bahattin Güneş yönetti. Tüm futbolcuların katıldığı çalışmada, hafif sakatlığı bulunan Selahattin koşu yaptı. 
     Gençlerbirliği maçında 90 dakika forma giyen oyuncular hafif bir çalışma yaparken, diğer oyuncular yarım alanda çift kale maç oynadılar. 
     Trabzonsporlu futbolcular yarını izinli olarak geçirecek ve 17 Eylül Salı günü yapacağı çalışmayla Beşiktaş maçının hazırlıklarını sürdürecek. 
     
     FUTBOLCULARA GRİP AŞISI 
     Öte yandan, bordo-mavili oyunculara bir ilaç firması tarafından gribe karşı aşı yapıldı. 
     Yüksek ateş, baş ağrısı, halsizlik gibi belirtilerle kendini hissetiren gribe karşı futbolculara ''Fluarix'' isimli grip aşısı yapıldı. Bazı futbolcuların aşı yaptırmadıkları dikkati çekti. 
     





</TEXT>
</DOC>
