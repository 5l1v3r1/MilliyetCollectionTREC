<DOC>
<DOCNO> 141647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/soneko01.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada, en fazla istihdam sağlayan şirketler açıklandı... 
</HEADLINE>
<TEXT>

     En fazla istihdam sağlayan kuruluşların başını, Amerikan şirketleri çekiyor. 
     Dünyaca ünlü ekonomi dergisi Forbes tarafından ABD sermayeli şirketler arasında yapılan sıralamaya göre, en fazla işçi çalıştıran kuruluşların başında ABD perakende satış devi Wal-Mart Stores bulunuyor. Toplam 1 milyon 313 bin 500 işçi çalıştıran mağazalar zincirini, 375 bin kişilik istihdam sağlayan General Motors izliyor. 
     Sıralamada, Amerikan Paket Servisi, üçüncü sırada bulunurken, yediden yetmişe bir çok kişinin fast-food hizmetinde tercih ettiği Mcdonalds, 364 bin kişilik işçi kapasitesiyle dördüncü sırada yerini alıyor. 
     Dünyanın en büyük otomotiv şirketlerinden Ford Motor, 352 bin 300 kişilik istihdam sağlarken, ABD'nin ünlü alışveriş merkezlerinden Sears, Roebuck, 323 bin çalışanıyla altıncı sırada bulunuyor. 
     Dünyanın önde gelen bilgisayar teknolojileri üreticisi IBM firması da, 318 bin 100 çalışanıyla yedinci sırada dikkati çekerken, ABD'li General Electric, 311 bin 500 kişinin işsizlik soruna çare oluyor. 
     Öte yandan, ABD'nin perakende zincirlerinden Kroger 300 bin, JC Penney, 268 bin 500 çalışanıyla istihdam sağlıyor. 1962 yılından beri ABD'de faaliyet gösteren Target mağazaları 254 bin kişi çalıştırırken, ABD'li finans devi Citigroup 2 bin 800 çalışanıyla, Amerikan havacılık ve uzay şirketi Boeing de 193 bin çalışanıyla istihdam yaratan şirketler arasında yer alıyor. 
     ABD sigara devi Philip Morris ise 176 bin 500 çalışanıyla, 20. sırada yerini alıyor. 
     





</TEXT>
</DOC>
