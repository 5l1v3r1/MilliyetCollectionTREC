<DOC>
<DOCNO> 104479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sontur21.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplantısı başladı... 
</HEADLINE>
<TEXT>

     Bakanlar Kurulu Başbakan Bülent Ecevit'in başkanlığında toplandı. 
     Toplantı, Başbakanlık Merkez Bina'da saat 15.05'de başladı. 
     Bakanlar Kurulu Toplantısı'nın bildirilen resmi gündemine göre, Hazine'den sorumlu Devlet Bakanı Masum Türker, IMF ile ilişkiler konusunda bilgi verecek. 
     İçişleri Bakanı Muzaffer Ecemiş de toplantıda 3 Kasım seçimlerine ilişkin alınacak önlemleri aktaracak. 
     Devlet Bakanı Faruk Bal ise Toplu Konut İdaresi'nin çalışmalarına ilişkin kurul üyelerini bilgilendirecek. 
     Devlet Bakanı Mehmet Keçeciler de toplantıda, resmi gündem dışı söz alarak, hükümet ile memur sendikaları arasında yürütülen toplu görüşmeler hakkında açıklamalarda bulunacak. 
     Yurtiçi ve yurtdışındaki programları nedeniyle Bakanlar Kurulu'nun bugünkü toplantısına devlet bakanları Tayyibe Gülek, Ramazan Mirzaoğlu, Şuayip Üşenmez, Reşat Doğru ve Erdoğan Toprak, Sağlık Bakanı Osman Durmuş, Tarım ve Köyişleri Bakanı Hüsnü Yusuf Gökalp katılamıyor. 
     





</TEXT>
</DOC>
