<DOC>
<DOCNO> 110503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/spor/spo08.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık ödeştiler 
</HEADLINE>
<TEXT>

ABD’deki yarışın finişinde Schumacher, Barrichello’ya yol vererek borcunu ödedi. Avusturya’da da Rubens Barrichello, Alman pilotu birinci yapmıştı 
     FORMULA 1’DE şampiyonluk heyecanı çoktan bitse de Ferrari gündemden hiç inmiyor. Bu kez Indianapolis’teki ABD Grand Prix’sinin finişinde Michael Schumacher’in yavaşlayarak Rubens Barrichello’ya yol vermesi, yarış dünyasında "Schumi borcunu ödedi" yorumuna neden oldu. Mayıs’taki Avusturya Grand Prix’sinde öndeki Barrichello’ya, şampiyonluğa koşan Schumacher’e yol vermesini emreden Ferrari, büyük tepki almıştı. 
     BU yarışın ödül töreninde Schumi, takım arkadaşını podyumun zirvesine itip birincilik ödülünü Barrichello’ya verince, iki pilot da gözyaşlarını tutamamış, bu hareket Ferrari’ye 1 milyon dolarlık cezaya patlamıştı. Indianapolis sonrası ise Schumi bunu planlamadıklarını ısrarla söylerken, Barrichello da "Şimdi durum 0 - 0. Çünkü herkes biliyor ki aslında Avusturya’da ben, Indy de Schumi kazandı" diye konuştu. 
     



 SPOR 



























</TEXT>
</DOC>
