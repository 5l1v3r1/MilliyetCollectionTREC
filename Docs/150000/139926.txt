<DOC>
<DOCNO> 139926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo12.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler'in şakası yok. Trabzon'u da 2-1 ile devirdi... 
</HEADLINE>
<TEXT>

     Stat 19 Mayıs . 
     Hakemler Çetin M.Sarıgül x, Baki Tuncay Akkın x, Birol Budan x . 
     Gençlerbirliği Gökhan xx, Filip xx, El Saka xx, Ahmed Hassan xxx, Thomas xxx, Youla xxx, Ümit xxx, Okan x, Deniz x, Serkan xx, Veysel xx . 
     Trabzonspor Petkoviç xx, Tayfun xx, Erdinç x, Erman xx, Lee Yong xx, Hüseyin xxx, Hasan xx, Somers xxx, Aurelio xxx, Gökdeniz xxx, Fatih xxx . 
     Birinci Süper Lig'de Gençlerbirliği, Trabzonspor'u 2-1 yendi. 
     Karşılıklı ataklarla başlayan maçta, daha çok savunma güvenliğini ön planda tutan Trabzonspor, zaman zaman çıktığı kontraataklarda Gençlerbirliği kalesinde gol aradı. 
     Oyunun ilerleyen dakikalarında gerek orta alan üstünlüğü, gerekse hücumda çoğalmasıyla Gençlerbirliği kalesinde aradığı golü erken bulan Trabzonspor, rakibinin oyuna ağırlığını koymasından sonra da savunmada yaptığı tek hatayla berbarelik golünü yedi. 
     Evsahibi Gençlerbirliği ise oyuna tutuk başladı. Orta alanda organize olmayınca, forvetteki çabuk adamları Youla, Okan, Ahmed Hassan ve Serkan ile tehlikeli ataklar yaratamadı. Ancak başkent ilerleyen dakikalarda Youla'nın kendi çabasıyla attığı golle, devreyi 1-1 berabere tamamladı. 
     14. dakikada Tayfun'un sağ taraftan yaptığı ortada, Fatih topu kafayla Gençlerbirliği ceza alanı içine gönderdi. Ceza alanında Somers'in topla buluşmasını engellemek isteyen El Saka, bu futbolcuyu düşürünce, hakem Çetin Sarıgül penaltı noktasını gösterdi. Atışı Hüseyin kullandı ve meşin yuvarlağı ağlara göndererek takımını 1-0 öne geçirdi. 
     24. dakikada sağ taraftan kazanılan faul atışını Filip kullandı. Bu futbolcunun ceza alanına yaptığı ortada, Veysel topu kafayla kaleye gönderdi. Üst direkten dönen meşin yuvarlağı, savunma uzaklaştırdı. 
     31. dakikada Ahmed Hassan'ın arapasıyla ceza alanında toplu buluşan Youla, kaleci Petkoviç ile karşı karşıya kaldığı pozisyonda vuruşunu yaptı. Ancak top kaleciden döndü. 
     38. dakikada Gençlerbirliği'nin beraberlik golü geldi. Bu dakikada Youla topla Trabzonspor ceza alanına girdi ve çok sert vurdu. Meşin yuvarlak kalecinin üstünden filelere gitti 1-1. 
     İlk yarıda başka gol olmayınca karşılaşmanın ilk yarısı 1-1'lik skorla tamamlandı. 
     
     İKİNCİ YARI 

     Karşılaşmanın ikinci yarısında, ilk yarıda beklenen oyununu sergileyemeyen Gençlerbirliği, daha organize ataklar geliştirerek, devrenin başında oyunu Trabzonspor yarı alanına yıkmayı başardı ve galibiyet golünü de bu oyun düzeni içinde erken buldu. 
     Başkent temsilcisi, 12 yıl aradan sonra Ankara'da Trabzonspor'u yenme başarısını gösterdi. 
     Konuk Trabzonspor ise ikinci yarıda ilk yarıdaki oyun düzenini tutturamazken, maçın sonlarına doğru yakaladığı fırsatlardan da yararlanamayınca, Ankara'da hem 3 puanı bıraktı hem de 12 yıllık üstünlüğünü kaybetti. 
     50. dakikada Ahmad Hassan, ceza alanı üzerinde Veysel'i gördü. Bu futbolcu Ahmed Hassan'dan pası alır almaz ceza alanı çizgisi üzerinden şık bir vuruşla kaleci Petkoviç'in üzerinden topu ağlarla buluşturdu 2-1. 
     55. dakikada Trabzonspor, ilk oyuncu değişikliğini yaparak Erdinç'in yerine Mehmet Yılmaz'ı xx oyuna aldı. 
     58. dakikada Gençlerbirliği'nde Okan, yerini Nihat'a xxx bıraktı. 
     66. dakikada Trabzonspor'da Hasan çıktı, yerine Erman Özgür xx oyuna dahil oldu. 
     68. dakikada ani gelişen Trabzonspor atağında, Erman Özgür topu Fatih ile buluşturdu. Bu futbolcu, topun gelişine çok sert vurdu. Ancak top az farkla auta çıktı. 
     69. dakikada Trabzonspor ceza alanı içinde topu Erman Güracar'dan kapan El Saka, bir anda kaleciyle karşı karşıya kaldı. Bu futbolcunun vuruşunda kaleci Petkoviç, direğin dibinden topu kornere çelerek tehlikeyi önledi. 
     71. dakikada Yong Lee'nin sol taraftan ortasında ceza alanı içinde uygun durumdaki Gökdeniz, topun gelişine çok sert vurdu. Top kalenin üstünden az farkla auta çıktı. 
     75. dakikada Youla, çalımlarla ceza alanına kadar getirdiği topu sol tarafta uygun durumdaki Ahmed Hassan'a gönderdi. Bu futbolcunun vuruşunda, kaleci Petkoviç topa 2 hamlede sahip oldu. 
     77. dakikada Trabzonspor'da Gökdeniz, yerini Mehmet Kahraman'a x bıraktı. 
     78. dakikada Gençlerbirliği'nden Serkan sarı kart gördü. 
     80. dakikada Somers'in ortasında topun gelişine yatarak yarım vole vuran Tayfun'un şutunda, ağlara gitmekte olan topu kaleci Gökhan son anda kornere çeldi. 
     83. dakikada Gençlerbirliği'nde Ahmed Hassan, yerini Mustafa'ya bıraktı. 
     89. dakikada Gençlerbirliği'nden Deniz sarı kart gördü. 
     90. dakikada Gençlerbirliği'nde Serkan, yerini M'Bayo'ya bıraktı. 
     Karşılaşmayı 2-1 kazanan Gençlerbirliği, böylece rakibini Ankara'da 12 yıl aradan sonra yenmeyi başardı. 
     





</TEXT>
</DOC>
