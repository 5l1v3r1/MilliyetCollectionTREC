<DOC>
<DOCNO> 111775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yazar/sazak.html </URL>
<DATE> 2002/10/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İkinci seçmenler 
</HEADLINE>
<TEXT>

     CHP, seçim kampanyasını açarken siyaset kurumunu aşındıran, toplum gözünden düşüren yolsuzluklar karşısında akçalı işlerde dokunulmazlıkları kaldıran’ bir noter belgesini tüm milletvekili adaylarına imzalattı. 
     Bu bir iyi niyet belgesidir. 
     Temiz toplumcu partilerin hepsi Meclis’e girerken Anayasa değişikliği sözü verirler, sonra da unuturlar Soruşturmalar savsaklanır, Yüce Divan dosyaları komisyonlarda siyasi şantaj’ aracı olarak bekletilir. Dönem sonunda tarafların birbirini aklamasıyla sonuçlanır. Dokunulmayan üyeler, onları koruyan parti yönetimlerince tekrar aday gösterilirler. Olmazsa bağımsız seçilirler. 
     Salt dokunulmazlık zırhı’ bile Meclis’e girmenin, milyonlarca dolar harcayıp parti kurmanın ardındaki en önemli etken olarak görülmektedir. 
     Siyasetin finansmanı, partilerin ve adayların seçim harcamalarında saydamlık sağlanmadıkça bu adaletsizlik sürüp gidecektir. 
     Dokunulmazlık gibi 3 Kasım ertesi parlamentonun üzerinde uzlaşma sağlaması gereken bir başka sorun, Siyasi Partiler ve Seçim yasalarıdır. Altan Öymen’in, Bir Dönem, Bir Çocuk’ kitabından hareketle Türkiye’de 3 Kasım 2002 seçimlerini aday tespiti açısından altmış yıl önceye götüren anlayışı sergilemeye devam edelim 
     1939’da tek parti’ döneminde halkın birinci seçmen’ olarak sandığa attığı pusulalar, ikinci seçmen’leri müntehibi sanileri seçmeye yararmış. İkinci seçmenler de, partinin atadığı adayları onaylarmış. Dolayısıyla milletvekili olmak için değişmez genel başkan’ tarafından aday gösterilmek yeterliymiş. 
     Türkiye’de 1990’lardan bu yana kısalan seçim süreleri siyasi partileri ve lider kadroları demokratikleştirmek yerine, Milli Şef’ dönemine geri götürdü. Halk, ikinci seçmen’ durumuna düşürüldü Ertuğrul Günay, bir yurttaş olarak Cumhurbaşkanı Ahmet Necdet Sezer’e mektup yazarak bu anti - demokratik durumu eleştirdi. 
     Günay şunu söylüyordu 
     TBMM üyelerini siyasi partilerin genel başkanları belirliyor. Seçmenlerin, oy vermek istedikleri partilerin aday listelerinin oluşumuna katılma, katkı yapma olanakları yok. 
     Bugün karşı karşıya kaldığımız süreç, ulusal istenci TBMM’ye yansıtmayı amaçlayan gerçek bir seçim değil, Cumhuriyet ve demokrasi devrimlerimizin tarihe gömmek istedikleri saltanat geleneklerinin, siyaset adı altında kendisini yeniden üretme çabasıdır.’ 
     Cumhurbaşkanı Ahmet Necdet Sezer’in siyasi partilerin iç yapılarını irdeleyen, lider ve genel merkez egemenliğini eleştiren’ mesajlar verdiği biliniyor. 
     Sayın Sezer bu duyarlılığını koruyor olmalı ki, Günay’ın mektubunu aldıktan sonra kendisini aramış. 3 Kasım’dan sonra Cumhurbaşkanı Sezer’in Siyasi Partiler ve Seçim yasalarında değişim istemini toplum adına yeni parlamentoya iletmesi beklenmelidir. İkinci seçmen durumuna düşürülmek sade vatandaştan Cumhurbaşkanı’na, hepimizi rahatsız ediyor 
     
     







Avrupa raporu 


Erman’ca izahat 


Rahşan benimle bırakır 


AKP’nin tek başına iktidar korkusu mu 


Nokta tanığı 


Manisa utancı 


Partilerin eğitim ve gençlik projeleri 


Genel ifadeler yetmiyor... 


Pembe gözlüklü koyunlar mıyız 


İkinci seçmenler 


Seçim ekonomisi iyidir 


Piyasalarda birbirimizi kazıklıyoruz 


Platform’a TESEV’den itiraz geldi 


</TEXT>
</DOC>
