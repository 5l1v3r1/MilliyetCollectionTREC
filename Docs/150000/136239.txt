<DOC>
<DOCNO> 136239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/dunya/tur.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Awacs’lar beklemede      Almanya’nın Geilenkirchen kenti yakınlarındaki NATO hava üssündeki bir AWACS uçağı personeliyle birlikte. Irak konusunda niyetini açıkça ifade eden Washington yönetimi, ocak ortasında, NATO’ya başvurarak, olası savaş halinde İttifak’tan beklentilerini bir paket halinde sunmuş ve bu paketin onaylanmasını istemişti. Söz konusu pakette, ABD’nin lojistik destek talepleri ile birlikte, Irak’ın komşusu olan tek NATO üyesi müttefik Türkiye’nin savunmasına ilişkin öneriler bulunuyordu. Washington’ın sunduğu plan çerçevesinde, Türkiye’ye AWACS erken uyarı uçakları, Patriot füzeleri ve kitle imha silahlarına karşı korunma yetenekleri aktarılması da gündemde bulunuyor. 
     
Alman üssüne roketli saldırı      Türkiye, dün düzenlenen törenle Afganistan’da görev yapan Uluslararası Güvenlik Destek Gücü’nün ISAF komutasını Almanya ve Hollanda’ya devrederken, devir teslim töreninden birkaç saat sonra başkent K bil yakınlarındaki Alman üssüne roket saldırısı düzenlendi. Saldırının tören için bölgeye gelen Almanya Savunma Bakanı Peter Struck’ın üssü gezdiği sırada meydana gelmesi dikkat çekti. Saldırı sırasında Alman askerleriyle birlikte sığınağa giren Struck, daha sonra güvenli bir bölgeye götürüldü. En az iki roketin fırlatıldığı saldırıda ölen ya da yaralanan olmadı. 
     



 DÜNYA 













</TEXT>
</DOC>
