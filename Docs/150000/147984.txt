<DOC>
<DOCNO> 147984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/guncel/gun03.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday ve Kusay ortaya çıktı 
</HEADLINE>
<TEXT>

Tıpkı babaları Saddam Hüseyin gibi öldükleri iddia edilen Uday ve Kusay, önceki gün Irak Televizyonu’ndaydı... 
     DIŞ HABERLER SERVİSİ 

     Irak televizyonu önceki gün Devlet Başkanı Saddam Hüseyin’i iki oğlu, yardımcıları ve askeri komutanlarla toplantı yaparken gösteren görüntüler yayımladı. Bir süredir nerede oldukları bilinmeyen ve haklarında sık sık Amerikan bombardımanı sonucunda öldükleri iddiası yayılan Saddam’ın oğulları Uday ve Kusay, ekranda görünerek bu iddiaları çürüttü. Penceresiz bir odada, büyük bir masa başında askeri üniforma içinde olan Saddam Hüseyin’in gülümsediği, oğullarının ise keyifsiz olduğu gözlemlendi. 
     
     UZMANLAR KARARSIZ 
     Uzmanlar görüntülerin ne zaman ve nerede çekildiği konusunda herhangi bir tahminde bulunamadı. Cuma günü halkın arasına çıkan Irak Devlet Başkanı Saddam Hüseyin’in beraberinde Uday ve Kusay’ın bulunmaması, Saddam’ın oğullarının akıbeti konusunda şüphelerin artmasına neden olmuştu. 
     


GÜNCEL 






















</TEXT>
</DOC>
