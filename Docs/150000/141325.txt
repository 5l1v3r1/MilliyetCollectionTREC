<DOC>
<DOCNO> 141325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo47.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Engin Verel ameliyat oldu... 
</HEADLINE>
<TEXT>

     Silahlı saldırıya uğrayan eski milli futbolcu ve futbol yorumcusu Engin Verel, ameliyat oldu. 
     Özel Acıbadem Hastanesi'nde Ortopedi ve Travmatoloji Uzmanı Dr.Mustafa Seyhan, genel cerrahi uzmanları Prof.Dr.Metin Çakmakçı ve Dr.Tuna Yıldırım tarafından gerçekleştirilen ve yaklaşık 2 saat süren ameliyattan sonra yapılan açıklamada, Engin Verel'in 6 hafta sonra yürüyebileceği bildirildi. 
     Açıklamada, şöyle denildi 
     ''Engin Verel'e 2 kurşun isabet etmiştir. 1. kurşun sol kalçadan girip karın sol alt kısmından çıkmış ve leğen kemiğini kırmıştır. Kurşun karın duvarını da sıyırmıştır. 2. kurşun sol kalçadan girip leğen kemiği alt kısmını sıyırıp karşı sağ uylukta kalmıştır. Dr.Seyhan tarafından yapılan ameliyatta, önce hastanın yaraları temizlenmiş ve sağ uyluktaki kurşun çıkarılmıştır. Daha sonra genel cerahi uzmanları Prof.Dr.Metin Çakmakçı ve Dr.Tuna Yıldırım tarafından 1. kurşunun karın içine zarara verip vermediğine laporoskopiyle bakılmış, zarar vermediği anlaşılmıştır. Hasta, kısa sürede taburcu edilecektir. 3 hafta evde istirahatin ardından, 6 hafta sonra yürüyebilecektir.'' 

     
</TEXT>
</DOC>
