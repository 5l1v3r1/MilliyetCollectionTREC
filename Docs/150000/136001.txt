<DOC>
<DOCNO> 136001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/guncel/gun13.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK da 1 milyon dolarlık ihmal 
</HEADLINE>
<TEXT>

Çalışma Bakanı Başesgioğlu, 92-97 yıllarında alınan 930 bin kutu ameliyat malzemesinden 72 bininin bozulduğunu belirtti 
     ŞÜKRAN ÖZÇAKMAK ŞENOL DEMİRCİ İstanbul 

     Çalışma Bakanı Murat Başesgioğlu’nun, SSK’ya ait İstanbul Topkapı’daki miadı geçmiş ilaçların konulduğu depoda yaptığı inceleme, 1 milyon dolarlık savurganlığı gözler önüne serdi. 
     Başesgioğlu’na bilgi veren Müdür Yardımcısı Nazmi Celal Güler, 1992 - 1997 yıllarında planlama yapılmadan kuruma 930 bin kutu malzeme alındığını, ancak bunlardan 72 bininin miadı dolduğu için kullanılamadığını söyledi. 
     Depoda 59 kalem ameliyat malzemesi bulunduğunu ve bunların parasal değerinin 1 milyon dolar olduğunu ifade eden Başesgioğlu, miadı geçen malzemelerin imha edileceğini bildirdi. 
     Müfettişlerin bu konuyu araştıracaklarını, sorumluların tespit edileceğini, ancak zamanaşımı dolayısıyla bu kişiler hakkında cezai yaptırımın mümkün olamayacağını kaydeden Başesgioğlu, daha sonra SSK Beşiktaş Misafirhanesi’nde böbrek hastalarıyla görüştü. Böbrek ve lösemi hastalarının tedavi süreçlerinin çok hassas olduğunu belirten Başesgioğlu, geçmişte ilaç ve tedavi hizmeti sunan bir kurumun SSK ile sözleşmesinin bitmesi nedeniyle yaşanan sıkıntının, sözleşmenin yenilenmesiyle giderildiğini söyledi. 
     Kurumun imk nları ölçüsünde hastalara sağlık hizmeti sunmak amacıyla büyük bir gayret içinde olduğunu, ancak bazı imk nsızlıkların da bulunduğunu ifade eden Başesgioğlu, "Böbrek hastalarının yüzde 80’i SSK kapsamında. Kurum bu talebi karşılayabilmek için büyük gayret sarf ediyor" diye konuştu. 
     



 GÜNCEL 






















</TEXT>
</DOC>
