<DOC>
<DOCNO> 122279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/soneko16.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftaya düşüşle başladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 127.25 puan kayıpla 1. seansı 13,173.15 puandan tamamladı. Hisse senetleri ortalama yüzde 0.96 değer kaybetti. 
     Endeks, haftanın ilk seansına 29.67 puan artışla 13,330.07 puan seviyesinde açıldı. Sıkışık bir seyir izleyen endeks, seansın ilk yarısını da 87.50 puanlık artışla 13,387.90 puandan geçti. 
     Özellikle bankacılık sektöründeki satışların etkisiyle gerileyen endeks, seansta en düşük 13,114.03, en yüksek de 13,406.58 puanı gördü. 
     Seans kapanışında mali endeks 110.66 puan kayıpla 16,599.60 puana geriledi. Sanayi endeksi 5.08 puan artışla 12,524.89 puana, hizmetler endeksi de 7.06 puan artışla 8,351.57 puana yükseldi. 
     Böylece önceki kapanışa göre mali grup hisseler ortalama yüzde 1.84 gerilerken, sanayi grubu hisseler ortalama yüzde 0.04, hizmetler grubu hisseler de ortalama yüzde 0.08 oranında değer kazandı. 
     İşlem gören toplam 280 hisse senedinden 125'i değer kazandı. 84 hisse senedi değer kaybetti, 71 hissenin fiyatında ise değişiklik olmadı. 
     Seansta, 317 trilyon 368 milyar 61 milyon liralık işlem hacmi oluştu. 
     Yapı Kredi Bankası, Garanti Bankası, İş Bankası C, Doğan Holding ve Ereğli Demir Çelik en yoğun işlem gören hisseler oldu. 
     





</TEXT>
</DOC>
