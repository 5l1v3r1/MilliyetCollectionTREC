<DOC>
<DOCNO> 121237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/guncel/gun99.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu.. 
</HEADLINE>
<TEXT>

Maaş kuyruğunda ölüm      Bakırköy’de bir emekli, banka önündeki kuyrukta geçirdiği kalp krizi sonucunda öldü. Kartaltepe Mahallesi’nde bulunan Halk Bankası Şubesi’nde dün sabah maaşını çekmek için kuyruğa giren Günnur Uysal 56 , bir süre sonra fenalaştı. Uysal, Bakırköy Dr. Sadi Konuk Eğitim ve Araştırma Hastanesi’ne kaldırılmak istenirken hayatını kaybetti. Uysal’ın, kalp krizi geçirdiği bildirildi. 
     
Özdemir soyguna kızdı      Çağlayan Taşocağı Caddesi’ndeki Çakır Kuyumculuk’a gelen iki kişi, silah zoruyla yaklaşık dört kilo altını gasp ederek kaçtı. İstanbul Emniyet Müdürü Hasan Özdemir, soygunun ardından yaptığı telsiz anonsunda, ekiplerin, uyum yasalarını bahane edip geri çekilmemesini isteyerek, "Bu tür hareketler olayları artırıyor. İstanbul dağ başı değil, dağ başı zannedenler de bunu görecekler" dedi. 
     
Askerliği ret’ grevi      Mersin 3. Ulaştırma Birlik Komutanlığı emrinde görev yaparken elbiselerini birliğe teslim ederek askerlik yapmayacağını açıklayınca tutuklanan Mehmet Bal’ın, 32 gündür sürdürdüğü açlık grevi nedeniyle 39 kiloya düştüğü öne sürüldü. Bal’ın 27 avukatlarından Suna Coşkun, müvekkilinin Adana Askeri Cezaevi’nde, kötü muameleler nedeniyle açlık grevi başlattığını söyledi. 
     



 GÜNCEL 













</TEXT>
</DOC>
