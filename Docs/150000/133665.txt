<DOC>
<DOCNO> 133665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko40.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 82.09 puan azalarak 10,742.90 puandan kapandı. 
     Hisse senetleri, ikinci seansta ortalama yüzde 0.76 oranında değer kaybetti. 
     İlk seanstaki 106.13 puanlık kayıp dikkate alındığında, borsa endeksi günün tamamında 188.22 puan geriledi. Hisse senetlerindeki günlük kayıp ise yüzde 1.72 oldu. 
     Borsada ikinci seansta da satış baskısının devam ettiği gözlenirken, ABD Başkanı George Bush'un ulusa sesleniş konuşması öncesinde, piyasalarda bekleyiş havasının hakim olduğu dikkati çekti. 
     Endeks, seansa 38.39 puan kayıpla 10,786.00 puan seviyesinde başladı. Seansın ilk yarısı da 106.42 puan düşüşle 10,718.57 puandan geçildi. Seans içinde en düşük 10,634.62 puanı gören endeks, en yüksek değer olarak da 10,826.84 puana ulaştı. 
     1. seanstaki 106.13 puanlık kayıp dikkate alındığında, endeks günlük bazda da 188.22 puan geriledi. Hisselerin günlük ortalama değer kaybı da yüzde 1.72 oldu. 
     Kapanışta mali endeks 103.31 puan düşüşle 13,174.77 puana, sanayi endeksi 51.63 puan düşüşle 10,497.16 puana ve hizmetler endeksi 84.93 puan düşüşle 7,026.11 puana geriledi. 
     Böylece, ilk seansa göre mali grup hisseler ortalama yüzde 0.78 oranında, sanayi grubu hisseler ortalama 0.49 ve hizmetler grubu hisseler de ortalama yüzde 1.19 oranında değer yitirdiler. 
     İşlem gören toplam 294 hisse senedinden 144'ü değer yitirirken, 57 hisse senedi değer kazandı. 93 hissenin fiyatında ise değişiklik olmadı. 
     Seansta 186 trilyon 863 milyar 592 milyon liralık işlem hacmi kaydedildi. İki seanstaki işlem hacmi toplamı da 391 trilyon 351 milyar 212 milyon lira olarak belirlendi. 
     Yapı ve Kredi Bankası, Kardemir D , İhlas Holding YENİ, İhlas Holding ve Turkcell en yoğun işlem gören hisse senetleri olarak belirlendi. 

     
</TEXT>
</DOC>
