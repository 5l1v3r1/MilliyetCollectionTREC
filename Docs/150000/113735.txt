<DOC>
<DOCNO> 113735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur12.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek çocuk uğruna beş özürlü kız 
</HEADLINE>
<TEXT>

     Iğdır'da, erkek çocuk sahibi olmak isteyen özürlü bir baba, bir erkek çocuğa kavuştu, ancak 5 özürlü kız çocuk sahibi de oldu. 
     Tuzluca İlçesi Sürmeli Köyü'nde yaşayan doğuştan, kol ve bacakları vücuduna oranla kısa olan Nurettin Karabağ ile Adile Karabağ çifti, art arda özürlü kız çocuğu sahibi olmalarına rağmen, baba Karabağ'ın erkek çocuk konusundaki ısrarı üzerine çocuk sahibi olmaya devam etti. 
     Karabağ çiftinin, Songül ve Songün ismindeki özürlü doğan ilk iki kız çocuğunun ardından "Adem" adını verdikleri sağlıklı bir erkek çocukları dünyaya geldi. 
     Erkek çocuğunun sağlıklı dünyaya gelmesinden sonra, baba Karabağ'ın daha fazla erkek çocuğu sahibi olma isteği üzerine çiftin bundan sonra Ayşe, Sevim ve Süsen adında özürlü üç kız bebekleri daha oldu. 
     İşsiz olan baba Karabağ'ın erkek çocuk ısrarı sonucunda 5 özürlü kız çocuğu ile başbaşa kalan çift, şimdi çocuklarının tedavisi ve eğitimi için devletten yardım istiyor. 
     Kolları ve bacakları vücutlarına oranla kısa olan ve yürümekte güçlük çeken çocuklarından üçünü ilköğretim okuluna gönderen Karabağ çifti, büyük umutlar besledikleri Adem'i ise ilköğretim okulu 5. sınıfından sonra okula gönderemediklerini söylediler. 
     Özürlüler Derneği Iğdır Şube Başkanı Baran Turan, söz konusu aileyi evinde ziyaret ederek, imkanları ölçüsünde yardım yapacaklarını belirtip, özellikle çocukların okuması için çaba harcayacaklarını söyledi. 
     





</TEXT>
</DOC>
