<DOC>
<DOCNO> 105406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/siyaset/siy03.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer, AB Komisyonu Başkanı Prodi’ye sert çıktı 
</HEADLINE>
<TEXT>
Tarih verilmezse AB’yi sorgularız 
     ÜMİT BEKTAŞ 

     Birleşmiş Milletler Sürdürülebilir Kalkınma Zirvesi’ne katılmak için Johannesburg’da bulunan Cumhurbaşkanı Sezer’in AB Komisyonu Başkanı Romano Prodi’yle yaptığı görüşmeye, Türkiye hakkında olumsuz açıklamalarda bulunan AB’nin genişlemeden sorumlu üyesi Günter Verheugen’in sözleri damgasını vurdu... 
     Sert çıkan Sezer Prodi’ye, "Sizin içinizde Türkiye’nin adaylığına karşı bazı sesler çıkıyor. Komisyon üyelerinden biri, 15 ülke adına karar veriyor. Yıl sonundaki zirvede Türkiye’ye tam üyelik müzakerelerine başlama konusunda tarih verilmezse AB’nin içtenliği sorgulanacaktır" dedi. Türkiye’nin atmış oduğu adımları olumlu karşıladıklarını belirten Prodi de "Pozisyonunuzda bir değişiklik yok, ancak uygulamadaki adımları görmemiz lazım" karşılığını verdi. Sezer ise, Türkiye’nin AB yolundaki kararlılığını yaptıklarıyla gösterdiğini vurgulayarak, "Bazı üyelerinizin Türkiye hakkındaki olumsuz beyanlarını hoş karşılamıyoruz" dedi. 
     ABD Dışişleri Bakanı Powell’la da yarın görüşeceğini belirten Sezer, görüşmenin ardından şunları söyledi "Uygulama konusundaki tereddütler yersizdir. Kıbrıs’ı bir ön şart olarak öne süreceklerini de zannetmiyorum. Ön şart yapmayacaklarını açıklamışlardı." 
     
     Papandreu’dan jest 
     Bu arada Sezer-Prodi görüşmesi sırasında "Sezer’in elini sıkmak istiyo-rum" diyerek, salonun önüne gelen, ancak "Görüşme yeni başladı" yanıtını alan Yunanistan Dışişleri Bakanı Papandreu, "Türkiye’nin AB adaylığını destekliyoruz" dedi. 
     



 SİYASET 
















</TEXT>
</DOC>
