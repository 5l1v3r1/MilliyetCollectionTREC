<DOC>
<DOCNO> 102876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/bila.html </URL>
<DATE> 2002/08/20/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Son söz Ecevit’e... 
</HEADLINE>
<TEXT>

     Başbakan Ecevit, önceki gün Kemal Derviş’le yaptığı telefon görüşmesi için, "ittifak konularına fazla girmedik, özel bir görüşmeydi" demekle yetindi. 
     Kemal Derviş, sadece Bülent Ecevit’le değil, Rahşan Ecevit’le de bir telefon görüşmesi yaptı. Derviş, Ecevitler’e ne dedi 
     Aldığımız bilgiler, Derviş’in bir konuya açıklık getirmek için Ecevitler’i aradığı yönünde. Derviş, son zamanlarda "perde arkası" köşelere yansıyan ve "Hüsamettin Özkan’ın Derviş’in ısrarıyla siyasette kaldığı" haberlerinin gerçeği yansıtmadığını Ecevitler’e iletmiş. Derviş’in, Hüsamettin Özkan’ın da katıldığı, SBF Dekanı Prof. Dr. Celal Göle’nin evindeki yemekte geçen konuşmaların basına yanlış yansıtıldığını ve bundan büyük rahatsız duyduğunu da Ecevitler’e aktarmış. Bu haberler nedeniyle, DSP’nin bölünmesine ve Özkan’ın YTP’de yer almasına katkıda bulunmuş gibi gösterilmekten rahatsız olduğunu söylemiş. Prof. Göle’nin evindeki yemekle ilgili olarak Derviş’in Ecevitler’e aktardığı bilgi şu 
     "Bu yemekte Özkan’ın siyasetten ayrılmayı düşündüğü, ancak benim ısrarımla kaldığı gibi bir konuşma geçtiği basına yansıdı. Durum böyle değildir. Benim böyle bir önerim olmadı. Aksine, Sayın Özkan, o gün istifa eden 20 arkadaşı ve Sayın Cem’li bir harekete başladıklarını belirterek, benim de katılmamı istedi ve ısrar etti. Basına yansıdığı gibi ben Özkan’ın bu harekete girmesi ve kalması için ısrar eden bir konuşma yapmadım. Bu yanlış yansıtmayı düzeltmek için aradım." 
     SBF Dekanı Prof. Dr. Celal Göle de Derviş’in verdiği bilgileri doğruluyor. Daha önce basına yansıyan bilgilerin gerçeği yansıtmadığını belirtiyor. Ecevit’in, "özel bir konu" dediği, bu... Derviş, Göle’nin evindeki yemekle ilgili bir düzeltme yapma gereği duymuş ve Ecevit’i bunun için aramış... 
     Derviş bundan sonra ne yapacak 
     Baykal’la birlikte nasıl bir arayış içinde olacak Yakın çevresinden aldığımız bilgilere göre Derviş, Baykal’dan sonra Ecevit’e gitmeyi planlıyor. Ecevit’e de solda birliğe katkıda bulunması için çağrısını yinelemeyi düşünüyor. Bu bizzat giderek veya ortak karar gereği CHP lideri Baykal’ın Ecevit’e gitmesiyle gerçekleştirmeyi düşünüyor. Yöntem kararlaştırılacak. Derviş, birlik çabalarını sürdürürken, kendisiyle ilgili nihai kararı da son olarak Başbakan Ecevit’e iletmeyi planlıyor. Ecevit’le konuşmadan, nihai kararını açıklamayacağı yakın çevresinden gelen bilgiler arasında. Derviş, son sözünü Ecevit’e söyleyecek... 
     Derviş, solda birlik için sonuna kadar uğraşmaya kararlı görünüyor. Arzu ettiği ortam doğmazsa üniversiteye dönme olasılığı hala gündemde. Milletvekili adayı olmasını da zorunlu görmüyor. 
     Aynı eğilim danışmanı Oya Ünlü için de geçerli. Ünlü’nün de milletvekili adayı olmayı düşünmediği yolunda bilgiler geliyor. 
     Derviş’in solda birlik için sürekli dolaşmaktan ve bu arada eleştirilere uğramaktan da rahatsız olduğunu belirtebiliriz. Bazı yakınlarına, "Ben samimi olarak birlik için uğraşıyorum ama sürekli eleştiri oklarına hedef oluyorum. Kendimi bazen kurbanlık koyun gibi hissediyorum" yakınmalarında bulunduğu duyumları alıyoruz. 
     Derviş’in, Ecevit’le uzak düşmekten de memnun olmadığı haberleri de geliyor. Derviş’in, Baykal’dan sonra son sözünü söylemeden Ecevit’le temasa geçeceği vurgulanıyor. 
     
     







Derviş ve sol 


Kemal ve Kemal 


Son söz Ecevit’e... 


Baykal’ın kamp gecesi 


HADEP yol ayrımında 


Koalisyon istemeyiz’ 


Halk bunalımda’ 


3 Kasım’da önseçim yapacağız 


AKP, CHP yarışı 


Doğu’nun bakir topraklarından organik bal 


Adanalı çocuklar kanallarda ölür... 


Dağdan inene ekmek bulmalı 


</TEXT>
</DOC>
