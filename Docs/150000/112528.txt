<DOC>
<DOCNO> 112528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/siyaset/siyz1.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime doğru 
</HEADLINE>
<TEXT>

     Cem müziğe dayanamadı 
     YTP lideri İsmail Cem, Bursa adaylarıyla birlikte halay çekti. Onuruna verilen yemekte partililerle fotoğraf çektiren Cem, sahneye getirilen pastayı keserken uzun süre alkışlandı. Adaylar sahneye çıkıp kendilerini tanıttıktan sonra, Cem de sahneye çıkıp adayların elinden tuttu. Bu arada müzik devreye girince, adaylar ve Cem halay çekip müziğin ritmine ayak uydurdu. 
     
Saadeti’i Şehadet’ yaptı      Ayakkabılarını koruma giydirdi 
     SP’nin Van’daki mitingine katılan eski RP Genel Başkanı Necmettin Erbakan, cuma namazını da Van’da kıldı. Havaalanından 800 araçlık konvoy eşliğinde Hazreti Ömer Camii’ne giderek cuma namazı kılan Erbakan, çıkışta ayakkabılarını, korumasının yardımıyla giydi. SP’nin Muş’taki mitinginde de konuşan Erbakan, "Saadet Partisi" yerine "Şehadet Partisi" ifadesini kullandı. 
     
     Yargı kararıyla yeniden AKP’de 
     AKP Erzurum İl İkinci Başkanlığı yaparken, doğum nedeniyle yönetim kurulu toplantılarına katılamayınca görevine son verilen avukat Ayşegül Karaca, mahkeme kararıyla görevine geri döndü. Mayısta üçüncü çocuğunun doğumu yüzünden Yönetim Kurulu toplantılarına katılamayan Karaca, "Üç kez üst üste yönetim kuruluna katılmadığı" gerekçesiyle görevden alınmıştı. 
     
     TV’de en çok MHP konuşacak 
     Yüksek Seçim Kurulu YSK , partilerin, 3 Kasım seçimleri için resmi radyo ve televizyonda konuşma ve görüntülü propaganda esaslarını belirledi. YSK’nın aldığı karara göre, televizyonda en fazla süreyi, TBMM’de en çok sandalyeye sahip MHP kullanacak. Resmi Gazete’de yayımlanan karara göre, konuşma ve görüntülü propaganda 27 Ekim - 2 Kasım arasında yapılacak. Radyo ve televizyonda konuşma hakkını, seçime katılan 18 parti de kullanabilecek. 
     
     Türkeş’ten Demirel’e bilgi 
     DYP Kayseri milletvekili adayı Tuğrul Türkeş, 9. Cumhurbaşkanı Süleyman Demirel’i meydanlarla ilgili bilgi vermek için ziyaret etti. Yaklaşık 15 dakika süren görüşmeden sonra Türkeş, şunları söyledi "Seçim çalışmalarıyla ilgili kendisine bilgi sundum. Sayın Demirel, Türk siyasetinin duayeni. Rahmetli Türkeş ile de yakın çalışma arkadaşlığı olmuştu. Sayın Demirel, Balkan ülkelerini örnek gösterdi. Bu ülkelerde seçimlerin yapıldığını ve çözümün bu yolla sağlandığını anlattı." 
     



 SİYASET 













</TEXT>
</DOC>
