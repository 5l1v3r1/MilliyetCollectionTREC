<DOC>
<DOCNO> 144539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun62.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin "Ordudan memnunum" 
</HEADLINE>
<TEXT>

     Irak Devlet Başkanı Saddam Hüseyin'in, üst düzey yetkililerle biraraya geldiği ve ordudan memnun olduğunu söylediği bildirildi. 
     Irak televizyonunun haberinde, Saddam Hüseyin'in, ABD ve İngiliz saldırısına karşı savaşan Irak ordusunun performansından memnun olduğunu söylediği kaydedildi. 
     Habere göre, Saddam Hüseyin ayrıca, Baas partisi ve aşiret üyelerinin performansından da memnun olduğunu söyledi. 
     Televizyon, görüntüsünü vermediği Saddam Hüseyin'in başkanlık ettiği toplantıya, Irak liderinin küçük oğlu Kusay, Devlet Başkan Yardımcısı Taha Yasin Ramazan, Başbakan Yardımcısı Tarık Aziz, Enformasyon Bakanı Muhammed Said Essahaf ve Savunma Bakanı General Haşim Ahmed'in katıldığını duyurdu. 
     





</TEXT>
</DOC>
