<DOC>
<DOCNO> 118274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sonspo02.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Petkoviç en az gol yiyen kaleci oldu... 
</HEADLINE>
<TEXT>

     Birinci Süper Lig'in ilk 12 haftasında 6 kaleci, takımlarının tüm maçlarında görev yaparken, Trabzonspor kalecisi Petkoviç, 12 hafta boyunca kalesinde yalnızca 7 gol görerek en az gol yiyen ''eldiven'' oldu. 
     Bordo-mavililerin Yugoslav asıllı Avustralyalı kalecisi Petkoviç, takımının 12 maçında da görev yaparken, 6 maçta kalesini rakiplere kapadı. 
     1 maçı eksik olan Beşiktaş da, geride kalan 11 haftalık dönemde kalesinde yalnızca 8 gol gördü. 
     Bu dönemde siyah-beyazlıların kalesini 10 maçta Cordoba ve 1 karşılaşmada da Göksel korudu. Göksel, oynadığı tek karşılaşmada kalesini başarıyla koruyarak gole izin vermedi. 
     
     MONDRAGON'UN GRAFİĞİ BİR ANDA BOZULDU 
     Galatasaray'ın Kolombiyalı kalecisi Mondragon, geçen hafta içinde Fenerbahçe ile yapılan derbi maçına kadar oldukça başarılı bir performans sergileyip, kalesinde yalnızca 6 gol görürken, bu maçta grafiği bozuldu ve ezeli rakiplerinden 6 gol yiyerek başarılı kaleciler sıralamasında gerilere düştü. 
     Birinci Süper Lig'de kalesinde en çok gol gören ekip ise 27 golle Altay oldu. 
     İzmir'in siyah-beyazlıları, 12 haftalık dönemde kalesinde Altay ve Ramazan'a görev verirken, 10 maçta görev yapan Altay, 23 golle en çok gol yiyen kaleci unvanını aldı. 2 maçta görev alan Ramazan da kalesinde 4 gol gördü. 
     Ligde 6 takımın kalecisi, geride kalan 12 haftalık dönemde görev yerlerini terk etmedi. Trabzonspor'da Petkoviç, Galatasaray'da Mondragon, Ankaragücü'nde Zafer, Malatyaspor'da Milosevski, Gaziantepspor'da Ömer ve Adanaspor'da da Murat takımlarının tüm maçlarında görev yaptı. 
     
     2 KALECİ 1 MAÇTA 6 GOL YEDİ 
     Birinci Süper Lig'in geride kalan 12 haftalık bölümünde 2 kaleci, bir maçta kalesinde 6 gol birden gördü. 
     7. haftada yapılan Malatyaspor-Altay maçında siyah-beyazlıların kalecisi Altay ile, geçen hafta ortasında yapılan Fenerbahçe-Galatasaray maçında da Mondragon 6 gol yedi. 
     
     KALECİLERİN PERFORMANSLARI 
     Birinci Süper Lig'de ertelenen Fenerbahçe-Beşiktaş maçı dışında yapılan karşılaşmalar sonunda takımların ve kalecilerin yedikleri goller şöyle 
FENERBAHÇE 13 
Rüştü 11 , Oğuz 2 

SAMSUNSPOR 17 
Shorunmu 15 , Fevzi 2 

TRABZONSPOR 7 
Petkoviç 7 

GALATASARAY 12 
Mondragon 12 

MALATYASPOR 17 
Milosevski 17 

ANKARAGÜCÜ 14 
Zafer 14 

GAZİANTEPSPOR 12 
Ömer 12 

ADANASPOR 12 
Murat 12 

BEŞİKTAŞ 8 
Cordoba 8 , Göksel - 

BURSASPOR 20 
Kelemen 13 , Serdar 7 

DİYARBAKIRSPOR 20 
Şenol 13 , Diallo 7 

KOCAELİSPOR 23 
Ahmet 12 , Koraç 11 

ALTAY 27 
Altay 23 , Ramazan 4 

GENÇLERBİRLİĞİ 14 
Gökhan 9 , Damir 5 

GÖZTEPE 23 
Bülent 16 , Bora 7 

ELAZIĞSPOR 22 
Kingston 16 , Orkun 6 

İSTANBULSPOR 19 
Allum Buker 11 , Haluk 8 

DENİZLİSPOR 17 
Heinen 10 , Süleyman 7 
     





</TEXT>
</DOC>
