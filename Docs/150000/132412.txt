<DOC>
<DOCNO> 132412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/soneko13.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Tüzmen, Suriye'ye gitmek için hazırlık yapıyor... 
</HEADLINE>
<TEXT>

     Devlet Bakanı Kürşad Tüzmen, karşılıklı ticaretin geliştirilmesi amacıyla, bir işadamı heyeti ile Suriye'ye gitmek için hazırlık yapıyor. 
     Tüzmen'in 31 Ocak'ta başlayacak Suriye gezisi için, işadamlarından talep toplanıyor. Irak gezisini de gerçekleştiren 3F Turizm'in organize edeceği gezi için, özel uçak kiralanmasının söz konusu olabileceği belirtildi. 
     Tüzmen'in, 2 Şubat'a kadar sürecek ziyareti sırasında Suriye'de, üst düzey hükümet ve devlet yetkilileri ile görüşeceği belirtiliyor. İşadamları ise partnerleri ile karşılıklı görüşme fırsatı elde edecek. 
     Terör örgütü PKK ile ilişkileri yüzünden, Suriye ile ekonomik ve ticari ilişkiler 2000 yılına kadar oldukça düşük düzeyde gerçekleşmişti. Bu ülke ile 12 yıl aradan sonra ilk kez 2000 yılında Karma Ekonomik Komisyon KEK toplantısı yapılmıştı. Devlet Bakanı Recep Önal'ın başkanlık ettiği ve 8-12 Mayıs 2000 günleri arasında gerçekleştirilen 4. dönem KEK toplantısı sırasında, bir de Türk ihraç ürünleri fuarı düzenlenmişti. Kürşad Tüzmen'in Dış Ticaret Müsteşarı olarak yer aldığı heyette, gerek Bakan Önal, gerekse işadamları, Suriye tarafından büyük ilgi ile karşılanmışlardı. Geziye, 100'den fazla işadamı katılmıştı. 
     Suriye ile bu yıl Mart ayında, Ankara'da 6. dönem KEK toplantısının yapılması planlanıyor. 
     Türkiye'nin, coğrafi yakınlığını kullanarak Suriye'nin ana tedarikçisi olabileceğini, sanayi ve aramalı ihtiyacını karşılayabileceği belirtiliyor. İki ülke halkları arasındaki akrabalık bağlarının kullanılmasının da ticareti artırmada etken olabileceği ifade ediliyor. 
     Türkiye ile Suriye arasındaki ticaret hacmi 1990 yılında 279 milyon dolar iken, bu rakam 1998 yılında 619 milyon dolar, 1999 ve 2000 yıllarında ise 9 ve 724 milyon dolar olarak gerçekleşmişti. 
     





</TEXT>
</DOC>
