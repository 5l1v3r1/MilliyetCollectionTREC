<DOC>
<DOCNO> 136287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/spor/spo05.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre yetişecek 
</HEADLINE>
<TEXT>

     INTER’İN, Reggina ile oynadığı maçta sakatlanan Emre Belözoğlu’da korkulan olmadı. Genç futbolcu, çatlak şüphesiyle dün hastaneye götürülürken, sol ayak bilek kapsülünde yırtık tespit edildi. Emre’nin 10 günlük bir tedaviden sonra idmanlara başlayacağı bildirildi. Milli Takım Menajeri Can Çobanoğlu, Inter Genel Menajeri Terriano’dan aldığı bilgiler sonucunda, yıldız oyuncunun İngiltere sınavında yer alabileceğini açıkladı. 
     İTALYAN basını da Emre’nin sakatlığına geniş yer verdi ve "Yazık oldu" yorumunu yaptı. Gazeteler, İnter’e canlılık veren en önemli ayak olan Emre’nin yokluğunun hissedileceğini yazdı. Bu arada Kaptan J.Zanetti ile uyumundan dolayı İtalyan basınından alkış alan Okan’ın, Emre gibi değişmezler arasına girmeye başladığı kaydedildi. 30 yaşındaki futbolcu, Reggina karşısında İnter’in en iyileri arasında gösterildi. 
     



 SPOR 


























</TEXT>
</DOC>
