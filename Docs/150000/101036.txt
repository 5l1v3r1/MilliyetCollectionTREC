<DOC>
<DOCNO> 101036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur12.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş az sonra istifa edebilir... 
</HEADLINE>
<TEXT>

     Kemal Derviş ne yapacak.. 
     Ankara kulislerinde, Derviş'in yakın çevresinden yayılan haberlere göre ilk adım bugün atılacak. 
     Kemal Derviş piyasalar kapandıktan sonra bakanlık görevinden ayrıldığını açıklayacak. 
     Milliyet İnternet Sitesi'nin sabah saatlerinden beri duyurduğu "Derviş bugün istifa edebilir" haberi Türkiye'de geniş ilgi uyandırdı. 
     Günboyu süren söylentilerden sonra Kemal Derviş, Başbakan Ecevit'ten saat 16 00'da görüşmek üzere randevu istedi. 
     Ecevit önce Derviş'e istediği randevuyu verdi. Ancak daha sonra randevunun saatinin 16 30'a ertelendiği duyuruldu. 
     Görüşmede Kemal Derviş'in istifasını Ecevit'e bizzat vermesi bekleniyor. 
     Ancak yine aynı çevreler Kemal Derviş'in istifadan sonra da ittifak arayışlarını sürdüreceğini belirtiyorlar. 
     Kemal Derviş hemen Yeni Türkiye Partisi'ne girmeyecek. Güçlü bir hükümet için arayışlarına devam edecek. 
     Derviş'ten önce dün istifa eden danışmanı ve sağ kolu Oya Ünlü bugün de Hazine'ye geldi ve Derviş ile birlikte çalışmaya devam etti. Ancak bu kez Hazine'ye makam otomobili değil kendi özel otomobiliyle geldi. 
     
     Ankara'daki tüm gelişmeleri dakika dakika izliyor, anında aktarıyoruz... 

     





</TEXT>
</DOC>
