<DOC>
<DOCNO> 141921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/siyaset/siy04.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeyhlerin ellerini, ayaklarını öptüler’ 
</HEADLINE>
<TEXT>

CHP’li Bilek, "AKP Siirt’e 10 trilyon aktarıp halkın gözünü boyadı" dedi 
     EZELHAN ÜSTÜNKAYA Ankara 

     Siirt’ten 3 Kasım seçimlerinde milletvekili seçilen ancak önceki gün yenilenen seçimleri kaybeden CHP’li Ekrem Bilek, AKP’lilerin seçimi kazanmak için şeyhlerin ellerini ayaklarını öptüğünü iddia ederek "AKP, Siirt’e 10 trilyon lira aktarıp halkın gözünü boyadı" dedi. Seçimde iktidar partisiyle yarıştıklarını vurgulayan Bilek, "Vatandaşın gözü boyandı. Devlet araçlarına sahte sivil plaka takılıp köyler gezildi. 10 trilyonluk harcama yapıldı. Reislerin şeyhlerin ellerini ayaklarını öptüler, el pençe durdular" diye konuştu. 
     
     Keskin Tam bir fiyasko 
     CHP Parti Meclisi de dün Siirt seçimini tartıştı. CHP Lideri Deniz Baykal’ın katılmadığı toplantıya başkanlık eden CHP Genel Başkan Yardımcısı Eşref Erdem, "Sonuç konjonktüreldir. Küçük bir ara seçimdir" dedi. Adnan Keskin ise sonucun "tam bir fiyasko" olduğunu savunarak, partinin "oturup kara kara düşünmesi" gerektiğini söyledi. 
     



 SİYASET 














</TEXT>
</DOC>
