<DOC>
<DOCNO> 147763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo22.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 2 - Trabzonspor 2 
</HEADLINE>
<TEXT>

     Birinci Süper Lig'de Kocaelispor, Trabzonspor ile 2-2 berabere kaldı. 
     Kocaelispor, ikinci yarıya savunma güvenliğini ön plana alarak başladı ve oyunu kendi yarı alanında kabul etti. Kontraataklarla gol arayan, ancak pozisyon bulamayan Körfez ekibi, Trabzonspor'un ender geliştirdiği ataklardan birinde yediği golle, ligde kalma mücadelesinde önemli yara aldı. 
     Konuk ekip ise ikinci yarıya daha istekli başlamasına karşın önemli pozisyonlar üretemedi. Savunması ilk yarıya oranla daha dikkatli oynayan ve duran toptan kazandığı golle eşitliği sağlayan bordo-mavililer, kazanılan temdit penaltısını kaçırınca 1 puana razı oldu. 
     Trabzonspor, ikinci yarıya Erman Güracar'ın yerine Oumar xx , Erman Özgür'ün yerine Ali Şen'i xx alarak başladı. 
     49. dakikada Kocaelispor'da, Hüseyin'in yerine Imedadze x oyuna dahil oldu. 
     62. dakikada rakibine sert giren Kocaelisporlu Ahmet Arslaner sarı kart gördü. 
     69. dakikada soldan gelişen Trabzonspor atağında, Ali Şen'in ortasına Sommers sert vurdu. Kaleci Ahmet Şahin, topu son anda kornere çeldi. 
     73. dakikada kale atışını geciktiren Kocaelispor kalecisi Ahmet Şahin sarı kart gördü. 
     79. dakikada Kocaelispor'da Nuri'nin yerine Uğur Yasan , Trabzonspor'da da Sommers'in yerine Muzaffer girdi. 
     81. dakikada Trazonspor'un beraberlik golü geldi. Bu dakikada sağ kanattan Lee Yong'un kullandığı köşe atışında Erdinç, sert bir kafa vuruşuyla topu ağlara gönderdi 2-2. 
     82. dakikada Kocaelispor'da, Cem Sinan'ın yerine Faruk oyuna alındı. 
     83. dakikada birbirleriyle tartışan Kocaelisporlu Faruk ile Trabzonsporlu Hüseyin sarı kart gördüler. 
     2 dakikalık uzatma dakikasının bitiminde gelişen Trabzonspor atağında Ömer, ceza alanı içinde topa elle müdahale etti. Hakem Erol Ersoy penaltı noktasını gösterdi. Hüseyin'in kullandığı temdit penaltısında, kaleci Ahmet Şahin sağ köşeye giden uzanarak topu çeldi ve maç 2-2 sona erdi. 
     





</TEXT>
</DOC>
