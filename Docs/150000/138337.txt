<DOC>
<DOCNO> 138337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/guncel/gun90.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Matematiğe inanmıyorum. 
Albert Einstein 

Karnedeki kırık ..      Önümüzdeki ay İzmir'i ziyaret edecek olan Başbakan Abdullah Gül'e, İzmir Ticaret Odası, 1960'ta dedesi İsmail Hakkı Satoğlu Kemal Reis İlköğretim Okulu’nda öğretmenlik yaparken, okuduğu 4.sınıf ilk dönem karnesini jest mahiyetinde vermek istemiş. Ancak karnesinde matematik zayıf olduğu için İzmir Valisi şu anda Antalya Valisi , karneyi okulun kasasına kilitletmiş. Şaşırmadık, çok gördük böyle olayları. Ama... 
     Tarihin sayfalarına "başarılı" olarak geçen birçok insanın okul hayatının son derece kötü olduğu bilinen bir gerçek. Benjamin Franklin, Albert Einstein ve de "Okuyamaz" diye okuldan atılan Thomas A. Edison... 
     Evet, okulda çuvalladılar ama okulda çok başarılı olan milyonlarca insanın yapamadığı şeyleri yapıp insanlığın yararına birçok buluşa imza attılar. Ama hiçbiri de okul hayatı başarıdan geçilmeyen bir ekonomi profesörünün eşi olaraktan "Yahu beyefendi, eşiniz profesör hanımefendi başbakan olalı sizin malvarlığının maşallahı var. Nereden geldi acaba bu değirmenin suyu " diye soranlara kaynak olarak "Kaynanamın çıkınından çıkan altınlarla..." demeyi akıl edemedi... 
     Kısacası, belki de öğretmeni olmayan, öğretmeni olsa yakıtı olmayan, yakıtı olsa sadece ezbere dayanan ve sınavdan sonra her şeyi unuttuğunuz bir eğitim sisteminde alınan bir kırığın ne önemi var İşin profesörü olup da başımıza geçirdiklerimiz bizi bu hale getirmedi mi 
     O yüzden Sayın Vali, 40 sene önce alınan karne değil de, şu sıralar yazılmaya başlanan, hal ve gidişatı hiç de iyi olmayan ve 60 milyon tarafından verilecek olan karne önemli. İlkokulda alınan kırık sadece Sayın Gül'ün problemiydi ama şimdiki hepimizi ilgilendiriyor. Bu karnede de kırık olursa şayet Einstein diyoruz, okuldan atılan Edison diyoruz ve kimin karnesi baştan aşağı spor-toto gibiyse gelsin şu ekonomiyi düzeltsin diyoruz... 
     
     
     Devam Bitti... 
     "Slavia Prag 1 - Beşiktaş 0 Maç Devam Bitti..." 
</TEXT>
</DOC>
