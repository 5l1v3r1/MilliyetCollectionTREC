<DOC>
<DOCNO> 134198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/magazin/amag.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Seymen Ağa fena çarpıldı 
</HEADLINE>
<TEXT>

Mine Çayıroğlu ve Özcan Deniz, Ürgüp’te sarmaş dolaş dans edip, herkesin önünde dakikalarca öpüştükten sonra cipe atlayıp gecenin karanlığında gözlerden kayboldu 
     BİRSEN ALTUNTAŞ 

     REYTİNG rekorları kıran iki dizi, Asmalı Konak’ ile Kırık Ayna’nın çekildiği Kapadokya’da yeni bir aşk doğdu. Asmalı Konak’ın Seymen Ağa’sı Özcan Deniz ile Kırık Ayna’ya, Kadir İnanır’ın canlandırdığı Candar Ağa’nın Amerika’da okuyan kızı Ceylan’ olarak katılan Mine Çayıroğlu, Kapadokya’da aşkın son yıldızları oldu. 
     
     Prokopi’deki samimiyet 
     DİZİ çekimleri nedeniyle bir yıldır Kapadokya’yı mesken tutan Özcan Deniz ile "Kırık Ayna"nın seti için iki haftadır Ürgüp’te olan Mine Çayıroğlu, önceki geceyi baş başa geçirdi. Saat 23.00 sıralarında Ürgüp’teki Prokopi adlı bara giden Deniz ile Çayıroğlu arasındaki samimiyet, ilerleyen saatlerde daha da arttı. 
     
     Deniz’i öptü 
     İKİLİ önce pistte yarım saate yakın sarmaş dolaş dans etti. Romantizm, dans sonrası masada da devam etti. Seymen Ağa’nın isteksiz davranışları karşısında durumu ele alan Çayıroğlu, bir hamle ile Deniz’i kendine çekip öpmeye başladı. Meraklı bakışlara aldırmadan dakikalarca öpüşen ikili, Özcan Deniz’in cipiyle bardan ayrıldı. 
     



 MAGAZİN 












</TEXT>
</DOC>
