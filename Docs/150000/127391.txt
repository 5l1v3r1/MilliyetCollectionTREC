<DOC>
<DOCNO> 127391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/spo02.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ASPER HAREK TI 
</HEADLINE>
<TEXT>

Rüştü’nün hem sakatlığı, hem de sezon sonunda ayrılma planları Fenerbahçe yönetimini alarma geçirdi. Futbol Şube Sorumlusu Sadettin Saran, Beşiktaş’ın eski kalecisine teklif götürdü 
     YALÇIN TÜRK 

     Kollar sıvandı 
     FENERBAHÇE Yönetimi, sezon sonunda Avrupa’ya gideceğini açıklayan Rüştü’nün yerini doldurabilmek için şimdiden kolları sıvadı. Milli kalecinin arkasında bulunan Oğuz ile Volkan’ı tecrübesiz bulan ve yeteri kadar güvenmeyen Sarı - Lacivertli yöneticiler arayışlarını hızlandırdı. Futbol Şube Sorumlusu Sadettin Saran’ın Beşiktaş’ın eski kalecisi Asper’e teklif götürdüğü öğrenildi. 
     
     400 bin dolar 
     İSVEÇLİ kaleciyi önümüzdeki yıla dönük düşünen Fenerbahçe’nin, yıllık 400 bin dolar önerdiği belirtildi. Asper’in bu rakamı kabul ettiği ve Türkiye’ye seve seve geri döneceğini söylediği ifade edildi. Rüştü’nün sakatlığı nedeniyle İsveçli kalecinin ara transferde de alınabileceği, bu konuda kesin bir kararın verilmediği de kaydedildi. Asper devre arası gelirse Rüştü’nün yedeği olacak. Bu arada Sadettin Saran’ın İngiltere’ye giderek oyuncu arayışına girdiği, listedeki isimlerin Hasselbaink, Redlow, Rits ve Kanu olduğu öğrenildi. 
     
Bizi rahat bıraksınlar’      ASBAŞKAN Nihat Özdemir, 2000 Derneği Başkanı Şevket Yılmaz’a sert çıktı. Özdemir’in "Ali Şen, Fenerbahçe’nin ombudsman’ı olsun" söylemine karşılık, Yılmaz, "Ali Şen’in önünde diz çöktüler" demişti. Yılmaz’ın bu yaklaşımını çok anlamsız bulduğunu belirten Özdemir, "Şevket Yılmaz, ne söylemek istediğimi anlamamış. Zaten o kapasitesi de yok. Boş işlere vakit harcayacak durumda değiliz. Bizi rahat bıraksınlar" diye konuştu. 
     
     
Washington beklentisiBrezilyalı oyuncudan gelecek habere göre transfer politikası netleşecek 
     YÖNETİM ve teknik heyet, kalp sorunu yaşayan Washington’un 30 Aralık’taki genel kontrolüne kilitlendi. Brezilyalı oyuncuya tam teşekküllü tetkikleri sonrası futbol yaşantısını sürdürebilir teşhisi konması durumunda ara transferde politika buna göre belirlenecek. Bu yüzden Washington’dan gelecek iyi haber dört gözle bekleniyor. 
     BREZİLYALI oyuncunun tekrar sahalara dönmesi halinde yönetim bir golcü için transfer çalışması yapacak. Aksi durumda ise iki forvet transfer edilebilecek. Asbaşkan Mahmut Uslu, Washington’un sağlık problemi yaşamasının hem Fenerbahçe’nin hem de kendisinin şanssızlığı olduğunu belirtti, "Keşke Washington sahalara dönebilse" dedi. 
     
Manken Tuncay      SON haftalarda ortaya koyduğu futbolla gündemin ilk sırasında oturan Tuncay, sahalarda gösterdiği yeteneğini, podyumlara da taşıdı. Damat Twenn firmasının Çağlayan’daki merkez binasında bir moda tanıtımına katılan genç yıldız mankenlere taş çıkardı. Transfer dedikodularına da açıklık getiren Tuncay, "İki yıl Fener’deyim, iki yıl sonra yine Fener’deyim. Ben Fenerbahçe ile evliyim" ifadesini kullandı. 
     
Parreira’yı geçemediler      SARI-LACİVERTLİ takımda 1995 - 96 sezonunda görev yapan Teknik Direktör Carlos Alberto Parreira, ligin ilk yarıları gözönüne alındığında en başarılı hoca unvanını koruyor. Brezilyalı teknik adam, Fenerbahçe’yi çalıştıran, 20’si Türk, 22’si yabancı toplam 42 teknik adamdan daha iyi bir performans çizdi. 13 galibiyet, 3 beraberlik, 1 yenilgi ve topladığı 42 puan henüz geçilemedi. 1988 - 89’da Parreira’dan 1 maç fazla oynayan Veselinoviç 43 puan toplayarak Parreira’yı zorladı. 
     
Son 20 yılın tablosu Sezon Teknik Direktör Puan 1983-84 Branko Stankoviç 24 1984-85 Tador Veselinoviç 24 1985-86 Kalman Meszöly 23 1986-87 Branko Stankoviç 21 3 puanlı sisteme geçildi 1987-88 Paul Csernai 29 1988-89 Todor Veselinoviç 43 1989-90 Todor Veselinoviç 34 1990-91 Guus Hiddink 21 1991-92 Josef Venglos 35 1992-93 Josef Venglos 30 1993-94 Holger Osieck 32 1994-95 Holger Osieck 31 1995-96 Alberto Parreira 42 1996-97 Sebastiao Lazaroni 39 1997-98 Otto Bariç 39 1998-99 Joachim Löw 38 1999-00 R.Dilmen-Zeman 29 2000-01 Mustafa Denizli 36 2001-02 Mustafa Denizli 34 2002-03 W.Lorant-Oğuz Çetin 35      


 SPOR 

























</TEXT>
</DOC>
