<DOC>
<DOCNO> 146879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/astro/index.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ani kararlar 
</HEADLINE>
<TEXT>

     Bu sabah ani kararlardan kaçınmak ve enerjimizi boşu boşuna tüketici davranmamak gerekiyor. Ortaya çıkan yeni gelişmeleri ayakları yere basar şekle getirmeliyiz. Koç'lar yeni başlangıçlar yapmakta ısrarlı davranıyorlar ama sabah tartışma dolu ve yıpratıcı olabilir. Enerjilerini yapıcı kullanmaya bakmalılar. Boğa'nın her zamanki sabrı ve dayanıklılığı göstermesi gerekecek. Engellenmeler karşısında en iyisi bu. Akşam yeni destekler bulabilecekler. İkizler için akıcı ve canlandırıcı enerjiler var. Düşünce alışverişi ya da gruplarla birlikte yapılan işlerde verim var. Aniden gelen düşünceler çok fark yaratabilir. Yengeç'ler sorumluluklar alanında dikkatli olması gereken bir günde. Başarı var ama sıkı çalışmak gerekecek. Üstlerle ilişkilerde sürtüşme olabilir. Aslan'lar olaylara geniş bakabilir ve bu sayede çok şey öğrenebilir. Yeni kişiler ve yolculuklar açısından verimli bir gün olabilir. Başak'lar duygusal konular söz konusu olduğunda aceleci ya da huzursuz davranarak yanlış anlamalara yol açabilirler. Bugün borç alacak konuları ya da yatırımlar açısından riskli. 
     Terazi'ler bugünlerde özenli ve sabırlı olmaya bakmalılar. Dışsal faktörler, ilişkiler ya da muhalefet yaratan koşullar söz konusu olabilir. Kararsız kalmamalılar. Akrep'ler günlük işleri tamamlamakta özenli olmalılar. İş ortamında çok fazla koşturmaca ya da beklenmeyen gelişmeler mümkün. Yay'lar bugün de olumlu enerjilerle örülü bir gündeler. Yaratıcı konular, kendilerini ifade edecekleri pek çok olanak söz konusu. Bu arada aşktacanlanma sürüyor. Oğlak'lar kararlı olmalı ve önlerine gelen yüklü işlerden kaçınmamalılar. Ev ya da yakın çevrelerine ait sorumluluklar da gündeme gelebilir. Kova'lar hareket getiren konularla ilgilenebilirler. Bu arada yakınlar ve kardeşlerle ilgili alanda da yenilikler mümkün. Balık'lar bugün de harcamalarını kontrol altında tutmalılar. Ortaklaşa çalışmalar yüzünden parasal sorunlarla karşılaşabilirler. İleriye yönelik hedeflerini gözden geçirmeliler. 
     


            Faks 287 74 37 
      




</TEXT>
</DOC>
