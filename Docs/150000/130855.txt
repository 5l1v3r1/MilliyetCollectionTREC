<DOC>
<DOCNO> 130855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/ekonomi/aeko.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den patronlara 
</HEADLINE>
<TEXT>
Irak’ta rejim değişecek zararınız büyük olmayacak 
ABD Büyükelçisi Pearson, işadamlarına Irak konusunda kararlı oldukları mesajını iletti ve Türkiye’nin zararının kendilerine aktarılan tahminlerden çok daha az olacağını söyledi 
     EVRİM ERGİN 

     ABD Büyükelçisi Robert Pearson, Türk işadamlarına Irak konusunda kararlı oldukları mesajını iletti. Pearson, ABD Büyükelçiliği’nin Arnavutköy’deki konutunda verdiği öğle yemeğinde işadamlarının nabzını tutmaya çalıştı. 
     Toplantıya, TÜSİAD Başkanı Tuncay Özilhan, Eczacıbaşı Holding Başkanı Bülent Eczacıbaşı, Koç Holding Bilgi Grubu Başkanı Ali Koç, TABA Başkanı Zeynel Abidin Erdem, TÜSİAD eski Başkanı Erkut Yücaoğlu ve Sedat Aloğlu katıldı. Zorlu Holding Başkanı Ahmet Nazif Zorlu da toplantıya tercümanıyla birlikte geldi. 
     İşadamlarına toplantı daveti geçen hafta cuma günü iletildi. Toplantı sonunda gazetecilerin sorularını yanıtlayan Tuncay Özilhan, "ABD yönetiminin kararlı olduğu ve orada Irak bir rejim değişikliği olacağı mesajını edindim" dedi. Özilhan, Türkiye’nin karar vermekte geç kalıp kalmadığıyla ilgili soru üzerine, "Bu konuya değinmedi Pearson " dedi ve Türkiye’nin Irak savaşında uğrayacağı zarara ilişkin soru üzerine de Pearson’ın Türk tarafının belirttiği gibi 100 milyar dolarlar civarında rakamların söz konusu olmadığını söylediğini aktardı. Özilhan, "Pearson, Türkiye’nin zararının çok daha küçük rakamlar olduğunu ve ABD’nin bu konuda gerekli desteği yapabileceğini söyledi" dedi. 
     
     Dün dündür, bugün...’ 
     Görüşmede nitelikli sanayi bölgelerinin de gündeme geldiğini ve burada ABD’nin tekstili kapsama almanın mümkün olmadığını aktardığını kaydeden Özilhan, "Pearson, Amerika’da tekstilde işsiz kalındığını, onun için de senatörleri bu konuda ikna etmenin mümkün olmadığını söyledi" dedi. 
     Özilhan, gazetecilerin, Başbakan Abdullah Gül’ün tepki gösterdiği önceki gün yaptığı konuşmaya ilişkin sorusu üzerine, "Dünkü konuşmalara girmiyorum. Dün dündür, bugün ..." dedi. 
     
Pearson Destek paketi hazırladık      Geçen hafta 50 ABD tekstil firmasına mektup göndererek Türk firmaları ile işbirliği ve ortaklıkları artırmalarını istediğini belirten Pearson, bunun yanı sıra telekom ve gıda sektörlerinde de işbirliklerine gidilebileceğini söyledi. Kabil’de Türk ve ABD firmalarının ABD Büyükelçiliği binasının inşaasında birlikte çalıştığını hatırlatan Pearson, "Bu tür işbirliklerinin artmasını istiyoruz" diye konuştu. Türk işadamlarından tavsiyeler aldığını kaydeden Pearson, "Biz Türk ekonomisinde iyiye giden trendi ortak işbirliği ile nasıl bir avantaja dönüştürebiliriz, bunları konuştuk" dedi. İstanbul, Londra ve New York’taki yatırımcıların Türk ekonomisi hakkındaki analizlerini göz önüne alarak savaşın Türk ekonomisine etkisinin ne olacağına dair geniş bir paket hazırladıklarını anlatan Pearson, bu konuda Türk hükümeti ile görüşmelerin sürdüğünü söyledi. Pearson, Türk hükümeti ile ilişkilerde herhangi bir kriz bulunmadığının da altını çizdi. 
     
İşadamları Kamuoyunu ikna etmek zor      Toplantıda Türk işadamlarının ABD Büyükelçisi’ne şu üç konuda vurgu yaptığı belirtildi l Türk ekonomisi 1991 yılındaki kadar sağlam değil ve ciddi bir kriz atlatmış durumda. Dolayısıyla şu anda kırılgan ve hassas bir ekonomimiz var. 

</TEXT>
</DOC>
