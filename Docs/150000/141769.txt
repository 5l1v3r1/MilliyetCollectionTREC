<DOC>
<DOCNO> 141769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/yazar/akyol.html </URL>
<DATE> 2003/03/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Misakı Milli ve Lozan 
</HEADLINE>
<TEXT>

     Bu kitabı okumadan Misakı Milli’yi, Milli Mücadele’yi, Musul meselesini, Lozan’ı ve Meclis’teki tartışmaları, hatta Tek Parti rejimine geçişi anlamak zordur. 
     Günümüzle ilgisi bakımından, Musul tartışmaları... Lozan’ı eleştiren ve "ben Türkleşmiş Kürdüm" diyen Siirt mebusu Yusuf Ziya Bey’in Meclis kürsüsünde söyledikleri 
     "Bugünkü arazi vaziyetini Avrupa ve İtilaf devletleri öyle tespit etmişlerdir ki, Türkle Kürt beraber yaşamazlarsa, ikisi için de akıbet yoktur. İçtimai vaziyetimiz bunu gösteriyor. Hangisi hangisine ihanet ederse ikisi için de akıbet yoktur." 
     Musul’suz barış, Türkiye’ye karşı "barıştan sonra Doğu Anadolu’da mühim bir cephe" yaratılması demek olacaktı Sf. 427 
     Aynen öyle oldu... 
     
     MİSAKI MİLLİ, Osmanlı Mebusan Meclis’nde kabul edildiği için, kitap 19 Mayıs 1919’da Mustafa Kemal Paşa’nın Samsun’a çıkmasından önceki gelişmelere büyük bir yer ayırmış haklı olarak. 
     Atatürk, "Nutuköta izahatına 19 Mayıs 1919 gününden başladığı için, ondan önceki dönem resmi tarihte pek önemsenmez. Burak’ın kitabının ilk iki yüz sayfasında Samsun’dan önceki olaylar, Mütareke, Milli Mücadele’nin İstanbul’daki kökleri ve Misakı Milli’nin kabulü çok iyi anlatılmış. 
     Milli Mücadele’nin başlarında herkes, bu arada Mustafa Kemal Paşa da Musul ve Batı Trakya’nın Misakı Milli’nin içinde bir vatan parçası olduğunu savunur, asla taviz verilmeyeceği belirtilir... 
     Fakat Musul İngilizlerce işgal edilmiştir ve Lozan’da başka konular bir çözüme bağlandığı halde Musul alınamamıştır. 
     Ya imza atılacak veya savaşılacaktır. 
     Bu durumda "reel politik" ağır basar. Mustafa Kemal, İsmet, Karabekir, Refet, Rauf gibi Milli Mücadele liderleri savaşın uygun olmayacağı görüşündedir. Mustafa Kemal de artık "Misakı Milli bir sınır çizmemiştir" diye konuşmaktadır. Sf. 388 vd. 
     
     KİTAPTA Milli Mücadele zaferini kazandığımız halde Lozan’da Musul’un, 12 Adalar’ın ve Batı Trakya’nın milli sınırlarımız dışında kalmasını şiddetle eleştiren görüşlere de geniş yer verilmiştir, eleştirenler çoğunlukla sivil kökenli milletvekilleridir. Mesela İngiltere’nin de savaşı göze almayacağını söylemektedirler. 
     Bu eleştirilere Mustafa Kemal ve arkadaşları askeri gerekçelerle ve "bir an önce sulh yapma lüzumu" ile cevap vermektedir. Sf. 425 vd. 
     Neticede Lozan, Meclis’te 12 ret oyuna karşılık 213 oyla kabul edilmiştir. 
     Sonuç bölümünde yazar, Atatürk’ün "Nutuköta yaptığı gibi, Lozan’ı Sevr’le mukayese etmekte ve büyük bir başarı olduğunu belirtmektedir. Ama Lozan’ı Misakı Milli ile mukayese edince ve tartışmaları dikkate alınca bu "eksikleri olan bir başarı" olduğunu söylemektedir. Sf. 506 
     Çok önemli, ufuk açıcı bir eser... 
     
     







Misakı Milli ve Lozan 


Ne biçim iştir bilinmez... 


Tehdit, yanıt ve saygı 


Son bir hafta... 


Türkçe savunmada... 


Arınç’ın gücü 


Savaşın diliyle barış olmaz 


Irak fayı’ küresel depremi tetikler mi 


ABD’nin savaş yardımı hikaye ..’ 


</TEXT>
</DOC>
