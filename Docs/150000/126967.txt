<DOC>
<DOCNO> 126967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yazar/cemal.html </URL>
<DATE> 2002/12/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Öyle bir Ortadoğu hayal ediyorum ki 
</HEADLINE>
<TEXT>

     Yeni yıla iyimser bir havada yol aldığımızı hiç kimse söyleyemez. Ne yazık ki Irak’ta savaş bulutları herkesin vücut kimyasını bozuyor. Savaşın hem kendisi tatsız, hem sonuçlarını kestirmek güç. Bu yüzden ileriye dönük karamsarlığın dalga dalga yükselmesi şaşırtıcı değil. 
     Ama yine de iyimser olabilenler var. Geçenlerde böyle bir Amerikalının yazısına rastladım. Başlığına takılarak okudum yazıyı 
     "Bir Ortadoğu hayal ediyorum 
     Şöyle bir düşünün 
     Irak, Ortadoğu’nun öteki demokrasileri Türkiye ve İsrail’le ittifak yapıyor. Amerika ve müttefikleriyle kuşatılmış İran ve Suriye, Lübnan’da Hizbullah, Filistin’de Hamas ve İslami Cihad’la ilişkilerini kesmek zorunda kalıyor. 
     Filistinli intihar bombacıları para ve silahtan yoksun kaldıkları için silinip gidiyor. Ilımlı bir Filistin yönetimi kuruluyor. Yanı başında terörist bir Filistin devletinin varlığından artık korkmayan İsrail’in Batı Şeria ve Gazze’deki işgali sona eriyor. 
     Arap kamuoyu da böylece İsrail askerlerinin her Allah’ın günü Filistinleri öldüren televizyon görüntülerinden kurtuluyor. Bu sayede, Arap ülkelerinde düş kırıklığı içindeki genç nüfus, yoz ve yaşlı yöneticilerin üstüne gitmeye başlıyor. İran’daki, Suudi Arabistan’daki baskı rejimleri halkın siyasal ve ekonomik özgürlük taleplerine gitgide boyun eğiyorlar. 
     Arap - İsrail barışı Beyaz Saray’da imzalanıyor. Arap - İsrail ticareti canlanıyor. İsrailli turistler, Bağdat, Şam, Tahran ve Beyrut’ta su gibi para harcıyorlar. 
     Nasıl 
     Saçma mı geliyor kulağa 
     İkinci Dünya Savaşı’nın en karanlık günlerinde, Hitler sonrası Almanya’sının kısa sürede demokratik, refah içinde ve barışçı bir Avrupa’nın temeli haline geleceği düşüncesi kadar saçma değil herhalde..." Stanley A. Weis, 7 Kasım 02, Herald Tribune, s. 8 Türkçe çevirisi Radikal’de... 
     Olabilir mi 
     Bizim belalı coğrafyamız yakın gelecekte böyle bir fırsatlar coğrafyasına dönüşebilir mi 
     Saddam’dan kurtulmuş, demokrasi ve hukuk devletine yüzünü dönmüş, muazzam petrol gelirlerini kendi insanının refahı için, ülkesinin kalkınması için harcamaya başlamış bir Irak... 
     Ekonomik ve siyasal açıdan liberalleşmeye başlayan, Ortadoğu’da terör ve şiddeti besleyen kaynakları kurutan bir İran’la Suriye... 
     Filistin - İsrail, Arap - İsrail barışlarıyla birlikte demokratik Filistin devletinin tarih sahnesine çıkışı... İsrail’le Arap dünyası arasındaki ilişkilerin normalleşmesi... 
     Ve Kıbrıs sorununu çözmüş, AB rayında kararlılıkla ilerleyen, ekonomide yapısal değişimin kilometre taşlarını döşemeye devam eden, refah ve demokrasi çıtasının yükselmesiyle köktendincilik ve etnik ayrılıkçılık korkuları giderek tarih olan bir Türkiye... 
     Kendini yeniden inşa etmeye başlayan bir Irak’ta ekonomik ve ticari açıdan yepyeni fırsatlara sahip olan bir Türkiye... Yine bunun gibi İran’la, Suriye’yle gelişen ilişkileriyle ekonomik açıdan kazançlar sağlayan bir Türkiye... 
     Barış ve istikrarın kapıyı çalmasıyla birlikte silahlanmaya giden fonların artık kalkınmaya harcanan bir Ortadoğu... Herkesin yaşamaktan kazançlı çıkacağı, hiç kimsenin kaybetmeyeceği bir Ortadoğu... 
     Evet, hayali cihan değer 
     Avrupa, Amerikalı yazarın dediği gibi, Hitler’den, Hitler kafası’ndan kurtularak bugünlere geldi. Ortadoğu acaba Saddam’dan kurtularak bir büyük değişimin ilk adımını atabilir mi 
     Hayal etmeden yaşanmıyor 
     
     







Saddam’sız çözüm 


Yılbaşı şarkıları mı savaş borazanları mı 


Temiz kitap... 


Beyaz Saray’a giden fatura 


Öyle bir Ortadoğu hayal ediyorum ki 


Savaş rüzgarları eserken... Anılar... 


Önalmak kozu 


Ağlama ..’ 


Savaş çıkınca ne olacak 


Çanlar kimin için çalıyor 


Mesele sadece Irak değil... 


Saddam gitmeli... Öyle ya da böyle... 


"Mutlu ol Nazım " 


İsmet Paşa’dan Özal’a 


3 - 4 yılı da Irak yüzünden kaybederiz 


Irak faturasını ödemeye başladık 


</TEXT>
</DOC>
