<DOC>
<DOCNO> 120685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/guncel/gun07.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Komplodan aklanan Bural göreve döndü 
</HEADLINE>
<TEXT>

     ANKARA Milliyet 

     Ankara DGM Başsavcılığı’nın yürüttüğü "Örümcek Ağı" operasyonu sırasında ANAP Genel Başkanı Mesut Yılmaz ve kardeşi Turgut Yılmaz aleyhine komplo hazırladığı iddiasıyla açığa alınan Kaçakçılık ve Organize Suçlar Şube Müdürü Şerafettin Bural, dün Ankara Emniyet Müdürlüğü’ndeki görevine başladı. Bural, açıkta olduğu sırada çıkan tayini nedeniyle Kastamonu Emniyet Müdürlüğü’nde görev almak amacıyla yeniden ayrıldı. 
     
     AÇIĞA ALINMIŞTI 
     Türkiye’nin en büyük hayali ihracaat operasyonu olan "Örümcek Ağı"nı DGM Savcısı Hamza Keleş ile birlikte yürüten Bural, 2 bine yakın şirketin incelemesini yaptı. Örümcek Ağı’nı organize eden Erol Maks Kohen’in yakalanmasının ardından Bural, Mesut Yılmaz ve kardeşi Turgut Yılmaz ile bazı polis müdürleri aleyhine komplo düzenlediği iddiasıyla, soruşturmayı bitiremeden açığa alındı. 
     
     ÜÇÜNDEN AKLANDI 
     Eski İçişleri Bakanı Rüştü Kazım Yücelen’in açığa alarak görevden uzaklaştırdığı Bural, "komplo" iddiasıyla sanık olduğu üç soruşturmadan da aklandı. Müfettiş raporunda, "orgazine suç örgütü lideri olarak gözaltına alınan Abdurrahman Yakupreisoğlu’nun İzmir Organize Suçlar’daki sorgusunda "usule uygun ifade alındığı" kanaati belirtildi. 
     



 GÜNCEL 




















</TEXT>
</DOC>
