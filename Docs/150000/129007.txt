<DOC>
<DOCNO> 129007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/spor/spo02.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DOKTORSUZ ÇIKMAM 
</HEADLINE>
<TEXT>

Teknik Direktör Oğuz Çetin, Antalya’da Fenerbahçe’yi bilimsel çalıştırıyor. Geceleri mentör Turgay Biçer, gündüzleri ise doçent Rüştü Güner takımla yakından ilgileniyor 
     İlk adım atıldı 
     FENERBAHÇE, Antalya kampının ikinci gününde bilimsel antrenmanlar ve toplantılar yaptı. Sarı - Lacivertli futbolcular, doktorlar gözetiminde Teknik Direktör Oğuz Çetin’in çalışmalarını uygulamaya koyarken, önceki akşam Doçent Doktor Turgay Biçer’in uzun seansı ile de ligin ikinci yarısı için arkadaşlık, hırs ve takım olma yöntemleri konusunda ilk adım attılar. 
     
     Özel test yapıldı 
     ANKARA Üniversitesi Tıp Fakültesi Spor Hekimliği Ana Bilim Dalı Başkanı Rüştü Güner de bizzat sahaya inerek, antrenman sırasında oyuncuların fizyolojik durumunu ölçtü. Çetin’in ikinci idmanı bu doçentler gözetiminde bilimsel yapılırken, bir yandan da kondisyoner olarak göreve getirilen Stefano Marrone, oyuncuları iki bölüm halinde spor salonunda özel teste tabi tuttu. 
     
     Sadece taktik 
     FUTBOLCULARIN bundan sonra bilimsel çalışmasından yana olan Oğuz Çetin dün sabah yapılan antrenmanda bu iddiasını ortaya koydu. Çetin, futbolcularına pas ve orta tekniği çalıştırıp, takımın sadece taktiksel yönüne eğildi. Fenerbahçe’nin hocası, iki bölüm halinde sahaya çıkarttığı oyuncularının teknik alışkanlıklarının artması için büyük uğraş verdi. n YUSUF KOBAL 
     
RAPAHİÇ      TRANSFER olduğu günden bu yana kamp çalışmalarında sürekli sakatlık sorunu yaşayan Rapajc, Antalya’da daha yolun başında sorun çıkardı. Önceki günkü antrenmanda sakatlanan Hırvat futbolcu dün yapılan çalışmayı da tamamlayamadı. Dizinden tedavi gören Rapajc gazetecilere "Ciddi problemim yok" derken, Fenerbahçe’den ayrılmayı düşünmediğini, takıma yararlı olacağına inandığını da söyledi. 
     
Cetin’in aklı Okan’da Sarı-Lacivertli ekibin hocası, Bursaspor’un golcüsünü takımda görmek istediğini söyledi, "Okan’ı da almak için durumumuza bakacağız" dedi 
     5 milyon dolar 
     TEKNİK Direktör Oğuz Çetin, Bursasporlu Okan’ı takımında görmeyi kendisinin istediğini söyledi. Çetin, "Bu transferin gerçekleşmesi için durumumuza bakacağız. Okan’ı isteyen benim. Yeni santrforumuz Beşastnik’den sonra Okan’ı da değerlendireceğiz" dedi. Fenerbahçe’nin Okan’ı alabilmek için Oktay ile Ali Akdeniz’i önereceği öğrenildi. Bursaspor Asbaşkanı Nurettin Karakaya ise "5 milyon dolara Okan’ı veririz" açıklamasını yaptı. 
     
     Kemal pazarlığı 
     TRANSFER çalışmalarını sürdüren Fenerbahçe, Gaziantepsporlu Kemal’in bonservis bedelini indirmek için de çaba harcıyor. Celal Doğan ile bir görüşme yaptığını belirten 2. Başkan Nihat Özdemir, "Bizden 2.5 milyon dolar istiyorlar. Bu rakam çok yüksek. Türkiye şartlarında artık bu rakamlar konuşulmuyor. Biz Celal Doğan’dan çok futbolcu aldık. Kendisinden yardım bekliyoruz. Ayrıca Kemal’in tercihi de Fenerbahçe" diye konuştu. 
     
Yasak delindi      ANTALYA kampında dün ilginç bir olay yaşandı. Teknik Direktör Oğuz Çetin, sabah çalışmasının salonda yapılan bölümünü beş dakikalığına medyaya açacağını söyleyip, gazetecileri otele davet etti. Kısa bir süre görüntü alan gazetecilerden oteli terketmeleri istendi. Buna karşı çıkan basın mensupları geri dönmediler ve Oğuz Çetin’in de ses çıkarmaması üzerine idmanı izlediler. 
     
Bak şu Mustafa’ya      SARI - Lacivertli takımın dün sabah yapılan taktik antrenmanında Oğuz Çetin, oyuncularına ani atağa çıkma varyasyonları çalıştırdı. Futbolcularından isabetli ortalar isteyen Çetin’in örnek olarak Mustafa Doğan’ı göstermesi ise günün en ilginç olayıydı. Çünkü takımın belki de teknik seviyesi en düşük oyuncusu Mustafa, bütün ortaları kusursuz yapmış, hocasından övgüyü kapmıştı. 
     
Beşastnik çarşamba geliyor      YABANCI santrfor sorununu Spartak Moskova’da oynayan Viladimir Beşastnik ile çözen Fenerbahçe, Rus golcü ile çarşamba günü sözleşme imzalayacak. Kulüp binasında yapılacak imza töreni sonrası Beşastnik, Antalya kampına katılacak ve perşembe günü takımla birlikte ilk çalışmasına çıkacak. Rus oyuncunun Efes Pilsen Turnuvası’nda forma giyeceği de açıklandı. 
     
Kepez ile oynayacaklar      FENERBAHÇE, Efes Pilsen Kupası’na katılmadan önce Kepez Belediyespor ile yarın bir hazırlık maçı oynayacak. Sarı - Lacivertliler böylece turnuva öncesi kendilerini test edecekler. Bu arada Hollanda’nın SHO isimli üçüncü lig takımı da Fenerbahçe ile özel maç oynamak için başvuru yaptı. 
     
Werner Lorant iş başında      ALMANYA’NIN İkinci Lig takımlarından Ahlen ile anlaşan Fenerbahçe’nin eski Teknik Direktörü Werner Lorant dün yeni takımında işbaşı yaptı. Antrenör Engin Fırat ile birlikte eksi 3 derecede ağır bir antrenman programı uygulayan Lorant, gazetecilerin Fenerbahçe ile ilgili sorularını yanıtlamadı, "Benim için o defter kapandı" dedi. 
     
Oğuz Çetin Traftaria’da      CNN Türk’te bu akşam yayınlanacak Taraftaria programına Fenerbahçe Teknik Direktörü Oğuz Çetin konuk olacak. 20.30’da başlayacak programda Çetin, CNN Türk Spor Müdürü İhsan Topaloğlu’nun sorularını yanıtlayacak. 
     
     
     
     
     



 SPOR 





















</TEXT>
</DOC>
