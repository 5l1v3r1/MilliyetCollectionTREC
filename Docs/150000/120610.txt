<DOC>
<DOCNO> 120610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de itfaye grevi gerginliği 
</HEADLINE>
<TEXT>

     İngiltere'de İtfaiye çalışanlarının dün başlattıkları ikinci 48 saatlik grev gerginliğe yol açtı. 
     ''Sendika ve grev yapan itfaiyeciler bizi rehin aldıklarını sanıyorlar'' diyen Başbakan Tony Blair, sendikanın, hükümetin kafasına tabanca dayadığını belirtti. Blair ayrıca, sendikanın ''anlamsız taleplerde'' bulunduğunu ifade etti. 
     İtfaiye çalışanlarının bağlı olduğu sendika ise başbakanın sertleşen üslubunu eleştirerek, İngiltere'de bir dikta rejimi bulunmadığını, işçilerin grev hakkını garanti altına almanın hükümetin görevleri arasında yer aldığını bildirdi. 
     Öte yandan Kent bölgesinde çıkan bir yangında 27 yaşındaki bir erkeğin öldüğü belirtildi. 
     Yaklaşık 80 bin itfaiye çalışanının grev yapması nedeniyle, 19 bin asker, acil durumda müdahale etmek üzere alarmda bekliyor. 
     Geçen hafta yapılan ilk 48 saatlik grev sırasında çıkan yangınlarda 7 kişi hayatını kaybetmişti. 
     





</TEXT>
</DOC>
