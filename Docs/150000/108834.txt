<DOC>
<DOCNO> 108834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/yazar/tamer.html </URL>
<DATE> 2002/09/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AB fonundan, iki SİAD’a 246 bin euro 
</HEADLINE>
<TEXT>

     Geçen hafta Mardin’e gidip de Türkiye’nin dört bir yanından gelen SİAD başkanlarıyla konuşma fırsatı bulunca anladım ki TÜSİAD, bilgiyi Anadolu’daki sanayiciyle paylaşmak konusunda önemli bir işlev yapıyor. 
     Türkiye’nin proje üretemediği için Avrupa Birliği fonlarından yararlanamadığı çok yazıldı - çizildi. Bursa SİAD Başkanı Celal Beysel’den öğrendiğime göre TÜSİAD’ın ön ayak olması üzerine Yunanlı aracı danışman firma Exandas’la 6 ay kadar tüm SİAD’lar olarak bir çalışma başlatmışlar. Bu çalışma sonucunda aralarında Antalya, Denizli ve İzmit SİAD’ın AB’ye gönderdiği 8 projeden Bursa SİAD’ınki kabul edilmiş. 75 bin euro istemişler, ancak AB 46 bin euro vermeyi uygun bulmuş. 
     Projenin ana çerçevesi, AB’deki KOBİ’lerin imkanlarını ve Türkiye AB’ye girdiğinde KOBİ’lerin karşılacağı sorunları ve avantajları Türkiye’deki KOBİ’lere anlatmak. Bu bağlamda Bursa’da 3 ayrı toplantı düzenlenecek ve AB’den gelecek uzmanlar, Bursa ve çevresindeki sanayici ve işadamlarına KOBİ’ler konusunda seminerler verecek. 
     Beysel’in verdiği bilgiye göre Ege SİAD’ın Genel Sekreteri Prof. Mustafa Yaşar Tinar ve arkadaşları, merkezi Selanik’te bulunan bir başka aracı danışman firmayla birlikte AB’ye daha kapsamlı bir proje sunmuşlar. Diğer illerdeki SİAD’larla ticaret ve sanayi odalarını da birleştiren ve tüm Türkiye’yi kapsayan bu eğitim projesi de kabul edilmiş ve AB’den 200 bin euroluk fon sağlanmış. 
     
Bir mücevher reklamı      Milliyet, genç yarışmacıların yaratıcılıklarını sergiledikleri Cannes Lions Reklam Festivali’nin Türkiye mümessili olmuş. Çok da iyi etmiş. 
     Gazetemizin büyük salonunun duvarları, haftanın ikinci yarısında Cannes Festivali’nde ödül kazanan reklamlarla donanmış durumdaydı. Bak bak doyamıyorsunuz. Hem düşündüren, bazen güldüren, istisnasız hepsinden zeka pırıltısı fışkıran çalışmalar... 
     Sadece genç ve de olgun reklamcılarımız değil, tüketici sıfatıyla reklam müşterisi olan Doğan Medya Center çalışanları da hayran kaldılar ödüllü reklamlara. 
     Televizyon için hazırlanan reklamları, reklamcı dostlarımızla birlikte izledik. Reklamcılar Derneği Başkanı Nesteren Davutoğlu’na göre sergilenen ödüllü reklamlardan alınması gereken en önemli ders, hedefe odaklanmış yalın ve net mesaj vermenin ne denli önemli olduğu. Davutoğlu, "Bizde genelde pek çok mesaj tek bir reklama tıkıştırılmaya çalışılıyor ve bu yüzden de zaman zaman reklam hedefinden sapılabiliyor," diyor. 
     Örneğin yukarıdaki fotoğrafta gördüğünüz mücevher reklamında mücevher kutusu kapalıyken kel olan adam kutu açılıp da pırlanta yüzük çıkınca nasıl da yakışıklı oluveriyor. Göbekliyse filinta gibi görünebiliyor 
     Zaten gerçekler, aslında algılamalardan ibaret değil mi 
     
     







İdamlar... 


"Bu ülkeye don biçenler..." 


İslam adına... 


Aleyhine işleme 


Ben bu oyunda yokum ’ demenin riski... 


Elmalar ve armutlar 


Kezban AB’de... 


ÖSYM hatalar zinciri 7 


Almanya’da Türk oy gücü 


Medya ahlakı ve Werther Etkisi 


3 Kasım sonrası AKP 


AB fonundan, iki SİAD’a 246 bin euro 


Suçlu cenneti 


Alev Hanım 40 yıldır çanak yapıyor 


</TEXT>
</DOC>
