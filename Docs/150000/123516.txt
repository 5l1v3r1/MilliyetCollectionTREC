<DOC>
<DOCNO> 123516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun18.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiryakiler "Seksten vazgeçeriz sigarayı asla.. " 
</HEADLINE>
<TEXT>

     Avrupa'daki sigara tiryakilerinin, seksten vazgeçmeyi sigara bırakmaktan daha kolay buldukları ortaya çıktı. 
     Avrupa'da, 6 ülkede 2 bin kişi arasında yapılan bir araştırmada, İngiliz tiryakilerin yaklaşık yüzde 80'i, Hollandalıların, Fransızların ve Almanların yüzde 70'i, Belçikalı ve İspanyolların ise yüzde 55'inden fazlası, bir ay süreyle sigarasız yaşamaktansa seksten vazgeçebileceklerini söylediler. 
     Araştırmada, çoğu tiryakinin, paraşütle atlama ve ''banci camping'' gibi tehlikeli sporları yapmayı bile, sigara bırakmaktan daha kolay buldukları belirlendi. 
     Avrupalı sigara tiryakilerinin yüzde 60'ının, aşk yaşamlarını etkileyecek olursa sigarayı bırakmayı deneyebileceklerini söylemelerine karşın, yüzde 35'i hiçbir zaman bırakma girişiminde bulunmadıklarını belirttiler. 
     Araştırmaya göre, sağlık sorunlarının ortaya çıkmasından duyulan korku, sigarayı bırakmak için en güçlü motivasyon. Bunu, aile için duyulan kaygı ve sigaraya harcanan para izliyor. Ancak sigarayı bırakmaya çalışanların yüzde 62'si bir ay içinde yeniden içmeye başlıyorlar. 
     Sigara karşıtı grup SCAPE'nin başkanı Dr. Alex Bobak, yaptığı basın toplantısında, sigara bağımlılığının çok güçlü olduğunu, kalp krizi geçirdikten sonra bile tiryakilerin yüzde 60'ının yeniden başladığını söyledi. 
     Ömrü boyunca sigara içenlerin yarısının bu yüzden öldüğünü belirten Bobak, motivasyon, tedavi ve desteğin insanların sigarayı sırakmaları için gerekli olduğunu kaydetti. 
     





</TEXT>
</DOC>
