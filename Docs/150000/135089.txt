<DOC>
<DOCNO> 135089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur12.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka nakil araçında mahsur kalan üç görevli camdan çıktı 
</HEADLINE>
<TEXT>

     Kartal'da bir banka nakil aracının motor bölümünde dumanlar çıkması üzerine aracın kapıları kilitlenince, 3 görevli polis tarafından aracın camları kırılarak kurtarıldı. 
     Kartal E-5 Karayolu Güney Yan Yol'daki Köy Hizmetleri İl Müdürlüğü'ndeki ATM makinesine para koymakta kullanılan nakil aracının motor aksamındaki elektrik kablolarından, hareketinden bir süre sonra dumanlar çıkmaya başladı. Ancak, bu sırada aracın kapıları kilitlenince şoför Mustafa Korkmaz, güvenlik görevlisi Zekeriya Ordu ve mutemet Sönmez Bakansız araçtan çıkamadı. 
     Durumun polise bildirilmesi üzerine olay yerine yakın bir noktadan gelen polis ekibi yangın söndürme tüpleriyle önce araca müdahale etti. Tehlikenin geçmesinin ardından polis boş yangın tüpleriyle aracın kurşun geçirmez camlarını kırarak 3 görevliyi araçtan çıkardı. 
     Nakil aracında bulunan yaklaşık 100 milyar lira para da polis aracıyla bankaya götürüldü. 
     





</TEXT>
</DOC>
