<DOC>
<DOCNO> 112659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/siyaset/siy02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çürük merdivenle dama çıkılamaz’ 
</HEADLINE>
<TEXT>

Diyarbakır mitinginde AKP ve CHP’yi çürük merdivene benzeten Mesut Yılmaz, "Bunlar ne devleti, ne de milleti taşıyamaz" dedi 
     RAMAZAN YAVUZ Diyarbakır DHA 

     ANAP Genel Başkanı Mesut Yılmaz, Diyarbakır mitinginde AKP ve CHP’yi birer çürük merdivene benzeterek, "Diyarbakır’da bir laf vardır. Çürük merdivenle dama çıkılmaz’ diye. AKP de, CHP de birer çürük merdivendir. Bunlar ne devleti, ne de milleti taşıyamaz" dedi. 
     Konuşmasında daha çok iktidara aday CHP ve AKP’yi hedef alan Yılmaz, CHP’nin daha çok 1940’lara dönmüş ve Türkçe ezanın peşinde, AKP’nin de 28 Şubat’ın peşinde olduğunu savundu. 
     Yılmaz, 1999’da yine Diyarbakır’da "AB’ye giden yol Diyarbakır’dan geçer" dediğini de hatırlatarak, şöyle konuştu 
     "Ben bunu deyince kıyamet koptu, bazı insanlar bu sözlerden aşırı rahatsız oldu. Neden Diyarbakır’dan geçiyor biliyor musunuz AB’ye giden yol Türkiye’nin nerede bir sorunu varsa çözmekten geçiyordu. " 
     



 SİYASET 















</TEXT>
</DOC>
