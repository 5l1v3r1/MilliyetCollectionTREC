<DOC>
<DOCNO> 117745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun01.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk gemileri 12 milyar dolar kar etti... 
</HEADLINE>
<TEXT>

     Giderek daha fazla kişinin rağbet ettiği ''aşk gemilerinin'', geçen yıl 12 milyar dolar kar sağladığı bildirildi. 
     FORBES dergisinin haberine göre, ''Carnival'' şirketi geçen yıl karının yüzde 2, ''Royal Caribbean Cruises'' yüzde 7, ''P O Princess Cruises'' şirketi ise yüzde 8 arttığını açıkladı. 
     Bu gemilerin bugün yüzer saraylar haline dönüştüğüne işaret eden dergi, şirketlerin müşterilerine 5 yıldızlı otel konforu içinde en lüks lokantalardakine eşdeğer lezzette yemekler ve birinci sınıf eğlence sunduğuna dikkat çekti. 
     FORBES'un incelemesine göre, ''aşk gemileri'' turlarına geleneksel müşteriler olan belli bir yaşın üstündekilerin yanı sıra giderek aileler, okul grupları ve sevgililer de rağbet etmeye başladı. Bunların yanı sıra bu gemilerde özel konferanslar düzenleniyor, hatta düğünler yapılıyor. 
     Haberde, gelecek yıldan itibaren bu gemilerin Karayib sefelerine 1950'li yıllarda olduğu gibi New York'tan başlayacağı, böylece müşterilerin gemiye binmek için Miami'ye kadar uçak yolculuğu yapmak zorunda kalmayacağı kaydedildi. 
     Bu olumlu yanlarına paralel olarak ''aşk gemileri'' biletlerinin 2002 yılında hayli indirimli fiyatlarla satıldığı da FORBES tarafından vurgulandı. 
     





</TEXT>
</DOC>
