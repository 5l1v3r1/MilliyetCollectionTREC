<DOC>
<DOCNO> 131045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo19.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, yönetimdeki istifaları kabul etti... 
</HEADLINE>
<TEXT>

     Trabzonspor Kulübü Genel Sekreteri Yusuf Ziya Yılmaz, Hertha BSC Berlin karşısında aldıkları galibiyetin ilerisi için verdikleri olumlu işaretin bir devamı olduğunu söyledi. 
     Yusuf Ziya Yılmaz, yaptığı açıklamada, Efes Cup Turnuvası'nda Hertha BSC Berlin'i penaltı atışları sonrasında 6-4 yendikleri maçta iyi bir mücadele örneği ortaya koyduklarını belirterek, ''Yeni ve genç oluşmuş bir kadromuz vardı. Her geçen gün daha iyi futbol oynuyoruz. Hertha Berlin karşısında aldığımız galibiyet ilerisi için verdiğimiz olumlu işaretlerin bir devamı'' dedi. 
     Dün akşam ve bu sabah yaptıkları yönetim kurulu toplantısında gündemlerindeki bazı konuları görüştüklerini de kaydeden Yılmaz, şöyle konuştu 
     ''Ahmet Ağaoğlu'nun ekibinden istifa eden 5 kişinin istifalarını kabul ettik. Bize Mehmet Öksüzoğlu'nun bir istifası gelmedi. Dolayısıyla bu konuda bir görüşme yapmadık. Öksüzoğlu'nun da bizimle çalışmasını isteriz. Daha önceki yönetimde de görev alan bir arkadaşımızdı. İstifa eden arkadaşlarla da aynı biçimde çalışmayı isterdik.'' 
     
     FUTBOLCULARA ÖDEME 
     Yılmaz, futbolculara aylıkları karşılığı 0 milyar liralık bir ödeme yaptıklarını söyledi. 
     Yılmaz, futbolcuların ödemelerini aksatmamaya titizlik gösterdiklerini ve bu konuda üzerlerine düşeni yerine getirmeye çalıştıklarını kaydetti. 
     Öte yandan bordo-mavili kulübün Güney Koreli oyuncusu Lee Eul Yong'un eski takımı Bucheon ile ligin ikinci yarısı başlamadan bir karşılaşma yapılacağı bildirildi. 
     





</TEXT>
</DOC>
