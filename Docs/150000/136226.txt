<DOC>
<DOCNO> 136226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sontur14.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz kızını, askerlik arkadaşına ev karşılığı sattı.. 
</HEADLINE>
<TEXT>

     Konya'da polise sığınan 17 yaşındaki H.Y., babası Nazım Y. tarafından bayramlık almak üzere İstanbul'dan getirilerek bir ev ve otomobil karşılığında satıldığı ve babasının asker arkadaşı Metin Gündoğan 45 tarafından defalarca tecavüze uğradığını iddia etti. Gündoğan, tutuklanarak cezaevine gönderilirken, baba hakkında da gıyabi tutuklama kararı verildi. 
     Babasından 12 yıl önce boşanan annesiyle İstanbul Yeni Mahalle'de yaşıyan H.Y., yıllardır görmediği babası Nazım Y.'nin Kurban Bayramı öncesinde gelerek Bayramı benimle geçir. Sana bayramlıklar alacağım'' sözleri üzerine onanla birlikte Konya'ya geldi. Merkez Selçuklu ilçesi'nde asker arkadaşı Metin Gündoğan'ın evine giden baba, iddiaya göre, bir ev ve otomobil karşılığında kızı H.Y.'yi sattı. İstanbul'a dönmek istediğini söylediğinde babası tarafından bıçakla tehdit edildi. 
     Korkudan evde kalan H.Y., gece Metin Gündoğan'ın tecavüzüne uğradı. Alkollü olduğu belirtilen Metin'e eşi Melehat'ın da yardım ettiğini anlatan H.Y., saat 04.00 de tuvalete gitme bahanesiyle evden kaçarak polise sığındı. Yaşadıklarını gözyaşlarıyla anlatan H.Y., Asker arkadaşı olmasına rağmen babama, baba diyordu. Daha sonra bir miktar para verirken, bir ev ve bir araba sözü verdi. Ben korkup şaşırmıştım. Yıllardır görmediğim babam bana bayramlık alacağını söyleyip getirmişti, şimdide satıyorudu. Böyle baba olmaz olsun'' dedi. 
     
     OĞLUNA ALACAKMIŞ 

     Polis tarafından gözaltına alınan Melahat, Metin Gündoğan ve 15 yaşındaki oğulları E.G., suçlamaları kabul etmedi. Adliyeye çıkarılan Metin Gündoğan ifadesinde, Ben asker arkadaşımla yıllardır görüşürüm. 15 yaşındaki oğlum E.G. ile evlendirmek için kızı H.Y.'i istedim. O da kabul etti ve kızını getirip verdi. Oğlum E.G., kızı beğenmeyince biz de geri göndermeye karar vermiştik'' diyerek kendini savundu. 
     Tecavüzden haberi olmadığını, babasının kendisini zorla evlendirmek istediğini söyleyen Lise 2'nci sınıf öğrencisi E.G. ise Ben evlenmek istemiyorum ama babam zorla bu kızı eve getirdi, seni evlendireceğim dedi. Tecavüzden haberim yok'' diye konuştu. 
     Nöbetci Mahkeme E.G. ve sabıkalı olduğu belirlenen Melehat Gündoğan'ı tutuksuz yargılanmak üzere serbest bırakırken, Metin Gündoğan'ın tutuklanmasına karar verdi. Mahkeme ayrıca kızını sattığı öne sürülen baba Nazım Y. hakkında da gıyabi tutuklama kararı çıkardı. H.Y., İstanbul dan gelen annesine teslim edildi. 
     





</TEXT>
</DOC>
