<DOC>
<DOCNO> 148032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/spor/ysenay.html </URL>
<DATE> 2003/04/07/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Tanrı Fener’i korusun 
</HEADLINE>
<TEXT>

     Hazan yaprağı gibi savrulan bir defans disiplinsizliğinin arkasında, Dünya’nın en iyi kalecisi de oynasa ne yazar ki Mirkoviç’ten hem göbeğe yakın pozisyonların bekçiliğini istemek, hem de sol kulvarın rakip akınlarını kesmek sorumluluğunu ona yüklemek, ancak şaşkın Fener teknik kulübesinin yapacağı bir yanlış olabilir. 35’lik yaşlarda dolaşan Mirkoviç’in nüfus kağıdına veya lisansındaki doğum tarihine hiç bakmamışlar anlaşılan... Ayrıca sezon boyu "konserve adam" rolünün dışına çıkamamış bir Cem Karaca, sol kanatta onlarca pas hatası yapıp, sayısız orta isabetsizliğini gündeme getiriyorsa eğer, ona niye kızalım ki Bunu, Cem Karaca’yı eşofman içinde paslandıranlar düşünsün... Ceyhun dün orta sahada topla oynamaya çalışmıyor, o sessiz ve yuvarlak deriyle kavga ediyordu adeta. Sürekli Adana kalabalığının içine dalıyor ve ezmek adına inanılmaz işkenceler yapıyordu, bu garip futbol topuna... Rebrov - Vladimir ikilisini, golcü olarak seçip, transferini sağlayanlar, garip hareketleri ve anlaşılmaz pozisyon cinayetlerini gördükten sonra, kendileri hakkında ne düşünüyorlar ben de merak ederim... 
     Gaziantep’te oynarken, gıpta ve hayranlıkla izlediğimiz Hakan Bayraktar ve Kemal, Fenerbahçe gibi bir takımın formasını giydikten sonra nasıl olur da bu kadar pas yanlışı, kademe hataları ve de kolektif düşünceden uzak bir futbol didişmesinin çukurlarına düşer - çıkarlar ki... Tuncay, ümit milli formasıyla Avrupa’daki bütün "futbolcu avcıları"nı ayağa kaldırırken, Fenerbahçe forması içinde neden hiç Tuncay’a benzemiyor 
     Bütün bu suallere doğru cevapları vermek görevi, herhalde bu takımı bu hale düşürenlere ait olsa gerek... 
     Serhat, ödemeler konusunda yönetim ile anlaşıp el sıkışıyor, ancak bir gün sonra Adana kafilesinden kaçıp, basına başka şeyler konuşuyor. Bütün bunlar, Fenerbahçe’de işlerin çığırından çıktığı gerçeğini işaretlemiyor mu 
     Eskilerde Adana’ya geldiğimizde, averajı hesapları yapardık, dostlarla... Şimdilerde ise hangi Anadolu deplasmanına çıksak "Acaba kazanacaklar mı " korkuları daha bir - iki gün öncesinden sarıp - sarmalıyor hepimizi... 
     Lafı uzatmayalım... Adanaspor ile Yılmaz Vural’ı, futbolun ana değerlerine yakışır oyunlarıyla sahayı renklendirdikleri için ve net bir galibiyeti bileklerinin hakkıyla kopardıkları için kutluyoruz. 
     Fenerbahçe’yi ise Tanrı daha kötü sonuçlardan korusun. 
     
     


SPOR 





























</TEXT>
</DOC>
