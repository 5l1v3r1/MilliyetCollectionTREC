<DOC>
<DOCNO> 141093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur29.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbide 3 bin 500 polis görev yapacak 
</HEADLINE>
<TEXT>

     Galatasaray ile Fenerbahçe futbol takımları arasında oynanacak derbi maçta, 3 bin 500 polis görev yapacak. 
     İstanbul Emniyet Müdürlüğü yetkililerinden alınan bilgiye göre, 8 Mart Cumartesi günü Ali Sami Yen Stadı'nda oynanacak derbi maç öncesi ve sonrası alınacak önlemlere ilişkin planlamalar tamamlandı. 
     İstanbul Valiliği'nde gerçekleştirilen toplantı sonrası açıklandığı gibi grup halinde gelecek Fenerbahçeli taraftarlar, stada alınmayacak. Buna rağmen bilet alarak stada gelecek ve GS'lı taraftarların arasında maçı izleyebilecek olan FB'li taraftarların, kendi takımlarının bayrak ya da kaşkollarını taşımalarına izin verilmeyecek. 
     Karşılaşmanın oynanacağı Ali Sami Yen Stadı'nın içi ve çevresinde Cumartesi günü saat 06.00'dan itibaren önlem alacak olan polis, patlayıcı madde kontrolü de yapacak. Polis ayrıca, sabıkalı holiganların maça girmesine, maske, kesici, yanıcı ve benzeri maddelerin de stada sokulmasına izin vermeyecek. 
     Maç öncesi ve sonrasında, İstanbul Emniyet Müdürlüğü'ne bağlı çeşitli birimlerden yaklaşık 3 bin 500 polis görev yapacak. 
     





</TEXT>
</DOC>
