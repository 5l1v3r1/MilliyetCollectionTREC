<DOC>
<DOCNO> 121044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo00.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
GELECEK GENÇLERİN 
Golsüz ve fubolsuz oyunlarla açılınca hafta "Eyvah" dedik. Ardından İnönü’deki 45 dakikalık resitalle keyiflendik. Deniz’li, Okan’lı, Serkan’lı Gençler’i izlerken gelecek adına da ümitlendik 
     TAMER BAĞLAN 

     Golsüz sona eren iki gündüz maçı, ardından futbol karşılaşması adı altında, oruç üstü sigaranın bile tadını kaçıracak Kocaelispor - Fenerbahçe can sıkıntısı... Doğrusu, Süper Lig’in 14. haftası hiç de iç açıcı başlamamıştı. 
     Tamam, Körfez lig sonuncusu ancak neydi o, son üç lig maçında 16 gol atan Fenerbahçe’nin içler acısı hali Neyse ki, İstanbul’dan sonra Kocaeli il yöneticileri de çağdaş bir uygulama ile rakip taraftara futbol yasağı koyup, Sarı - Lacivert’e gönül verenlerin ıstırab çekmesini elgelledi... 
     Farkındaysanız eğer, İstanbul dışındaki tüm stadlarda, hatta üç büyüklerin bazı maçlarında bile tribünler tam dolmuyor artık. Doğaldır ki, seyircisiz futbol da pek keyifli olmuyor. Zaten yeterince ekonomik sorunu bulunan kulüpleri, Emniyet tedbiri’ gerekçesi ile bir de hasılattan etmek pek akıllıca bir çözüm gibi durmuyor. İl yöneticileri ile güvenlik birimleri, kulüp yöneticilerini de yanlarına alarak bu yanlış uygulamayı bir an önce sonlandırmalı. Futbolsever ve taraftarla holiganlar aynı kefeden çıkarılıp, kurunun yanında yaş da yanmamalı... 
     Neyse, yukarıdaki futbolsuz satırlardan sıyrılıp, futbol dolu yeşil sahalara dönelim. Bunun için de öncelikle, Beşiktaş İnönü Stadı’na gidelim...Ve Lucescu’nun talebelerinin Adanaspor’a karşı ilk 45 dakika oynadıkları oyuna "Aşkolsun" diyelim. Yardımlaşma, bol ve sağlıklı paslaşma, topuk, bacakarası, röveşata... Direkten dönenleri unutup, artmayan farka ve İkinci yarıdaki durgunluğa itibar etmeyin. Ancak bu kadar olur, varyetesi çok bir futbol resitali. Kara - Kartal’a "Darısı Kiev maçına" deyip ardına "Aman Nazar değmesin" cümlesini de eklemeli... 
     Gençlerbirliği - Galatasaray karşılaşması olmasa, Trabzonspor ve Altay’ın şapka çıkarılarılacak galibiyetleri daha fazla yer bulurdu mutlaka haftanın yorumlarında. Ya da Göztepe’nin, Yenilmez’i devirmesi tek satırla geçiştirilemezdi. Ne var ki, haftanın en zorlu sınavı, beklendiği gibi hem futbol hem sonuç hem de sonrası ile hepsinin önüne geçti... 
     Ankara’daki futbol dolu maçtan çıkarılan ilk yorumlar Gençlerbirliği’nin yalnızca ekip olarak değil, birey birey de Sarı - kırmızılılar’dan üstün olduğu şeklindeydi. Buna, oyuncu ve taktiksel anlamda teknik adam tercihleri de eklenince, evsahibinin rahat kazanmasından başka bir sonuç beklenemezdi. Aslında rahat bir galibiyet değildi Gençler’inki. Ancak, bu rahatsızlığı doğuran rakipten çok, Kırmızı - Siyahlılar’ın gol vuruşlarındaki beceriksizliğiydi... 
     Fatih Terim ise, Haftanın sözü’nde de görüldüğü üzere, karşılaşma sonrasındaki demeciyle maçın da önüne geçti Rakipler hem Galatasaray’ı hem de beni yenmek için, bize karşı farklı savaşıyorlar... Doğrudur ve doğaldır. Türk futbolunun lokomotifi, vitrini üç büyüklere karşı diğerleri daha farklı savaşırlar hep. Tıpkı Dünya’nın başka futbol ülkelerinde de, Büyük’ namıyla anılanlara olduğu gibi. Gelecek sezon ya da yıllar sonra, istatistiklerde de yer alacak Gençlerbirliği’nin 2002-2003 sezonunun ilk yarısında Galatasaray gibi bir devi yendiği. Gerisi, sizce çok önemli mi 
     
     Haftanın takımı 
     ALTAY Haftalardır süren şanssızlığını Samsun deplasmanında kırdı. Yenik başladığı ikinci yarıda adeta coştu, farklı bir skorla üç puana koştu, yeniden güven buldu. Taraftarlarının da geç de olsa gönlünü aldı. 
     
     Haftanın hocası 
     Ümit TURMUŞ Kısıtlı imkanlara rağmen Altay’ın başarılı olabilmesi için vargücüyle çalıştı. Yaşadığı maddi ve manevi sıkıntılara göğüs gerdi, gemisini terketmedi. Ve sonunda kötü günleri geride bıraktı. Samsunspor galibiyetinde büyük rolü vardı. 
     
     Haftanın hakemi 
     Hamza MISIR MHK’nin Türk Futbolu’na sunduğu yeni isimlerden biri. Beşiktaş - Adana maçını gençliğine rağmen, zaman zaman küçük hatalar yapsa da başarıyla yönetti. İlerisi için umut verdi, kendisine güvenenleri mahcup etmedi. 
     
Gol krallığı Futbolcu Takım Maç Gol Viola Gaziantep 12 10 Okan Bursaspor 14 10 Washington Fenerbahçe 12 9 Arif Galatasaray 11 8      
     
Gol pası Futbolcu Takım Maç Gol Pası Ortega Fenerbahçe 11 8 Timuçin Malatyaspor 13 8 Duro Malatyaspor 10 6 Serhat Fenerbahçe 12 6 Murat Bursaspor 13 6      
     
Altın eldiven Futbolcu Takım Maç Gol Cordoba Beşiktaş 12 8 Petkoviç Trabzonspor 14 9 Gökhan Gençlerbirliği 12 11 Heinen Denizlispor 11 11      
     
     Kart cezalılar 
     Sarı kart Adnan Samsunspor , Evren Diyarbakır , Zafer Bursaspor 
     
     Haftanın portresi 
     Ahmet Yıldırım Beşiktaş 
     Sezona oldukça sorunlu başladı. Lucescu ile tartıştı, PAF takımına yollandı. Ama yılmadı. Kısa sürede hocasının takdirini kazandı. Sergen’in yokluğunda orta saha komutanlığını devraldı, Adanaspor karşısında görevini layıkıyla yaptı. Beşiktaş onbirinin artık değişmez adamı olduğunu kanıtladı. 
     
     Karatahta 
     Tümer’in günahı neydi 
     Aynı iki olay, ama iki farklı karar. Beşiktaşlı Tümer, Altay maçında Fatih’i can havliyle hafifçe itiyor, hakem Mutlu Çelik kırmızı kartı çekiyor. Sonuç iki maç ceza. İstanbulspor-Malatya maçı Saidoo, Ayman’ı sahada adeta dövüyor, ama Ünsal Çimen önündeki pozisyonu nedense göremiyor. İşte isyan burada başlıyor. İstikrarı tutturamayan hakemler, her ne kadar MHK Başkanı Bülent Yavuz karşı çıksa da çifte standarttan vazgeçmiyor. Yanan, yandığıyla kalıyor, işler kör topal yürüyor. 
     
     Alkış alanlar 
     Lucescu örnek olmalı 
     Kolay iş değil. Galatasaray ile büyük başarılara imza attıktan sonra, kimliğini kaybetmiş bir Beşiktaş’a gidip görev yapmak, hatta kısa sürede hastayı ayağa kaldırmak. Ama Lucescu bu. Şartlar ne olursa olsun, hakkında kim konuşursa konuşsun, sorunsa sorun dizginleri elden bırakmıyor, az laf, çok işi kendine prensip ediniyor. Tahriklere gelmiyor, sağa sola cevap yetiştirmiyor ve sonunda kazanmasını biliyor. Kurt hoca, her geçen gün gönülleri fethediyor, zirveye yerleşiyor. 
     
     Haftanın sözü 
     Sefasını sürdük, cefasını da çekeriz. 
Galatasaray taraftarı      
     
     Haftanın sonuçları 
     Beşiktaş - Adana 3-0 
     Ercan Dk. 9 k.k., Pancu Dk. 33, 
     Eser Dk. 88 
     G.Birliği - G.Saray 1-0 
     Serkan Dk. 23 
     Kocaeli - F.Bahçe 1-2 
     Washington Dk. 18, Hüseyin Dk. 50, Ortega Dk. 74 pen. 
     Trabzon - A.Gücü 3-0 
     Fatih Dk. 20, Gökmen Dk. 29 k.k., Erman Özgür Dk. 71 
     Samsun - Altay 2-4 
     Serkan Aykut Dk. 45 ve 84, 
     Fatih Dk. 47, Ümit Dk. 62 ve 66 pen., İnanç Dk. 84 
     Göztepe - G.Antep 2-1 
     Bülent Bölükbaşı Dk. 66 k.k, 
     Cesar Dk. 72, Cumhur Dk. 90 1 
     İst.Spor - Malatya 0-0 
     Bursa - Elazığ 1-1 
     Ümit Dk. 67, Franja Dk. 70 
     D.Bakır - Denizli 0-0 
     
     Haftanın maçları 
     28 Kasım Perşembe Beşiktaş-D.Kiev, Denizli-O.Lyon, 29 Kasım Cuma Fenerbahçe-İstanbulspor, 30 Kasım Cumartesi Altay-Bursa, Elazığ-Kocaeli, Gaziantep-Trabzon, Ankaragücü-Galatasaray, 1 Aralık Pazar Malatya-Diyarbakır, Adana-Samsun, Denizli-Göztepe, Beşiktaş-Gençlerbirliği 
     



 SPOR 
























</TEXT>
</DOC>
