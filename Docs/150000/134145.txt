<DOC>
<DOCNO> 134145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur04.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşak'ın en büyük battaniye fabrikası'nda yangın çıktı... 
</HEADLINE>
<TEXT>

     Uşak Organize Sanayi Bölgesi'nde, kentin en büyük battaniye ve iplik fabrikası olan Dülgeroğlu Mensucat'ta henüz belirlenemeyen bir nedenle yangın çıktı. 
     Alınan bilgiye göre, üretim ve malzeme deposunda vardiya değişimi sırasında başlayan yangın, kısa sürede büyüyerek tüm fabrikayı kapladı. 
     Yangına çevre il ve ilçelerden de itfaiye takviyesi yapılırken, çevrede geniş güvenlik önlemleri alındı. 
     Yaklaşık 400 kişinin çalıştığı fabrikada ilk belirlemelere göre ölen ya da yaralanan olmadı. Fabrika yetkilileri, yangının vardiya değişimi sırasında meydana geldiği için içeride kimsenin bulunmadığını belirttiler. 
     Rüzgarın da etkisiyle yangının tüm hızıyla devam ettiği, içerideki kimyevi maddelerin patlaması sonucu da duvar ve bölmelerin yıkıldığı bildirildi. 
     Uşak Valisi Ayhan Çevik'in yangın yerine hareket ettiği belirtildi. 
     





</TEXT>
</DOC>
