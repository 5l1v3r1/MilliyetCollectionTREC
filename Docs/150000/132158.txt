<DOC>
<DOCNO> 132158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun05.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ile BM arasında 10 maddelik anlaşma... ABD memnun değil... 
</HEADLINE>
<TEXT>

     BM silah denetçilerinin Başkanı Hans Blix ve Uluslararası Atom Enerjisi Ajansı Başkanı Muhammed El Baradei, BM denetçilerinin işini kolaylaştırmak amacıyla bugün Irak ile 10 maddelik anlaşmaya vardı. 
     Bu anlaşmanın maddeleri şöyle sıralanıyor 
     ''1- Irak tarafı bütün tesislere girilmesi konusunda daha önce verdiği izni sürdürecek, ayrıca özel mülk sayılan yerlere girilmesini de teşvik edecek. 
     2- Altyapıların denetimi için sağlanan lojistik destek, örneğin Basra'da devam ettirilecek. 
     3- Irak, boş kimyasal başlıkların bulunmasından sonra, bütün tesislerde benzer durumun kapsamlı olarak araştırılması için bir ekip tayin etti. El Taci'deki mühimmat depolarında 4 yeni başlık daha bulundu. Bununla ilgili nihai açıklama daha sonra yapılacak. 
     4- Bazı belgeler hakkında UNMOVIC'e bir yanıt verildi. Bazıları BM'ye iletildi, diğerleri hakkındaki aydınlatıcı bilgiler alındı. 
     5- UNMOVIC ve Uluslararası Atom Enerjisi Kurumu'nun IAEA tavsiyesi üzerine çeşitli alanlarda çalışan kişilerin listesi eklenecek. 
     6- Irak'ın 7 Aralık'ta yaptığı açıklama tartışıldı. Irak, bu deklarasyon hakkındaki bazı sorulara yanıt vermeye hazır olduğunu ifade etti. 
     7- Özel sorgulamaya davet edilen kişiler, bunu kabul etmeye teşvik edilecek. 
     8- UNMOVIC ve IAEA, gereksinim duyarsa, helikopterlerine kendilerine eşlik edecek kişileri alacak. 
     9- Irak, mümkün olan en kısa zamanda yasaklanan faaliyetlerle ilgili yasa çıkaracak. 
     10- Irak, alüminyum borular, uranyum olduğu sanılan maddelerin ülkeye girişi, güçlü patlayıcıların kullanımı ve askıya alınan diğer teknik konularda IEAE ile müzakerelerde bulunmayı kabul etti.'' 
     
     POWELL'IN ANLAŞMAYA BAKIŞI 
     Bu arada, ABD Savunma Bakanı Colin Powell, bugün varılan bu anlaşmayı küçümseyerek, ''yeni bir şey yok'' yorumunda bulundu. 
     BM terörle mücadele toplantısı çıkışında gazetecilerin anlaşmaya ilişkin sorusu üzerine, Powell, ''Aşağı yukarı aynı şey. Irak, baskılara yanıt vermiyor. Bağdat yönetimi, denetçilere gereksinim duydukları her türlü bilgiyi vermek zorunda'' dedi. 
     





</TEXT>
</DOC>
