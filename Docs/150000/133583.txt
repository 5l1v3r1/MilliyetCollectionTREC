<DOC>
<DOCNO> 133583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yasam/yas09.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı evde oturuyorlar... 
</HEADLINE>
<TEXT>
40 yıldır konuşmuyorlar 
40 yıl önce "yatak yorgan" kavgası yüzünden birbirine küsen ve 10 yıl önce resmen boşanan çift, birbiriyle konuşmadan aynı evde yaşıyor 
     YALOVA’DA oturan Hasibe Derici ile Süleyman Evren, 50 yıl önce evlendiler. Ancak çocuklarına isim koyma tartışması yüzünden boşandılar. Araya aileler, komşular girdi, 1956 yılında yeniden evlendiler. 7 yıl sonra bu kez Süleyman Evren, karısından "yün yatak, yorgan" istedi. Hasibe Hanım yün bulamayınca evdeki kumaşlardan yatak yorgan yaptı. 
     VE çift 1963’te yatak yorgan yüzünden bir daha kavga etti. Hem de hiç konuşmamak üzere... 40 yıldır tek kelime bile konuşmayan Derici ile Evren, 10 yıl önce resmen boşandılar. Ancak huysuzlukları yüzünden kimse onlarla evlenmeyi kabul etmeyince, yine bir arada oturmaya başladılar. 17 Ağustos’taki depremde ikisi de enkaz altından kurtuldu. Yine barışmadılar. 
     DERİCİ, "Bana hakaret edip gururumla oynadı. Özür de dilemedi. Ölsek birbirimize yardım etmeyiz. Bana giden akrabamızla ben konuşmam, bana gelenlerle de o konuşmaz" diyor. Geçimlerini ayrı ayrı temin eden, hatta su ve elektrik aboneliklerini bile ayıran çift, evliliklerinde başaramadıkları tartışmadan yaşamayı, ancak boşandıktan sonra sağlamış oldu. 
     



 YAŞAM 






















</TEXT>
</DOC>
