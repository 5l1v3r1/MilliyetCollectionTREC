<DOC>
<DOCNO> 145416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/spor/spo15.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

     YASİR KAYA 

Futbolda savaş sıkıntısı      2 Nisan’daki milli maç için İngiltere, Türkiye’ye güvenlik garantisi verse de kafalarda soru işaretleri bulunuyor. Sebebi ise savaşta bulunan bir ülkeye yapılabilecek olası terör saldırısı endişesi. Irak’ta verdiği kayıplar nedeniyle son derece hassas olan İngiliz halkının müslüman bir ülkenin milli takımını nasıl karşılayacağı belirsizliğini korurken geçmişte yaşanan Leeds - Galatasaray gerginliği ve Ada’da son dönemde artan Asyalılar’a yönelik ırkçı saldırılar da tedirginliği arttırıyor. 
     
Vieri rekor peşinde      INTER’DE Okan ve Emre’nin takım arkadaşı Christian Vieri bir yandan Avrupa gol krallığına, diğer yandan da İtalya rekoruna koşuyor. Serie A’da attığı 23 golle altın ayakkabı yarışında zirvede yeralan Vieri 11 gol daha atarsa İtalya liginin 18 takımlı döneminin bir sezonda en çok gol atan oyuncusu olacak. 
     
FUTBOL GüNDEMİ      Portekiz Teknik Direktörü Scolari, ABD’nin Irak’a saldırı gerekçesini saçma bulduğunu söyledi. 
     Almanya Ligi’nde gol krallığına koşan Ailton takımı Werder Bremen’in önümüzdeki yıl Avrupa Kupaları’na katılamaması halinde sezon sonu kulüpten ayrılacağını açıkladı. 
     Bayern Münih kalecisi Oliver Kahn’ın özel hayatı üzerindeki medya baskısı nedeniyle kulüpten ayrılmak istediği belirtildi. 
     Hollanda Ligi’nde 25 gole ulaşan PSV’li Mateja Kezmar için Milan ve Roma arasında büyük transfer rekabeti yaşanıyor. 
     Takımdaki yıldızları satmakla eleştirilen Leeds Başkanı Ridsdale, golcü Alan Smith’in kulüpte kalacağının garantisini verdi. 
     FIFA Başkanı Blatter, İngiltere’nin Avustralya karşısında iki devrede iki farklı kadro çıkarması üzerine özel maçlara oyuncu değiştirme kısıtlaması getireleceğini duyurdu. 
     


SPOR 
























</TEXT>
</DOC>
