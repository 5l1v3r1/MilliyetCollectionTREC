<DOC>
<DOCNO> 134552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/siyaset/siy07.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni vali kültürel miras şövalyesi 
</HEADLINE>
<TEXT>

     İSTANBUL Milliyet 

     Niğde, Kayseri ve Samsun valiliklerinden sonra İstanbul Valiliği’ne atanan Muammer Güler, kültürel miras meraklısı olarak tanınıyor. Gaziantep Valiliği döneminde Zeugma başta olmak üzere kentin tarihi mirasına sahip çıkan Güler, başka bir kente gittiğinde, ayrıldığı kentte başlattığı çalışmaları, sivil toplum kuruluşlarının yetkililerini arayarak takip ediyor. Güler, 1999’dan itibaren Belkıs Zeugma antik kentinin su altında kalacağını, bu nedenle devletin ödenek, üniversitelerin de kazı programlarında bu kente yer vermeleri gerektiği yönünde uyarılarda bulunup sivil toplum örgütlerine çağrılar yaptı. Dünyanın dikkati Zeugma üzerindeyken, tarihi eser kaçakçılarına karşı bölgedeki güvenlik önlemlerini iki kat artırdı. 
     
     İNANÇ TURİZMİ 
     Güler, 2000’de inanç turizmi kapsamında Gaziantep’te birçok projeyi de ele aldı. En önemlisi ise İncil’in 4 nüshasından birisinin Johannes tarafından yazıldığı yer olarak bilinen Rumkale’ydi. Rumkale’yi inanç turizmi kapsamında Antakya ve Tarsus’tan sonra üçüncü ayak yapma konusunda girişimde bulunan Güler, özel idare kaynaklarıyla Ökkeşiye Türbesi, Seydi Vakkas Türbesi ve Dülük antik kentindeki kaya mezarlık-larının çevre düzenlemelerini yaptırdı. 



 SİYASET 



















</TEXT>
</DOC>
