<DOC>
<DOCNO> 113300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo14.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Fenerbahçe ve Galatasaray'a para cezası... 
</HEADLINE>
<TEXT>

     UEFA Avrupa Futbol Federasyonları Birliği , Fenerbahçe, Galatasaray, Kocaelispor, Ankaragücü, Denizlispor ve Futbol Federasyonu'na para cezası verdi. 
     UEFA Kontrol ve Disiplin Komitesi, İsviçre'nin Nyon kentinde yaptığı toplantıda, Fenerbahçe Kulübü'ne, UEFA Kupası'nda AIK Solna takımıyla yapılan maçta seyircinin sahaya yabancı madde atması nedeniyle 25 bin İsviçre Frangı para cezası verdi. 
     UEFA, aynı gerekçeyle Galatasaray'ın 12 bin Avrupa Şampiyonlar Ligi'nde FC Barcelona ile yaptığı maç , Kocaelispor'un 8 bin Ferençvaroş ile UEFA Kupası 1. tur ilk maçı , Beşiktaş FK Sarajevo ile UEFA Kupası 1. tur ilk maçı , Ankaragücü CD Alaves ile UEFA Kupası 1. tur ilk maçı ve Denizlispor'un FC Lorient ile UEFA Kupası 1. tur ilk maçı 5 biner İsviçre frangı para cezası ödemesini kararlaştırdı. Denizlispor, ayrıca uyarıldı. 
     Komite, ayrıca A Milli Futbol Takımı'nın Slovakya ile yaptığı 12. Avrupa Şampiyonası 7. Eleme Grubu maçında kurallara aykırı hareket edildiği ve sahaya yanıcı madde atıldığı gerekçesiyle Futbol Federasyonu'na 12 bin İsviçre para cezası verdi. 
     UEFA, 14 Ağustos'ta Zeljeznicar Sarajevo'nun Newcastle United ile yaptığı Avrupa Şampiyonlar Ligi ön eleme turu maçında doping yaptığı belirlenen Bosna-Hersekli futbolcu Sead Seferoviç'i 1 yıl Avrupa kupalarında oynamamakla cezalandırdı. 
     Yetkililer, bu cezanın uzatılıp uzatılmayacağını ise FIFA'ya danışacaklarını söyledi. 
     Komite, İtalya'nın FC Inter takımına toplam 50 bin, Fenerbahçe'nin UEFA Kupası 2. turundaki rakibi Yunanistan'ın Panathinaikos ve İsrail'in Maccabi Hayfa takımlarına da 30'ar bin İsviçre Frangı para cezası verdi. 
     UEFA ayrıca Yunanistan ve Letonya Futbol Federasyonlarının da para cezası ödemesini uygun gördü. 
     





</TEXT>
</DOC>
