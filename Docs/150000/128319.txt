<DOC>
<DOCNO> 128319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/soneko44.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da eski para kullanımdan kalktı... 
</HEADLINE>
<TEXT>

     Afganistan'da 30 yıldır kullanılmakta olan Afgani, yerini Afganistan geçici hükümeti tarafından basılan yeni para birimine bıraktı. 
     Afganistan devleti tarafından ekonomiyi güçlendirmek amacıyla, yaklaşık 3 ay önce basılarak, piyasaya sürülen yeni Afgani ile eski Afganinin değişim süresi bugün sona erdi. 
     Afganistan Merkez Bankası Başkanı Envarulhak Ahadi bugün yaptığı açıklamada, 7 Ekim 2002 tarihinden bu yana üç sıfır atılarak basılan yeni Afgani ile eski Afganinin değişim süresinin bugün saat 16.00'da yerel saat bittiğini açıkladı. 
     Ahadi, bundan sonra eski Afganilerin hiç bir şekilde geçerli olmayacağını belirtti. 
     Üç aydır Merkez Bankası tarafından yeni Afganilerle değiştirilerek toplanan eski Afganiler tamamen yakılarak yokedildi. 
     Afganistan'da iç savaş ve Taliban rejimi döneminde Devleti ve Cunbişi olmak üzere iki türlü para kullanılmaktaydı. Üç sıfır atılarak basılan yeni Afganiler ülke genelinde tek para olarak kullanıyor. 
     





</TEXT>
</DOC>
