<DOC>
<DOCNO> 125768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/siyaset/siy03.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Putin’le bir araya gelecek 
</HEADLINE>
<TEXT>

     CENK BAŞLAMIŞ Moskova 

     AKP Genel Başkanı Recep Tayyip Erdoğan’ın gelecek hafta Moskova’yı ziyaret ederek Rusya Devlet Başkanı Vladimir Putin’le görüşmesi bekleniyor. Edinilen bilgiye göre, Erdoğan’ın Moskova ziyaretiyle ilgili hazırlıklar sürüyor. Son anda bir değişiklik olmazsa, Erdoğan’ın Moskova’ya 23 Aralık’ta gelmesi planlanıyor. AKP liderinin aynı gün, Koç - Enka ortaklığıyla kurulan Ramstore’un dev alışveriş merkezi Ramcity’nin açılışına katılması bekleniyor. 
     Erdoğan’ın Putin’le Kremlin’de yapacağı görüşmeninse, 24 Aralık’ta gerçekleşmesi bekleniyor. İki lideri ilk kez bir araya getirecek buluşma, daha çok tanışmaya yönelik. Ancak görüşme, Türkiye ile Rusya arasında son dönemde yeniden bazı sorunların ortaya çıkmış olması nedeniyle de önem taşıyor. Moskova Ankara’yı, Çeçen ayrılıkçılara Türkiye’den yardım gönderilmesi’ gerekçesiyle eleştiriyor. 
     



 SİYASET 












</TEXT>
</DOC>
