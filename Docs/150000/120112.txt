<DOC>
<DOCNO> 120112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yasam/ayas.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendika savaşı 
</HEADLINE>
<TEXT>

Sendika değiştirme yüzünden birbirine giren nakliye işçilerini polis güçlükle ayırabildi. 3 kişinin can verdiği savaş’ın sonunda 120 işçi gözaltına alındı... 
     TAHSİN AKSU, HALUK ATALAY, DİNÇER ŞEREF İstanbul 

     Zeytinburnu Nakliyeciler Sitesi’nde, bir süredir aralarında rekabet bulunan iki sendikanın üyelerinin taşlı, sopalı, bıçaklı kavgası sonucu üç kişi öldü, yedi kişi de yaralandı. 
     Nakliyeciler Sitesi’ndeki Türkiye Motorlu Taşıt İşçileri Sendikası TÜMTİS İstanbul 1 No’lu Şubesi ile DİSK’e bağlı Nakliyat İş Sendikası üyeleri dün sabah birbirlerine girdi. Kavga kısa sürede siteye yayıldı. Yaklaşık 150 kişinin karıştığı kavga güçlükle bastırılırken, çeşitli hastanelerde tedavi altına alınan 10 kişiden Nakliyat İş Sendikası üyesi Oğuzhan Menek 25 ile Cemil Ballı 28 ve Şerif Akbulut 48 hayatlarını kaybetti. Polis her iki sendika yöneticisinin de aralarında bulunduğu 120 kişiyi gözaltına aldı. 
     
     Saldırılar yanıtsız kalmayacak’ 
     Nakliyat İş Genel Başkanı Ali Rıza Küçükosmanoğlu, gözaltına alınmadan önce yaptığı açıklamada, iki ay önce bine yakın işçinin TÜMTİS’ten istifa edip sendikalarına üye olduğunu belirtirken, şöyle konuştu "Sarı sendikacı TÜMTİS, işçiler üzerinde baskı kurmaya çalışmaktadır. Hiçbir saldırıları gibi bu saldırı da yanıtsız kalmayacaktır." 
     TÜMTİS Genel Başkanı Sabri Topçu ise, önceki gün bir grubun, Topkapı’daki şubelerine saldırdığını belirtip şunları söyledi "Arkadaşlarımız karakola başvurdu. Sabah bir grup yine aynı yere saldırıp tabelayı indirmişler. Daha sonra olaylar büyümüş." 
     
     Emniyeti önceden uyarmıştık’ 
     Türk - İş Bölge Başkanı Faruk Büyükkucak, DİSK Merkez Temsilcisi Ali Cancı ile birlikte yaptığı açıklamada şunları söyledi "TÜMTİS’in yüzde 95’ini oluşturan 900 kişi DİSK’e üye olma kararı aldı. Bu gayet doğaldır. Olası bir çatışmayı emniyete bildirdik. Olay sendika çatışması değil, aldığımız duyuma göre, bir siyasi parti kanalıyla gerçekleşmiştir." 
     TÜMTİS Başkanı Sabri Topçu’nun, 3 Kasım’da Kocaeli’den DEHAP birinci sıra milletvekili adayı olduğu belirtildi. 
     
Özdemir Rant kavgası      Olay yerine gelen İstanbul Emniyet Müdürü Hasan Özdemir, "Olay sendikacılar arasındaki rant kavgasından kaynaklanıyor" dedi. Özdemir, yaklaşık üç aydır süren husumete ve gelen kavga çıkacak’ ihbarlarına karşın neden önlem alınmadığı yönündeki bir soruya ise yanıt vermedi. 
     Gazetecilerin olayla ilgili sorularını yanıtlayan İstanbul Valisi Erol Çakır ise şunları söyledi "Zeytinburnu’nda sendikal rekabetten kaynaklandığı ifade edilen bir olay oldu. Olayların büyümemesi için geniş ölçüde güvenlik önlemleri alındı." 
     



 YAŞAM 
























</TEXT>
</DOC>
