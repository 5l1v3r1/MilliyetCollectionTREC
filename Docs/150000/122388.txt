<DOC>
<DOCNO> 122388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/guncel/gun02.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden iadesi istenmeli’ 
</HEADLINE>
<TEXT>

Hukukçular, şartlı iade nedeniyle hakkındaki davalardan yargılanamayan Çakıcı için "Tekrar iadesi istenmeli’ diyor 
     BELMA AKÇURA İstanbul 

     Fransa’nın Türkiye’ye bin bir güçlükle iade ettiği Alaattin Çakıcı’nın üç yıl sonra tahliye edilmesinin yankıları sürüyor. Ord. Prof. Dr. Sulhi Dönmezer, Türkiye’de idam cezası kalkmasına rağmen, Fransa’nın şartlı iadesi nedeniyle hakkında açılan davalardan yargılanamayan Çakıcı için, yeniden iade talebinde bulunulması gerektiğini söyledi. 
     
     İZİN ÇIKABİLİR 
     Ord. Prof. Dr. Dönmezer de "Kanunda değişiklik yapmış olsanız bile diğer suçlardan da yargılanması için tekrar Fransa’ya müraacat etmeniz gerekiyor. Fransa’da bu durum da iadeye karar verecek" dedi. İade kararının bir egemenlik, bir h kimiyet tasarrufu olduğunu kaydeden Dönmezer, sözlerini şöyle sürdürdü "İade Fransa’nın tasarrufunda olduğu için Türkiye’deki bir savcı Fransa’nın egemenliğini ilgilendiren bir konuyu kendisi bertaraf edemez. Usulen Dışişleri kanalıyla tekrar müraacat edilecek. Denilecek ki Bizde artık ölüm cezası yoktur, bu suçlardan yargılanması için de izin ver’ diyecek. Fransa o izni verebilir." Dönmezer "Başka ülkeye giderse, o zaman da o ülkeye başvuracaksınız. Türkiye’den çıkmadan da bu başvuru yapılabilir. 45 gün içerisinde Fransa’ya başvurursunuz. O da kabul ederse o zaman yeniden yargılanır." şeklinde konuştu. 
     Dönmezer, uluslararası sözleşmeye uyulmayıp dava açılması durumunu da, "Savcı dava açar, mahkeme de karar verirse Türk Yargıtayı dava açma hakkın yok’ deyip hükmü bozar" diye yorumladı. 
     
İtibarımızı etkileyebilir’      Prof. Dr. İbrahim Kaboğlu da "Sözleşmeye uyulmaması halinde açık bir hüküm öngörüyorsa o zaman uluslararası bir yaptırım söz konusu konusu olabilir. Onun dışında bir yaptırımı yok. Sadece itibar açısından sorun yaratabilir" dedi. Kandıra F Tipi Cezaevi’nden geçen cuma günü tahliye olan Çakıcı, bu girişimlerden olumlu sonuç alınırsa, Uğur Kılıç ile Tevfik Nurullah Ağansoy’un öldürülmesi, Engin Civan’ın vurulması suçlarından azmettirici olarak yargılanabilecek. 
     
     



 GÜNCEL 


















</TEXT>
</DOC>
