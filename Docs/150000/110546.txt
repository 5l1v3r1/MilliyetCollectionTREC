<DOC>
<DOCNO> 110546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun17.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya ''Irak harekatında yokuz'' 
</HEADLINE>
<TEXT>

     Almanya Dışişleri Bakanı Joschka Fischer, Kuveyt'te bulunan Alman tanklarının, uluslararası terörizme karşı sürdürülen mücadele kapsamında daha uzun süre bölgede kalacağını söyledi. 
     Almanya'nın, Irak'a yönelik olası bir harekattan sonra oluşturulacak BM Barış Gücü'ne de katılmayacağını ifade eden Fischer, "Başbakanın ve benim bu konudaki tutumumuz ortada. BM silah denetçilerinin Irak'a girememesi durumunda bu ülkeye yönelik yapılacak bir harekata da katılmayacağız" dedi. 
     ABD'nin tek başına hareket etmesini de eleştiren Fischer, "Dünyanın en güçlü ülkesi bile, nüfusu yakın bir zamanda 9 milyara ulaşacak bir dünyada tek başına düzeni ve barışı sağlayamaz" diye konuştu. 
     





</TEXT>
</DOC>
