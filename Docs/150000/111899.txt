<DOC>
<DOCNO> 111899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur32.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK Başkanvekili Ünlü "DEHAP dosyası komisyona havale edildi" 
</HEADLINE>
<TEXT>

     Yüksek Seçim Kurulu YSK Başkanvekili Ahmet Hamdi Ünlü, Yargıtay Cumhuriyet Başsavcısı Sabih Kanadoğlu'nun DEHAP hakkında gönderdiği bilgi ve belgelerin komisyona havale edildiğini, komisyonun çalışmasını tamamladıktan sonra DEHAP'ın durumunun görüşüleceğini bildirdi. 
     Ünlü, YSK'da bekleyen gazetecilere yaptığı açıklamada, bugünkü toplantıda DEHAP'ın durumunun görüşülmediğini söyledi. 
     Başsavcılık'tan gelen bilgi ve belgelerin komisyona bugün havale edildiğini kaydeden Ünlü, komisyonun çalışmasını tamamladıktan sonra Kurul'un, DEHAP'ın durumunu ele alacağını bildirdi. 
     Ünlü, siyasi partilerin televizyonda yapacakları propagandaya ilişkin usul ve esasları bugünkü toplantıda ele aldıklarını da belirtti. 
     Ünlü, bir soru üzerine, DEHAP'la ilgili verilecek karar ortaya çıkmadan, olabileceklere ilişkin şimdiden bir şey söylemenin mümkün olmadığını bildirdi. Yargıtay Cumhuriyet Başsavcısı Sabih Kanadoğlu, YSK'ya dün gönderdiği yazıda, DEHAP'ın seçimlere girip giremeyeceğinin yeniden değerlendirilmesini istemişti. 
     





</TEXT>
</DOC>
