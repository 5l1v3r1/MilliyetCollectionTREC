<DOC>
<DOCNO> 130915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/spo10.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter karıştı 
</HEADLINE>
<TEXT>

İtalyan basını, Di Biagio ve Vieri’nin, hasta olmadığını, Cuper tarafından kadro dışı bırakıldığını ileri sürdü 
     Kadro dışı kaldılar 
     EMRE ve Okan’ın takımı Inter zirve mücadelesi verirken, Modena maçında yüksek ateşi olduğu gerekçesiyle kadro dışı bırakıldığı açıklanan Vieri ve Di Biagio’nun izinsiz kampı terkettikleri iddiası ortalığı karıştırdı. İtalyan basını, iki futbolcunun da maç gecesi kamp yapılan otelden izinsiz ayrıldıklarını, bu nedenle Cuper tarafından cezalandırıldıklarını ifade etti. 
     
     Vieri Cuper haklıydı 
     KULÜBÜN iddiaları yalanlaması polemikten kaçma olarak yorumlanırken, Vieri’nin "Teknik Direktör Cuper haklıydı" açıklaması ise dikkatlerden kaçmadı. Öte yandan transfer spekülasyonlarına yer veren İtalyan gazeteleri, sakatlanan Crespo’nun yerine Roma’da oynayan Gabriel Batistuta veya Chievo’dan Marazzina’yı almak istediğini ileri sürdü. 
     



 SPOR 



























</TEXT>
</DOC>
