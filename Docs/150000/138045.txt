<DOC>
<DOCNO> 138045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur21.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri bakanı ''Tezkere yarın meclise gelebilir '' 
</HEADLINE>
<TEXT>

     Dışişleri Bakanı Yaşar Yakış, olası Irak savaşı konusunda ABD ile yürütülen müzakerelerde bir tıkanıklık görmediğini belirterek anlaşmaya varılması halinde asker konuşlandırmaya ilişkin tezkerenin Cuma günü meclise gelebileceğini bildirdi. 
     Dışişleri Bakanı Yakış Başbakanlığa geçmeden önce Bakanlık binasında gazetecilerin sorularını yanıtladı. 
     Yakış, ABD ile yürütülen görüşmelerde bir tıkanıklık olup olmadığı konusundaki soruya, "Tıkanıklık görmüyorum. 
     Danışmalar sürüyor" diye yanıt verdi. Yakış, iki taraf arasında analaşma ortaya çıkarsa asker konuşlandırmaya ilişkin tezkerenin yarın cuma günü Meclis gündemine gelebileceğini kaydetti. 
     Bakan Yakış, Milli Güvenlik Kurulu'nun MGK belirlenen tarihten önce toplanabilmesini mümkün kılan bir mekanizmanın var olduğuna dikkat çekerek, ihtiyaç duyulması halinde MGK'nın toplantıya çağırılabileceğini bildirdi. 
     
     BAŞBAKANLIKTA ÖNEMLİ TOPLANTI 

     Dışişleri Bakanı Yaşar Yakış, Dışişleri Bakanlığı Müsteşarı Uğur Ziyal ve Genelkurmay Harekat Başkanı Korgeneral Köksal Karabay, Başbakan Abdullah Gül'ün başkanlığında biraraya geldi. 
     Başbakanlık Merkez Binası'ndaki toplantı, saat 14.00'de başladı. 
     





</TEXT>
</DOC>
