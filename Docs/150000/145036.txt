<DOC>
<DOCNO> 145036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko14.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa şirketlerinden haberler... 
</HEADLINE>
<TEXT>

     Aksu Enerji ve Ticaret A.Ş. ortaklarına net 1 trilyon 44 milyar lira kar payı dağıtacak. 
     Aksu Enerji'den Borsa'ya gönderilen açıklamada, şirketin dün yapılan Olağan Genel Kurul toplantısında 2002 yılı karından, yüzde 50 oranında ve 1.000 lira nominal değerli beher hisseye 500 lira olmak üzere nakit kar payı dağıtılmasına karar verildiği bildirildi. Kar payları 30 Mayıs tarihinden itibaren dağıtılacak. 
     
     ASELSAN 2 TAKSİTTE KAR PAYI DAĞITACAK... 

     Aselsan Elektronik Sanayi ve Ticaret A.Ş., ortaklarına net 20.8 trilyon lira nakit kar payını 2 taksitte ödeme kararı aldı. 
     Aselsan'dan Borsa'ya gönderilen açıklamaya göre, 21 Mart'ta yapılan Olağan Genel Kurul toplantısında, 2002 yılı karından net 20.831.452.347.269 lira yüzde 70,85 oranında ve 1.000 lira nominal değerli beher hisse senedine 708,48 lira nakit kar payının iki taksitte ödenmesine karar verildi. 
     1. taksit olarak net 7.287.574.081.236 lira 30 Mayıs, 2. taksit olarak net 13.543.878.266.033 lira 29 Eylül 2003 tarihinden itibaren dağıtılacak. 
     Yönetim Kurulu üyeliklerine, M. Aydın Şen, M. Kenzi Suner, Recai Dinçer, Ömer Ertaç Öztürk, H. Numan Alansal, Sıtkı Arıkan ve Ergun Okur seçildi. 
     




</TEXT>
</DOC>
