<DOC>
<DOCNO> 119608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/dunya/dun02.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis gol attı 
</HEADLINE>
<TEXT>

Yunan Başbakanı, basın toplantısında, Türkiye uluslararası hukuku ihlal ediyor’ dedi, Erdoğan cevap vermedi 
     ATİNA Milliyet 

     Atina’daki ortak basın toplantısı sırasında Erdoğan’dan önce söz alan Simitis’in Kıbrıs ve Ege konularında Türkiye’yi suçlayan bir üslup kullanması dikkat çekti. Kıbrıs için, "yıllardır ıstırap veren sorun" diyen Simitis, Ankara ile Atina arasındaki sorunlardan birini oluşturan kıta sahanlığı konusunda da, "Türkiye’yi uluslararası hukuka uymamakla" suçladı. Erdoğan’ın bu suçlamayı yanıtsız bırakması dikkat çekti. 
     Erdoğan, müzakerelerde Kıbrıs sorununu ve AB müzakerelerini birbirinden ayırdıklarını kaydetti. 
     Simitis, kıta sahanlığı ile ilgili soru üzerine de, müzakerelerin devam ettiğini ve bunun bırakılmaması gerektiğini söyledi. Erdoğan da kıta sahanlığı ile ilgili teknokratların çalıştığını belirterek, "Bunun 12 Aralık Kopenhag Zirvesi’ne yetişmesi mümkün değil. Bir zaman yapılması yanlış olur. Hükümetin kurulması aralık başını bulabilir" diye konuştu. 
     
     Erdoğan’a örnek gösterdi 
     Simitis ile Erdoğan arasında tarih tartışması da yaşandı. Simitis, "12 Aralık’ta müzakere tarihi verilemeyebileceğini" söyledi. Simitis, "Tarih için tarih verilebilir. Hazırlıklı olun" dedi. Erdoğan, buna karşı çıkarak, "Hayır kesinlikle olmaz. Biz müzakere tarihi istiyoruz. Tarih için tarih istemiyoruz" karşılığını verdi. AB yasalarının çıkarıldığını ancak Türkiye’de uygulanmadığını belirten Simitis, "Bunun en önemli örneği sizsiniz" dedi. 
     



 DÜNYA 











</TEXT>
</DOC>
