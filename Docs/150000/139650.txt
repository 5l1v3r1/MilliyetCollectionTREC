<DOC>
<DOCNO> 139650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun19.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da Türk kahvelerine baskın... 
</HEADLINE>
<TEXT>

     Hollanda'nın Eindhoven kentinde 15 dolayında Türk kahvehanesine, kaçak konumda kişi çalıştırdıkları gerekçesiyle polis tarafından baskın düzenlendi. 
     Baskınlar sırasında, doğu ve orta Avrupa ülkelerinden geldiği ve Hollanda'da yasadışı konumda bulunduğu belirlenen çoğunluğu kadın, 19 kişinin gözaltına alındığı açıklandı. 
     Gözaltına alınan kişilerin sınır dışı edileceği bildirildi ve bu kişileri kaçak konumda çalıştırmak suçundan kahvehane sahiplerine para cezası verildiği belirtildi. 
     Polis yetkilileri, bazı Türk kahvehanelerinin mafya yöntemine benzer uygulamalar içine girerek, kadın ticaretine aracılık yaptıklarından kuşku duyulduğunu bildirdi ve bu nedenle kahvehanelerin daha sıkı kontrol edileceğini, önümüzdeki günlerde yeni kontrollerin yapılabileceğini kaydetti. 
     





</TEXT>
</DOC>
