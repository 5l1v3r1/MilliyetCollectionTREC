<DOC>
<DOCNO> 135146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/siy01.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkereler ayrı gelsin’ 
</HEADLINE>
<TEXT>

CHP lideri, savaşın K.Irak’taki Kürt devletini, gerçeğe bir adım daha yaklaştıracağına dikkat çekerek, PKK ile mücadeleyle sağlanan barışın bozulacağını savundu 
     ANKARA Milliyet 

     CHP Genel Başkanı Deniz Baykal, Türk Silahlı Kuvvetleri’nin savunma amaçlı olarak Kuzey Irak’a girmesinin kaçınılmaz olduğunu söyledi. Baykal, bunun Meclis’e ABD askerinin geçişiyle ilgili tezkereden ayrı getirilmesini istedi. 
     
     Barış bozulur’ 
     Baykal, dünkü grup toplantısında savaşın Kuzey Irak’taki Kürt devletini, gerçeğe bir adım daha yaklaştıracağına dikkat çekerek, PKK ile mücadele sonucu sağlanan barışın bozulacağını savundu. Baykal şöyle devam etti "Müsamere bitti, kendilerini ve başkalarını aldatma çabalarının artık sonuna gelindi. Artık acı gerçek ortadadır. Washington’da Emperyal Oteli’nde AKP mutfağı ile Amerikan askeri ve siyasi yetkililerinin buluşmasında sağlanan anlayış birliğinin yol açtığı sakıncaları, İstanbul’da Çırağan Sarayı’nda Suriye Dışişleri Bakanı’nı, Ürdün Dışişleri Bakanı’nı toplayarak telafi edemezsiniz." 
     Irak’a müdahale için meşru zemin ve acil müdahale için bir tehdit bulunmadığını kaydeden Baykal, Anayasa’nın 92. maddesinin, "uluslararası hukukun meşru kıldığı savaş" cümlesiyle başladığına dikkat çekerek, "Peki biz bu savaşı şu anda böyle mi kabul ediyoruz Eğer etmiyorsak TBMM’ye bu karar için gelmek niye Böyle devlet ve hükümet yönetilemez" dedi. CHP Grubu’nun, Türk askerinin Kuzey Irak’a gönderilmesi konusunda gelecek tezkereye destek vereceği, bunun dışında üsler ve ABD askerine ilişkin tezkerelere karşı oy kullanma eğilimi ağırlık kazandı. 
     



 SİYASET 


















</TEXT>
</DOC>
