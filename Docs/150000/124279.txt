<DOC>
<DOCNO> 124279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/ekonomi/eko04.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Fonlara da 3 ay elde tutma süresi 
Mali miladın ertelenmesi ve vergi kanununda değişiklik yapan yasa tasarısında 3 aylık elde tutma koşuluyla fonların vergiden muaf tutulması planlanıyor. Ancak sektör fonlarda mevcut vergi muafiyetinin sürdürülmesini istiyor 
     SONGÜL HATISARU 

     Son dönemin popüler yatırım aracı yatırım fonlarıyla ilgili olarak vergi teşviğinin sürmesini isteyen fon sektörü Ankara’yı yakın markaja aldı. Bakanlar Kurulu’nda geçtiğimiz günlerde imzaya açılan mali miladın ertelenmesi ve vergi kanununda değişiklik yapan yasa tasarısında yatırım fonlarıyla ilgili önemli hükümler bulunuyor. 
     Buna göre, hisse senetleri için geçerli olan 3 ay elde tutma süresinin, yatırım fonlarına da getirilmesi öngörülüyor. Tasarı yasalaşırsa, bireysel yatırımcıların 3 aydan kısa süre elde tutulan A ve B tipi fon gelirleri de beyannameye tabi olacak ve fon yatırımcısı vergilendirilecek. Mevcut 2002 yılında sona erecek uygulamaya göre, A ve B Tipi yatırım fonları katılma belgelerini elinde bulunduran bireysel yatırımcıların gelirleri vergiden muaf tutulmaktaydı. 
     
     1 yıldan, 3 aya iniyor 
     Yeni bir vergi düzenlemesi yapılmadığı takdirde ise 1 Ocak 2003 tarihinden itibaren hisse senetleri ve en az yüzde 51 oranında hisse senedi bulunan A tipi yatırım fonları gelirleri 1 yıl elde tutulmak kaydıyla bireysel yatırımcılar için vergiden muaf tutuluyor. 
     A tipi yatırım fonları dışında kalan fonların gelirlerine ise, diğer faiz gelirleri eklenerek yatırımcının menkul kıymet geliri hesaplanacak. Bu tutar enflasyondan arındırıldıktan sonra, 2003 yılı gelir vergisi tarifesinin birinci ve ikinci dilimi toplamının yarısını Bu tutar 2002 yılında 6 milyar 650 milyon TL geçerse beyanname yoluyla vergilendirilmesi öngörülüyor. Yeni tasarının yasalaşması durumunda ise bireysel yatırımcılar için ancak 3 ay süreyle elde tutulan yatırım fonu kazançları vergiden muaf tutulacak. 
     
     3 ay yeterli bulunmuyor 
     Şu anki düzenlemeye göre B tipi yatırım fonları üzerinden yüzde 11 oranında gelir vergisi ve fon payı kesiliyor. Sektör yatırım fonlarının kısa vadeli yatırım aracı olması nedeniyle 3 ay elde tutma süresinin pratikte bir anlam ifade etmediğini savunuyor. 
     
Şener’den teşviğin devamını istediler      Türkiye Sermaye Piyasası Aracı Kuruluşlar Birliği TSPAKB Başkanı Yusuf Ziya Toprak, dün İMKB’de düzenledikleri "Reel Sektörün Finansmanında Sermaye Piyasası’nın Rolü" konferansı öncesinde Devlet Bakanı ve Başbakan Yardımcısı Abdullatif Şener’e fonlardaki ve borsadaki vergi teşviğinin devam ettirilmesi ve sektöre hak ettiği ilginin gösterilmesini istediği öğrenildi. TSPAKB’nin bakandan talepleri 

</TEXT>
</DOC>
