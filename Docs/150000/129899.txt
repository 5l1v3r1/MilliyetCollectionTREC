<DOC>
<DOCNO> 129899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/guncel/gun99.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Güncel tur.. 
</HEADLINE>
<TEXT>

Asena’yı vuran Demir’e tutuklama      Dansöz Asena’ya silahlı saldırı düzenleyen Ahmet Demir, dün geniş güvenlik önlemleri altında getirildiği Şişli Adliyesi’nde Nöbetçi Savcı Muhittin Ayata’nın karşısına çıkarıldı. Demir’in ifadesinde Asena’yı şöhret olmak için vurduğunu belirterek, "Asena bir süre önce Tatlıses’e light’ dedi. Asena yüzünden koskoca Urfa’nın adı mı çıksın " dediği öğrenildi. İfadesinin ardından sevk edildiği 1. Sulh Ceza Mahkemesi’nce tutuklanan Demir, Bayrampaşa Cezaevi’ne gönderildi. 
     
Taksileri gasp eden şebeke yakalandı      İstanbul’da birbiri ardına gerçekleştirdikleri taksi gasplarıyla şoförlerin korkulu rüyası haline gelen sekiz kişi yakalandı. Taksici gasplarına yönelik başlatılan soruşturma çerçevesinde, K ğıthane’de bir eve düzenlenen baskında, Yunus Aktaş, Ergin Tek, Mehmet Şirin Tek, Seyithan Soykan, Tahsin Karaya, Mehmet Refik Karakaya, Kerem Karaya ve Nurullah Salman gözaltına alındı. Hepsi aynı bek r evinde kalan zanlıların sekiz taksiciyi bıçak ve silah tehdidiyle gasp ettileri iddia edildi. 
     
Liseliyi bıçaklayıp cep’ini gasp ettiler      Yakacık Endüstri Meslek Lisesi 9 C sınıfı öğrencisi E.K.’yi 15 öğle tatili sırasında cep telefonuyla arayan bir kişi, "Kız arkadaşlarımıza laf atmışsın, gel görüşelim. Arkadaşın Cemal’i de çağırdık" diyerek, okula 500 metre mesafede buluşmaya çağırdı. E.K., buluşma yerinde karşılaştığı iki kişinin saldırısına uğradı. Bıçakla bacağından yaralanan E.K.’nin cep telefonunu da alan gaspçılar, olay yerinden kaçtı. Yaralanan E.K., Kartal Dr. Lütfi Kırdar Eğitim ve Araştırma Hastanesi’ne kaldırıldı. 
     
İzmir Körfezi’ndeki balıklar zehirli çıktı      Büyükşehir Belediyesi’nin İzmir Körfezi’n-de pasaport mendireği açığından yakalayarak Hıfzıssıhha Enstitüsü’nde tahlil ettirdiği balıklarda arsenik oranı sınır değerlerin üzerinde çıktı.Testlerde kansere yol açan organik klorlu bileşiklerin Arıtma Tesisi devreye girmeden önceki yüksek değerlerini koruduğu tespit edildi. Körfez’deki hiçbir su ürününün tüketilmemesi uyarısında bulunan uzmanlar, "Çok tüketildiğinde, beyin, karaci-ğer, böbrek yetmezliklerine, yıllar sonra ciddi hastalıklara ve ölümlere yol açabilir" dedi. 
     
Baba Yıldırım "yarı deli" çıktı      Fenerbahçe Kulübü Başkanı Aziz Yıldırım’ın babası Şefik Şevki Yıldırım’ın 77 , eşini öldürdüğü iddiasıyla yargılandığı Burhaniye Ağır Ceza Mahkemesi’ndeki dünkü duruşmada, İstanbul Adli Tıp Kurumu’ndan gelen rapor okundu ve Yıldırım’ın "şuur ve irade serbestisinin yarım olduğundan" TCK’nın 47. maddesine göre yargılanması gerektiği belirtildi. Buna göre müebbet hapis yerine 10 yıl hapisle yargılana-cak olan Yıldırım’ın tahliye talebi kabul edil-mezken, duruşma, 6 Şubat 2003’e ertelendi. 
     
     
</TEXT>
</DOC>
