<DOC>
<DOCNO> 115383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/siyaset/siy09.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime doğru 
</HEADLINE>
<TEXT>

Cem 3 Kasım’da geliyoruz      YURTTAŞ TÜMER 

     İstanbul Şirinevler’de düzenlenen mitingde yaklaşık 5 bin kişiye seslenen YTP Genel Başkanı İsmail Cem, her aileden bir oya talip olduklarını ve 3 Kasım’da iktidara geleceklerini söyledi. Türkiye’de suni gündemler yaratıldığını savunan Cem, "İster başörtüsü kullan, ister kullanma. Bale okuluna gönderilen de, Kuran kursuna gönderilen de bizim kızımızdır" dedi. Partisinin ve kendisinin kimseye diyet borcu olmadığını kaydeden Cem, "Bizim büyük paralarımız, büyük imk nlarımız yok. Mitinglerimize de helikopterlerle gitmiyoruz. Biz, arkamızdaki gemileri yaktık, önümüzdeki barajları yıktık da sizlerin karşısına geldik" diye konuştu. Bu arada Cem, mitinge gelmeden seçim otobüsünün camından vatandaşla selamlaşırken, bir yandan da cep telefonuyla konuştu. 
     
Erdoğan Finalin iki takımı belli...      AKP Genel Başkanı Recep Tayyip Erdoğan, tüm engellemelere rağmen partisinin çok büyük bir oy farkı ve milletvekili sayısıyla iktidara geleceğini savunarak, "Gümbür gümbür iktidarı almaya geliyoruz. Bu iktidar sizin iktidarınız olacak" dedi. Adapazarı Gar Meydanı’nda yaklaşık 10 bin kişiye seslenen Erdoğan, sözlerine "Sakarya’da final mitingi yapıyoruz" diye konuştu. 
     
     Çiller’e "aç tavuk" 
     AKP Genel Başkanı Erdoğan, Ankara Tandoğan’daki mitingde ise DYP Genel Başkanı Tansu Çiller’i "aç tavuğa" DYP’yi de 2. lig takımına benzetti. Çiller’in "bilgisayarımdan korktukları için karşıma çıkamıyorlar" diye kendilerini eleştirdiğini belirten Erdoğan, "Ne kadar komik. Bir defa sen 2. ligde oynuyorsun. Süper ligde oynayanla 2. ligde oynayan karşılaşmaz. Aç tavuk kendini darı ambarında sanırmış. Onlar da kendilerini süper ligde sanıyorlar" dedi. 
     
Yılmaz’ın hedefi tek başına iktidar      AHMET KAYA K.Maraş DHA 

     ANAP Genel Başkanı Mesut Yılmaz, AKP ve CHP’nin iktidara gelmesi halinde AB’ye üyelik sürecinin tehlikeye gireceğini söyledi. 
     Kahramanmaraş’ta 15 bin kişiye seslenen Yılmaz, seçmenlerden ANAP’ı 3 Kasım’da tek başına iktidar yapmalarını istedi. Türkiye’nin AB’ye adaylık için 50 gününü bulunduğunu anımsatan Yılmaz, seçim çalışmalarını ihmal ederek, AB’ye üyelik için koşturduğunu, bu yüzden seçim bölgesinin Brüksel olduğu şeklinde dalga geçildiğini söyledi. Yılmaz, "Ancak onlar benimle değil, sizlerin geleceği ve umutlarıyla dalga geçmiş oldular. Bunlara cevabı sizler sandıkta vereceksiniz" dedi. Konuşmasında AKP ve CHP’ye yüklenen Yılmaz, bu 2 partinin iktidara gelmesi durumunda AB’nin tehlikeye gireceğini savunarak, şöyle devam etti 
     "Bu 2 partinin kadrolarının AB’ye nasıl baktıklarını biliyorsunuz. Milli görüşçülerin her iki hizbi de yıllardır AB’ye Batı Kulübü’, Haçlı Kulubü’ demişlerdir. CHP’liler ise Onlar ortak, biz pazar’ diyerek AB’ye hep karşı çıkmışlardır. " 
     
Çiller kurtuluş savaşı’na çağırdı      DYP Genel Başkanı Tansu Çiller, oy istediği vatandaşlara, "Bir Allah’ın, bir de sizin önünüzde eğilirim" dedi. Mersin’de yaklaşık 7 bin kişiye hitap eden Çiller, AKP ve CHP’ye yüklendi. "Sizleri tek işsiz kalmayıncaya kadar vereceğimiz kurtuluş savaşına çağırıyorum" diyen Çiller, şöyle devam etti "Biz geldiğimizde öncelikle çiftçimizin ve esnafımızın Ziraat Bankası’na olan temerrüt faizlerinin üzerinden Kırat’ı geçirip sileceğiz." 
     



 SİYASET 













</TEXT>
</DOC>
