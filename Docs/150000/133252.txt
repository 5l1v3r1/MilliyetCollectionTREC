<DOC>
<DOCNO> 133252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun07.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
British Airways'in bir pilotu alkollü uçuş yapmaya kalktı... 
</HEADLINE>
<TEXT>

     İngiliz Havayolları British Airways'in bir pilotunun, İsveç'ten Londra'ya yapacağı uçuş öncesinde aşırı alkollü olduğu belirlenerek gözaltına alındığı bildirildi. 
     İsveç'in başkenti Stockholm'deki Arlanda Havaalanı'nda polisin alkol testi uygulamak istediği, bunu kabul etmeyince zorla teste tabi tutulan pilotun, aşırı alkollü olduğu belirlendi. 
     British Airways tarafından da hakkında soruşturma başlatılan pilotun işini kaybetmekle karşı karşıya bulunduğu belirtildi. 
     Şirketin sözcüsü, adı açıklanmayan pilotun bütün uçuş programının süresiz olarak iptal edildiğini, İsveç polisinin de yardımıyla yapılacak ayrıntılı soruşturmanın sonucunda, iş yaşamının devam edip etmeyeceğine karar verileceğini söyledi. 
     





</TEXT>
</DOC>
