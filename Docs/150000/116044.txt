<DOC>
<DOCNO> 116044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/ekonomi/eko05.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat 36 milyar dolar olur 
</HEADLINE>
<TEXT>

1 - 26 Ekim arasında 3 milyar 236 milyon dolarlık ihracat kayda alındı. Aylık bazda 3.5 milyarlık rekora gidiliyor. Böyle giderse yıllık ihracat 36 milyar doları bulacak 
     ANKARA ANKA 

     Türkiye’nin bu ay içerisinde yaptığı ihracat 26 Ekim itibariyle 3 milyar doları aştı. İhracatın ayın tümünde 3.5 milyar doları aşarak yeni bir rekor kırması bekleniyor. 
     Türkiye’deki tüm ihracatçı birliklerinin 1 - 26 Ekim günleri arasında kayda aldığı ihracat miktarı 3 milyar 236 milyon 375 bin dolar düzeyinde gerçekleşti. İlk 26 günde bu ölçüde bir ihracat rakamına ulaşılması, ayın tümündeki ihracatın ilk kez 3.5 milyar dolarlık sınırı aşabileceğini ortaya koydu. 27 - 31 Ekim arasında yapılan ihracatla birlikte ekim ayında Türkiye’nin yeni bir ihracat rekoru kırması ihtimalı belirdi. 
     
     10 ayda 29 milyar dolar 
     İhracatçı birlikleri bu yıl eylül ayında ise 3 milyar 330 milyon dolarlık ihracatı kayda almıştı. 1 Ocak - 26 Ekim arasındaki yaklaşık 10 aylık dönemde ihracatçı birlikleri tarafından kayda alınan toplam ihracat miktarı ise 28 milyar 857.5 milyon dolar düzeyine yükseldi. 
     Ekim ayındaki yüksek ihracat performansı, 10 aylık ihracatın da ilk kez 29 milyar doları aşabileceğini ortaya çıkardı. Ekim ayında yakalanan performansın kasım ve aralık aylarında da devam ettirilmesi halinde ise bu yılın tümündeki ihracatın ihracatçı birlikleri kayıtları bazında 36 milyar doları bulabileceği tahmin ediliyor. 
     
İhracatta tüketim, ithalatta ara malı önde İhracat ve ithalatta paylar Yüzde  Ocak - Ağustos Ocak - Ağustos  2002 2001 2001 2000 Sermaye malı ihrcat 7.5 8.5 8.4 7.7 Ara malı ihrcat 41.2 43.4 42.8 41.7 Tüketim mad. ihrcat 51.1 47.9 48.7 50.5 Sermaye malı ithalat 15.7 17.3 16.8 20.8 Ara malı ithalat 73.9 71.7 72.4 65.5 Tüketim mad. ithalat 9.7 10.0 9.9 13.2 Tük.mad.ihrc ara malı ith. 49.8 49.4 50.9 39.2 İhracat ithalat 71.9 74.0 75.7 51.0      


 EKONOMİ 






















</TEXT>
</DOC>
