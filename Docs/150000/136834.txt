<DOC>
<DOCNO> 136834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/ekonomi/eko08.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD - Avrupa gerginliği ihracat hesaplarını karıştırdı 
</HEADLINE>
<TEXT>

     Irak sorunu konusunda Atlantik’in iki yakasındaki ihtilafın, ABD’ye Avrupa malı ürünlerin ihracatını azaltacağından korkuluyor. ABD’li tüketicilerin Mercedes marka otomotiv ya da Chateauneuf du Pape ya da diğer iyi marka Fransız şarabı, peyniri ve diğer ürünleri satın almaktan vazgeçebileceğini hesap eden Avrupalı şirketler, ABD’ye ihracat tahminlerini şimdiden düşürmeye başladı bile. 
     
     Tahvillerini almıyorlar 
     Almanya’nın ABD’ye ihracatının yüzde 10 azalması bile, zaten durgunluk içindeki Alman ekonomisinin büyümesinden binde 3.3 puanı silecek. ABD’li tüketicilerden Avrupa menşeli mallara karşı tam, geniş kapsamlı boykot beklenmemekle birlikte, Amerikan parlamenterlerde Alman ve Fransız ürünlerini cezalandırma eğilimi belirdi. 
     Bazı Amerikan yatırımcılarının ünlü Fransız ve diğer Avrupalı şirketlerinin yüksek getirili bono ve tahvillerini satın almaktan vazgeçtikleri gözlendi. Finans merkezi Londra’daki Amerikan sermayeli bankacılık ve yatırım kuruluşlarında Avrupalılar aleyhinde gayet iğneli, sert fıkra ve şakalar da yayılıyor. 
     
     İptal işaretleri 
     Vergi oranlarının yüksek olduğu Belçika, dış yatırım çekmeye, teşvikler sunmaya çabalarken, dünyanın en büyük elmas dağıtım merkezi Anvers’de işler bugünlerde pek de iyi gitmiyor. 
     ABD’ye yılda 2 milyar dolarlık işlenmiş elmasın sevkedildiği Belçika’nın Anvers şehri elmas pazarında ABD’li müşterilerin siparişleri geciktirdikleri ya da iptal ettikleri işaretleri alınıyor. 
     



 EKONOMİ 






















</TEXT>
</DOC>
