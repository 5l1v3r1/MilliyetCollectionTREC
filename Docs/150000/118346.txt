<DOC>
<DOCNO> 118346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/magazin/amag.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cüzdanı değil gönlü zengin 
</HEADLINE>
<TEXT>

Çok çalışıyorum ama bankada bir kuruşum yok’ diyen Seda Sayan, bir hayli kalabalık olan ailesine bakıyor, kim yardım istese kesenin ağzını açıyor 
     YAŞAR ÇAKMAK 

     Kanal D’nin sabah kuşağında sunduğu Sabah Sabah Seda Sayan’ programındaki başarısıyla dikkatleri üzerine çeken Seda Sayan ile gözlerden uzak yaşadığı aşkını ve yardımsever kimliğini konuştuk. 
     
     Yardımseverliğinizle tanınıyorsunuz, aynı zamanda ailenize bakıyorsunuz. Kazandığınızın ne kadarını yardım için ayırıyorsunuz 
     Kimi buzdolabı olmadığını, kimi ilaç parasını karşılayamadığını söylüyor. Söz verdiğim herkesin tedavisini yaptırıyorum, hediyesini evine yolluyorum. Buna rağmen bazen bir iki çatlak ses Reklam yapıyor’ diyor. Allah’tan evrak elimde. Dört kardeşiz. Annem, babam, kardeşlerim, yeğenlerim. Her aybaşı holding gibi zarf dağılıyor. Zarfların içine konan miktarı söylemeyeyim, onu bulamayan da var. Geçenlerde ayakkabısı yırtık bir çocuğa ayakkabı aldım, ayakkabıyı giydiği gibi fırlayıp kaçtı, geri alacağımı sandı, inanamadı. 
     
     "Kazandığımı dağıtıyorum" 
     Geleceğinizi garanti altına alacak kadar para biriktirebildiniz mi 
     Hayır, bana Senin paran nasıl olmaz ’ diyorlar. Vallah da billah da param yok. En son bu yüzden menajerim Stelyo Pipis ile tartıştık. O da bana hak veriyor artık. O kadar çok para dağıtıyorum ki. Yirmi yıldır bu camiada en çok çalışan kadınım. Çok büyük bir malvarlığım ve bankada bir lira param yok. Kuruşu kuruşuna da inanılmaz vergi ödüyorum. 
     
     "Ailesi niye istemesin " 
     Hakan Şükür’ün kardeşi Gökhan ile birliktesiniz, bunu herkesin bilmesine rağmen sevgilinizin adını neden açıklamıyorsunuz 
     Aşk yaşıyorum ama isim yok. Üç yıla yakın bir süredir birlikteyiz. Her şey çok güzel. İlk defa göz önünde bulunmak istemiyorum. Buna da saygı duyulsun. Şimdiye kadar her şeyi göz önünde yaşadım da ne oldu 
     
     Gökhan Şükür’ün ailesinin sizi istemediği söyleniyor, doğru mu 
     Bunların aslı astarı yok. Ortada istenmeyecek bir durum da yok. Daha ben aile ile yan yana bile gelmedim ki ailenin isteyip istemediğine karar verilsin. Ayrıca ben istenmeyecek konumda ve kariyerde değilim. Ben Türkiye’ye mal olmuş biriyim. Belki kendime göre hatalarım oldu ama artılarım çok fazla. 
     



 MAGAZİN 











</TEXT>
</DOC>
