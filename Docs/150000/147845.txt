<DOC>
<DOCNO> 147845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yasam/yas02.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarzan Abi popon görünüyooooo..’ 
</HEADLINE>
<TEXT>

Vahşi ormanını terk edip Beylikdüzü Migros Alışveriş Merkezi’ne yerleşen Tarzan’ın en büyük derdi sözlü tacizler 
     BERRİN HABERVEREN 

     Her şey Beylikdüzü Migros Alışveriş Merkezi’nin ilginç bir etkinliğe adım atmasıyla başladı. Vahşi ormanlarda ağaçtan ağaca atlayan ve hayvanların biricik dostu olan Tarzan bulunacak, alışveriş merkezinin içinde yaşatılacaktı 36 yaşındaki Aret Yeramyan, Tarzan aranıyor’ isimli yarışmanın son elemelerinde dört aday içinde pek de favori olarak gösterilmiyordu ancak gösterileri ve sempatik tavırlarıyla "Tarzan" olmaya hak kazandı. 
     
     Kel Tarzan 
     Ve şimdilerde, Beylikdüzü Migros’ta bir Tarzan var Görevine dün başlayan 1.65 boyundaki Tarzan’ın asıl mesleği otomobil satış müdürlüğü. Daha önce amatör tiyatro oyunculuğu ve vücut geliştirme sporuyla uğraştığı için yarışmaya katıldığını anlatan kel Tarzan, alışveriş merkezinin ortasına kurulan ağaç evinde yaşıyor. 
     "Jane’i bulan getirsin" 
     "Evime gelenlere kahve pişiremem ama muz ikram edebilirim" diyen ve çocukların büyük ilgi gösterdiği Tarzan’a en çok yöneltilen soru ise Jane’in nerede olduğu Yalnızlıktan sıkıldığını söyleyen Tarzan, "Soranlara Jane fil sağmaya gitti’ diyorum, bir Jane bulursanız mutlaka bana getirin" diyor. Tarzan’ın en büyük dertlerinden biri ise ağaç evine inip çıkarken uğradığı sözlü tacizler Çünkü bu iniş çıkışlarda kendisini ilgiyle izleyen çocuklar bağırmaya başlıyor Tarzan Abi, popon görünüyooo 
     
Vahşi yaşamın bedeli bin dolar      Fotoğraflar OZAN GÜZELCE 

     Aret Yeramyan, 20 Nisan’a kadar 10.00-24.00 saatleri arasında Beylikdüzü Migros Alışveriş Merkezi’nde Tarzanlık’ yapacak. Bir pazarlamacılık buluşu olan Tarzan, yeniden kent yaşamına dönerken de bin dolar karşılığı nakit para ödülü alacak. 
     


YAŞAM 


















</TEXT>
</DOC>
