<DOC>
<DOCNO> 116028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur33.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli binbaşıya "oto hırsızlığı" suçlaması 
</HEADLINE>
<TEXT>

     Binbaşı rütbesindeyken malulen emekli olan bir kişi ile oğlu, çalıntı otomobili satmaya çalıştıkları iddiasıyla gözaltına alındı. 
     İstanbul Asayiş Şube Müdürlüğü'nden alınan bilgiye göre, Kartal Açık Oto Pazarı'nda sahte evrakla çalıntı bir otomobil satmaya çalışan Rıza Çirçioğlu 55 ile oğlu Erkan Çirçioğlu 33 yakalandı. 
     Şubede sorgulanan Rıza Çirçioğlu'nun, söz konusu otomobili bir oto galerisinden satın aldığını ve çalıntı olduğunu bilmediğini söylediği öğrenildi. 
     Ege Denizi'nde tatbikat yapılırken ABD uçak gemisi Saratoga tarafından 1 Ekim 1992 tarihinde vurulan Muavenet Muhribi'nde komutan yardımcısı olarak görev yaptığını öne süren Çirçioğlu ve oğlu, "oto hırsızlığı" ve "sahte evrak düzenlemek" suçlarından haklarında yasal işlem yapılmak üzere Kartal Cumhuriyet Başsavcılığı'na sevk edildi. 
     





</TEXT>
</DOC>
