<DOC>
<DOCNO> 109785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/ekonomi/aeko.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim öncesi vergi reformu ve işçi çıkartmak olmaz... 
</HEADLINE>
<TEXT>

Bazı IMF taahhütlerinin ertelenebileceği sözüne açıklık getiren Bakan Türker, seçim ortamında vergi reformu yapmanın ve işçi çıkartmanın zor olduğunu söyledi 
     Uluslararası Para Fonu IMF ve Dünya Bankası’nın güz toplantılarına katılmak üzere Washington’a gelen Devlet Bakanı Masum Türker, seçimin iptal edilmesinin mümkün olmadığını belirtirken, bazı taahhütlerin ertelenebileceği sözüne açıklık getirdi. 
     Türker, Maliye Bakanlığı’nca hazırlanacak vergi reformu çalışmasında gecikme olabileceğini söyledi. Seçim ortamında vergi reformunu ortaya atmanın zor olduğunu belirten Türker, işçi çıkartarak sosyal problem yaratmanın da anlamsız olduğunu kaydetti. Türker, IMF taahhüdü çerçevesinde, hazirana kadar 45 bin işçinin çıkarılması gerektiğini, ekim sonuna kadar işten çıkarma hedefinin 30 bin kişi olduğunu ve 18 bin kişinin işten çıktığını söyleyerek şöyle konuştu 
     
     Çıkartmayalım, istifa ediyorlar 
     "Bizlerin işçi çıkarmasına gerek yok. İşçiler, zaten emekliliklerini istiyorlar. Her üç ayda bir yoğun istifa kendiliğinden oluyor. Biz çıkarmaya kalkışırsak, beklenmeyen bir yük çıkıyor. IMF ile görüşüp bu yılın sonuna kadar 12 bin kişinin, hatta onu da geçecek sayıda kişinin tasfiye olacağını söyleyeceğiz." 
     
Para istemedik, Irak zararını bildirdik’      Türker, şu anda ek kaynak talebine gerek olmadığını, ancak, Irak’a operasyon olursa petrol fiyatı ve mülteci sayısında artış ile turizm ve diğer ekonomik kayıpları Amerikalı muhataplarına anlattıklarını belirterek "Muhtemel zararları görüşüyoruz. Zararın ne kadar olacağının hesabını yapmak şu an mümkün değil" dedi. Türker, petrol fiyatındaki yükselişin önemli boyutta olmadığını kaydetti ve "Ama, beklenenin üstünde olursa önemli zararlara uğrarız" dedi. 
     
Seçim yapılmasını bekliyoruz’      Uluslararası Para Fonu IMF Başkanı Horst Köhler, Türkiye’de 3 Kasım’da seçimlerin yapılmasını beklediğini bildirdi. 
     Köhler, IMF - Dünya Bankası toplantıları öncesi düzenlediği basın toplantısında, Türkiye’de seçimlerin ertelemesinin ekonomiyi etkileyip, etkilemeyeceğinin sorusuna, "Seçimlerin yapılmasını bekliyorum" dedi. 
     Bu arada Dünya Bankası Başkanı James Wolfensohn da Türkiye’deki ekonomik durumu oldukça istikrarlı olarak nitelendirdi. 
     
Para seçim sonrasına kalıyor      IMF’nin bu yıl için Türkiye’ye vereceği 1. 6 milyar dolarlık son dilim kredinin görüşüleceği İcra Direktörleri Kurulu toplantısının, 3 Kasım seçimlerinin sonrasına kalabileceği bildirildi. CNBC - e’nin haberine göre, ekonomi yönetiminin, Kurul’un ekim sonuna kadar toplanmasını istemesine rağmen çalışma takviminin teknik olarak bu süreye sığmayacağı belirtildi. IMF heyeti, 2 Ekim’de Türkiye’ye gelerek stand - by kapsamındaki dördüncü gözden geçirme çalışmalarını başlatacak. 
     



 EKONOMİ 




















</TEXT>
</DOC>
