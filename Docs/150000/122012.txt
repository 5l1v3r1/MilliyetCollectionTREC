<DOC>
<DOCNO> 122012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/dunya/dun02.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani’den Kerkük’ü boşverin’ mesajı 
</HEADLINE>
<TEXT>
Petrol bitiyormuş 
Kürdistan Yurtseverler Birliği lideri Talabani, Kerkük’teki petrolün 5-10 yıl içinde biteceğini iddia ederek, Kerkük’e zaten ihtiyacımız yok’ dedi 
     MİNE G. KIRIKKANAT Paris 

     Kuzey Iraklı Kürt liderlerden Celal Talabani, 5 - 10 yıl içinde Kerkük petrollerinin biteceğini ileri sürdü. Talabani’nin bu sözleri, Saddam sonrasında Irak’ta oluşacak federatif bir yapıda Kerkük’ün Kürt bölgesinin başkenti olması planlarına karşı çıkan Ankara’nın tepkisini yumuşatmaya yönelik manevra olarak değerlendirildi. 
     Fransız Ulusal Meclisi’nde düzenlenen "Iraklı Kürtlerin Geleceği" konulu konferansta konuşan Kürdistan Yurtseverler Birliği KYB Başkanı Celal Talabani ile Kürdistan Demokrat Parti KDP lideri Mesut Barzani, ABD’nin olası operasyonu çerçevesinde Irak Kürt bölgesinin geleceği hakkında Fransız parlamenterlere bilgi verdi. 
     "Kerkük petrolleri hakkında ne düşünüyorsunuz, Kerkük Kürdistan’a ait bir bölge midir " şeklindeki bir soruyu yanıtlayan Talabani "Kerkük’ten çıkarılan petrol zayıfladı. Önümüzdeki 5 - 10 yıl içinde Kerkük’te petrol bitecek. Dolayısıyla gelecek ay İngiltere’de yapılacak konferansta Kerkük konusuna yer verilmeyecek. Aslını isterseniz Kürdistan’ın Kerkük’e zaten ihtiyacı yok, her yanından petrol fışkırıyor. Kerkük eski haritalarda Kürt bölgesi olarak görünüyor. Kerkük petrolünün Irak’ta yaşayan tüm halklara ait olduğunu düşünüyoruz" dedi. 
     KDP lideri Mesut Barzani de aynı soruya "Kerkük petrolleri Irak’a aittir. Biz bu petrol gelirinin bölgeler arasında adil dağıtımını savunuyoruz" diye yanıtladı. 
     



 DÜNYA 













</TEXT>
</DOC>
