<DOC>
<DOCNO> 117034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/dunya/dun01.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizden korkmayın’ 
</HEADLINE>
<TEXT>

AKP lideri Erdoğan Avrupa’ya seslendi Türkiye AB’nin İslam dünyasına dönük yüzü olacak. AB’ye girmek arzumuz. Brüksel bize tarih vermeli’ 
     ROMA AA 

     Adalet ve Kalkınma Partisi Genel Başkanı Recep Tayyip Erdoğan, gerçekten Avrupalı olmak istediklerini belirterek "Avrupa bizden korkmasın. Türkiye, AB’nin İslam dünyasına doğru dönen yüzü olacak" dedi. 
     İtalya’nın sol görüşlü gazetelerinden La Repubblica’ya demeç veren Erdoğan, "AB’ye girmek, Türk halkının isteği ve arzusu. Bunun için Brüksel bize tarih vermeli" diye konuştu. 
     AKP lideri, Kopenhag’da her türlü ihtimalde Türkiye’ye bir tarih verileceğini ve kendilerinin sahte tavırda değil, gerçekten Avrupalı olmak istediklerini göstereceklerini kaydetti. 
     
     Ordu bize engel olmaz’ 
     Türkiye’nin, her zaman Avrupa’nın bir parçası olduğunu ve Asya’ya Ortadoğu’ya açıldığını vurgulayan Erdoğan, "Askerler size engel olmayacak mı " şeklindeki bir soruya, "Bu sorunuzu, biraz provokatif buluyorum. Silahlı kuvvetlerin bir engel teşkil edeceğine inanmıyorum. Ordunun fonksiyonu ayrı, siyasetçilerinki ayrı" yanıtını verdi. 
     "Türban krizi" konusuna da değinen AKP lideri, "Dünyanın birçok yerinde kadınların başörtüsü takması serbest. Yüzde 99’u Müslüman olan Türkiye’de bunun olmaması şaşırtıyor. Ne olursa olsun bu problemi çözeceğimize söz veriyoruz" dedi. 
     Recep Tayyip Erdoğan, ABD’nin Irak’a olası askeri müdahalesiyle ilgili olarak da, "Savaş kavramına karşıyım. Ama Afganistan’dan sonra dünyada bir koalisyon yaratıldı. Bu yüzden BM’nin alacağı kararları değerlendireceğiz" dedi. 
     



 DÜNYA 












</TEXT>
</DOC>
