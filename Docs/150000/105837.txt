<DOC>
<DOCNO> 105837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/spor/spo04.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonlu çalış 
</HEADLINE>
<TEXT>

Bordo - Mavili yönetim ve teknik heyet, alt yapıdan yetişen isimlerin kulağını çekecek 
     ERGUN ATA 

     KARADENİZ ekibinde Trabzon doğumlu oyuncuların uyarılması kararı alındı. Başta Selahattin ve Hüseyin olmak üzere bazı isimlerin formsuzlukları nedeniyle yedek kalmaları ya da kadroya girememelerinin ardından isteksiz çalıştıkları gözlendi. Teknik Direktör Samet Aybaba’nın da aynı yönde rapor vermesi üzerine bu oyuncuların uyarılması için harekete geçildi. 
     TRABZONLU olan oyunculara dışardan gelen isimlerden daha fazla çalışarak, örnek olmaları gerektiği hatırlatılacak. Samet Aybaba ve yönetim, özellikle alt yapıdan çıkan futbolcularla görüşerek, motivasyon ve hırsları bakımından arkadaşlarını yönlendirmeleri gerektiğinin altını çizecek. Bu konuda da Kaptan Gökdeniz ve Fatih’ten yardım istenecek. 
     
     No problem 
     TRABZONSPOR alt yapısından yetişen Fatih Tekke’nin transferinden sonra spekülasyon yapılan kaptanlık konusu yönetimde masaya yatırıldı. Önceki günkü toplantının ardından açıklama yapan Asbaşkan Ömer Gürsoy, "Takımın kaptanı Gökdeniz’dir. Kaptanlığın el değiştirmesi söz konusu değil" dedi. 
     
     Aybaba iddialı 
     GENÇLERBİRLİĞİ maçının hazırlıklarını sürdüren Trabzonspor’da, Teknik Direktör Samet Aybaba lider olan rakiplerini yeneceklerini ileri sürdü. Genç hoca, "Biz iyi bir takımız. Güzel bir karşılaşma olacak. Gençlerbirliği’ni yeneceğiz" dedi. Öte yandan Patrick ve Agustine’nin PAF takımında kalacağı açıklandı. 
     
     



 SPOR 


























</TEXT>
</DOC>
