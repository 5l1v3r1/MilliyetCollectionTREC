<DOC>
<DOCNO> 140056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yazar/yilmaz.html </URL>
<DATE> 2003/03/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
UND’de kılıçlar çekildi 
</HEADLINE>
<TEXT>

     Önce Uluslararası Nakliyeciler Derneği’nin UND son iki yıllık başkanı Çetin Nuhoğlu’ndan, ardından da derneğin 21 yıllık başkanlığını yaptıktan sonra geçtiğimiz gün üyelikten istifa eden Saffet Ulusoy’dan, 950 UND üyesine mektuplar gitti. 
     Ulusoy’un Nuhoğlu’na karşı atağa kalkmasına neden olay, UND’nin, geçmiş dönemde üyelere yaptırılan sigorta işlemlerinden, 1 milyon mark tutarında bir suistimal meydana geldiği iddiası ile adli makamlara başvurması olmuştu. 
     Ulusoy ödeminde UND İcra Kurulu Başkanı olarak görev yapan Cumhur Atılgan ve birlikte çalıştığı muhasebeci hakkında Cumhuriyet Savcılığı’na suç duyurusunda bulunuldu. Bunun üzerine Atılgan, savcılıkta verdiği ifadede "İşlemleri yönetim kurulunun bilgisi üzerine yaptım" deyince, Ulusoy ve yönetimdeki 13 arkadaşına mahkeme yolu açıldı. Ulusoy, "Zanlı" olarak mahkemeye çıkmasına karşı, UND Başkanı Nuhoğlu’ndan intikamını, seri istifaları körükleyerek alıyor. 
     
     Her koşulda görevde 
     Ulusoy’a yakın olduğu bilinen İTO Başkanı Mehmet Yıldırım, armatörler Gündüz Kaptanoğlu, Şadan Kalkavan ve DYP eski İstanbul İl Başkanı Orhan Keçili’nin başı çektiği "akil adamlar" devrede olmasına rağmen, iki başkan arasında uzlaşma sağlanamadığı ortaya çıktı. 
     Nuhoğlu, üyelerine gönderdiği mektupta hem sigorta olayına, hem de yönetimdeki kararlılığına dikkat çekti. Nuhoğlu, "Yönetim Kurulumuz 2005 tarihine kadar her koşulda görevinin başında" vurgusunu yaptığı mektubunda, sigorta işlemini ise üyelere, "GFA Sigorta ile UND arasında yapılan anlaşma sonunda, firmalarımız 2.5 milyon dolar tutarındaki "ödenmemiş hasar" nedeniyle mağdur oldu.. Bir UND çalışanının, her poliçe karşılığında yüzde 20 komisyon alması şeklinde karineler elde edildi" cümleleri ile duyurdu. 
     
     Ulusoy Asla bırakmam 
     Nuhoğlu’nun mektubu cevapsız kalmadı, Ulusoy da üyelere bir karşı mektup görderdi. Ulusoy mektubunda, uzlaşma arayışlarına set çeken "Sektörün kaderi asla ehil olmayan ellere bırakılmayacaktır" ifadesini kullanıyor. 
     Nuhoğlu’nun seçilmesiyle UND Başkanlığı’ndan olan Ulusoy açıklamasında, geçtiğimiz yıl kurduğu Ro - Ro Gemi İşletmeleri ve Kombine Taşımacılar Derneği RODER vasıtasıyla hizetlerini anlattı. 
     Uygun ödeme koşulları ile verdiği araçlarla RODER’i cazibe merkezi olarak sunan Ulusoy’un ifadesine göre 121, UND’ye gelen başvurulara göre 84 kişi üyelikten istifa etti. Ulusoy, nakliyecilere konuyu yüzyüze anlatabilmek için Anadolu turuna da çıkacak. 
     Sektör, gemi ve kara nakliyecileri diye adeta menfaat birliği açısından ikiye bölündü. Bölünmeye Almanya’dan da katılımlar oldu, bu ülkede Türk nakliyecilerin kurduğu TİTAB Nuhoğlu’nu destekledi. 
     Özellikle Bulgaristan ve Yugoslavya’dan kaynaklanan geçiş problemlerinin yaşandığı dönemde, dernek lehine tanınan ayrıcalıklarla kurdurulan Ro - Ro’da hisselerini arttıran Ulusoy, kamusal alanda UND’nin bu şirketteki 125’de 3 hissesini temsil ediyor. 400 milyon dolarlık şirket haline gelen Ro - Ro taşımacılığında aslan pay Ulusoy ve 4 - 5 arkadaşının olmakla birlikte, 145 üyenin ortaklığı da bu büyüyen yapı içinde azımsanmayacak bir çıkar birliği oluşturuyor. 
     
     







Öörö ööö... Öörö ööö... Öörö ööö... 


Strateji önerisi... 


Meclis’in kararı ve anlamı 


Bağdat’tan Saddam Hüseyin’li bir anı... 


ABD ve TBMM 


Washington’a soğuk duş 


"Geldikleri gibi giderler " 


YEK Başkanı kim olacak 


Kıssadan hisse... 


Savaşa ret 


Neden kalkınmış tek Müslüman ülke yok 4 


İnsana bir "şeyhler" olur 


İşiniz zor 


Senaryo tutmazsa ne olacak 


Kurtlar sofrasında bir Türk Arif Mardin 


UND’de kılıçlar çekildi 


</TEXT>
</DOC>
