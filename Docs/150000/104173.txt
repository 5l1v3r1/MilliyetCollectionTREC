<DOC>
<DOCNO> 104173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/sazak.html </URL>
<DATE> 2002/08/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Merkez sağın sıkıntısı 
</HEADLINE>
<TEXT>

     3 Kasım seçimlerini erteletmek üzere başlayan siyasi pazarlıkta ana eksenin Tansu Çiller’in başbakanlığı olduğu anlaşılıyor. 
     DYP lideri bu konuda kendisine yapılan öneriyi reddettiğini açıkladı. Çiller’in 3 Kasım’dan vazgeçmenin kamuoyunda Doğru Yol’u zayıf göstereceği kaygısından hareketle balans ayarı’ yaptığı ve bu defa da Ecevit hükümetini düşürme isteğini seslendirdiği gözleniyor. 
     Akıntıya kürek çekiyor Çiller. 
     Seçime 70 gün kala Ecevit’in başbakanlığı son bulsa ne olacak Ayrıca hükümeti kim düşürecek Anayasa’ya göre Ecevit istifa etmedikçe ancak 276 güvensizlik’ oyuyla hükümetin görevi son bulabilir. Muhalefet partilerinin bu sayıyı bulamayacakları, Meclis’teki gensoru’larda anlaşılmıştı. MHP lideri Devlet Bahçeli, Çiller’in başbakanlığına asla evet’ demez. Bu durumda sadece ANAP lideri Mesut Yılmaz’ın 3.5 yıldır koalisyon ortağı olduğu hükümete ve Başbakan’a güvensizlik’ oyu vermesiyle Çiller’in yolu açılabilir. 
     ANAP da bunu yapmaz 
     Mesut Yılmaz’ın Ecevit’i düşürmesi etik’ olmaz. Toplum bu tür davranışlara prim vermiyor. 
     1999 seçimlerinde Çiller ve Yılmaz’ın Yüce Divan’dan kurtulmak için Meclis’te son dakikada birbirini aklamaları’ iki partinin de aleyhine olmuştu. ANAP ve DYP az daha yüzde 10 barajının altında kalıyorlardı. 
     Son dakika manevralarıyla Ecevit’i düşürüp 3 Kasım seçimlerini erteletmek kamu vicdanına sığmayacak, ters tepecektir. 
     TBMM seçim kararını Cumhuriyet tarihinin rekor’ oylarıyla 449 milletvekilinin katılımıyla aldı. Kimse bu parlamentoyu silah zoruyla seçime götürmüyor. Başbakan’ın rahatsızlığıyla başlayan siyasi belirsizlik, AB konusunda MHP ve ANAP’ın ters düşmesi ve muhalefetin erken seçim’ baskısı sonucu 3 Kasım’da sandığa gidiliyor. 
     Aylarca seçim için bastıran DYP lideri Çiller’in salt Irak’ta savaş çıkarsa’ diye 3 Kasım’dan vazgeçip müstakbel başbakan’lığa soyunması tuhaf olmuyor mu 
     Başbakanlık iddiasındaki parti lideri bu gücü 3 Kasım’da sandıkta arar 
     Öyle anlaşılıyor ki, AKP’nin gücü merkez sağdaki partileri ürkütüyor. 
     ANAP ve DYP’nin sıkıntısı artıyor. 
     Tayyip korkusu’yla seçim ertelense ne olacak Altı ay sonra Türkiye ekonomisi daha iyi bir yerde mi olacak, işsizlik, yoksulluk mu azalacak Ne değişecek 
     Aslında bu tür patinajlar merkez sağ’ı daha da zora sokuyor. 
     3 Kasım oylarının siyasette yenilenme’nin de önünü açması kaçınılmaz. 
     TBMM üyelerinin psikolojisine gelince. 
     Ankara’daki beklenti 11 Eylül’de aday listeleri açıklanınca kıyamet kopacağı’ yönündedir. Partilerdeki baraj kaygısına, milletvekillerinin 1.5 yıl daha Meclis’te kalma isteği eklenirse her şey değişebilir.’ 
     Peki bu değişiklik ülkenin çıkarına mıdır 
     Sanmıyoruz. 3 Kasım’da seçim yapamayan Türkiye seçimi hiç yapamaz hale sürüklenebilir.’ 
     Seçimler ertelenmemeli. 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
