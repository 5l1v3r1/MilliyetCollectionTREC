<DOC>
<DOCNO> 145592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/ekonomi/eko06.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan’dan Şener yanıtı Fitne çıkarmayın 
</HEADLINE>
<TEXT>

"Özelleştirme, Şener başarısız olduğu için mi size bağlandı" sorusu üzerine Unakıtan "Fitne çıkarmayın" dedi 
     EKONOMİ SERVİSİ 

     Maliye Bakanı Kemal Unakıtan, Özelleştirme İdaresi’nin Maliye Bakanlığı’na bağlanmasına ilişkin sorulara yanıt vermekten kaçındı. 
     İstanbul Sanayi Odası İSO Meclis toplantısına katılan Unakıtan, gazetecilerin, "Özelleştirme, Abdüllatif Şener başarısız olduğu için mi ondan alınıp sizin bakanlığınıza bağlandı " sorusunu gülerek "Fitne çıkarmayın" diyerek yanıtladı. 
     
     Hedefler değişmez 
     Unakıtan, başka bir soru üzerine büyüme ve enflasyon hedeflerinde değişiklik düşünülmediğini belirterek, Irak savaşının çok uzun sürmeyeceğini düşündüğünü ve Türkiye’nin bundan sonra çok büyük bir ivme kazanacağını söyledi. 
     Unakıtan, "Vergi barışından beklenenden çok gelir sağlanacağının belli olmasıyla ek vergilerden vazgeçilir mi sorusuna "Vazgeçmeyeceğiz. Ne kadar fazla gelirimiz olursa Türkiye’nin o kadar lehine olacaktır" yanıtını verdi." Yeni ek vergi olmayacağını belirten Unakıtan, "Milletimizin üzerine ikidebir gitmenin alemi yok, gideceğimiz kadar gittik" dedi. 
     
Turizme destek gelecek      Vergi toplamak için bazı sektörlerin üzerine gideceklerini de kaydeden Unakıtan, "Özellikle Uzakdoğu’dan mal getirenler yandım’ diye bizim yanımıza gelecek" diye konuştu. Türkiye’ye gelmek isteyen yabancı yatırımcılara Bakanlar Kurulu kararıyla özel teşvik getirilebileceğini belirten Unakıtan, savaştan en çok etkilenecek olan turizm sektöründe de belli krediler ve teşviklerin düşünüldüğünü anlattı. 
     


SİYASET 


















</TEXT>
</DOC>
