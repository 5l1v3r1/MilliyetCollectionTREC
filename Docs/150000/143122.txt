<DOC>
<DOCNO> 143122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yasam/yas01.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamet elçisi sazan’ 
</HEADLINE>
<TEXT>

İşte kıyametle ilgili son iddia Bir sazan balığı dile gelip, "Herkes hesap vermeye hazır olsun" dedi 
     DIŞ HABERLER SERVİSİ 

     New York’ta yaşayan Ortodoks Yahudiliğin Skver’ mezhebine bağlı yaklaşık yedi bin kişi, Tanrı’nın balık şeklinde kendileriyle iletişim kurduğuna inanıyor. 
     Aşırı dinci Ortodoks Yahudilere bu fikri verense, 9 kiloluk bir sazan balığı. New Square’de yaşandığı iddia edilen olay, İngiltere’den İsrail’e tüm Ortodoks Yahudi cemaatlerine yayıldı. İddialara göre, Zalmen Rosen adlı 11 çocuk babası Yahudi balıkçının dükkanında, yüzdüğü havuzdan alınan sazan balığı, aniden bağırmaya başlamış. Ve Rosen’in Hıristiyan iş arkadaşı Luis Nivelo’nun da duyduğunu söylediği sazan balığının çığlıkları, iki adamı da korkutmuş. 
     
     Dünyanın sonu yakın’ 
     Nivelo, sesler üzerine balığın içine şeytanın girdiği korkusuyla kaçarken, İbranice bilen Rosen balığın söylediklerini’ dinlemek için geride kalmış. 
     Ve sazan balığının İbranice, Herkes hesap vermeye hazır olsun, çünkü dünyanın sonu yakın’ dediğini duymuş. Rosen’e dua etmesini ve Tevrat okumasını öneren balık haddinden çok konuşmuş olacak ki, 57 yaşındaki adam onu öldürmeye çalışmış. Ancak balığı susturmak isterken kaza eseri elini kesen Rosen’in imdadına geri dönen iş arkadaşı Nivelo yetişmiş. 
     
     Her yerden telefon yağıyor 
     Sazan balığını ustaca öldüren Nivelo, daha sonra balığı satışa çıkarmış. 
     İnananların modern bir mucize’ olarak tanımladığı olaydan sonra iki balıkçıyı dünyanın her bölgesinden Yahudiler sık sık telefonla arayarak konuşan balıkla ilgili bilgi istemeye başlamışlar. Halen telefonların susmadığını belirten ikili, olayla ilgili Keşke kimseye söylemeseydik’ deseler de, inananlara göre ya Tanrı’ydı ya da yakınlarda ölen bir Musevi din adamının ruhunu taşıyordu. 
     
     



 YAŞAM 

















</TEXT>
</DOC>
