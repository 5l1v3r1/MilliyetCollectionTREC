<DOC>
<DOCNO> 140875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko03.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç ve Sabancı tüketicide birleşti 
</HEADLINE>
<TEXT>

Sabancı ve Koç Grubu Önce tüketici’ sloganıyla Axess ve Paro’da işbirliğine giderek müşterilerine tüm Migros mağazalarında özel tercih imk nları sunuyor 
     EKONOMİ SERVİSİ 

     Sabancı ve Koç Grubu arasında perakende sektöründe Migros ve Axess ile başlayan işbirliği büyüyor. 
     Tüm Migros ve Şok mağazalarında 27 Aralık 2002’de başlayan uygulama ile, Axess kredi kartıyla kazanılan tüm ChipParalar’ın mağazalarda para yerine kullanılabilmesinin ardından, Akbank’ın Axess ve Koç Bilgi Grubu’nun alışveriş anında tüketiciyi kasaya ödeme yaparken tanıyan teknolojiye sahip Paro markaları "önce tüketici" stratejisi ile işbirliğine gitti. 
     İşbirliği ile, her iki kurumun sahip olduğu teknoloji, tüketicilerin kendi yaşam tarzlarına uygun özel kampanya ve promosyonları, doğrudan veya kişiye özel olarak almalarına imk n verecek. 
     Düzenlenen basın toplantısında konuşan Akbank Genel Müdürü Zafer Kurtul, işbirliği ile müşterilerine daha çok kazandıracaklarını bildirdi. 
     Koç Bilgi Grubu Başkanı Ali Koç da Koç ve Sabancı’nın pek çok alanda doğal rakip olduğunu belirterek, bu rekabetin bugün yapıcı bir rekabet şeklini aldığını söyledi. 
     
Piyasalar gayet olumlu’      Piyasaların seyrini gayet olumlu olarak değerlendiren Kurtul, "Bugün görüyoruz ki piyasalar gayet olumlu ve gidiş iyi" dedi. Kurtul, büyümenin yüzde 5 seviyelerine ulaşabilmesi ve enflasyonun bütçedeki hedeflerde olmasını istediklerini ifade ederek, şunları kaydetti "Türkiye’nin ekonomik durumu ne kadar pozitif, ne kadar iyi olursa tabii bizim işlerimize çok fayda sağlar, yardımcı olur. Bizim istediğimiz, burada güvenin devam etmesi, piyasaların güveninin devam etmesi ve önümüzdeki dönemde bütçe disiplini konusunda hükümetin çok titiz olması. Ümit ediyoruz ki hedeflerimize ulaşırız ve bizim de işlerimiz daha başarılı olur." 
     



 EKONOMİ 























</TEXT>
</DOC>
