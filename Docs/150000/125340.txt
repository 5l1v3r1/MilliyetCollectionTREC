<DOC>
<DOCNO> 125340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/spor/spo15.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

FIFA klasmanında 9. sırasındayız      FIFA Dünya Klasmanı’nda Türkiye, bir sıra gerileyerek 729 puanla 9.’luğa indi. Klasmanda Brezilya 856 puanla birincilikteki yerinin korurken bu ülkeyi 787 puanla Fransa, 779 puanla İspanya izledi. Türkiye’nin, Avrupa Şampiyonası’ndaki rakibi İngiltere ise 734 puanla 7. sırada kaldı. Diğer rakiplerimiz Slovakya 535 puanla 55, Makedonya 466 puanla 85. sırada kendilerine yer buldu. Milli takımımız Avrupa’daki sıralamada İngiltere’nin ardından 6. durumda... 
     
Murat Didin de İtalya’ya gitti      BASKETBOLDA İtalya’da Ergin Ataman’dan sonra ikinci Türk antrenör Murat Didin oldu. Didin, İkinci Lig takımlarından VIP Rimini ile anlaşarak Çizme’ye transfer olan ikinci Türk coach oldu. Didin, Antonio Trullo’un istifasını vermesinden sonra el sıkıştığı VIP Rimini ile 1.5 yıllık sözleşme imzaladı. 
     
Inter, evinde Bari’yi ağırlıyor      İTALYA’DA futbol heyecanı Kupa maçlarına kaydı. İtalya Kupası’nda Emre Belözoğlu ve Okan Buruk’un formasını giydiği Inter, bugün TSİ 22.00’de evinde Bari’yi konuk edecek. Emre bu karşılaşmada da ilk on birde mücadele edecek. Kupa’da program şöyle 16.00 Perugia-Sampdoria, 18.30 Empoli-Lazio. 
     
Göztepeli Tayfun Çizme Karması’nda      DÜNYANIN en yüksek tirajlı spor gazetelerinden İtalyan La Gazzetta dello Sport, dün yayınladığı Avrupa liglerindeki haftanın en iyi ilk 11’ine Göztepeli Tayfun’u da koydu. Karmada Schneider Stoccarda , J.Costa’ya Porto , Rooney Everton ve Koller gibi isimler de yer aldı. 
     



 SPOR 






















</TEXT>
</DOC>
