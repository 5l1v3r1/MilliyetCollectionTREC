<DOC>
<DOCNO> 116614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur32.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilere porno izlettirip taciz etti 
</HEADLINE>
<TEXT>

     Bursa'nın Orhangazi İlçesi'nde market işleten bir kişi, 3 ilköğretim okulu öğrencisine, işyerinde porno film izlettirip cinsel tacizde bulunduğu iddiasıyla gözaltına alındı. 
     Zanlı, sorgulamasının ardından çıkarıldığı nöbetçi mahkeme tarafından tutuklanarak Gemlik Cezaevi'ne konuldu. 
     Atatürk İlköğretim Okulu'nda öğrenim gören 7 yaşındaki Y.K ile 12 yaşındaki N.B ve E.C, rehber öğretmen Öznur Taşkın'a, okula yaklaşık 100 metre uzaklıkta bulunan "Anıt Market"in sahibi Kadir Eken'in, 3 aydır kendilerine markette porno film izlettirerek cinsel tacizde bulunduğunu iddia ettiler. 
     Öğrenciler, Eken tarafından " Paramı çaldınız diye sizi polise veririm" şeklinde tehdit edildikleri için bugüne kadar kimseye bir şey söyleyemediklerini kaydettiler. 
     Rehber öğretmenin ihbarı üzerine harekete geçen Orhangazi İlçe Emniyet Müdürlüğü ekipleri, Arapzade Mahallesi Yalova Caddesi'nde bulunan markete düzenledikleri operasyonda, Kadir Eken'i gözaltına aldılar. 
     Üzerinde yapılan aramada, "N'ye söyle tek gelsin" yazılı bir not bulunan, marketinde de 2 porno CD ele geçirilen Eken, sorgulamasının ardından çıkarıldığı nöbetçi mahkeme tarafından tutuklanarak Gemlik Cezaevi'ne nakledildi. 
     Eken'in Konya'da daha önce 6 yaşında bir çocuğa tecavüz suçundan sabıkası bulunduğu, geçen yıl "Şartla Salıverilme ve Cezaların Ertelenmesine İlişkin" yasadan yararlanarak cezaevinden çıkarak Orhangazi'ye yerleştiği öğrenildi. 
     





</TEXT>
</DOC>
