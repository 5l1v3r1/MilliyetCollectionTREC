<DOC>
<DOCNO> 138221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/soneko39.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 213.15 puan artarak, 11,754.00 puandan kapandı. 
     Hisse senetleri, ikinci seansta ortalama yüzde 1.85 oranında değer kazandı. 
     İlk seanstaki 128.46 puanlık düşüş dikkate alındığında, borsa endeksi günün tamamında 84.69 puan arttı. Hisse senetlerindeki günlük artış ise yüzde 0.73 oldu. 
     1. Seansta, açılışta ufak düşüş hareketinin ardından bir miktar toparlanan endeks 11,700 puanın üzerine çıktı ve bu seviyede dengelendi. Endeks son dakikada gelen satışlarla 11,540.85 puandan kapanmıştı. 
     2. Seansta yaklaşık 215 puanlık bir bantta dalgalanan endeks, genelde yatay bir seyir izledi ve günü 84.69 puan artıda tamamladı. 
     Uzmanlar, endeksin 11,500 destek noktası üzerinde tutunma çabasında olduğuna işaret ederek, bu durgunlukta özellikle ABD ile Türkiye arasında yürütülen temasların ne şekilde sonuçlanacağı konusundaki belirsizliğin etkili olduğunu savunuyorlar. 
     Endeksteki 12,100 ve 12,400'ün önemli dirençler olduğunu vurgulayan uzmanlar, 11,500 seviyesinin üzerindeki güçlenmenin bu dirençlerin test edilme olasılığını artıracağını, bunda da Irak konusundaki gelişmelerin belirleyici olacağını kaydediyorlar. 
     Endeks, seansa 95.99 puan artışla, 11,636.84 puan seviyesinde başladı. Seansın ilk yarısı 57.68 puan artışla 11,598.53 puandan geçildi. 
     2. seansta hisse senetlerinin ortalama değer artışı yüzde 1.85 oldu. 
     Endeks, en düşük değer olarak önceki seans kapanışı 11,540.85 puanı, en yüksek olarak da kapanış puanı olan 11,754.00 puana ulaştı. 
     Kapanışta mali endeks 376.81 puan artışla 14,835.14 puana, sanayi endeksi 83.34 puan artışla 11,299.85 puana, hizmetler endeksi 133.64 puan artışla 7,291.45 puana çıktı. 
     Böylece ilk seansa göre mali grup hisseler ortalama yüzde 2.61, sanayi grubu hisseler ortalama 0.74 ve hizmetler grubu hisseler yüzde 1.87 değer kazandı. 
     2. seansta işlem gören toplam 298 hisse senedinden 122'si değer kazanırken, 58 hisse senedi değer yitirdi. 118 hissenin fiyatında ise değişiklik olmadı. 
     Seansta, 266 trilyon 538 milyar 891 milyon liralık işlem hacmi kaydedilirken, iki seanstaki işlem hacmi toplamı da 567 trilyon 884 milyar 384 milyon lira olarak belirlendi. 
     2. seansta Garanti Bankası, İş Bankası C, Yapı ve Kredi Bankası, Sabancı Holding ve Kardemir D en yoğun işlem gören hisse senetleri olarak belirlendi. 
     





</TEXT>
</DOC>
