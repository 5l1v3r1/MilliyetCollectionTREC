<DOC>
<DOCNO> 102468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/siyaset/siy07.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimin nabzı Son Baskı’da 
</HEADLINE>
<TEXT>

     İSTANBUL Milliyet 

     CNN TÜRK, 3 Kasım’da yapılacak seçimler öncesi aralarında Milliyet’in de bulunduğu 6 gazeteden yapacağı canlı yayınlarla, önde gelen gazeteciler ve yazarlarla seçim gündemini ekranlara taşıyacak. 
     CNN TÜRK, 3 Kasım’da yapılacak seçimlere kadar gündemi, gelişmeleri, yeni programlar, bültenler ile dakika dakika ekrana taşıyor. Bu çerçevede, Tayfun Ertan, 19 Ağustos Pazartesi gününden başlayarak her akşam saat 19.05’te "Son Baskı" adlı programda farklı bir gazeteden canlı yayın yapacak. 20 Ağustos Salı günü Milliyet’ten canlı olarak gerçekleştirilecek "Son Baskı" da, önde gelen gazeteciler ve yazarlar seçim gündemini CNN TÜRK ekranlarında değerlendirecek. Aynı program, Hürriyet, Radikal, Cumhuriyet, Finansal Forum ve Zaman gazetelerinde de gerçekleştirilecek. CNN TÜRK, seçimin nabzını yurt genelinde gerçekleştirdiği "Seçmenle Yüz Yüze" adlı programla da tutmaya devam ediyor. 
     



 SİYASET 
















</TEXT>
</DOC>
