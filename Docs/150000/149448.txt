<DOC>
<DOCNO> 149448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/guncel/gun06.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye geri adım attı 
</HEADLINE>
<TEXT>

     SEMA EMİROĞLU New York 

     ABD'nin önde gelen gazetelerinden Washington Post, aylardır Kürtlerin Kerkük ve Musul'a girmesine izin vermeyeceklerini söyleyen Türk yetkililerin şimdi Kuzey Irak'taki gelişmelere fazla önem vermemeye çalıştıklarını ve Kürtler karşısında geri adım attıklarını iddia etti. 
     Gazete, "Düş kırıklığına uğrayan Türkler, Kürtlerin Kuzey kentlerini almasını fazla önemsemiyor" başlıklı haberinde, binlerce Iraklı Kürtün Musul'a girmesine ve bir gün önce Kerkük'ü ele geçiren peşmergelerin, şimdi Musul'da düzen kurmasına rağmen, Irak sınırını geçen Türk askerlerinin, sadece ABD birlikleriyle birlikte askeri gözlemci olarak görev yapacak olan 15 subaydan ibaret olduğuna dikkat çekti. Ankara çıkışlı haberde, gazete, "Gerçekte Türk hükümeti, ekonomisini ayakta tutan ABD ve girmek için can attığı AB ile ilişkilerine büyük zarar verecek askeri güç kullanma tehdidinden geri adım attı" yorumunda bulundu. 
     


GÜNCEL 






















</TEXT>
</DOC>
