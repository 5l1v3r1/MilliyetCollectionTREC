<DOC>
<DOCNO> 111754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/ygokce.html </URL>
<DATE> 2002/10/08/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Pandora’nınkutusu 
</HEADLINE>
<TEXT>

     UEFA Kupası futbolun sürpriz ve tehlikelerle dolu cangılı... Bu kupada UEFA’nın Şampiyonlar Ligi standartı yok. Ama, şampiyonluğu kaçırmış, ya da Şampiyonlar Ligi’ne girememiş dişli takımlar var. O nedenle bu kupa her etapta zorlukların ve kolaylıkların torbadan çıkabileceği "Pandora’nın kutusu" anlamına geliyor. Fenerbahçe, Beşiktaş ve Denizlispor’un eşleşebileceği rakiplere baktığımızda Fenerbahçe ve Beşiktaş’ın boy ölçüşebileceği ekipleri görüyoruz. Lazio, İpswich Town, Stuttgart, Parma, Hertha Berlin ve D.Zagrep gibi. Ama tecrübesizliği ayan beyan ortada Denizlispor için Celta Vigo’nun da aralarında bulunduğu rakipler çok zorlu. Ne var ki, bu tura iyi hazırlanan ekipler özellikle dış saha maçlarında amaçlarına uygun sonuçlar alabilirse içeride turu getirecek skoru ve coşkuyu yakalayabilirler. Bu maçlarda elbette tur ve final gönüllerde yaşayan aslandır. Ancak, futbolcularımızın kazanacakları uluslararası tecrübe de bir o kadar önemli. 
     
     



 SPOR 




























</TEXT>
</DOC>
