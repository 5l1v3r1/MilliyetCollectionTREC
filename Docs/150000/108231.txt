<DOC>
<DOCNO> 108231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yazar/gureli.html </URL>
<DATE> 2002/09/18/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Sadakat, aşk ve sonrası 
</HEADLINE>
<TEXT>

     Basmakalıp bir konu, yetenekli yönetmen ve oyuncuların elinde seyre değer, etkileyici güzel sahneleri olan, gişeye yönelik başarılı bir film olmuş Sadakatsiz. Görmüş ya da hakkında yazılanları okumuşsunuzdur, ama biz yine de özetleyelim. 
     Dokuz yaşında oğulları, hizmetçileri, köpekleri olan, New York’un lüks bir banliyösündeki villalarında "mutlu hava"da yaşayan tipik bir Amerikan ailesi. Yakışıklı kocanın da, orta yaş güzeli kadının da iyice birer işleri var. Kentte fırtınalı bir günde taksi ararken düşüp dizleri sıyrılan kadın, kucağı kitaplarla dolu olarak karşısına çıkan ilginç belki gizemli ve yakışıklı görünümlü genç adamın davetini kabul ederek, hemen oracıktaki evine gider, dizi temizlenir. 
     Sonraki günlerde kadının yönelmesiyle ilişki seks düzeyinde gelişerek sürer. Atilla Dorsay’ın Sabah deyişiyle kadınlarla oyuncak gibi oynayan genç kitapçıya ilk telefonu kadın açar, evine de hep kadın gider. Coşkulu seks fantezileri yaşarlar. 
     Filmin zaten çeşitli yorumlara açık olan sonunu söylemeyip, sinemadan çıkışta kafalarda uçuşan sorulardan üçünü aktaralım. 
     - Bek r ve neredeyse profesyonel çapkın, neden en ağır cezaya uğruyor 
     - Aklı başında, olgun koca, niye uygarca bir çözüm yoluna gitmeyip de kendini suça sürüklüyor 
     - Kocasına ihanet eden sadakatsiz kadına niçin hiçbir şey olmuyor 
     Kadının ihanetine mazeret arayacak olursanız, evindeki tekdüze yaşamı, kocasının onu tatmin edemeyişini, kadının sevgi aradığını söyleyebilirsiniz. Ama hep ayağına ve yatağına gittiği yalnız yatak değil, tuvalette, merdiven kuytusunda, her yerde sevişiyorlar hinoğluhin çapkının, kadına ilan - ı aşk ettiği filan yok. Kadının da duygusal, romantik bir aşkı söylediğine tanık olmuyoruz. Genç partneriyle ilişkide sadece seks var. Oysa, kocanın karısını sevdiği, ona bağlı olduğu bellidir, ama seks yaşamları açıklığa kavuşmaz. Filmin eksik noktalarından biri. 
     Sadık koca, "sadakatsiz" karısının ilişkisinin farkına vardığında, olgun kişiliğine yakışır biçimde bir çözümü denemeyip, sonuçta kendini ilkel bir "namus temizleme" görüntüsüne niçin sürükler Yorumlara açık. 
     Erdal Atabek Cumhuriyet , kocanın da kadın kadar sadakatsiz olduğunu söyleyerek, "İkisi de durumu yalanlarla geçiştirmektedir, hiçbir şey yokmuş gibi sahte tavırlarla durumu idare etmektedirler" diyor. 
     "Sadakatsiz" kadının davranışı çeşitli biçimlerde yorumlandı. Değişik bir yorumu da biz sunalım. 
     Azzz sonra .. Haftaya, çarşambaya. 
     
     Bir şiir 
     Necmettin Çakır’ın "İşte Böyle"sinden Berfin Bahar dergisi, Eylül sayısı dizelerle haftayı noktalayalım 
     "aşınmamış bir aşkın akşamıydı bulutların alı sırtımızda yolculuklara gün teyelleyen külümüzden gülümüzün dağlarına eremedik su verip sesine seslerin gülemedik" 
     
     







Baraj sorunu 


Açılan parantez, kapanan parantez... 


Tayyip yasağı 


Cem ve YTP 


Derviş’li CHP, ABD başkentinde ön plana çıkıyor 


Kolektif akıl 


ÖSYM’nin hatalar zinciri 5 


Tayyip’e çengelli engel 


Sadakat, aşk ve sonrası 


Tarih saplantı olmamalı... 


Demokrasinin kendini koruma hakkı 


Korkmayın konuşun ’ 


Cem, Demirel’in küçük kopyası mı 


Aç Çocuklar Cumhuriyeti 


Mevduat kredi yerine iç borca gidiyor 


</TEXT>
</DOC>
