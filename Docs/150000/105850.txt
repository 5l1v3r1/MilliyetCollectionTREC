<DOC>
<DOCNO> 105850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yasam/yas04.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum kontrol yöntemleri kısır yapmıyor ama... 
</HEADLINE>
<TEXT>
Korunurken geç kalmayın 
Uzmanlar, "Kısır olduğunu bilmeden korunan birçok kadın ya da erkek, çocuk yapma şansını yitiriyor. Çünkü zaman geçiyor" diyor 
     AYŞEGÜL AYDOĞAN İstanbul 

     "EVLİLİKTE bilinçsiz korunma, çiftlerin çocuk sahibi olmasını güçleştiriyor ya da geç kalmalarına neden oluyor." Bu sözler Kadıköy Şifa Hastanesi Tüp Bebek Merkezi Direktörü Op. Dr. Aytuğ Kolankaya’ya ait. Doğum kontrol yöntemlerinin kısırlık yapmadığını ancak kısırlık sorunu ortaya çıkan pek çok çiftin uzun süre doğum kontrolü uyguladığını söyleyen Dr. Kolankaya şöyle konuştu 
     "O kadar çok çift gördük ki 3 - 4 yıl korunuyor. Oysa kadın ya da erkekte bir sorun var ve bunu bilmiyorlar. Korunurken, çocuk yapmak için olan şanslarını yitiyorlar. Özellikle kadında yaş çok önemli. Çocuk yapmak istediklerinde olmuyor. Örneğin kadının yumurta rezervi bitiyor. Ama kısır olduğunu bilmeden korunan ve çocuk sahibi yaptığımız çiftler de çok." 
     
Kısırlığın ön belirtileri      KISIRLIĞIN bazı ön belirtiler verdiğine de dikkat çeken Kolankaya, kadınlarda uzun aralarla 35 günden fazla adet görmenin yumurtlama bozukluğu olduğunu göstereceğini, adet kanamasının çok az olması ya da bir iki günde bitmesinin ise yumurtalık kapasitesinde azalmayı akla getirdiğini söyledi. 
     



 YAŞAM 


















</TEXT>
</DOC>
