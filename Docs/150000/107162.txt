<DOC>
<DOCNO> 107162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/asik.html </URL>
<DATE> 2002/09/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Metin Oktay... 
</HEADLINE>
<TEXT>

     Metin Oktay’ın ölümünün 11’inci yılı.. Özlemlerimizin de... Akıp giden zaman içinde unutulmak ne kelime, gittikçe büyüyor gönüllerde... Her efsane gibi... 
     "Türkiye’nin gelmiş geçmiş en büyük golcüsü, en büyük santrforu, en büyük futbolcusu olmakla kalmayıp bu lemin gelmiş geçmiş en büyük sahici efsanesidir de o..." 
     Böyle diyor Ömer Madra, "Türk Edebiyatında Futbol" adlı kitabın sayfalarına giren ve şimdiye dek sanırız yazılmış en güzel Metin Oktay yazısında... 
     Her golü bir sanat eseri, bir bale figürüdür. Ama insan sevgisiyle yüklü kişiliği futbolculuğunun ötesindedir. O yüzden Fenerbahçe ve Beşiktaş seyircisi de çok sevmiştir onu... İtalya’da oynadığı yıl gelip milli maçlara çıktığında bütün tribünler ona sevgi gösterme fırsatını yakalamış, stat "Meetin, Meetin " diye inlemiştir... 
     Galatasaray Dergisi son sayıda güzel Metin sayfaları yapmış... 1991 yılının 12 Eylül gecesi Ortaköy Ziya Bar’da Onu son görenlerden müzisyen Tarık Öcal anlatıyor 
     - N zım Hikmet’ten bir şiir okudu. Hiçbirimiz ummazdık. Tabii ummamak bizim suçumuz. "İşte bu şiiri bilmeyen ne top oynar, ne gitar çalar, işin özü bu kardeşim" deyip boynuma sarıldı. 
     Metin Oktay çok büyük bir yürekti... Benzeri gelmeyecek... 
     
     Üç bin yıllık geçmişinin hesabını yapamayan insan, günübirlik yaşayan insandır. 
     Goethe 

İyi pokerciydi hani      Bir gün önce Başbakan’a çıkıp 
     - MHP, Uyum Yasaları’nı iptal ettirmek için Anayasa Mahkemesi’ne gitmiştir. Türkiye’nin önünü kapatan bir Hükümet’te ANAP’ın yeri yoktur diye rest çekeceksiniz... 
     Başbakan’dan amiyane deyimle 
     -Paşa gönlün bilir, yanıtını alınca, ertesi gün 
     -Hükümetin geleceğiyle ilgili gelişmeler dikkatle takip edilecektir, deyip oturacaksınız oturduğunuz yerde... 
     "İyi pokercidir", derlerdi... O konuda da kuşkuluyuz... 
     
Yangın gerekçesi...      Mesut Yılmaz’ın yangın çıkarma gerekçesi nedir 
     - MHP, AB yasalarının iptali için Anayasa Mahkemesi’ne başvurdu... 
     Meslektaşımız Mustafa Mutlu sütununda soruyordu dün 
     - Peki siz çıkardığınız yasaların Anayasa’ya uygun olduğuna emin değil misiniz Galiba değilsiniz. Peki neden Anayasa’ya aykırı yasa çıkartıyorsunuz 
     Aynı oyun özelleştirmede oynanmıştı. Anayasaya aykırı özelleştirme yasaları çıkartılmış, Mümtaz Soysal, Anayasa Mahkemesi’ne gidince "bozguncu" diye suç onun üzerine atılmıştı... 
     
George War Bush      Televizyonlarda dün gün boyu izledik... ABD’de ve dünyanın dört bir yanında insanlar, 11 Eylül terörünün kurbanı 3 bin Amerikalıyı saygı ve üzüntü içinde andı... Washington’a duygulu mesajlar gönderildi. 
     Acaba dünya ülkelerinin Amerikan vatandaşlarına gösterdiği sevgi ve saygının birazını olsun Amerikan yönetimleri dünya insanlarına karşı gösterselerdi... Bugün savaş, ölüm, açlık, sefalet ve terör kokan bir dünyada yaşıyor olur muyduk 
     Amerika bir yıl önce teröre karşı savaş yolunu seçti. Afganistan’ı bombaladı. 7 binin üzerinde masum insan öldü... Ama terörün faili ilan edilen Bin Ladin yakalanamadı. 
     ABD teröre karşı hukukla karşılık verse, Afganistan savaşına harcadığı 40 milyar doları fakir ülkelere kredi olarak dağıtsa bugün terörü önlemekte çok daha ilerde olmaz mıydık 
     Geçen yıl New York’u vuran terörün gerekçelerini anımsıyor musunuz 
     1 Filistin’deki haksız uygulamalar, 2 Irak’a uygulanan insafsız ambargo 3 Suudi Arabistan’daki ABD varlığı... 
     En haklı gerekçe dahil terör bahanesi olamaz. Öncelikle bunu vurgulayalım... Ve soralım 
     - Peki Amerika’nın şu sırada hazırlığını yaptığı Irak saldırısı için yukardakiler kadar dahi geçerli gerekçesi var mı 
     Maalesef hayır... Üstelik Irak’ta 3 bin değil... 300 bin, belki 3 milyon insan ölecek... Türkiye ve Ortadoğu kavrulacak. 
     11 Eylül’ün birinci yılında Dünya barışı, Bin Ladin’in yarattığından daha büyük tehlike içinde olup, şu soruya çengellidir 
     - Kafayı Irak’a takan, İran ve Suriye’yi de sıraya koyan "Washington Cuntası" nasıl durdurulacak 
     Karikatürist Tan Oral aradaki "Wönun anlamını iyi saptamış. George War Bush... Ne kadar yakışıyor... 
     
Temizel temizlendi...      Aday listeleri belli oldu... DSP’de eski Maliye Bakanı Zekeriya Temizel bir kez daha harcandı. Kendisine İstanbul 3. Bölge’nin 5. sırası uygun görüldü. Acaba DSP’nin oy beklediği kitle temiz toplum isteyen vatandaşlar değil de vergi kaçakçıları falan mıdır 
     
     







Senaryolar... 


Kriz mıriz, hiiiç enseyi karartmayın... 


Metin Oktay... 


Son umut küsler... 


Dünyamızın değiştiği gün mü 11 Eylül 


Politikacılar bindikleri dalı kestiler 


Vaha’ ve Serap’ 


"Eylül darbesinden, ABD ne ölçüde sorumludur " 


Seçimler neden ertelenmesin 


11 Eylül Türkiye’yi nasıl etkiledi 


Kahire’de bir kadın, erkekler tuvaletine gitti 


Öngörülebilir piyasa 


Fuarın kapısına halıyı kim serdi 


CHP politbürosu Meclis’te 


Ey milletvekili, birinci vazifen... 


Mihneti zevk eyledik 


Mustafa Süzer Derviş’in k busu gibi 


</TEXT>
</DOC>
