<DOC>
<DOCNO> 120804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sontur03.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutulan tabancayı oyuncak sanan çocuk, babasını öldürdü... 
</HEADLINE>
<TEXT>

     Adapazarı'nda bir polis memuru misafirliğe gittiği evde tabancasını unutunca, evin 6 yaşındaki çocuğu, oyuncak sandığı tabancayla babasını öldürdü. 
     Dumlupınar Polis Merkezi'nde görevli Ercan B., Yağcılar Mahallesi'nde oturan ve fırıncılık yapan arkadaşı Ömer K.'nın evine iftar yemeğine gitti. Ellerini yıkamak için lavaboya giren Bütüner, bu sırada beylik silahını çamaşır makinasının üzerine koydu ve daha sonra masaya oturup yemek yedi. Bütüner, yemek sonrası silahını unutarak evden ayrıldı. 
     Makinanın üzerinde gördüğü silahı oyuncak zanneden 6 yaşındaki Ş.K., babasına doğru tutarak tetiği çekti. Karnından yaralanan ve komşuları tarafından Özel Bige Hastanesi'ne götürülen Ömer K. 29 , tüm müdahalelere rağmen kurtarılamadı. 
     Olayda eşini kaybeden 3 çocuk annesi N.K. 26 şoka girerken, Dumlupınar Polis Merkezi'ne getirilen Ş.K., yaşananların farkında olmadan buradaki görevlilerle konuşuyordu. Silahını misafirlikte unutan polis memuru Ercan B. de olayın şokunu uzun süre üzerinden atamadı. Olayla ilgili soruşturmanın sürdüğü bildirildi. 
     





</TEXT>
</DOC>
