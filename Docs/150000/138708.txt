<DOC>
<DOCNO> 138708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sondun09.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Modacı Gucci'nin malikanesi soyuldu... 
</HEADLINE>
<TEXT>

     Ünlü İtalyan modacı Gucci'nin Milano şehir merkezindeki malikanesi soyuldu. 
     Yetkililer, büyükanne Silvana Gucci'nin torunları Alessandra 27 ve Allegra 22 ile Cumartesi günü akşam yemeği yerken, 5 hırsızın malikanenin çatısından üst kattaki yatak odalarına girdiklerini, yüklü nakit para, 15 saat, 7 yüzük, bir altın kolye ve bir pırlanta taş çaldıklarını bildirdi. 
     Üst kattan sesler duyan Alessandra Gucci'nin polisi araması üzerine hırsızların iz bırakmadan kaçtığı kaydedildi. 
     Silvana Gucci, hırsızların düğün hediyelerini çaldıklarını, en çok buna üzüldüğünü anlattı. Silvana Gucci, ''Eşyalar satın alınabilir, ama hatıralar alınamaz'' dedi. 
     Baba Maurizio Gucci, 1995'te, karısı Patrizia tarafından kıskançlık yüzünden evinde öldürülmüştü. 26 yıl hapis cezasına çarptırılan Patrizia'nın kızları Alessandra ve Allegra ise büyükanneleri Silvana Gucci ile birlikte yaşıyor. 
     





</TEXT>
</DOC>
