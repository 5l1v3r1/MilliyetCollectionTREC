<DOC>
<DOCNO> 126995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun16.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, recm cezasını yasaklıyor... 
</HEADLINE>
<TEXT>

     İran'ın, Avrupa Birliği ile yapması muhtemel ticaret anlaşmasından önce, AB'nin insan haklarıyla ilgili endişelerini gidermek amacıyla recm cezasını yasakladığı bildirildi. 
     Bahar gazetesinin haberinde, Danıştay Başkanı ve eski İstihbarat Bakanı Gurbanali Dorri Necefebedi'nin, ''recm cezası uygulamasının bir süre için durdurulduğunu'' söylediği belirtildi. 
     Habere göre, reformcu milletvekili Cemile Kadivar da Yargı Erki Başkanı Ayetullah Mahmud Haşimi Şahrudi'nin, yargıçlara, ''recm cezası vermemeleri'' talimatını gönderdiğini söyledi. 
     İranlı yetkililer, recm cezasının hangi sıklıkta uygulandığını açıklamıyor, ancak geçen yıl en az 2 kadının taşlanarak öldürüldüğü sanılıyor. 
     AB ve İran, ticari görüşmeleri bu ayın başında başlamıştı. Ancak AB, anlaşmaya varılabilmesi için İran'ın insan haklarının iyileştirilmesi konusunda adımlar atması için ısrar ediyor. 
     





</TEXT>
</DOC>
