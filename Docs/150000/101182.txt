<DOC>
<DOCNO> 101182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur08.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem, Kemal Derviş'i bekliyor... 
</HEADLINE>
<TEXT>

     Yeni Türkiye Partisi Genel Başkanı İsmail Cem, Devlet Bakanlığı'ndan istifa eden Kemal Derviş'in kararını saygıyla karşıladığını belirterek, Derviş'in açıklamaları doğrultusunda Yeni Türkiye Partisi'ne katılımıyla Yeni Türkiye'ye yeni bir ivme kazandıracağını söyledi. 
     Cem, yaptığı yazılı açıklamada, Derviş'in istifasını saygıyla karşıladığını bildirdi. 
     İsmail Cem, Derviş'in Türk ekonomisinin çok zor bir döneminde görev üstlendiğini ifade ederek, ''Hem ekonomik sıkıntının aşılması yolunda hem de kurumsal yenileşme çalışmalarında ülkemize büyük hizmet vermiştir'' dedi. 
     Yeni Türkiye'nin oluşumunu Hüsamettin Özkan ve Kemal Derviş ile birlikte öngördüğünü anımsatan Cem, açıklamasında şunları kaydetti 
     ''Sayın Derviş, Yeni Türkiye'ye yaklaşımını çeşitli vesilelerle kamuoyuna açıklamıştır. Kendisini bu açıklamaları doğrultusunda partimize katılımı, hızla büyümekte olan Yeni Türkiye'ye yeni bir ivme kazandıracaktır. 
     Sayın Derviş'in Türkiye'mize katkısını siyaset alanında da sürdüreceğine güveniyorum'' 
     





</TEXT>
</DOC>
