<DOC>
<DOCNO> 138420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/soneko09.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı bankacılarla yaptığı toplantıyı değerlendirdi 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener'in, 10 büyük bankanın sermayedarlarıyla yaptığı toplantının gerçekten faydalı olduğunu ifade ederek, ''Daha önce bankacılık sektörüyle ilgili almış olduğumuz talepler ve beklentiler daha derli toplu, birlikte gözden geçirilmiştir'' dedi. 
     Şener, toplantının ardından basın mensuplarına yaptığı açıklamada, Türkiye Bankalar Birliği'nin TBB daveti üzerine belli başlı bankaların sermayedarlarıyla biraraya geldiklerini belirterek, ''Bu toplantı hem bir anlamda birlikte sohbet hem de sektörün içinde bulunduğu durumun, hükümetle sektör arasındaki ilişkilerde gözden geçirmesi gereken konularla bağlantılıydı'' dedi Şener, daha önce zaman zaman değişik bankalarla, genel müdürler, yöneticiler veya sermayedarlar düzeyinde sektörle ilgili talepler aldıklarını ifade ederek, şunları kaydetti 
     ''Bireysel anlamda 58. Cumhuriyet Hükümeti olarak almış olduğumuz bu talepler sonunda, sektörün talepleriyle bağlantılı olarak toplu bir değerlendirme yapmamızın faydalı olacağı şeklinde bir görüşe bizi iletmiştir. Bu düşüncemizin bir parçası olarak öteden beri zaten böyle bir toplantının olmasında fayda görüyorduk. TBB bu fırsatı tanımıştır. Ve bugün de belirttiğim çerçeve içerisinde bu toplantı yapılmıştır.'' Bankalar Birliği Başkanı Ersin Özince ve toplantıya katılan önemli büyük sermayedarlara teşekkür eden Başbakan Yardımcısı Şener, bir siyasi iktidarın bütün sektör ve kesimlerin talebini sağlıklı bir şekilde almak zorunda olduğunu bildirdi. 
     Şener, ''Bir siyasi iktidarın değişik kesimlerin ve sektörlerin talebini sağlıklı almadan sağlıklı uygulamalar, düzenlemeler yapması veya değişik kesimlere ve sektörlere etki edebilecek kararların değerlendirmesini yapması mümkün değildir. Bu açıdan 58. Cumhuriyet Hükümeti olarak bu diyaloglara, bu birlikte değerlendirmelere büyük önem atfetmekteyiz'' diye konuştu. 
     Başbakan Yardımcısı Şener, daha önce de değişik sektörlerdeki gruplarla benzer toplantılar yapıldığını, benzer diyaloglar geliştirildiğini hatırlatarak, şöyle devam etti 
     ''Bu geliştirilen diyaloglar çerçevesinde de hükümetimiz her attığı adımda bu talepleri ve ekonominin gerekliliklerini gözden geçirmektedir. 
     Bugünkü toplantı da gerçekten faydalı olmuştur. Daha önce bankacılık sektörüyle ilgili olarak almış olduğumuz talepler ve beklentiler daha derli toplu, birlikte gözden geçirilmiştir. Bu son derece de önemli bir hadisedir.'' 
     





</TEXT>
</DOC>
