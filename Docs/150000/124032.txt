<DOC>
<DOCNO> 124032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sontur23.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi Üniversitesi Kız Yurdunda yangın çıktı 
</HEADLINE>
<TEXT>

     Boğaziçi Üniversitesi Kız Öğrenci Yurdu'nun bir odasında çıkan yangın, itfaiye ekiplerince söndürüldü. 
     Boğaziçi Üniversitesi Güney Kampüs'te bulunan 1. Kız Öğrenci Yurdu'nun giriş katındaki 107 numaralı odada, saat 14.10 sıralarında henüz belirlenemeyen bir nedenle yangın çıktı. 
     Yangın alarmının çalması üzerine 5 katlı binada bulunan çok az sayıda öğrenci dışarı çıkarken, 8 öğrencinin kaldığı odadaki yangına önce görevliler, ardından da olay yerine ulaşan itfaiye ekipleri müdahale etti. 
     Odadaki eşyanın kullanılamaz hale gelmesine yol açan yangın, diğer oda ve katlara sıçramadan söndürüldü. 
     Yangının çıktığı odada kalanlar ile yurttaki diğer öğrencilerin derste olması nedeniyle, olay sırasında binada çok az sayıda öğrenci bulunduğu bildirildi. 
     





</TEXT>
</DOC>
