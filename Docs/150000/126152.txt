<DOC>
<DOCNO> 126152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/spor/yaksoy.html </URL>
<DATE> 2002/12/22/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Hello futbol 
</HEADLINE>
<TEXT>

     Toplumlar modern dünyada medya sayesinde olayları günü gününe öğrenmek ve tartışmak şansına sahipler. İster politikada olsun, ister kültürel veya spor olaylarında olsun eski dünyadan farklı olarak en ufak bir toplumsal hadise onu elektrize etmektedir. 
     İşte sokaktaki adam sözcüğü bu toplumsal reaksiyonların açıklanması için kullanılmaktadır. Hakikaten son dönemlerde sokaktaki adam neler tartışıyor diye araştırırsanız acaba nasıl bir cevapla karşılaşırsınız Bu noktada saçma bulacağınız bir sözcüğü kullanmak zorundayız futbolizasyon. 
     Zira sokaktaki adam politikayı kültürel olayları bir yana bırakmış sadece futbolu tartışmaktadır. Acaba yanlış mı düşünüyoruz Nereye gitseniz konuşulan konular Revivo, Lorant, Oğuz, Ortega ve diğerleri... Politika haberleri ve kültürel olaylar hatta magazin haberleri bile asla futbolizasyonu aşamıyor. Dikkat ederseniz politika yazarları bile spor yazar oldular. Bırakın sokaktaki adamı kokteyllerde, davetlerde bile topun çizgi içi mi, dışı mı olduğu tartışılıyor. Ve tartışma günlerce sürüyor. Revivo gitti mi, Ortega geldi mi Politik olsun, kültürel olsun bu görünüş acaba toplumsal bir bıkkınlığın ifadesi mi Zira kişilerin ve toplumların psikolojik olarak sıkıntıları unutmak, şuur altına atmak gibi bir iç güdüleri vardır. Ve bu yüzden hele futbol bir kurtarıcı gibi gözüküyor. 
     



 SPOR 




























</TEXT>
</DOC>
