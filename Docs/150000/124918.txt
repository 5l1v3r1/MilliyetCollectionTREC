<DOC>
<DOCNO> 124918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/yasam/yas05.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
O koklamak için’ yaratıldı 
</HEADLINE>
<TEXT>

Rusların 27 yılda birleştirmeyi başardıkları Sibirya husky’si ve Türkmen çakal’ı uyuşturucu kaçakçılarının korkulu rüyası olacak 
     DIŞ HABERLER 

     Yarı Sibirya husky’si yarı Türkmen çakalı olan koku almakta usta yeni bir köpek türü geliştirildi. Rus bilim adamlarının 27 yıllık çalışmasının ürünü olan yeni köpek, "mükemmel koku alıcı" olmak üzere geliştirildi. 
     Henüz bir isim konulmayan yeni köpek cinsinin Batı’da bu tür işler için kullanılan labrador’ ve alsas çoban köpeği’nden çok daha etkili olduğunu iddia ediyor. Çok keskin buruna sahip oldukları için husky ve Türkmen çakalını tercih ettiklerini söyleyen uzmanlar, yeni türün makinelerin bile bulamadığı patlayıcıları tespit edebildiğini belirtiyor. Çeyrek çakal olarak nitelendirilen yeni cins daha çok normal bir husky’ye benziyor, ancak daha küçük ve çakalın ince siyah bıyığına sahip. Yeni tür aşırı soğuklar için ideal olmasının yanı sıra çoğu köpeğe göre daha kolay eğitilebiliyor. 
     Husky - çakal karışımı köpekler, uyuşturucu - patlayıcı kontrolünde kullanılmak üzere havaalanlarında görevlendirilecek. 
     



 YAŞAM 





















</TEXT>
</DOC>
