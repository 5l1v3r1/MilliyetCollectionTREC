<DOC>
<DOCNO> 147831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/spor/spo03.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’a Revivo şoku 
</HEADLINE>
<TEXT>

İsrailli futbolcu, hamile eşinin rahatsızlığı nedeniyle İstanbul’da kaldı. Sakatlıkları sebebiyle Berkant ve Ergün de götürülmedi. Kafilede yer alan Hakan’ın oynayıp, oynamayacağı maç saatinde belli olacak 
     CÜNEYT KARAKAYA 

     Hastaneye kaldırıldı 
     HAİM Revivo, Diyarbakırspor maçının kamp kadrosunda yer almadı. Fenerbahçe’de oynadığı dönemde üç aylık düşük yapan Sarı - Kırmızılı futbolcunun eşi Sagit yeniden çocuk beklemeye başladı. Şu an 7 aylık hamile olan İsrailli oyuncunun hanımı ağırlaşınca, Bakırköy Acıbadem Hastanesi’ne kaldırıldı. Konsantrasyon bozukluğu nedeniyle bu futbolcudan yeterli verimi alamayacağını düşünen Teknik Direktör Fatih Terim de Revivo’yu kafileden çıkardı. 
     
     Takım eksik gitti 
     ASLAN’IN eksikleri bununla da bitmedi. Milli Takım’dan sakat dönen Ergün ile oynayamayacağı açıklanan Berkant da kafilede yer almadı. Takımla birlikte Diyarbakır’a giden Hakan Ünsal’ın ise durumunun kritik olduğu, fizyoterapist gözetiminde tedavisine devam edilen oyuncunun oynayıp, oynayamayacağının maç saatinde belli olacağı açıklandı. Suat Usta, Suat Kaya, Vedat ve Kerem de Sarı - Kırmızılılar’ın kamp kadrosunda yer bulamadı. 
     
     Yönetimden çıkarma 
     GALATASARAY Yönetimi, Diyarbakır’a adeta çıkarma yaptı. Başkan Özhan Canaydın’ın yanı sıra, 2. Başkan Ali Dürüst, yöneticilerden Şükrü Ergün, Özer Saraçoğlu, Niyazi Yelkencioğlu ve Orhan Yüzen futbolcuları yalnız bırakmazken, eşi yeni doğum yapan Futbol Şube Sorumlusu Burak Elmas ise İstanbul’da kaldı. Diyarbakır Valisi Nusret Miroğlu’nun yaptırdığı okullar için Canaydın’a plaket vereceği, bir okulunun da açılışının yapılacağı öğrenildi. 
     
Bahanemiz olamaz’      GALATASARAY 2. Başkanı Ali Dürüst, Diyarbakırspor deplasmanında kazanarak yollarına devam etmek istediklerini belirtti. Stadın zemininin bozuk olmasını dert etmediklerini ifade eden Dürüst, "Eğer bozuksa her iki takım da aynı sahada oynayacak. İkisi için de dezavantaj olacak. Bunun bahanesi olmaz" diye konuştu. Cim - Bom’un 2. Başkanı, Türkiye’de savaş olmadığı için bu konuda da çekinceleri olmadığını vurguladı. 
     
Ergün’den örnek davranış      CİM - BOM’UN başarılı futbolcusu Ergün Penbe, Zonguldak Devlet Hastanesi’ne lüks bir oda yaptırdı. Odanın girişine Sarı - Kırmızılı futbolcunun adını yazan hastane yönetimi, ayrıca Ergün’ün bir fotoğrafını asacak. Başhekim Abdullah Bircan, başarılı oyuncunun kendilerine bir de diyaliz makinası sözü verdiğini belirtti, "Umarım bu davranış diğer futbolculara da örnek olur" dedi. 
     
Hasan Şaş, Fener forması sana yakışmaz’      EROL DEMİRKOL 

     KONTROLLÜ uçuş seferleri nedeniyle dün özel izinle Diyarbakır’a uçan Galatasaray kafilesi, Sarı - Kırmızılılar tarafından karşılandı. Hasan Şaş’a özel ilgi gösteren Cim - Bom taraftarı, "Fenerbahçe forması sana yakışmaz" diye tezahürat yaptı. Yolculuk sırasında uçağın trübülansa yakalanması kafileyi korkuttu. Yoğun güvenlik altında korunan Galatasaraylılar, havaalanında buunan 6 patriot rampasına büyük ilgi gösterdi. Öte yandan Cim-Bom kafilesi yolculuk öncesinde havaalanında Fenerbahçeliler ile karşılaştı. 
     
Diyarbakır - Galatasaray      Kadrolar 
     DİYARBAKIR 
     Şenol 
     Ömer 
     Burhan 
     Ramazan 
     Hasan Yiğit 
     Deniz 
     Evren 
     Cengizhan 
     Celalettin 
     M.Hacıoğlu 
     Saffet 
     
     GALATASARAY 
     Mondragon 
     Xavier 
     Bülent 
     Emre 
     Hakan Ünsal 
     Ümit Davala 
     Batista 
     Cihan 
     Volkan 
     Hasan 
     Ümit Karan 
     Lukunku 
     
     STAT Atatürk, SAAT 17.00, 
     HAKEM Mustafa Çulcu, YAYIN Lig TV, 
     SAKAT Ergün, Berkant Galatasaray 
     
İstatistik TOPLAM O G B M A Y 13 9 3 1 23 6      
     En farklı galibiyeti 5-1 17 11 2001 
     En farklı yenilgisi 0-1 11 02 1979 
     En gollü maçları 5-1 17 11 2001 
     Son galibiyeti 1-0 19 10 2002 
     Son yenilgisi 0-1 11 02 1979 
     Son beraberliği 0-0 30 03 2002 
     Not .G.Saray’a göre hazırlanmıştır. 
     


SPOR 





























</TEXT>
</DOC>
