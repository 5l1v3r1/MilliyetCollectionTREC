<DOC>
<DOCNO> 104743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/siyaset/asiy.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten Alevilere bağlama’ dersleri 
</HEADLINE>
<TEXT>

Alevi oyları için harekete geçen DSP, Diyanet’te temsil edilmelerini ve cemevlerine arsa desteği verilmesini istedi 
     SALİHA ÇOLAK Ankara 

     Alevi dernek ve kuruluşları 3 Kasım seçimlerinde hangi partiyi destekleyecekleri konusunda karar vermek için kendilerine yönelik projelerin açıklanmasını beklerken, ilk hareket DSP’den geldi. 
     DSP Genel Başkanı Bülent Ecevit, Alevi kuruluşları temsilcilerinin sol kanattaki partilerle temasa geçmesi üzerine, Alevi toplumunun oylarını DSP’de toparlamak amacıyla bir dizi proje geliştirdi. 
     DSP seçim bildirgesinde Aleviler ve Bektaşiler ayrı bir bölümde ele alındı. DSP’nin din ve inanç grupları ayrımcılığına karşı olduğu, ancak bunun inanç farklılıklarını yadsıdığı anlamına gelmeyeceği vurgulanarak, "Tam tersine, farklılıkları kabul eder. Ancak farklılıkların çatışma ya da ayrışmalara yol açmaması ve farklılıkları koruyarak kalıcı kardeşliğin pekişmesi için de gereken önemi ve özeni gösterir" denildi. 
     
     Cemevlerine arsa 
     DSP’nin Alevi - Bektaşilere yaklaşımı ve hükümetteyken yaptıkları hakkında bilgi verildi. Bunların yetersiz olduğu da kaydedilen bildirgede, DSP’nin Alevi - Bektaşi topluluğuna yönelik vaatleri şöyle sıralandı 

</TEXT>
</DOC>
