<DOC>
<DOCNO> 136513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/guncel/gun06.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş Güneydoğu’ya OHAL’i yine getirebilir 
</HEADLINE>
<TEXT>

Diyarbakır’a atanan Vali Miroğlu, Bakan onayı ile tam yetkili koordinatör vali oldu. Bakan Aksu, Savaşla birlikte OHAL ve OHAL’i aşan gelişmeler olabilir’ dedi 
     TOLGA ŞARDAN Ankara 

     Olası Irak harekatı öncesinde askeri birlikler Güneydoğu’da konuşlanırken hükümet, sivil yönetim organizasyonunu sağlamak amacıyla olağanüstü hal uygulamasını OHAL yeniden çıkarmayı gündemine aldı. Yıllar süren OHAL uygulamasının kalkmasıyla bölgede görevini sürdüren ve "savaş valisi" olarak yetkilendirilen Gökhan Aydıner’in son valiler kararnamesiyle Emniyet Genel Müdürlüğü’ne atanmasının ardından harek t sırasında bölgedeki yönetimi sürdürecek sivil otorite boşluğu doğdu. 
     
     OHAL KARARI ÇIKABİLİR 
     OHAL Valiliği’nin uygulamadan kalkmasının ardından sivil otoritenin hakimiyetini sağlamak için hükümet, dün ilk görevlendirmeyi yaptı. İçişleri Bakanı Abdülkadir Aksu, 10 gün önce Diyarbakır’a atanan Vali Nusret Miroğlu’nu kendi onayı ile tam yetkili koordinatör valiliğe getirdi. Miroğlu, olası Irak harek tı sırasında bölge valiliği görevini yürütecek. Ancak, bakan onayıyla atanan koordinatör valinin, Bakanlar Kurulu kararıyla atanan OHAL Valisi’nin yetkilerini yasal olarak karşılayamaması ve harek t sırasında kuvvetli bir otoritenin görevlendirilmesi zorunluluğu, hükümeti yeni bir karar alma noktasına getirdi. Hükümet, şartların gerektirdiği anda koordinatör valinin yetkilerini artırabilmek amacıyla bölgede, "olağanüstü hal uygulaması" için karar alacak. Ancak, bu karar daha önceki gibi tüm bölge yerine sadece harek t sırasında insani yardım, göç çalışmalarında görev alan illeri kapsayacak. 
     
     ANKARA’DA ACİL TOPLANTI 
     Hükümetin bu kararı öncesinde, önceki gün Ankara’da önemli bir toplantı gerçekleştirildi. Bayramın birinci günü Emniyet Genel Müdürlüğü’nün üst düzey yönetici grubu, bayram tatili olmasına karşın Müsteşar Muzaffer Ecemiş’in makamında bir araya geldi. Toplantı için bayram tatili nedeniyle Ankara dışında olan bürokratlar acilen Başkent’e çağrıldı. Toplantıya Ecemiş ve bakanlık temsilcilerinin yanı sıra Emniyet Genel Müdür Yardımcısı Ramazan Er ile Terörle Mücadele, İstihbarat, Güvenlik, Asayiş ve Yabancılar Daire Başkanlığı temsilcileri katıldı. 
     Aksu, yaşanan son gelişmeler hakkında şunları söyledi "Özellikle olağanüstü şartlarda göç, insani yardım gibi çalışmalar için yetkilendirilmiş bir koordinatör valiye ihtiyaç var. Bunu, Miroğlu’nu görevlendirerek bu aşamada karşılamayı düşündük. Şartlar her gün değişiyor. Bugün için bir olağanüstü hal kararı almadık, ama gelişmelere bakacağız." 
     
     
     



 GÜNCEL 
















</TEXT>
</DOC>
