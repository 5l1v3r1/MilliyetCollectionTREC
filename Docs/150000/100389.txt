<DOC>
<DOCNO> 100389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur29.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman Durmuş, MHP Kurultayında bakanlık personelini kullandı 
</HEADLINE>
<TEXT>

     Sağlık ve Sosyal Hizmet Emekçileri Sendikası SES , Sağlık Bakanı Osman Durmuş'u Sağlık Bakanlığı'nın imkanlarını partisinin çıkarına kullanmakla suçladı. 
     SES'ten yapılan açıklamada, MHP'nin düzenlediği Zafer Kurultayında Sağlık Bakanlığı'nın olanaklarıyla seyyar hastaneler kurulması ve Sağlık Bakanlığı personelinin çalıştırılmasının suç olduğu belirtildi. 
     Açıklamada, Bakan Durmuş'un bunu ilk kez yapmadığı belirtilirken, "Bakan olduğu günden bu yana Sağlık Bakanlığı'nı devletin değil, MHP'nin bakanlığı gibi kullanıp, partizanca kadrolaşma ve uygulamalar yapan bakan, hukuk tanımazlığını Zafer Kurultayı'nda da göstermiştir" denildi. 
     SES, kamunun olanaklarının partizanca kullanılmasına daha fazla müsade etmeyeceklerini vurgularken halkın ve sağlık emekçilerinin 3 Kasım 2002'de bunun hesabını soracaklarını ifade etti. 
     





</TEXT>
</DOC>
