<DOC>
<DOCNO> 129320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sonspo08.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş topbaşı yaptı... 
</HEADLINE>
<TEXT>

     Birinci Süper Futbol Ligi'nin ilk bölümünü yenilgisiz lider kapayan Beşiktaş, ikinci yarı hazırlıklarına 2 hafta izinin ardından bugün başladı. 
     Teknik Direktör Mircea Lucescu yönetiminde, BJK Nevzat Demir Tesisleri'nde gerçekleştirilen ve yaklaşık 1,5 saat süren idmanda siyah-beyazlı futbolcular kondisyon çalışması yaptı. Antrenmanın son bölümünde Lucescu futbolcularına pas çalışması yaptırdı. 
     Bu arada, antrenmana izinli olan yabancı futbolcular Pancu, Nouma, Zago, Amaral, Ronaldo ve Cordoba ile sakatlıkları bulunan Bayram ve Göksel katılmadı. Pancu, Amaral ve Ronaldo'nun bu akşam, Nouma ile Zago'nun ise 9 Ocak Perşembe günü İstanbul'a gelecekleri ve takımla antrenmanlara katılacakları bildirildi. 
     Siyah-beyazlılar, bu akşam yapacakları antrenmanla ikinci yarı hazırlıklarını sürdürecek. 
     





</TEXT>
</DOC>
