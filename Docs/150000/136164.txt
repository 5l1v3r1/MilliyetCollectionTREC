<DOC>
<DOCNO> 136164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yasam/yas01.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakıcıyı seks kölesi yaptılar 
</HEADLINE>
<TEXT>

Almanya’da bir çift, 5 çocuklarına bakması için tuttukları 18’indeki bakıcı kızı, 49 gün eve hapsedip her türlü istekleri için kullandılar 
     EİFEL Milliyet 

     Almanya’nın Eifel kentine bağlı Holzmühlheim köyünde yaşayan Pedro N. 39 ve sevgilisi Gaby’nin 52 , çocuklarına bakmak için işe aldıkları 18 yaşındaki Stefanie M.’yi seks kölesi gibi kullandıkları ortaya çıktı. Bir çiftlik evinde yaşanan bu olaylar, ailenin internette tanıştığı bir başka çifte durumu anlatması, bu çiftin de polise ihbarıyla ortaya çıktı. 
     
     Sapık emellere alet ettiler’ 
     Geçen aralık ayında ailenin yanında işe başlayan ve 49 gün boyunca aile reisi Pedro N. ile sevgilisi Gaby’nin sapık emellerine alet edilen Stefanie M., polisin operasyonuyla kurtarıldı. 49 gün boyunca tecavüz, dayak ve işkenceye maruz kaldığını belirten genç kız, sapık çiftin kendisine zorla yemek ve temizlik yaptırdığını da söyledi. 
     
     Dövüp kırbaçladılar 
     Genç kız şunları anlattı "Beni her türlü emelleri için kullandılar. Hatta, evin önündeki karları seksi çorap ve iç çamaşırları ile temizlettiler. İsteklerini yerine getiremediğimde dövüp kırbaçladılar. Pedro N.’in her gün tecavüzüne uğradım. Sevgilisinin cinsel isteklerini de yerine getirmek zorunda bırakıldım." Sapık çift tutuklanırken, 5 çocukları ise bölgedeki yurtlara verildi. 
     



 YAŞAM 

















</TEXT>
</DOC>
