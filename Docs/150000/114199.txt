<DOC>
<DOCNO> 114199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun13.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da 1 milyon kişi dinsiz 
</HEADLINE>
<TEXT>

     Avusturya İstatistik Kurumu SA , geçen yıl yapılan nüfus sayımına göre, ülkede toplam 1 milyon kişinin dinsiz olduğunu açıkladı. 
     İstatistik Kurumu yetkilisi Johann Ladstaetter, ülkede çoğunluğunu Türk vatandaşlarının oluşturduğu Müslümanların nüfusunun son 10 yılda iki kat artarak 338 bin kişiye yükseldiğini söyledi. 
     Ladstaetter, 1991 yılı nüfus sayımında yüzde 78 olan Katoliklerin oranının 2001 nüfus sayımında yüzde 73,6'ya, ikinci büyük din olan evangelistlerin sayısının ise son 10 yıl içinde yüzde 5,0'ten yüzde 4,7'ye düştüğünü kaydetti. 
     Nüfus cüzdanı ve pasaport gibi kimlik belgelerinde ''dini'' hanesine ''dinsiz'' ibaresini yazdıranlar arasında yetişkinlerin çoğunlukta olduğunu belirten yetkililer, insanların Katolik Kilisesi'nden ayrılmalarında kilise vergisinin büyük rol oynadığını belirtiyor. 
     İstatistik Kurumu'nun açıklamasına göre, ülke genelinde yüzde 73,6 Katolik, yüzde 12 dinsiz, yüzde 4,7 Evangelist, yüzde 12 Müslüman ve yüzde 0,1 Yahudi yaşıyor. 
     





</TEXT>
</DOC>
