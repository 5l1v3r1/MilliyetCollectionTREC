<DOC>
<DOCNO> 149996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo05.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker 163. randevuya çıkıyor... 
</HEADLINE>
<TEXT>

     Avrupa Basketbol Ligleri Birliği tarafından düzenlenen Avrupa Ligi 2. turunda E Grubu'nda mücadele eden ve yarın İtalyan Skipper Bologna ile karşı karşıya gelecek olan Ülkerspor, Avrupa kupalarında yarın 163 maçına çıkıyor. 
     Turuncu-yeşilliler, 9 yıllık Avrupa serüveninde bugüne dek yaptığı 162 maçta 75 galibiyet, 86 yenilgi, 1 de beraberlik aldı. 
     
     İTALYANLARA ŞANSI TUTMUYOR 
     Ülkerspor, bugüne kadar İtalyan ekipleriyle yaptığı 30 maçta 20 yenilgi, 10 galibiyet elde etti. 
     Turuncu-yeşilliler, İtalyanlarla deplasmanda yaptığı 14 maçta 3 galibiyet, 11 yenilgi aldı. 
     1994-95 sezonunda Avrupa Radivoj Koraç Kupası'nda Bologna takımıyla yaptığı maçla İtalyan takımlarıyla mücadelesine başlayan turuncu-yeşilliler, bu ülke ekipleriyle deplasmanda yaptığı ilk 7 maçı yitirdikten sonra, 1999-2000 sezonunda Avrupa Ligi'nde Varese Roosters'i yenerek şanssızlığını yendi. 
     Bu sezon ilk turda deplasmanda Virtus Bologna'yı 20 sayı farkla 88-68 yenmeyi başaran Ülkerspor, ikinci turda ise İtalya'da Montepaschi Siena ile yaptığı maçı yitirdi. 
     





</TEXT>
</DOC>
