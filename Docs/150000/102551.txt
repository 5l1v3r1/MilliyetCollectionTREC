<DOC>
<DOCNO> 102551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sonspo09.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol Takımı yarın uğurlanacak 
</HEADLINE>
<TEXT>

     A Milli Basketbol Takımı'nın ABD'de yapılacak 14. Dünya Erkekler Basketbol Şampiyonası finallerine gitmek üzere uğurlanacağı Atatürk Havalimanı Dış Hatlar Terminali'ne, nizami ölçülerde bir basketbol potası konuldu. 
     THY'nin özel olarak hazırladığı uçakla yarın saat 12.05'te New York'a hareket edecek olan ''12 Dev Adam'' için Atatürk Havalimanı Dış Hatlar Terminali'nde bir tören düzenlenecek. 
     ''12 Dev Adam'' Basketbol Okulu öğrencilerinin de hazır bulunacağı uğurlama töreninde, A Milli Basketbol Takımı oyuncuları öğrencilerle birlikte dış hatlar terminaline yerleştirilen potaya atış yapacaklar. 
     Bu arada, bando takımının da terminaldeki uğurlama sırasında ''12 Dev Adam'' şarkısını çalacağı ve pon-pon kızların da gösteri yapacağı bildirildi. 
     Millileri, ABD'ye uğurlama organizasyonunu, NTV ve CNN Türk televizyonları canlı olarak yayınlanacak. 
     





</TEXT>
</DOC>
