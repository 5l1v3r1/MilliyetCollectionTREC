<DOC>
<DOCNO> 120465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo18.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakat futbolcuların durumu... 
</HEADLINE>
<TEXT>

     Galatasaray'da, Gençlerbirliği ile hafta sonunda yapılacak karşılaşma öncesinde sakat oyuncuların birçoğu iyileşirken, Sarr ve Ayhan'ın durumları maç saatinde belli olacak. 
     Kulüp doktoru Serhan Kurtulmuş, sakatlığı süren Sarr'ı Gençlerbirliği maçına yetiştirmek için çaba harcadıklarını belirterek, şu anda koşu yapan oyuncunun durumunun maç saatinde kesinlik kazanacağını söyledi. 
     Henüz yüzde yüz hazır olmamasına karşın takımla çalışmalara dün başlayan Ayhan'ın da henüz tam olarak iyileşmediğini anlatan Dr.Kurtulmuş, bu futbolcunun durumunun de ilerleyen günlerde belli olacağını bildirdi. 
     Serhan Kurtulmuş, Batista'nın maçta oynayamayacağını, ancak Ümit Davala ve Berkant'ın tamamıyla iyileştiğini dile getirdi. 
     Kaleci Mehmet Bölükbaşı'nın belinde ağrısının bulunduğunu anlatan Dr.Kurtulmuş, bu futbolcunun çekilen MR'ının temiz çıktığını ve tedavisinin sürdürüldüğünü kaydetti. 
     Kurtulmuş, artroskopi olan Hakan Ünsal'ın 3-4 hafta daha futboldan uzak kalacağını ifade ederek, ''Tedavisini sürdürüyoruz. Bir süre daha oynayamayacak. Samsunspor ile yapılacak maçta oynayabileceğini düşünüyoruz'' dedi. 
     





</TEXT>
</DOC>
