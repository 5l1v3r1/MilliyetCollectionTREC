<DOC>
<DOCNO> 145201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/yazar/uras.html </URL>
<DATE> 2003/03/25/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
TV’lerimiz savaşı ABD gözüyle veriyor 
</HEADLINE>
<TEXT>

     Yazarlar ve konuşmacılar her şeyi Amerikalılardan daha iyi biliyor...Uçak gemilerini, uçakları, silahları, bombaları, isimleriyle, güçleriyle ve sayıları ile ezbere sıralıyor...ABD askerlerinin nereden nasıl yürüyeceklerini, ne yapacaklarını anlatıyor...Hangi hedefin, hangi uçaktan atılacak, hangi füze ile nasıl yok edileceği ballandırıla ballandırıla hikaye ediliyor... 
     Bu tabloda anlaşılamayan bir nokta var Yazarlarımız, konuşmacılarımız "kimden yana ve neyin peşinde " Biz ABD güçlerinin Irak’ı yıkıp yakmasını, sonra da Irak’a gelip oturmasını mı istiyoruz Türk halkının tek derdi bu mu Savaşta bir yanda ABD’nin güçlü silahları ve güçlü askerleri var...iyi de...Karşı yanda kim var Bu askerler, bu silahlarla kimi vuruyor Bu bombalar nereleri yıkıyor, kimi öldürüyor 
     Olayın ABD cephesini çok iyi biliyoruz da, karşı cepheden hiç mi hiç haber yok... 
     Savaşta moralleri bozmak için "propaganda"nın öneminden söz edilir. Acaba bizim bazı gazetelerimizin ve bazı TV kanallarımızın gönüllü olarak ABD propaganda sözcülüğüne soyunmalarından kim zarar görüyor . Bizim gazetelerimizi Irak’lılar okumadığına, bizim TV kanallarımızı Irak’lılar izlemediğine göre, yapılan propaganda bize dönük olmasın Biz abartılı ABD propagandası ile kendi morallerimizi çökertiyor olmayalım ... 
     Savaşa girmesek te, ABD’nin uçak gemileriyle, uçaklarıyla, bombalarıyla, askerleri ile hiçbir ilgimiz olmasa da sabahdan akşama "sergilenen güç gösterisi"nin halkımızın moralini bozduğu bir gerçek. 
     Bu tabloda halkın " Ah...Vah...Ne ettik de ABD’yi gücendirdik...Keşke ne istediler ise yapsa idik de böyle yiğit bir gücü karşımıza almasaydık" havasına girmesi mi bekleniyor ... Akıl almıyor ama, eğer böyle bir şey var ise, ikinci aşamada bekleyiş, "Bu büyük gücün karşısında durulamaz...Bundan sonra ne isterler ise, itiraz etmeden yapmaya mecburuz" şeklinde sergilenecek "teslimiyetödir. ABD’nın Irak operasyonunun başarılı olmasını isteyenler bunun Türkiye’ye neler getireceğini bilmiyor. ABD’nin başarısız olabileceği ve bu durumdan Türkiye’nin nasıl etkileneceği ise gündeme hiç gelmiyor. 
     Bazı gazetelerimizin ve bazı TV kanallarımızın uzun süredir tüm ilgiyi ABD’nin Irak operasyonuna çekmesi, ülkede olağan hayatın sürmesini güçleştiriyor. Halbuki bizim gün kaybedecek halimiz yok...istikrar programını nasıl sürdüreceğimizi, iç borcu nasıl döndüreceğimizi, savaşın olumsuz etkilerini nasıl dengeleyeceğimizi düşünmemiz, programlamamız ve bu konularda bir şeyler yapmamız şart. "Du’bakalım n’olacak " diyerek vakit geçiremeyiz. ABD başarılı olsa da olamasa da biz bu savaşdan zararlı çıkacağız. Borçlar hükümetin elini kolunu bağlamış durumda. Hükümetin tek derdi içeriden dışarıdan yeni borçlanma ile borcu döndürmek. Hükümet, halkın iş ve aş sorunu ile ilgilenecek vakit bulamıyor. Eğitim, sağlık, adalet sistemlerini iyileştirme konusu gündeme gelemiyor... 
     
     







</TEXT>
</DOC>
