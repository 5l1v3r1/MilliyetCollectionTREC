<DOC>
<DOCNO> 106129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo22.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, basına kapalı çalıştı... 
</HEADLINE>
<TEXT>

     Fenerbahçe, Gaziantepspor ile 11 Eylül'de yapacağı erteleme maçının hazırlıklarını bu sabahki çalışmayla sürdürdü. 
     Samandıra Tesisleri'nde basına kapalı yapılan antrenmanda futbolcuların, kondisyon ağırlıklı çalışmaların ardından, dar alanda çabukluk ve prese dayalı top kapma çalışması yaptığı öğrenildi. 
     İdmana, milli takımlarda yer alan 10 futbolcunun yanı sıra sakatlığı nedeniyle ABD'de bulunan İsmail katılmadı. 
     Bu arada grip oldukları için dünkü antrenmanda hafif çalışma yapan futbolcular Johnson, Yusuf, Washington ve Recep'ten sonra, idari personelden bazılarının da soğuk algınlığı nedeniyle hastalandığı öğrenildi. 
     Öte yandan, sarı-lacivertli takımın bu akşam PAF takımıyla yapması planlanan hazırlık maçının yarına ertelendiği bildirildi. 
     





</TEXT>
</DOC>
