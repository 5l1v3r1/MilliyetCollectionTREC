<DOC>
<DOCNO> 129859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur32.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
9 Eylül üniversitesi öğrencilerinden eylem 
</HEADLINE>
<TEXT>

     Dokuz Eylül Üniversitesi DEÜ Eğitim Fakültesi öğrencileri, hükümetin YÖK politikasını eleştirerek, Buca Kampusü içinde yürüyüş yaptı. 
     DEÜ Buca'daki Eğitim Fakültesi'nde basın açıklaması yapmak için toplanan öğrenciler, kampüse basın mensuplarının alınmaması üzerine, durumu protesto ederek, giriş kapısını açtırdı. Basın mensuplarının içeri girmesinden sonra öğrenciler, ellerinde dövizlerle kampus içinde sloganlar atarak yürüyüş yaptı. 
     Rektörlük binası önünde öğrenciler adına basın açıklaması yapan Mehmet Nuri Hepatay, özelleştirmeye karşı ''Üniversitemi İstiyorum'' adı altında başlatılan kampanyayı da ''öğrenci inisiyatifi'' olarak desteklediklerini belirtti. 
     Öğrenciler, açıklamanın ardından olaysız dağıldı. 
     





</TEXT>
</DOC>
