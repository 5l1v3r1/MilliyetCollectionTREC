<DOC>
<DOCNO> 107325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy10.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’yi biz yöneteceğiz’ 
</HEADLINE>
<TEXT>

Erdoğan’dan Bush’a mektup 
     AKP Genel Başkanı Recep Tayyip Erdoğan, 11 Eylül saldırılarının yıldönümü nedeniyle ABD Başkanı George W. Bush’a mektup gönderdi. ABD’yi dost ve müttefik olarak nitelediği mektupta Erdoğan’ın AKP’den de "Türkiye’yi yönetmeye hazırlanan parti" olarak söz etmesi dikkat çekti. Mektubunda ABD’ye yönelik terörist saldırıların yıldönümü nedeniyle üzüntü duyduğunu ve Amerikan halkının acılarını paylaştığını vurgulayan Erdoğan, şunları kaydetti 
     "3 Kasım 2002’de yapılacak seçimlerden sonra Türkiye’yi yönetmeye hazırlanan AK Parti olarak bizler, terörün dini, ırkı ve milleti olmadığına inanmakta ve terörün her türlüsünü lanetlemekteyiz. Bu vesileyle başta ABD olmak üzere bütün dünya devletlerinin terörizme karşı ortak cephe oluşturmasının kaçınılmazlığına olan inancımızı bildirmek isterim. Dost ve müttefik ABD’ye ve Amerikan halkına esenlikler dilerim." 
     



 SİYASET 





















</TEXT>
</DOC>
