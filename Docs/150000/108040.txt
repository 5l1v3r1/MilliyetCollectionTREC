<DOC>
<DOCNO> 108040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/yazar/bila.html </URL>
<DATE> 2002/09/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Gül AKP seçime girecek 
</HEADLINE>
<TEXT>

     Yargıtay 8. Ceza Dairesi’nin AK Parti lideri Tayyip Erdoğan’ın adli sicilinin silinmesine ilişkin kararı geçersiz sayması siyaseti hareketlendirdi. 
     Yargıtay’ın bu kararına dayanarak Yüksek Seçim Kurulu’nun, Erdoğan’ın adaylığını kabul etmemesi olasılığı yeni senaryoların gündeme gelmesine neden oldu. 
     Yargıtay’ın kararından sonra küskünler cephesinden gelen haberler, Erdoğan’ın adaylığına engel olunması halinde AK Parti’nin de bu cepheye katılacağı ve seçimlerin ertelenmesine destek verebileceğine ilişkindi. AK Parti’nin seçimi erteleme veya seçimleri protesto etme yoluna gidebileceği de küskün cephesinden gelen tahminler arasındaydı. 
     Yargıtay kararından sonra kulislere yansıyan bu haber, yorum ve tahminleri AK Parti Genel Başkan Vekili Abdullah Gül’le konuşma olanağı bulduk. 
     Gül, sorularımıza şu yanıtları verdi 
     - Yargıtay’ın bu kararına dayanarak YSK’nin Erdoğan’ın adaylığını geri çevirmesi halinde, AK Parti’nin seçimleri ertelemeye veya protesto etmeye yönelmesi söz konusu olur mu 
     - Öncelikle şunu ifade edeyim ki, biz Tayyip Bey’in adaylığının geçerli olduğu konusunda en küçük bir tereddüt taşımıyoruz. YSK’nin bu gerçeği tescil edeceğine inanıyoruz. Bize göre Tayyip Bey’in adaylığının önünde bir engel yok. Eğer, zorlama bir yaklaşımla böyle bir engel konulursa, bunun anlamı yapılan Anayasa ve yasa değişikliklerinin uygulanmayacağıdır. AB’ye verilen mesaj da bu olur. Türkiye böyle bir kararı kaldıramaz. 
     - Erdoğan’ın adaylığı YSK kararıyla engellenirse tavrınız ne olur 
     - Biz bu varsayımı düşünmüyoruz bile. Ama, Tayyip Bey de defalarca ifade etti ki, AK Parti yolundan dönmez. Seçimden dönmez. AK Parti seçimlere katılacaktır. Bu konuda Tayyip Bey’in söylediği şudur Engellensem bile ben köy köy dolaşırım. Partime oy isterim. 
     - Küskünlerin iddiası Erdoğan aday olamazsa AK Parti’nin de saflarına katılacağı yönünde. Erdoğan milletvekili olsun veya olmasın AK Parti’nin seçimlerin 3 Kasım’da yapılmasından yana tavır alacağı söylenebilir mi 
     - Bunlar basit spekülasyonlar. Seçimler mutlaka yapılacaktır. AK Parti seçimlerin ertelenmesine karşıdır. Seçimleri protesto etmek gibi bir yaklaşımı da söz konusu olamaz. 
     - Kulislerdeki bir diğer söylenti de AK Parti’nin aldığı bu rüzgarla mutlaka seçimlere gireceği, Erdoğan aday olamasa bile, seçimlerden sonra Meclis’te oluşacak çoğunlukla yasa değişikliğine ve araseçime yönelip Erdoğan’ın Meclis’e taşınacağı şeklinde. Parti yönetiminin böyle bir yaklaşımı var mı 
     - Bunlar tümüyle spekülasyondur. Ciddiye alınacak bir tarafı yoktur. Biz Tayyip Bey’in aday olacağına inanıyoruz. 
     - Anayasa Mahkemesi, Erdoğan’ın kurucu üyeliğiyle ilgili kararında 19 Ekim’e kadar Genel Başkanlık’tan ayrılması gerektiğine karar verdi. Bu kararla ilgili uygulamanız ne olacak 
     - Onun gereğini yerine getireceğiz. Genel Başkanımız istifa edecek, normal üye olacak, aynı gün yine genel başkan seçeceğiz. Orada bir sorun yok. 
     Gül’ün verdiği yanıtlardan açıkça anlaşılıyor ki, küskünlerin beklentisi gerçekçi değil. Erdoğan aday olamasa da AK Parti küskünlerle hareket etmeyecek. 
     YSK adaylığını kabul etsin veya etmesin AK Parti, Tayyip Erdoğan’ın genel başkanlığında 3 Kasım seçimlerine girecek. 
     
     







Hukuk ve eleştiri 


Hayal-i Fener 


Gül AKP seçime girecek 


ABD’de, Tayyip’le ilgili soru işaretleri 


Bir ihtimal daha var 


Sadakat - siz misiniz 


Demirel burada, ya Sezer nerede 


Akıldan Irak... 


Tayyip Erdoğan seçimleri erteletmek ister mi 


Kandemir’in K bil notları 


Mezopotamya’da Tarkan konseri 


Ankara oldu Der-i Saadet’ 


IMF dışında hiçbir şey konuşmamanın maliyeti 


</TEXT>
</DOC>
