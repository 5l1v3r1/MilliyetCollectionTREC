<DOC>
<DOCNO> 106318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/agun.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi ne duyuldu ne görüldü 
</HEADLINE>
<TEXT>
İmamla tellağın taciz davası .. 
İmam M.K., sabah namazının ardından gittiği hamamda kendisini keseleyen tellağın tacizine uğradığını iddia ederken tellak S.A. "Masaj istedi, ben de yaptım" dedi 
     GÜLAY FIRAT İstanbul 

     Karagümrük’teki 500 yıllık tarihi hamam, tarihinin belki de en ilginç olayına geçtiğimiz günlerde sahne oldu. Ataşehir’de bir caminin imamı olan M.K. 36 , bu hamamda görevli tellak S.A. tarafından cinsel tacize uğradığını iddia ederek şik yetçi oldu. "Sarkıntılıktan" tutuklanan tellak S.A., 20 gün Bayrampaşa Cezaevi’nde tutuklu kaldıktan sonra tutuksuz yargılanmak üzere serbest bırakıldı. Olayın ardından Karagümrük Karakolu’na giderek şik yetçi olan davacı imam M.K., 9 Ağustos tarihinde uğradığını iddia ettiği olayı ifadesinde şöyle anlattı 
     
     SERİ NUMARASINI ALDI 
     "Sabah 04.30 suları camiye sabah namazı kılmaya geldim. Namaz sonrası duş almak için hamama gittim. Burada tellak olan ve isminin S.A. olduğunu öğrendiğim şahıs bana kese yaparken sarkıntılık yaptı, ben de dışarı çıktım. Daha sonra karakola gittim. Çıkarken kendisine K - 65443623 seri nolu 5 milyon lira bahşiş verdim. Çünkü beni daha sonra tanımadığını iddia edebilirdi. Ayrıca hamama girdiğime dair, 0008 seri nolu fişi aldım." 
     Ancak bu ifadeyi verdikten sonra doktora gitmeyi reddeden imam M.K., daha sonra duruşmaya da katılmadı. Adeta sırra kadem basan imam, savcılığa işyeri adresi diye bildirdiği camiye hiç uğramadı, daha önce hiç kaçırmadığı cuma namazını bile kıldırmadı. 29 Ağustos’ta yapılan duruşmaya çıkan tellak S.A. ise ifadesinde şunları söyledi 
     
     HAVLU VERİP ÇIKTIM’ 
     "Bu hamamda altı yıldır çalışıyorum. Daha önce de başka yerlerde çalıştım. Bu şekilde bir olaydan dolayı hiç mahkemeye ya da savcılığa düşmedim. Bu adamı önceden tanımam. Müşteri olarak hamama geldi. Ben yatıyordum, kese istemiş, arkadaşlar beni uyandırdı. Hamamda tek kendisi vardı. Keseledim, o bir de masaj yapmamı istedi. 15 - 20 dakika masaj yaptım, sonra suyunu döktüm, havluyu başına koydum, onu orada bıraktım. Hamamdan çıkarken ücreti ödedikten sonra bana 5 milyon lira bahşiş verdi. Kimseye bir şey söylemedi. Kesinlikle sarkıntılıkta bulunmadım. Hamamdan ayrıldıktan bir saat sonra polisler geldi, beni alıp karakola götürdüler." 
     
     DAVA DEVAM EDİYOR 
     Mahkemenin tutuksuz yargılanmak üzere serbest bıraktığı tellak da çalıştığı hamama olaydan sonra geri dönmedi. İmam ile tellak arasındaki sarkıntılık davasına Fatih Adliyesi 2. Sulh Ceza Mahkemesi’nde aralık ayında devam edileceği açıklandı. 
     
     Hamamın işletmecisi İftira’ diyor 
Biz de imama dava açacağız’      Personelinin iftiraya uğradığını iddia eden Mehmet Ağa Hamamı işletmecisi S.E. ise şunları söyledi "Burası muhafazak r bir yer S. Bey bize böyle bir şey olmadığını söyledi. Kendisi yıllardır bizimle çalışır, böyle bir olay daha önce başımıza hiç gelmedi. Mahkeme bittikten sonra bir dava da biz açacağız. Şik yetçi imamın neden mahkemeye gelmediğini merak ediyoruz." 
     



 GÜNCEL 


















</TEXT>
</DOC>
