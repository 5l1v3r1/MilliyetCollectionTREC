<DOC>
<DOCNO> 114115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/guncel/gun02.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlar seçimini yaptı 
</HEADLINE>
<TEXT>

İstanbul’da Önce İlke Çağdaş Avukatlar Grubu’ndan Kazım Kolcuoğlu, Ankara’da ise Demokratik Sol Avukatlar Grubu’ndan Semih Güner yeni baro başkanı seçildi 
     SEMRA PELEK İstanbul ANKARA Milliyet 

     Ankara ve İstanbul barolarında yapılan ve 8000’den fazla avukatın oy kullandığı seçimleri, "Demokratik Sol Avukatlar Grubu"nun adayı Semih Güner ve Önce İlke Çağdaş Avukatlar Grubu’ndan Kazım Kolcuoğlu kazandı. 
     
     Üç aday yarıştı 
     16 bin 770 üyeli İstanbul Barosu’nun seçimi İstanbul Üniversitesi Hukuk Fakültesi’nde yapıldı. Çağdaş Avukatlar Grubu’ndan Mert Er Karagülle, Önce İlke Çağdaş Avukatlar Grubu’ndan Kolcuoğlu ve Çağrı Avukatlar Grubun’dan da Hasan Mollaoğlu’nun başkanlık için yarıştığı seçimlerde, oy kullanma hakkı olan 10 bin 500 avukattan, 7 bin 200’ü oy kullandı. Kolcuoğlu 3 bin 177 oyla yeni başkan seçildi. Karagülle 1885, Mollaoğlu ise 1064 oy aldı. 
     
     Gelenek bozulmadı 
     Ankara Üniversitesi Dil ve Tarih Coğrafya Fakültesi’nde önceki gün başlayan Baro’nun 57. Genel Kurulu’nda, dün yapılan seçimlerde, 1970’den beri devam eden gelenek bozulmayarak "Demokratik Sol Avukatlar Grubu"nun adayı Güner, 1665 oy alarak başkan seçildi. 
     2947 avukatın oy kullandığı seçimde, "Çağdaş Avukatlar Grubu"nun adayı Hikmet Çiçek 703, "Demokrat Sağ Avukatlar Grubu"nun adayı Sinan Kılıçkaya ise 488 oy aldı. 
     



 GÜNCEL 



















</TEXT>
</DOC>
