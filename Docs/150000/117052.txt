<DOC>
<DOCNO> 117052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/guncel/gun01.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimin iki galibi bugün buluşuyor 
</HEADLINE>
<TEXT>

AKP Genel Başkanı Erdoğan, Baykal’ın görüşme talebini kabul etti. İki lider bir araya gelip AB’yi konuşacaklar... 
     ANKARA Milliyet 

     Seçimlerden önde çıkan ve ilk açıklamalarında önceliklerinin AB olacağını söyleyen AKP Genel Başkanı Recep Tayyip Erdoğan, "Sorumlu muhalefet yapacağız" diyerek gerginlik yaratmayacakları mesajı veren CHP Genel Başkanı Deniz Baykal ile bir araya geliyor. Baykal’ın talebi üzerine gerçekleşecek görüşmede, seçim sonuçları ve AB ile ilgili gelişmelerin değerlendirilmesi bekleniyor. 
     Baykal’ın randevu talebini Erdoğan’ın hemen kabul etmesi üzerine iki lider bugün saat 11.00’de AKP Genel Merkezi’nde bir araya gelecek. Görüşmeye yalnız gitmesi beklenen Baykal’ın Erdoğan ile birlikte, toplumsal uzlaşma mesajı vereceği kaydediliyor. 
     
     ZİYARETLER ANLATILACAK 
     Görüşmenin öncelikli konusunu, AB’ye üyelik oluşturuyor. Erdoğan’ın Yunanistan’a yapacağı ziyaretten bahsetmesi beklenirken, Baykal’ın da, 14 -15 Kasım’da Varşova’da yapılacak toplantıda Avrupalı sosyalist ve sosyal demokrat liderlerle bir araya geleceğini Erdoğan’a aktaracağı belirtiliyor. 
     
Laiklikten taviz yok’      Seçim sonuçlarına olumlu yaklaşan CHP İstanbul Milletvekili Kemal Derviş, "Belki de iki partili bir yapıya ihtiyaç vardı, siyaset toparlandı" değerlendirmesinde bulundu. Ekonomik tablonun olumlu yönlerine dikkati çeken Derviş, "Bu aşamada çok daha sağlam bir zeminde uyumlu bir hükümet iyi çalışırsa tüm Türkiye sevinir. Sorunlar zor, ama uyumlu bir hükümet için bu sağlam zemin bir fırsattır" dedi. Laik Cumhuriyete kesin saygı gösterilmesi gerektiğini, net olmayan bir tutumun ülkeyi sıkıntıya sokacağını söyleyen Derviş, "Herhangi bir taviz vermemiz söz konusu değil" diye konuştu. 
     
     
     



 GÜNCEL 














</TEXT>
</DOC>
