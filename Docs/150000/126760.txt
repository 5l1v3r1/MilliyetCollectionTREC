<DOC>
<DOCNO> 126760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun17.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan ve Tayvan'da deprem... 
</HEADLINE>
<TEXT>

     Afganistan ve Tayvan'da deprem meydana geldiği bildirildi. 
     Afganistan'ın doğu kesiminde ve Tayvan'ın kuzeydoğusunda bugün meydana gelen sarsıntılarda can ve mal kaybı olmadığı bildirildi. 
     Afgan yetkililer, Nangarhar bölgesinin başkenti Celalabad'da hissedilen şiddetli sarsıntılar nedeniyle halkın sokaklara döküldüğünü kaydettiler. 
     Yetkililerin, büyüklüğü belirtilmeyen depremde, ulaşılması zor bölgelerde can ve mal kaybı olup olmadığını öğrenmeye çalıştıkları belirtildi. 
     Afganistan'da 1998 ve 1999'da meydana gelen depremlerde, toplam 9 bin kişi hayatını kaybetmişti. 
     Tayvan'daki depremin ise Richter ölçeğine göre 5.4 büyüklüğünde olduğu bildirildi. 
     Tayvan'da 1999'da Richter ölçeğine göre 7.6 büyüklüğünde meydana gelen depremde, 2 bin 400'den fazla kişi ölmüştü. 
     İran'ın batısında dün meydana gelen 5.3 büyüklüğündeki depremde 15 kişinin yaralandığı bildirilmişti. 
     





</TEXT>
</DOC>
