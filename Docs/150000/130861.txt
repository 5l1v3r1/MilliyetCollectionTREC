<DOC>
<DOCNO> 130861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/ekonomi/eko06.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye acil kaynak arıyor 
</HEADLINE>
<TEXT>

     EKONOMİ SERVİSİ 

     Geçen hafta açıklanan 2.5 katrilyonu tasarruf olmak üzere toplam 6.2 katrilyonluk birinci kaynak paketinden sonra, yeni kaynak arayışı sürüyor. Hükümet yetkililerinin açıklamalarına göre tasarruf ve kaynak kalemleri netleştikten sonra ikinci kaynak paketi de bu ay içinde açıklanacak. Bu amaçla bakanlıklarda ve kamu kuruluşlarında ek tedbirler geliştirilmesi için çalışma yapılıyor. 
     
     Kamunun tasarrufları 
     Bu arada Maliye Bakanlığı da bakanlıklara gönderdiği bir yazı ile tasarruf için alınabilecek yeni önlemlerin neler olabileceğini sordu. Maliye Bakanı Kemal Unakıtan, yazısında hem uygulanmakta olan tasarruf genelgeleri kapsamındaki gelişmeleri sordu, hem de kapsama alınabilecek yeni tasarruf önlemleri için öneri yapmalarını istedi. 
     Unakıtan, bakanlıklara gönderdiği yazıda, harcamalarda tasarrufun önemine dikkat çekerek, "Tasarruf tedbirleri, kamu kuruluşlarının önerileri doğrultusunda başarıyla uygulanabilir" dedi. 
     



 EKONOMİ 





















</TEXT>
</DOC>
