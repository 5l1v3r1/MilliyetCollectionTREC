<DOC>
<DOCNO> 125878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/soneko35.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin borç stoku 150.1 milyar dolar... 
</HEADLINE>
<TEXT>

     Bu yıl Kasım sonu itibariyle Hazine'nin doğrudan borçlusu olduğu konsolide bütçe bazında iç ve dış borç stoku 150.1 milyar dolar oldu. 
     İç borç stoku, 2002 yılı Ekim ayı sonuna göre 1.1 katrilyon lira artış göstererek 145.3 katrilyon liraya yükseldi. 
     Hazine Müsteşarlığı, Aralık 2001-Kasım 2002 dönemine ait aylık resmi konsolide bütçe iç ve dış borç istatistikleri geçici verilerine göre, Kasım ayı iç borç stokundaki artış, söz konusu ayda vadesi gelen ödemeler karşılığında piyasalardan yapılan borçlanmalardan kaynaklandı. 
     2002 yılı Kasım sonu Hazine dış borç stoku ise 2002 yılı Ekim ayı sonuna göre 849 milyon dolar artış gösterdi. Söz konusu artışın nedeni, Bankacılık Dışı Finansman Kuruluşları'ndan sağlanan kredilerdeki kullanım miktarındaki artış olarak belirlendi. 
     Sonuçta, Hazine'nin 2002 yılı Kasım ayı itibariyle doğrudan borçlusu olduğu konsolide bütçe bazında genel ve katma bütçeli kuruluşları içeriyor dış borç stoku 55.5 milyar dolar, iç borç stoku 94.6 milyar dolar olmak üzere, toplam 150.1 milyar dolar oldu. 
     Söz konusu stok rakamı gayri safi olup, Hazine garantili dış borçlar ve Merkez Bankası'nın borçlarını içermiyor. Merkez Bankası'nın net dış varlıkları ile Hazine'nin sahip olduğu mevduatların da dikkate alınması suretiyle hesaplanan net borç stoku ise anılan tutarın altında bulunuyor. 
     





</TEXT>
</DOC>
