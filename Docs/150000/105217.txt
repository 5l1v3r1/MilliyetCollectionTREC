<DOC>
<DOCNO> 105217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/spor/spo02.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Protesto 
</HEADLINE>
<TEXT>

Fenerbahçe taraftarı 3-2’den sonra tribünde buz kesti. Maçın bitiş düdüğü ile birlikte futbolcular uzun bir süre ıslıklarla protesto edildi 
     Korkulu bekleyiş 
     DENİZLİSPOR karşısında 3-0’dan sonra tribünlerin keyfine diyecek yoktu. Şarkılar söyleniyor, Fenerbahçeli futbolculara destek çığ gibi büyüyordu. Ancak son 10 dakika kabusa dönüştü. Denizlispor’un üst üste gelen iki golü mutluluk rüzgarını tersine çevirdi. Seyirci buz kesti, bir an önce maçın bitmesini bekledi. Hakemin son düdüğü ile birlikte de Sarı - Lacivertli futbolcular uzun süre ıslıklandı. 
     
     Lorant sinirlendi 
     TEKNİK Direktör Lorant ise son on dakikada yapılan hatalar nedeniyle bir hayli sinirlendi. Oyuncularının gereksiz yere konsantrasyon kaybına uğradıklarını kaydeden Alman hoca, "Herkes ileri gidince gerisi boş kaldı. Yine de galibiyet beni mutlu etti" dedi. Lorant, Washington ile ilgili olarak da "Hücum oyuncularına daima sabır göstermek gerekir. Denizlispor maçında bu iddiam belgelendi" diye konuştu. 
     
Solno’da kan kaybı      FENERBAHÇE’NİN, UEFA Kupası’ndaki rakibi Solno en iyi oyuncusunu Leeds United’a sattı. 29 yaşındaki Teddy Lucic, Sarı - Lacivertli takıma karşı oynamayacak. Bu arada Solno’nun ikinci başkanı Dik Dikvan, Denizlispor maçını izledi. 
     

</TEXT>
</DOC>
