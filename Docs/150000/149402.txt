<DOC>
<DOCNO> 149402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur06.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamileliğe İmplant'la yüzde 100 önlem... 
</HEADLINE>
<TEXT>

     Zonguldak Karaelmas Üniversitesi ZKÜ Tıp Fakültesi Kadın Hastalıkları ve Doğum Anabilim Dalı Öğretim Üyesi Yrd. Doç. Dr. Alper Tanrıverdi, ''Ülkemizde geçen yıl piyasaya çıkan İmplant, hamileliği yüzde 100 önlüyor'' dedi. 
     Tanrıverdi, Zonguldak Hemşireler Derneği'nce Emirgan Otel'de hemşirelere yönelik düzenlenen ''Aile Planlaması'' konulu seminerde, Türkiye'de aile planlamasının çok önemli bir konu olduğunu, yapılan istatistiklerde kadın başına ortalama 2.6 çocuk düştüğünü söyledi. 
     Yaklaşık 3 yıl aktif olarak aile planlaması sağlayabilecek özel taşıyıcı sisteme sahip olan ''İmplant''ın, uygulamasının da kolay olduğunu anlatan Tanrıverdi, şöyle dedi 
     ''1999 yılından itibaren dünyada 1 milyon kişi kullandığı, ülkemizde de geçen yıl piyasaya çıkan ancak özelliği fazla bilinmeyen İmplant , hamileliği yüzde 100 önlüyor. bir aleEnjektöre benzeyen tle sol koltuk altına yakın bir bölgede deri altına enjekte edilen İmplant , temel olarak yumurtlamayı önleyen etki mekanizmasıdır. Hamile kalmak istemeyen, diğer aile planlaması yöntemlerinden memnun olmayanlar bunu kullanabilir. Sık kullanılan rahim içi araçlar bazı kadınlarda adet düzensizliğine, kanamaya, adet döneminde de ağrıya yol açmaktadır. Bu tür şikayetleri olanlara, 35 yaşını aşmış özellikle sigara içen kadınlara alternatif olarak İmplant önerilebilir. Herhangi bir pıhtılaşma mekanizmaları ve hemotolojik sistem üzerinde olumsuz bir etkisi yoktur. Menopozla ilgisi bulunmayan ve kilo aldırmayan İmplant ın, hekime danışarak uygulanmasında yarar vardır. Dezavantaj olarak ise adet düzenini değiştirebilir.'' 
     





</TEXT>
</DOC>
