<DOC>
<DOCNO> 101921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol parasını paylaşamadılar 
</HEADLINE>
<TEXT>

Bakan Kocabatmaz’ın Köy Hizmetleri için TPIC’nin 50 milyon dolarlık k rından pay istemesi Enerji Bakanı’nı kızdırdı. Devlet Bakanı Türker de "Devlette kısa devre para aktarımı olmaz" dedi 
     ELÇİN ERGÜN Ankara 

     Hükümetten ek kaynak talebinde karşılık bulamayan bakanlar kamu kuruluşlarının gelirlerine "göz dikti". Devlet Bakanı Mehmet Kocabatmaz, Köy Hizmetleri Genel Müdürlüğü için TPAO’ya bağlı TPIC’nin Türkiye Petrolleri Uluslararası Limited Şirketi 50 milyon dolarlık k rını istedi. 
     Dün Başbakan Bülent Ecevit’in başkanlığında toplanan Bakanlar Kurulu’nda söz alan Kocabatmaz, "Köy hizmetlerinin 95.1 trilyon liralık kaynağa ihtiyacı var. Bunu TPIC’nin Habur Sınır kapısından elde ettiği 50 milyon dolarlık petrol gelirleri k rından karşılayalım" dedi. 
     
     Kaynak olsa DSİ’ye aktarırız’ 
     Bu öneriye Enerji Bakanı Zeki Çakan da, "Bizde kaynak olsa 6 trilyon borcu olan DSİ’ye aktarırız. Bizim birçok bölge müdürlüğümüz kapatıldı buna karşılık Köy Hizmetleri’nde böyle bir tasarrufa gidilmedi. Sizin istediğiniz kaynak aktarımı Bakanlar Kurulu kararı ile de olmaz" karşılığını verdi. 
     Devlet Bakanı Tunca Toskay ise, "Köy Hizmetleri 95 trilyon istiyor bu çok görülüyor. Çiftçiye doğrudan gelir desteği için ayrılan 1.4 katrilyonun 300 trilyonu Sağlık Bakanı ile Çalışma Bakanı’nın tartışması nedeniyle ilaç parası olarak aktarıldı. Bu konu irdelenmeli" dedi. 
     Bakanların yorumlarını dinleyen Devlet Bakanı Masum Türker ise, "Devlette kısa devre para aktarımı yapılmaz. Kurumlar arasında direkt olarak kaynak aktarılmaz. Bu paranın önce TPAO’ya sonra Hazine’ye aktarılması gerekir. Para Hazine’nin olursa, Köy Hizmetleri’ne aktarım yapılabilir" dedi. 
     Bakanlar arasında yaşanan tartışmaların ardından konuyu değerlendirmek için Maliye Bakanı Sümer Oral, Türker, Çakan, Kocabatmaz ve Devlet Bakanı Mehmet Keçeciler’in katılımıyla bir komisyon oluşturuldu. 
     
     Bal da 20 trilyon istedi 
     Bu arada Devlet Bakanı Faruk Bal, Türker’den 20 trilyon liralık kaynak istedi. Bal, İzmit Körfezi’ndeki patlama nedeniyle bölgedeki bin 500 konutun taşınacağını bu nedenle böyle bir kaynağın sağlanması gerektiğini anlattı. Türker ise, "program hedeflerini bozmadan ödenek sınırlarını zorlayacağız" yanıtını verdi. 
     
Pompalama boşa çıktı’      Başbakan Bülent Ecevit başkanlığında toplanan Bakanlar Kurulu’na ilk kez katılan Devlet Bakanı Türker, yeni görevi ile ilgili bir değerlendirme yaptı. 
     Türker, Kemal Derviş’in istifası ve kendisinin bu göreve atanması ile ilgili piyasalarda endişe ortamı yaratıldığını belirterek, "Dolar yükselir diye pompaladılar. Ama böyle olmadı. Endişeler pazartesi günü giderildi" dedi. 
     Piyasalardaki endişelerin yersiz olduğunu söyleyen Türker, önceki gün yapılan Hazine ihalesinde 2 katrilyon liralık teklif aldıklarını, piyasaların bu değişimi olumlu karşıladığını kaydetti. 
     



 EKONOMİ 


















</TEXT>
</DOC>
