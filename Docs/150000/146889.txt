<DOC>
<DOCNO> 146889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/ekonomi/eko08.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro destekli ihracat rekor kırdı 
</HEADLINE>
<TEXT>

İhracat, savaş ve tezkere tartışmalarına karşın martta 3.8 milyar doları aşarak bir rekora imza attı. Rekorda euronun değer kazanması da etkili oldu 
     EKONOMİ SERVİSİ 

     Irak savaşı, tezkere tartışmaları nedeniyle sıkıntılı geçmesine karşın martta ihracat, euronun değer kazanmasının da etkisiyle 3.8 milyar doları aşarak rekor kırdı. 
     Türkiye İhracatçılar Meclisi TİM verilerine göre, 2002 Mart’ında 2 milyar 863 milyon dolar olan ihracat, bu yılın aynı döneminde 3 milyar 812 milyon dolara çıkarak tarihinin en yüksek değerine ulaştı. TİM verilerine göre ihracat daha önce en yüksek Kasım 2002’de 3 milyar 675 milyon dolar olmuştu. Marttaki rekorla birlikte ilk çeyrekte 10.2 milyar dolar, son 12 ayda 38.8 milyar dolarlık ihracat kayda alınmış oldu. TİM’den yapılan açıklamada, ihracat artışının azımsanmayacak bir kısmının euro dolar paritesindeki gelişmelerden kaynaklandığına dikkat çekildi. 
     
     TİM Pariteye dikkat 
     Kısa sürede 1.1 seviyesine kadar çıkan paritenin, Irak’taki gelişmeler nedeniyle 1.05 seviyesine kadar gerilemesinin gelecek için bazı sinyaller verdiği belirtilerek, "Başta Almanya olmak üzere Avrupa ekonomilerinin daralma içinde olması oldukça dikkat çekicidir. Savaşın sonucu belki de iki güçlü para arasından bir tanesinin belirgin şekilde öne çıkmasına neden olacak" yorumu yapıldı. 
     
     
Tarımda ihracat yüzde 30.2 arttı milyon dolar Faaliyet Kolu Mart 2002 Mart 2003 Değişim TARIM 347.8 452.7 30.2 - Bitkisel ürünler 272.1 346.5 27.4 - Hayvansal ürünler 15.5 22.4 45.1 - Ağaç ve orman ür. 60.3 83.8 39.1 SANAYİ 2.463.3 3.296.5 33.8 - Tarıma day.işl.ür. 321.1 410.6 27.9 - İşlenmiş petrol ür. 216.5 289.4 33.6 - Sanayi mamulleri 1.925.6 2.596.6 34.8 MADENCİLİK 51.7 62.8 21.6 TOPLAM 2.862.7 3.812.0 33.2      
     


SİYASET 



















</TEXT>
</DOC>
