<DOC>
<DOCNO> 146596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sonspo03.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milliler 15 maçtır deplasmanda yenilmiyor... 
</HEADLINE>
<TEXT>

     12. Avrupa Şampiyonası 7. Eleme Grubu'ndaki 4. maçında 2 Nisan Çarşamba günü Sunderland kentinde İngiltere ile karşılaşacak olan A Milli Futbol Takımı, son dönemlerde deplasmandaki eleme grubu maçlarında genelde başarılı sonuçlar alıyor. 
     Türkiye, Dünya Kupası ve Avrupa Şampiyonası eleme gruplarında, 6.5 yılı aşkın süredir rakip sahalarda yaptığı son 15 maçta da yenilgi yüzü görmedi. 
     
     SON YENİLGİ BELÇİKA'DA 
     Elemelerde rakip sahadaki en son yenilgiyi, 31 Ağustos 1996'da, Brüksel'deki Dünya Kupası Eleme Grubu maçında Belçika'ya 2-1 yenilerek tadan milliler, o tarihten sonra Türkiye dışında yaptığı 15 eleme grubu maçından da sahadan boynu bükük ayrılmadı. 
     Milliler, bu süre içinde deplasmanda yaptıkları maçlardan 9'unu kazanırken, 6'sında berabere kaldı, toplam 25 gol atarken, kalesinde ise yalnızca 7 gol gördü. 
     Yıllardır deplasmandaki maçlarda başarısız sonuçlar alan Türkiye, son yıllardaki performansıyla bu görüntüye son verdi. 
     Öte yandan Türkiye, üçüncü olduğu 17. Dünya Kupası'nın ardından yaptığı 6 resmi ve özel maçta da yenilgi yüzü görmezken, bu süre içinde 4 galibiyet, 2 beraberlik aldı. 
     
     SON 20 MAÇTA 1 YENİLGİ 
     Milli takım ayrıca, rakip sahadaki son 20 eleme grubu maçından yalnızca 1'ini yitirdi. 
     Bu süre içindeki maçlarda 10 galibiyet ve 9 beraberlik alan milliler, toplam 32 gol atarken, kalesinde ise 14 gol gördü. 
     Rakip sahadaki son 20 eleme grubu maçının 16'sında rakiplerine gol atmayı başaran milliler, 10'unda ise kalelerini rakip forvetlere kapadı. 
     Türkiye ayrıca, bu süre içinde kalesinde 1 maçta 2'den fazla gol görmezken, San Marino'ya 5, Finlandiya'ya 4, Kuzey İrlanda ve Moldova'ya 3'er gol atma başarısını gösterdi. 
     
     RAKİP SAHADAKİ SON 20 MAÇ 
     A Milli Futbol Takımı'nın, Türkiye dışında, Dünya Kupası ve Avrupa Şampiyonası eleme gruplarında rakip sahalarda yaptığı son 20 maçta aldığı sonuçlar şöyle 
     
     
Tarih Yer Organizasyon Rakip Sonuç 07.09.1994 Budapeşte Avr.Şam.Ele.Gru. Macaristan 2 - 2 26.04.1995 Bern Avr.Şam.Ele.Gru. İsviçre 2 - 1 11.10.1995 Reykjavik Avr.Şam.Ele.Gru. İzlanda 0 - 0 15.11.1995 Stockholm Avr.Şam.Ele.Gru. İsveç 2 - 2 31.08.1996 Brüksel Dün.Kup.Ele.Gru. Belçika 1 - 2 14.12.1996 Cardiff Dün.Kup.Ele.Gru. Galler 0 - 0 10.09.1997 San Marino Dün.Kup.Ele.Gru. San Marino 5 - 0 11.10.1997 Amsterdam Dün.Kup.Ele.Gru. Hollanda 0 - 0 05.06.1999 Helsinki Avr.Şam.Ele.Gru. Finlandiya 4 - 2 04.09.1999 Belfast Avr.Şam.Ele.Gru. K. İrlanda 3 - 0 08.09.1999 Kişinev Avr.Şam.Ele.Gru. Moldova 1 - 1 09.10.1999 Münih Avr.Şam.Ele.Gru. Almanya 0 - 0 13.11.1999 Dublin Avr.Şam. Baraj İrlanda Cum. 1 - 1 07.10.2000 Göteborg Dün.Kup.Ele.Gru. İsveç 1 - 1 11.10.2000 Bakü Dün.Kup.Ele.Gru. Azerbaycan 1 - 0 28.03.2001 Üsküp Dün.Kup.Ele.Gru. Makedonya 2 - 1 01.09.2001 Bratislava Dün.Kup.Ele.Gru. Slovakya 1 - 0 06.10.2001 Kişinev Dün.Kup.Ele.Gru. Moldova 3 - 0 10.11.2001 Viyana Dün.Kup. Baraj Avusturya 1 - 0 12.10.2002 Üsküp Avr.Şam.Ele.Gru. Makedonya 2 - 1 
     Not Skorlarda ilk takım Türkiye olarak yazılmıştır 
     





</TEXT>
</DOC>
