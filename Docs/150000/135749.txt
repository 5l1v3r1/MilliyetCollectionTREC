<DOC>
<DOCNO> 135749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo13.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da hedef 3 puan... 
</HEADLINE>
<TEXT>

     Adanaspor Kulübü İdari Menajeri Erdoğan Yılmaz, Diyarbakırspor maçını kazanarak, ligin ikinci yarısına iyi bir başlangıç yapmak istediklerini bildirdi. 
     Erdoğan Yılmaz, düzenlediği basın toplantısında, takımın Antalya ve Adana'da yaptığı kamp çalışmalarıyla ligin ikinci yarısına hazır duruma geldiğini söyledi. 
     Futbolcuların uyum ve performanslarının çok iyi olduğunu ifade eden Yılmaz, ''Özellikle yeni transfer edilen oyuncuların takıma çok kısa sürede uyum sağlamaları bizleri sevindirdi. Oyuncularımın antrenmanlarda gösterdiği performansı lige yansıtmalarını bekliyorum'' dedi. 
     Adanaspor'un sezon başında ilk 10'u hedeflediğini de ifade eden Yılmaz, konuşmasını şöyle sürdürdü 
     ''Tüm çabamız bunu gerçekleştirmektir. Geçici başarı istemiyoruz. Çünkü bu, hayal kırıklığı doğurur. İyi bir hazırlık dönemi geçiren Adanaspor'un, Diyarbakırspor'u yenerek ligin ikinci yarısına iyi bir başlangıç yapmasını istiyoruz.'' Yılmaz, Pachola ve Emilov'un hafif sakatlıklarının sürdüğünü, bugün çalışmalarını tamamlayacaklarını ve yarın sabah Diyarbakır'a gideceklerini sözlerine ekledi. 
     





</TEXT>
</DOC>
