<DOC>
<DOCNO> 121405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo27.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da Elazığspor maçı hazırlıkları... 
</HEADLINE>
<TEXT>

     Kocaelispor, deplasmanda Elazığspor ile yapacağı maçın hazırlıklarını sürdürüyor. 
     Kocaelispor Sefa Sirmen Tesisleri'ndeki antrenman öncesi açıklama yapan teknik direktör Güvenç Kurtar, Fenerbahçe maçında futbolcularının çok iyi mücadele ettiğini ve bunun da gelecek haftalar için umut verici olduğunu söyledi. 
     Fenerbahçe maçında hata ve eksiklikleri bulunduğunu ifade eden Kurtar, Elazığspor maçında aynı hataları yapmamak için hazırlandıklarını bildirdi. 
     Takımın iyi futbol oynadığını dile getiren Kurtar, şunları söyledi 
     ''İyi futbolumuzu skora yansıtmak istiyoruz. Önümüzdeki maçlarda bunu başaracağız. Bu hafta mutlaka iyi sonuç almak zorundayız. Elazığ'da da kendi evimizde oynuyormuş gibi mücadele edeceğiz. Kılıcımızı kalkanımızı kuşandık, cenke hazırız.'' Yaklaşık 1.5 saat süren antrenmanda futbolcular, koşunun ardından top çevirme ve istasyon çalışması yaptı. 
     Yarın öğleden sonra yapılacak kısa antrenmanın ardından kampa girecek olan körfez ekibi, cuma günü Elazığ'a haraket edecek. 
     





</TEXT>
</DOC>
