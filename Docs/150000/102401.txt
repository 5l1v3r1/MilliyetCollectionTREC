<DOC>
<DOCNO> 102401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sondun08.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'daki sel felaketi. 
</HEADLINE>
<TEXT>

     Almanya Cumhurbaşkanı Johannes Rau, ülkesinde sel felaketinden etkilenen bölgelerde incelemelerde bulundu. 
     Rau, Döbeln kentinde yaptığı incelemeler sırasında, yüzlerce perakendecinin işsiz kaldığına dikkati çekerek, ''Bu insanlara yardım etmek zorundayız'' dedi. 
     Sel felaketinden etkilenen bölgelerde büyük çalışmaların gerekli olacağını ifade eden Rau, ''Yıkılmış bölgelerin yeniden imarı ulusal bir görevdir'' diye konuştu. 
     Rau, Riesa ve Grimma kentlerinde yapacağı incelemelerden sonra su seviyesinin tehlikeli şekilde yükseldiği Bitterfeld kentine de gidecek. 
     Bu arada Hür Demokrat Partili FDP eski Dışişleri Bakanı Hans-Dietrich Genscher ile Yahudi düşmanı tutumuyla tanınan FDP Genel Başkan Yardımcısı Jürgen Möllemann, şiddetli sel felaketinden dolayı federal mecliste özel bir oturum yapılması çağrısında bulundular. 
     Genscher, yazılı olarak yaptığı açıklamada, meclisin gelecek günlerde, kısa, orta ve uzun vadeli adımlar konusunda anlaşmaya varılması amacıyla bir araya gelmesi gerektiğini belirtti. 
     





</TEXT>
</DOC>
