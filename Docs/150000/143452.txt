<DOC>
<DOCNO> 143452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sonspo16.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım Arkadaşlardan gizli yapmam gereken bir olay yoktur 
</HEADLINE>
<TEXT>

     Fenerbahçe Kulübü Başkanı Aziz Yıldırım, ''Sorumluluğun bende olduğu bir ortamda, diğer arkadaşlardan gizli yapmam gereken bir olay yoktur. Çünkü sonuçta tüm sorumluluk bana aittir'' dedi. 
     Yıldırım, sarı-lacivertli kulübün resmi internet sitesinde bir açıklama yaparak, bugünkü bazı gazetelerde, teknik sorumlu Oğuz Çetin ile yaptığı görüşmenin içeriğinin tamamen yanlış ve yalan ifadelerle yansıtıldığını kaydetti. 
     Aziz Yıldırım, açıklamasında şu ifadeleri kullandı 
     ''Sayın Oğuz Çetin ile Elazığspor maçının gecesi görüştüm ve bu görüşme 10 dakika sürmüştür. Kendisine, Elazığ'da yapmış olduğu açıklamanın ne anlam taşıdığını sordum. Bu tür açıklamaların kamuoyunda yanlış anlaşılabileceğini söyledim. Sayın Saran ile beraber durumu değerlendirip, pazartesi günü yapılacak toplantıya getirmesi için sayın Saadettin Saran Bey'e düşüncelerini söylemesini söyledim. 
     Konuyu tamamen başka noktaya çekmek ve orada bulunmayan şahısları da olaya eklemek çok yanlıştır. 
     Bu konuyu da dünkü yönetim kurulunda tüm arkadaşlara açıkladım. Ayrıca, sorumluluğun bende olduğu bir ortamda, diğer arkadaşlardan gizli yapmam gereken bir olay da yoktur. Çünkü sonuçta tüm sorumluluk bana aittir.'' 
     





</TEXT>
</DOC>
