<DOC>
<DOCNO> 132123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/spo08.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve bir rüya bitti 
</HEADLINE>
<TEXT>

Avustralyalı Hewitt, ülkesindeki turnuvayı çeyrek asır sonra kazanan ilk tenisçi olma şansını, Faslı rakibine yenilerek kaybetti. Serena ise çeyrek finali buldu 
     AVUSTRALYA Açık’ta ev sahibi ülkenin gözbebeği, bir numaralı seribaşı Lleyton Hewitt’in çeyrek asır sonra bu turnuvayı kazanan ilk Avustralyalı olma rüyası 4. turda son buldu. Hewitt, 31 yaşındaki Faslı Younes El Aynaoui’ye 6 - 7, 7 - 6, 7 - 6 ve 6 - 4’lük setlerle teslim oldu. Hewitt, sevgilisi Belçikalı Clijsters’in çeyrek finalist olmasıyla teselli buldu. Tek bayanların bir numaralı seribaşı Serena Williams ise, Yunan Eleni Daniilidou’yu 6 - 4, 6 - 1’lik setlerle kolayca yenerek çeyrek finale yükseldi. 
     
TEK BAYANLAR 4 K.Clijsters- 19 A.Coetzer 6-3, 6-1 8 A.Myskina- 10 C.Rubin 4-6, 6-4, 6-1 25 M.Shaughnessy- 20 E.Bovina 5-7, 6-2, 6-4      
     
TEK EKREKLER 9 A.Roddick- 25 M.Youzhny 6-7, 3-6, 7-5, 6-3, 6-2 31 R.Schüttler- 23 J.Blake 6-3, 6-4, 1-6, 6-3      
     
Sırıkçı değil tenisçi      BU Bubka, Junior Bubka. Sırıkla yüksek atlamada 35 rekor sahibi Dünya ve Olimpiyat Şampiyonu Sergei Bubka’nın oğlu Sergei Jr., babasının izinden giderek sporcu oldu, ama sırıkla atlamıyor. 15 yaşındaki Sergei, yeteneklerini tenis kortlarında sergiliyor. Bu yıl, Avustralya Açık’ta junior tek erkeklerde mücadele eden Sergei Jr., ilk turda elendi, ama babasına umut verdi. 
     
Çoook sıcak      YAZ mevsimini yaşayan Avustralya’da, turnuvanın yapıldığı Melbourne’ü etkisi altına alan sıcak dalgası ve nem, kortta tenisçileri, tribünde seyircileri bunaltıyor. Sıcaklığın dün gölgede 35 dereceye ulaşması üzerine başhakem, "ekstrem sıcaklık önlemleri" istedi. Bunun üzerine maçlara iki saat ara verilirken, bazı kortların üstü kapandı. 
     



 SPOR 
























</TEXT>
</DOC>
