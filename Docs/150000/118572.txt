<DOC>
<DOCNO> 118572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas00.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp’te şok transfer 
</HEADLINE>
<TEXT>

Tıp dünyası, İstanbul Memorial’ın babası’ sayılan kalp cerrahı Prof. Sarıoğlu ve 15 kişilik uzman ekibinin Acıbadem Hastanesi’ne transferini konuşuyor 
     AYŞEGÜL AYDOĞAN İstanbul 

     İstanbul’da dört yıl önce kurulan en yeni ve modern özel tıp merkezlerinden Memorial Hastanesi’nin kurucusu ve eski koordinatörü kalp cerrahı Prof. Dr. Tayyar Sarıoğlu, 15 kişilik ekibiyle Acıbadem Carousel Hastanesi’ne geçti. 
     Transfer ücreti almadığını belirten Sarıoğlu, İstanbul Kalp Cerrahisi Vakfı’nın öncülüğünde kurduğu hastaneden ayrılış nedenini açıklamadı. Memorial Hastanesi’nde transfer şoku yaşanırken, Prof. Sarıoğlu’nun ayrılmasına neden olanın geçen yıl Florence Nightingale Hastanesi’nden Memorial’a transfer edilen Prof. Dr. Bingür Sönmez ve ekibi olduğu iddia edildi. Prof. Sözmez, hastanede son bir yıl içinde kalp cerrahisi biriminin başına getirilmiş, Sarıoğlu da koordinatörlük görevinden alınıp yerine bir Amerikalı atanmıştı. 
     
     Atılım yapacağız’ 
     Transfer olduklarından beri ekibiyle Acıbadem Hastanesi’nde 10 günde 25 kalp ameliyatına giren Prof. Sarıoğlu da, ayrılış nedenini şöyle açıkladı 
     "Memorial’da 2 milyon dolarlık yatırım var ama kalp cerrahisi ve kardiyoloji zayıftı. Akla gelmeyen bir yerdi. Acıbadem Hastanesi’ni dünyanın en iyi merkezleriyle paralel iş yapacak bir cazibe merkezi haline getireceğiz. Memorial’da çocuk ve erişkin kalp cerrahisinde gerçekleştirdiğimiz ilkleri burada da sürdüreceğiz. Teknik donanım çok iyi, bina akıllı bina. Yeni bir atılım yapacağız, yeni projelerimiz olacak." 
     
İşte 15 kişilik ekip      Acıbadem Carousel Hastanesi’nde 1 Kasım’dan itibaren göreve başlayan Prof. Tayyar Sarıoğlu’nun ekibinde şu uzman doktorlar bulunuyor Çocuk Kardiyolojisi Bölüm Başkanı eşi Prof. Dr. Ayşe Sarıoğlu, Dr. Yusuf Yalçınbaş, Dr. Ersin Erek, Dr. Ece Salihoğlu, yoğun bakım uzmanları Dr. Nilüfer Öztürk, Dr. Yasemin Mamur, yenidoğan yoğun bakım uzmanı Dr. Gökhan Mamur ile hemşire, teknisyen ve anestezi uzmanları. 
     



 YAŞAM 























</TEXT>
</DOC>
