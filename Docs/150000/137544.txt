<DOC>
<DOCNO> 137544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo13.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Malatyaspor'a hazırlanıyor... Hasan Şaş iyileşti 
</HEADLINE>
<TEXT>

     Galatasaray, ligde hafta sonunda Malatyaspor ile kendi sahasında yapacağı maçın hazırlıklarına bu sabah yaptığı idmanla başladı. 
     Teknik Direktör Fatih Terim yönetiminde Florya Metin Oktay Tesisleri'nde gerçekleştirilen ve yaklaşık 1,5 saat süren yağmur altındaki antrenmana tüm futbolcular katıldı. 
     Terim, futbolcuları iki gruba ayırarak ayrı ayrı sahalarda çalıştırırken, sarı-kırmızılılar, fizik kondisyon hareketlerinin ardından şut çalışması yaptılar. Antrenmana sakatlığı geçen Hasan da katıldı. Tecrübeli futbolculardan Suat Kaya ise koşu yaptıktan sonra çalışmayı bıraktı. 
     Galatasaray, Malatyaspor maçının hazırlıklarını bu akşam basına kapalı yapacağı çalışmayla sürdürecek. 
     





</TEXT>
</DOC>
