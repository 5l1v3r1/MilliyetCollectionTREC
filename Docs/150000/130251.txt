<DOC>
<DOCNO> 130251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/astro/index.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
2003’te Erdoğan ve Türkiye’yi neler bekliyor 
</HEADLINE>
<TEXT>

Bu sene Türkiye ve R. Tayyip Erdoğan ile ilgili çok şey belli olacak. R. Hakan Kırkoğlu 2003’ün Erdoğan ve ülkemiz açısından astrolojik analizini yaptı 
     Önemli girişimler şubat başında 
     Erdoğan’ın doğum saati konusunda doğrudan bir bilgimiz olmamakla birlikte, yaptığım çalışmada yükselen burcunun Aslan burcunun ilk dereceleri olabileceği ve bu yüzden 15.08 gibi bir saatte doğmuş olabileceği anlaşılıyor. Bu harita üzerinde hareket edersek, mart ayının ilk haftasının politik durumu bakımından dikkat çekici olabileceğini söyleyebiliriz. Kendisi şubat başında da çok önemli girişimlerde bulunabilir ve kuşkusuz bu durum onu başbakanlığa götürebilecek gelişmeleri açıklayabilir. 
     Mayıs ayı başında da benzer şekilde, sözünü ettiğimiz yönetime ilişkin değişiklikler ve alınacak yeni kararlar açısından Erdoğan’ı yakından etkileyecek. 
     1990 yılı başında Koç burcunda yeniayı gerçekleşmiş olan Erdoğan için özellikle 2004 yılının son ayları son derece belirleyici ve çalışmalarının sonuçlarını aldığı bir hasat dönemi olarak gözükmekte. 
     Önümüzdeki yıllarda, özellikle 2004-2005 arasında çok dikkat çekici bir Uranüs transiti altına girecek olan Erdoğan için hızlı değişim, otoritelerle çatışma ve daha radikal kararlar söz konusu olabilir. Bu dönemde kendisi şartlara uyum göstermek istemeyebilir. Aynı dönemde, Cumhurbaşkanı Sezer’in de sert bir Pluto transiti altında olması söz konusu gerginliklerin yönetim açısından dengesizlik ya da huzursuzluk getirebileceğini göstermekte. Tüm bunlar 2005 yılının Erdoğan’ın politik kariyeri bakımından son derece önemli bir dönemeç olacağını söylüyor. 
     
     Mayıs ayında ekonomi ile ilgili kritik kararlar alınabilir 

</TEXT>
</DOC>
