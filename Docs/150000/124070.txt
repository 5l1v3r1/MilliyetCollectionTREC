<DOC>
<DOCNO> 124070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/siyaset/asiy.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak operasyonu için referandum 
</HEADLINE>
<TEXT>

ABD yönetimine Körfez Savaşı’ndan Türkiye’nin zararının 100 milyar dolar olduğunu ilettiğini söyleyen Erdoğan, "Ancak 1-2 milyar dolar veriyorlar" dedi 
     ABDULLAH KARAKUŞ 

     Washington Kopenhag 

     AKP Genel Başkanı Recep Tayyip Erdoğan, ABD Başkanı George Bush’la yaptığı görüşmede ABD’nin Irak’a bir operasyon yapma olasılığının yüksek olduğu izlenimini edindiğini söyledi. Erdoğan, olası Irak operasyonuna Türkiye’nin katılımı konusunda referanduma gidilebileceğini belirterek sürpriz yaptı. 
     Erdoğan, ABD temaslarının ardından Kopenhag yolunda gazetecilerin sorularını yanıtladı. Pentagon’daki brifingde "Türkiye’nin Irak’taki kitle imha silahları açısından yakın tehdit altında olduğunun üzerinde ısrarla durulduğunu" vurgulayan Erdoğan, "Bize yakın tehdit altındasınız’ dediler" açıklamasını yaptı. 
     "Kitle imha silahlarıyla ilgili Türkiye için bir tedbir düşünüldü mü " sorusunu ABD yetkililerine yönelttiğini belirten Erdoğan, "Bu soruma net yanıt alamadım" dedi. 
     
     Bizi çok etkiler 
     Körfez Savaşı’nın bedelini Türkiye’nin h l ödediğini ABD’lilere aktardığını vurgulayan Erdoğan, şunları kaydetti "Güneydoğu terörünün ileri gitmesinin nedeni Körfez Savaşı oldu. Ekonomik yükünü h l kaldıramadık. Yani operasyonla bölge ciddi sıkıntılara girer. ABD’liler Türkiye’yi az kayıpla bu işten çıkarırız’ diyorlar. Ama bunu kabul etmemiz söz konusu değil. Girsek de, girmesek de bizi bu olaylar çok etkiler." 
     Körfez Savaşı’ndan Türkiye’nin şu ana kadar zararının 100 milyar dolar olduğunu ilettiğini söyleyen Erdoğan, "Bu geçmişte kaldı, gibi bir havaları var. 1991’de bir koyup kaç katı alacağız diyorlardı, ama şimdi tam tersi olduğu görüldü" diye konuştu. 
     Mısır - Suriye - Arabistan’la bir koalisyon kurulup kurulmadığını sorduğunu kaydeden Erdoğan, şöyle devam etti 
     "Ürdün’ü ikna ettikleri gibi bir hava var. ABD, güneydeki hazırlığını bitirmiş gibi. Kuzeyde istedikleri gerçekleşirse işin maliyeti düşer. Ama bu işin Türkiye için maliyeti yüksek olacak. Biz bugünle ilgili bir şey talep etmedik, ama geçmişle ilgili en az 100 milyar dolar zararımız olduğunu söyledik. Zarar karşılama için bazı basit rakamlar ifade ediyorlar. 1-2 milyar dolar veririz diyorlar." 
     Irak’la ilgili ABD’nin tavrını beklediğini ifade eden Erdoğan, şunları söyledi 
     "Bu konuyu Genelkurmay ve Başbakan’la daha açık konuştular. Biz demokratik bir ülkeyiz. Demokrasilerde parlamento ağırlıklı olarak böyle bir kararı verebilir. Hatta ve hatta gerekirse halka da gidilebilir. Halkın kanaatleri alınabilir. Zaman elverirse referandum da yapılabilir. Bunu Bush’a da söyledim. Ama önce üst düzeyle görüşülmeli. Sezer’in ve Genelkurmay’ın görüşleri de önemli. Ben de MYK’yı toplayıp bir kanaat belirleyeceğim." 
     
     

</TEXT>
</DOC>
