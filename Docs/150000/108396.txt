<DOC>
<DOCNO> 108396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/siyaset/siy05.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Eczacıbaşı’na sordu 
</HEADLINE>
<TEXT>
Cebimdeki rozeti sana takalım mı 
     İSMAİL ŞAHİN 

     Kemal Derviş, Eczacıbaşı Topluluğu’nun 60. yıl kutlamasında, yakasına taktığı CHP rozetinin kendisine çok yakıştığını söyleyenlere, "Cebimde bir tane daha var. İstiyorsanız size de takabilirim" cevabını verdi. Bülent Eczacıbaşı’nın da CHP rozetini okşayıp çok yakışmış demesi üzerine, "Çok sevdiysen, cebimdekini sana takalım, sen de CHP’li ol" dedi. Eczacıbaşı, bunun üzerine kahkayı patlatıp, "İşler çok. Kim ilgilenecek Olmaz" dedi. 
     
     DENİZ’LE HİÇ SORUN YOK’ 
     İşadamları, geceye eşi Cathy Derviş ile birlikte gelen Derviş’e en çok "Baykal ile anlaşabiliyor musunuz " sorusunu yöneltti. Derviş’in yanıtı ise "İnanın Deniz Bey ile çok iyi anlaşıyoruz. Parti içi demokrasinin iyi işlediğine inanabilirsiniz" şeklinde oldu. İşadamlarının aday listelerinde eski isimlerin yeni olarak sunulduğu eleştirisine karşılık olarak da Derviş, "Kişileri tek tek incelemek yanlış olur. Kuruma ve o kurumun ilkelerine bakın" dedi. Derviş’in gecede yaptığı sohbetlerde, YTP de gündeme geldi. YTP’nin ambleminin Anadolu’daki insan için hiçbir şey ifade etmediğini söyleyen Derviş, "Gönlüm halen İsmail Cem’in CHP’de görev almasından yana. Onun CHP’de başkan yardımcılığı, kurulacak hükümette dışişleri bakanlığı görevini üstlenmesini çok istiyorum" diyerek Cem’e mesaj gönderdi. 
     
     SABANCI’NIN OYU BİRİNCİYE 
     Öte yandan davete katılan Sabancı Holding Yönetim Kurulu Başkanı Sakıp Sabancı, gazetecilerin sorularını yanıtlarken, seçimden tek başına güçlü bir yönetimin çıkması gerektiğini belirterek şöyle konuştu 
     "Koalisyonlara ve hele 3’lü, 4’lü ortaklıklara bizi tekrar mahk m edeceklerse bunun yerine bir parti gelsin. En güçlü gelebilecek kimi hissedersem, oyumu oraya vereceğim. Benim gibi bir işadamı sol eğilimli insanlarla olmaz. Ama eğer onlar yalnız başına gelecekse oyum onların." 
     



 SİYASET 
















</TEXT>
</DOC>
