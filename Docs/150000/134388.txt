<DOC>
<DOCNO> 134388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/ekonomi/eko11.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya Real açıldı 
</HEADLINE>
<TEXT>

     EKONOMİ SERVİSİ 

     Metro Group bünyesinde faaliyet gösteren Real Hipermarketler zincirinin bir halkası Konya’da hizmete girdi. 
     Açılışta konuşan Real Hipermarket Türkiye Genel Müdürü Ulf Groth, Konya’da 8 bin 393 metrekare kapalı alana kurulan Real’in zincirin yedinci halkası olduğunu söyledi. 
     Çok geniş ürün yelpazesine sahip olduklarını belirten Groth, "Türkiye’deki diğer mağazalarımızda başarılı bir şekilde yerini almış olan TİP markamız da uygun kaliteyi sizlere en ucuz fiyat ile sunuyor. 
     Kendi markamızı ürettirirken de dikkat ettiğimiz nokta tüketici olarak satın almayacağımız bir ürünü hiçbir zaman raflarımıza koymamaktır. Bu kaliteden ödün vermeyeceğimiz anlamına gelir" dedi. 
     
     AB’de et lobisi 
     Metro Group’un satış kanallarının Türkiye’deki başarısı Türk ekonomisi için sayısız ihracat şansı demek olduğunu belirten Groth, "Dileğimiz Konya şehrinin gelişimine ayak uydurarak beraberce büyümek" diye konuştu. 
     Groth, Türk eti için Brüksel’de lobi faaliyeti sürdürdüklerini, Antalya’dan Rusya’ya meyve, sebze ihracatı için de çalıştıklarını söyledi. 
     



 EKONOMİ 
























</TEXT>
</DOC>
