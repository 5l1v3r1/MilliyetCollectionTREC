<DOC>
<DOCNO> 148716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/siyaset/siy07.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli mesele’ çözümü Arınç’tan 
</HEADLINE>
<TEXT>

Milli Görüş’le ilgili kriz Arınç’ın yol göstermesiyle çözüldü. İbare çıkartıldı ve aslı gibidir’ damgasıyla komisyona gitti 
     SALİHA ÇOLAK, ABDULLAH KARAKUŞ Ankara 

     Milli Görüş Teşkilatı’nın terörizm kapsamında gösterilmesi krizi, Meclis Başkanı Bülent Arınç’ın devreye girmesiyle çözüldü. Tasarıyı beş gün imzada bekleten Arınç, hem hükümeti tasarıyı geri çekmekten, hem de Dışişleri Komisyonu’nu önerge savaşından kurtardı. Gerekçe metninin düzeltilmesi için hükümete yol gösteren Arınç, hükümetin sessiz sedasız "Milli Görüş" ifadelerini çıkarıp reddedilen tezkeredeki gibi "aslı gibidir" damgasını vurmasının ardından tasarıyı Dışişleri Komisyonu’na gönderdi. 
     Arınç, Dışişleri Bakanı Abdullah Gül ile telefonla görüşerek düzeltmenin yolunu gösterdi. Tasarıyı beş gün imzada bekleten Arınç, Meclis’in reddettiği yabancı asker konuşlandırmaya ilişkin tezkerede izlediği yolu kullandı. Arınç’ın önerisiyle Başbakanlık yeni gerekçeyi "aslı gibidir" damgası vurarak Başkan’a gönderdi. Yeni gerekçede, "Milli Görüş gibi köktendinci örgütler" ifadesi yerine "bazı köktendinci örgütler" denildi. 
     


SİYASET 


















</TEXT>
</DOC>
