<DOC>
<DOCNO> 138426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sonspo02.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin hazırlık maçı kar yüzünden iptal edildi 
</HEADLINE>
<TEXT>

     Fenerbahçe'nin yarın Güney Kore'nin Ulsan Hyundai Tigers takımıyla yapacağı hazırlık maçı ve bu sabahki antrenmanı, olumsuz hava şartları nedeniyle iptal edildi. 
     Güney Kore ekibi ile Sarıyer Yusuf Ziya Öniş Stadı'nda yapılacağı açıklanan maçın stat zemininin karla kaplı olması ve olumsuz hava koşullarının sürmesi nedeniyle iptal edildiği bildirildi. 
     Samandıra Tesisleri'ndeki sahaların karla kaplı olması nedeniyle çalışmalarını Dereağzı Tesisleri'nde sürdüren sarı-lacivertli takım, burada da kar engeli ile karşılaşırken, teknik sorumlu Oğuz Çetin bu sabah yapılacak antrenmanı iptal etti. 
     Günün ilerleyen saatlerindeki hava şartlarına göre, takımın bu akşam antrenman yapıp yapmayacağının belli olacağı belirtildi. 
     





</TEXT>
</DOC>
