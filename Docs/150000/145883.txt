<DOC>
<DOCNO> 145883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yasam/yas02.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk eleme tamam sıra finalde .. 
</HEADLINE>
<TEXT>

Tuğba Karademir, Dünya Artistik Patinaj Şampiyonası’nda elemeyi geçen ilk Türk sporcu oldu. Finale bir adım daha yaklaştı 
     ŞÜKRAN PAKKAN İstanbul 

     DÜNYA Artistik Patinaj Şampiyonası’na, Kanada’da yaşamasına rağmen Türkiye adına katılan Tuğba Karademir, Washington’daki ilk elemeleri başarıyla tamamladı. 42 kişilik kadınlar grubunda ilk 15’e girmeyi başaran genç sporcu "Ülkemden de destek bekliyorum" dedi. 
     
     Tango gösterisi büyüledi 
     KARADEMİR, böylece kategorisinde Türkiye tarihinde ilk kez bir dünya şampiyonasında elemeleri geçen sporcu unvanını kazanmış oldu. Kısa programda İspanyol müziği eşliğinde sunduğu tango gösterisi ile dikkat çeken Karademir, patenlerine taktığı nazar boncuklarının kendisine uğur getirdiğini söyledi. 
     
     Zorlu final dönemi 
     BUZ pateni sevdası nedeniyle ailesinin Kanada’ya göç etmesine neden olan Tuğba’yı Türkiye adına yarışması için Türkiye Buz Sporları Federasyonu ikna etmişti. Bugün kısa programdaki finallere katılacak olan genç sporcu, başarılı olması halinde uzun programda şansını deneme hakkını elde edecek. 
     


YAŞAM 




















</TEXT>
</DOC>
