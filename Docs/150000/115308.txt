<DOC>
<DOCNO> 115308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur14.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cengiz Altınkaya "Anap zamanında, Türkiye muhteşem oldu" 
</HEADLINE>
<TEXT>

     ANAP Genel Başkan Yardımcısı Cengiz Altınkaya, ''ANAP'ın güçlü, başarılı ve iyi olduğu dönemlerde Türkiye muhteşem oldu'' dedi. 
     Altınkaya, Aydın'ın Köşk İlçesi'ndeki seçim bürosunda, partisinin 1983 yılından 1991 yılına kadar iktidarda kaldığını ve akla hayale gelmeyen yenilikler yaptığını bildirdi. 
     Türkiye'de ANAP'ın vaat ettiklerinin mislisini vaat edenlerin iktidara geldiğini, ancak bunları başaramadığını belirten Cengiz Altınkaya, vatandaşların boş vaatlere artık kanmadığını öne sürdü. Altınkaya, şöyle konuştu 
     ''ANAP'ın güçlü, başarılı ve iyi olduğu dönemlerde, Türkiye muhteşem oldu. Herkes parmak ısırdı. Ben dilerdim ki, keşke bizden üç misli on misli vaatlerde bulunanlar başarılı olsun. Keşke Türkiye'nin milli geliri 2 bin 600 dolardan, şimdi 6 bin dolara gelmiş olsaydı. Ama olmadı, geçmiş yıllarda yapılan hatalar Türkiye'yi allak bullak etti.'' ANAP'ın hiçbir zaman değiştik deme ihtiyacı yapmadan siyaset yaptığını ve geçmişinden hiç utanmadığını belirten Cengiz Altınkaya, iktidara geldiklerinde seçim sistemini değiştireceklerini söyledi. 
     Altınkaya, 1991 yılında ''tercihli seçim sistemi'' var olmasına rağmen, daha sonra iktidara gelenlerin ''seçilememe endişesiyle'' bu sistemi kaldırdıklarını, şimdi yine seçim meydanlarında seçim sistemini değiştireceklerini tekrarlamaya başladıklarını öne sürdü. 
     





</TEXT>
</DOC>
