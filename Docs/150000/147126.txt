<DOC>
<DOCNO> 147126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/guncel/agun.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA bu kez doğru koordinat verdi 
</HEADLINE>
<TEXT>

Savaşın başından bu yana hayal kırıklığı yaratan CIA, şeytanın bacağını kırdı. Kayıp Jessica’nın yerini tespit edip tüm ABD’yi sevince boğdu... 
     DIŞ HABERLER SERVİSİ 

     ABD özel timleri, 10 gün önce Nasıriye’de Iraklılara esir düşen 19 yaşındaki kadın asker Jessica Lynch’i, önceki gece yarısı bir hastaneye düzenledikleri baskınla kurtardı. Helikopterlerden indirme yapan Amerikan "Delta Force" ve "Navy SEAL" seçkin komandoları tarafından gerçekleştirilen operasyon sonunda iki bacağı ve bir kolu kırık olan, birkaç yerinden de kurşun yarası alan kadın asker ABD askeri hastanesine götürülerek tedavi altına alındı. Yetkililer, Jesicca Lynch’in yaralarına rağmen hayati tehlikesinin olmadığını belirtti. 
     
     DİKKAT DAĞITTILAR 
     Savaşın ilk günlerinde Nasıriye’deki çarpışmalar sırasında yönünü şaşırarak pusuya düşen Jessica ve 507. Ordonat Bakım Bölüğü’nden 15 askeri arayan CIA, önceki gün kadın askerin Saddam Hastanesi’nde olduğunu belirledi. Hastanenin koordinatları hemen Katar’daki merkez kararg ha bildirildi. 
     Esir askerleri kurtarmak için bir Körfez ülkesinde 24 saat hazır bekletilen özel timler alarma geçirilirken, CIA’nın istihbaratı yalnızca en üst düzey komutanlara iletildi. Komutanlar fazla düşünmeden operasyon için düğmeye bastı. 
     Askeri planlamacılar, Iraklıları yanıltmak için paralel bir operasyon yapılmasına karar verdi. Plan uyarınca, dikkatleri başka yöne çekmekle görevli ABD deniz piyadeleri birliği, tank ve zırhlılarla Nasıriye’nin merkezinden geçen Fırat üzerindeki bir köprüye sahte saldırı düzenledi. 
     
     HEPSİ KURTARILACAK’ 
     Iraklılar bu saldırıyı püskürtmekle uğraşırken, helikopterlerle indirme yapan özel timler hastaneyi bastı. Özel timler bir hastane odasında tutulan Jessica Lynch’i bulup hemen helikoptere taşıdı. Jessica’nın yanında bulunan 2 Amerikalı askerin cesedi de alındıktan sonra hastaneden güvenli bir bölgeye uçuldu. 
     Operasyonun başarıyla tamamlanmasının Başkan Bush memnuniyetini belirtirken, Merkez Komutanlığı Sözcüsü Jim Wilkinson "ABD, kahramanlarını asla yalnız bırakmaz" açıklamasını yaptı. Wilkinson, Irak’ın elinde 7 esir daha bulunduğunu ve bunların da kurtarılacağını belirtti. 
     
Babası 1 Nisan şakası sandı      19 yaşındaki kadın asker Jessica’nın, Nasıriye’deki bir operasyonla tutulduğu hastaneden kurtarıldıktan sonra, özgürlük müjdesi ailesine verildi. Ancak, bunu 1 Nisan şakası sanan baba Greg Lynch, işin gerçek olduğuna iyice kanaat getirdiğinde ise sevince boğulduğunu söyledi. Dün gece C-17 tipi bir nakliye uçağıyla Almanya’nın güneybatısındaki Amerikan Ramstein Hava Üssü’ne getirilen Jessica’nın, tedavi edildikten sonra ABD’ye gönderilmesi bekleniyor. 
     
     
     


GÜNCEL 



















</TEXT>
</DOC>
