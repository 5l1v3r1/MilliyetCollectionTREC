<DOC>
<DOCNO> 138115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/spor/spo03.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sakıncası yok 
</HEADLINE>
<TEXT>

Galatasaray 2. Başkanı Ali Dürüst, erteleme olayına karşı çıkmadıklarını söyledi, "Biz küçük hesaplara bakmıyoruz. Aynı durum daha önce bizim de başımıza geldi" dedi 
     HALİL ÖZER 

     Yalan haber 
     GALATASARAY İkinci Başkanı Ali Dürüst dün yaptığı basın toplantısında bir gazetede çıkan ertelemelere büyük tepki gösterdikleri yolundaki haberlerin yalan olduğunu söyledi. Aksine böyle kararın kendileri için bir sakınca doğurmayacağını vurgulayan Dürüst, "2001 yılında Real Madrid ile çeyrek final oynarken aynı durumu biz de yaşadık. O zaman Avrupa Kupaları’nda herhangi Türk takımına katkı sağladığı sürece ertelemeye karşı olmadığımızı söylemiştik. O sözümüzün arkasındayız" dedi. 
     
     Stad projesi BEŞİKTAŞ’IN 
     o günlerde ertelememeye tepki gösterdiğini de belirten Dürüst, "Ama biz ertelemenin avantaj sağladığını düşünmüyoruz. Oynanmamış maç, kazanılmamış maçtır. Küçük hesaplara bakmıyoruz. O yüzden bu ertelemeye tepki göstermiyoruz" diye konuştu. Dürüst ayrıca Irak’taki savaş rüzgarlarının stad projesini olumsuz yönde etkilediğini de belirtirken "Ancak biz her şartta işe başlayacağız. Proje bir hafta içinde belli olacak" ifadesini kullandı. 
     
Gol yağmuru      Sarı- Kırmızı takım Malatyaspor maçının hazırlıklarını dün yaptığı antrenmanla sürdürdü. Sakat olan Suat, idmana katılmazken, Hasan Şaş salonda çalıştı. PAF takımıyla yapılan çift kale maçta as takım sınıfta kaldı. İlk 45 dakika 1-1 biterken, ikinci yarı yedeklerin oyuna girmesiyle maç 9-1 sonuçlandı. 
     
Sami Yen temizlendi      YOĞUN kar yağışı nedeniyle Denizlispor maçı ertelenen Galatasaray, bu haftaki Malatyaspor karşılaşmasında da aynı problemi yaşamamak için işi sıkı tutuyor. Kulüp yetkilileri, İstanbul’daki kar yağışı nedeniyle karla kaplı zemini dün temizlediler. Pazar gününe kadar 100 kişilik bir ekibin de sahanın hazır olması için hazırda bekletildiği belirtildi. 
     



 SPOR 




























</TEXT>
</DOC>
