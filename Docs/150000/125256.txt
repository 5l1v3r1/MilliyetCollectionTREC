<DOC>
<DOCNO> 125256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sontur08.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurlar 250 milyon lira zam istiyor... 
</HEADLINE>
<TEXT>

     Memur Sendikaları Konfederasyonu Memur-Sen Genel Başkanı Fatih Uğurlu, ''memur maaşları arasındaki makasın daraltılması için'' maaşlara 2003 yılının ilk yarısında seyyanen 250 milyon lira zam yapılması gerektiğini belirtti. 
     Uğurlu, yaptığı yazılı açıklamada, kamu çalışanlarının yıllardır ''sefalet ücretine'' mahkum edildiğini savunarak, memur maaşlarına yeni bir düzenleme getirilmesi gerektiğini ifade etti. 
     Hükümetin, 2003 yılında ''memurlara hak ettikleri değeri gösterip, yüzdelik değil, seyyanen zam vermesini'' istediklerini belirten Uğurlu, ''Asgari geçim standartları baz alınarak belirlenecek olan bu seyyanen zam 250 milyon lira olmalıdır. Seyyanen yapılacak bu zamla memurlarımız arasında yaşanan ücret makası uçurumu daraltılacak ve kamu çalışanlarımız hak ettikleri ücreti almış olacaktır'' dedi. 
     





</TEXT>
</DOC>
