<DOC>
<DOCNO> 146440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun07.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı bombalara karşı tetikteyiz...’ 
</HEADLINE>
<TEXT>

Myers, canlı bomba tehdidine karşı kendi taktikleriyle mücadele edeceklerini söyledi 
     DIŞ HABERLER SERVİSİ 

     Necef’te Iraklı bir intihar bombacısının, 4 Amerikan askerini öldürmesi ve Irak Devlet Başkan Yardımcısı Taha Yasin Ramazan’ın "Bu yalnızca bir başlangıç, yakında daha çoğunu göreceksiniz" şeklindeki sözlerinin ardından BBC televizyonuna demeç veren ABD Genelkurmay Başkanı Orgeneral Richard Myers, "Bu tehdide karşı kendi taktik ve tekniklerimizi belirleyebiliriz. Orada çok umutsuz insanlar var ve tetikte olmalıyız" dedi. Aynı şekilde İngiliz komutanlar da önlem alacaklarını ifade ettiler. 
     Katar’daki İngiliz karargahından Yarbay Ronnie McCourt da intihar saldırıları nedeniyle bazı küçük ayarlamalar yapacaklarını ancak bu durumun operasyonun gidişatını etkilemeyeceğini söyledi. 
     
     58 MİLYAR TL 
     Yarbay McCourt, "İntihar saldırısı korkusuyla yaşayamazsınız. İşinizi yapmanız gerekir, riskleri dengelemek durumundayız" dedi. İngiliz birliklerinin ilk aşamada nöbet ve devriye sayısını artıracağı belirtildi. Bu arada, Saddam yönetimi önceki gün Necef’te 4 Amerikalı askeri havaya uçuran intihar bombacısının ailesine 100 milyon dinar yaklaşık 58 milyar lira ödül vereceğini açıkladı. 
     


GÜNCEL 


























</TEXT>
</DOC>
