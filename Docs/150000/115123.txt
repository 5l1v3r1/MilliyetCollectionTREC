<DOC>
<DOCNO> 115123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur17.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'tan AB'ye 100 bin imza kampanyası 
</HEADLINE>
<TEXT>

     ANAP İzmir İl Teşkilatı, "Avrupa Birliği'ne 100 bin mektup kampanyası" başlattı. 
     ANAP İl Başkanı Yunus Yunusoğlu, kampanyaya sivil toplum ve diğer siyasi partilerin gönülden katılmalarını beklediklerini söyledi. Hazırladıkları mektupları, gerekli imzaları topladıktan sonra AB üyesi ülkelerin temsilcilerine göndereceklerini ifade eden Yunusoğlu, şu bilgiyi verdi 
     "Partimizin önünde, biri seçim, diğeri AB olmak üzere iki takvim vardı. Biz AB takvimine seçimden daha fazla önem veriyoruz. Konuyu parti çalışması olarak değil milli bir dava olarak görüyoruz. Amacımız tüm siyasi partilerle el ele vererek, daha güçlü bir Türkiye yaratmaktır." Bu konuda İzmir'den Türkiye'ye anlamlı bir mesaj gideceğini kaydeden Yunusoğlu, kampanyanın yarın Karşıyaka ve Kemeraltı Çarşısı girişlerinde süreceğini belirtti. 
     





</TEXT>
</DOC>
