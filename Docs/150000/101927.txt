<DOC>
<DOCNO> 101927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko06.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşım hızlanacak 
</HEADLINE>
<TEXT>

Finans ve Üretim Danışma Kurulu’nda İstanbul Yaklaşımı’nın hızlandırılması benimsendi 
     Ekonomi yönetimi, finans ve reel sektör temsilcilerinden oluşan Finans ve Üretim Danışma Kurulu, altı aydan sonra ilk kez toplandı. Devlet Bakanı Masum Türker, toplantıda ekonomik programa bağlılığın sürdürülmesi için mutabık kalındığını söyledi. Türker, bürokrat ve finans kesimi ile çözüm önerilerini tartışıp salı günü tekrar bir araya geleceklerini kaydetti. 
     Pamukbank’ın teminat mektuplarının piyasada kabul edilmemesiyle ilgili bir soruyu da yanıtlayan Türker, "Teminat mektupları geçerli. Pamukbank’ın bütün yükülümlüklerini TMSF üstlenmiştir" dedi ve buna dair yazıyı BDDK’ya gönderdiğini söyledi. Türker, İstanbul Yaklaşımı uygulamasını da hızlandıracaklarını kaydetti. BDDK Başkanı Engin Akçakoca ise "İstanbul Yaklaşımında, günlük olaylarda çıkan problemlerden yararlanarak, bunların giderilmesine çalışılacak" dedi. 
     
     Eylem planı hazırlığı 
     Toplantıda varılan sonuçlar ise şöyle sıralandı "Bankacılık sektörünün k r yaratarak reel sektöre kaynak aktarma fonksiyonunun geliştirilmesine hız kazandırılacak. İcra ve İflas Kanunu’na ilişkin reform çalışması tamamlanacak. İş Kanunu’ndaki gerekli düzenlemeler için hükümete öneride bulunulacak. Yatırım Ortamının İyileştirilmesi ve Koordinasyon Kurulu’na etkinlik kazandırılacak. Bakan Türker, enerji maliyetlerinin düşürülmesi ve soyal güvenlikle ilgili yükümlülüklere ilişkin önlemlerin ise gelecek hükümete kalacağını ifade etti. 
     



 EKONOMİ 


















</TEXT>
</DOC>
