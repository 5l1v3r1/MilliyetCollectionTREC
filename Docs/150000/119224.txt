<DOC>
<DOCNO> 119224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/cemal.html </URL>
<DATE> 2002/11/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tarihsel eşikte tarihi görev... 
</HEADLINE>
<TEXT>

     Türkiye gerçekten ciddi bir yenilenmenin eşiğinde. Fırsat iyi kullanılırsa, hem ekonomik hem demokratik yapısını birlikte güçlendirerek ileriye doğru büyük bir sıçrama yapabilir. Merkez sağla solun yeni bir raya oturmasıyla istikrarlı sulara açılabilir. 
     İlk kez oluyor bu. 
     Çok uzun yıllardır ilk kez. 
     Çünkü, aş ve iş sorunuyla birlikte demokrasiyi de ciddiye alan, ikisini birlikte güçlendirmeyi öngören iki partili bir parlamento bunca yıldır ilk defa seçim sandığından çıkmış durumda. 
     Her iki parti de Türkiye’nin dünyayla ekonomik bütünleşmesini sağlayacak ekonomik programdan yana. Her iki parti de Türkiye’yi Avrupa’ya taşıyacak demokratik hukuk devletinden yana. 
     Biri, yalnız aş - iş demiyor. 
     Öteki, yalnız demokrasi demiyor. 
     Her iki parti de aş, iş ve demokrasiye birlikte öncelik veriyorlar. Parti programlarıyla seçim bildirgelerine böyle yazmışlar. Liderleri böyle konuşuyor. 
     Ayrıca ikisi de işbirliği diyor. 
     Bu da çok önemli. 
     Türkiye’de 1950’lerden beri genellikle siyasal istikrarı zehirlemiş olan iktidar - muhalefet ilişkilerinin de yenilenebileceğinin bir işareti bu aynı zamanda. Tayyip Erdoğan’la Baykal’ın ilk açıklamaları, ülkenin bazı temel konularında iktidarla muhalefet arasında yapıcı bir işbirliği döneminin açılması ihtimalini gündeme getirmiş durumda. 
     Bu da umut verici değil mi 
     Ülkemizi bunca yıldır hangi sorunlar kanattı Kalkınmaya gidebilecek fonlarımızı, enerjimizi hangi sorunlar tüketti 
     Düşünün 
     Biri bölücülük değil mi 
     Bir diğeri irtica değil mi 
     Ötekisi Kıbrıs değil mi 
     Bu sorunlar ayak bağı olmadı mı Türkiye’ye Bu sorunların çözümsüz kalması değil mi, Türkiye’de demokratik ve ekonomik yapının güçlenmesini bunca yıldır köstekleyen .. 
     Ancak Türkiye bugün öyle bir noktaya gelmiş durumda ki, artık bu sorunların aşılması çok ciddi bir ihtimal. 
     Tek tek alalım 
     1 Bölücülük... 
     PKK yenildi. Türkiye Cumhuriyeti Devleti’nin kolunu silahla, şiddetle bükemeyeceklerini anladılar. Askeri açıdan marjinalleştiler. Oyun artık kuralına göre, demokrasi içinde oynanacak. Başka çare yok Şimdi Türkiye de Kürt sorunu ile ilgili olarak demokrasinin gereği olan adımları atmaya başlıyor ve AB yolunda bu adımların çoğalacağının işaretlerini veriyor. 
     2 İrtica... 
     Türkiye’yi geren, demokratikleşmesini bazı açılardan geciktirmiş olan bir başka temel konumuz. Bu ülkede devlet ve toplum düzenini din esasına göre düzenlemek, yani Türkiye’ye şeriat düzeni getirmek mümkün mü Hayır. Bu da anlaşıldı. Türkiye buna geçit vermeyecek kadar güçlü, gelişmiş ve farklılaşmış bir ülke. Oyun kuralına göre oynanacak. 3 Kasım’la bunun daha iyi anlaşıldığını düşünüyorum. 
     3 Kıbrıs... 
     Bu da Türkiye’yi yalnız ekonomik bakımdan zorlamadı aynı zamanda dış politikada ülkemizin manevra alanıyla ufkunu da daralttı, enerjisini tüketti. Doğu Akdeniz ve Ege’deki Türk - Yunan kavgası, tıpkı bölücülük’te olduğu gibi, kalkınmaya gidebilecek fonların yıllar yılı silahlanmaya harcanmasına neden oldu. Şimdi Kıbrıs da çözüm aşamasına geldi. 
     Tekrarlamakta fayda var 
     Bölücülük. 
     İrtica. 
     Kıbrıs. 
     Bu üç sorunu ayak bağı olmaktan çıkaran... AB’den 12 Aralık’ta müzakere tarihi alan... Ekonomide yapısal reformları devam ettirici programı uygulayan... AB’den aldığı tarih ve siyasal istikrar sayesinde dış kaynak ve yabancı sermaye akımını hızlandıran... 
     Bunları yapan bir Türkiye kanatlanır 
     Bu fırsat kapıda. 
     Yakın tarihimizin dersleri ve deneyimleri bu fırsatın doğru yolda kullanılması ihtimalini artırıyor. 
     Bu bakımdan Cumhurbaşkanı Sezer’le birlikte iktidar ve muhalefet liderleri Tayyip Erdoğan’la Baykal ve tabii yeni Başbakan tarihi bir sorumlulukla karşı karşıyalar... 
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
