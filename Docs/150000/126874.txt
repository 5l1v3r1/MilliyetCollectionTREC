<DOC>
<DOCNO> 126874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur24.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da bir kuma cinayeti... 
</HEADLINE>
<TEXT>

     Boşandığı eşinin kuma olarak başka biriyle yaşamasını hazmedemeyen bir kişi, av tüfeğiyle eski eşini öldürdü, iki kişiyi de yaraladı. 
     İl Jandarma Komutanlığı'ndan alınan bilgiye göre, Osman Demirbaş 37 , boşandığı eşi Emine Özdemir'in 29 bir süre sonra kuma olarak Ali Yalçın'la yaşamaya başladığını öğrenince av tüfeğini alarak Tepecik Beldesi'ndeki eve gitti. 
     Evde bulduğu eski eşiyle bir süre tartışan Demirbaş, daha sonra tüfeği ateşleyerek Emine Özdemir ile Yalçın'ın nikahlı eşi Meliha Yalçın 34 ve 2 yaşındaki kızı Kübra Yalçın'ı yaraladı. 
     Komşuları tarafından Büyükçekmece Devlet Hastanesi'ne kaldırılan yaralılardan Emine Özdemir, burada yapılan müdahalelere rağmen kurtarılamadı. Meliha ve kızı Kübra Yalçın ise tedavi altına alındı. 
     Jandarma, olaydan sonra kaçan Osman Demirbaş'ın yakalanması amacıyla başlattığı çalışmayı sürdürüyor. 
     





</TEXT>
</DOC>
