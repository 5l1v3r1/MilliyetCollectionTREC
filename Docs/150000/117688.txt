<DOC>
<DOCNO> 117688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/magazin/mag04.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz’ artık ekmek kapısı 
</HEADLINE>
<TEXT>

Üniversite mezunu, gencecik genç kızlar artık holdinglerde iyi bir iş bulmayı ummuyor bile... Onlar Beyaz’ın komedi parodilerinde’ çalışmaya çoktan razı 
     ALİ EYÜBOĞLU 

     Marmara Üniversitesi İktisat Fakültesi mezunuyum... İşsizim... Günlerimin çoğu iş ilanlarına özgeçmişimi göndermekle geçiyor. İşe ihtiyacım var...’ 
     Bu sözler, Beyaz’ın şov programında canlandırdığı tiplerden Ejder İnci Tanelerini Arıyor’ elemesine katılan adaylardan 26 yaşındaki Ahu Köse’ye ait. 
     Ejder İnci Taneleri Arıyor’ yarışmasına yüzlerce aday başvurdu. Bunlardan sadece 22’si ön elemeleri geçip, Sürmeli Otel’de jürinin karşısına çıktı. Adaylardan bir kısmı tıpkı Ahu Köse gibi üniversite mezunuydu. Ve hepsi de Beyaz’ın şovuna umut kapısı’ gözüyle bakıyordu. 
     
     Haftada 100 milyon için... 
     Çünkü seçilmeleri halinde, haftada 75 ile 100 milyon lira arası para kazanma şansları vardı. Onlar da diğer adaylar gibi iş bulup para kazanma umuduyla çıktılar Beyaz, Özcan Sandıkçıoğlu, Uğurkan Erez, Sina Koloğlu, Oğuz Koloğlu, Seçil İnceoğlu, Seçil ve Kadir Çöpdemir’den oluşan jürinin karşısına. Ancak aranan Şov programına renk katacak kız’ olunca, talih, Senem Başak, Zeynep Yılmaz ve Ebru Değerli’ye güldü. İç Mimarlık öğrencisi Gül Efilioğlu da Yedek İnci Tanesi’ seçildi. Beyaz ve şovunun yönetmeni Oğuz Koloğlu, karşılaştıkları manzara karşısında 22 adaydan dördünü seçip, diğerlerini elemek yerine zaman zaman skeçlerde oynatmak üzere de dört clubber kız seçti. Nur İlhan, Gözde Zay, Ayşe Demiröz ve Ceylan Beyhan, "Ejder’in İnci Taneleri"nden biri olamadı ama Beyaz’ın canlandırdığı Aykuul’un barlara götüreceği rol arkadaşları olma ve ayda 100’er milyon kazanma şansı yakaladı. 
     



 MAGAZİN 














</TEXT>
</DOC>
