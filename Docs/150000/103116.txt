<DOC>
<DOCNO> 103116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun06.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
''Gladyatör'' paragözlüğü yüzünden filmden oldu... 
</HEADLINE>
<TEXT>

     Ünlü aktör Russel Crowe'un ''paragözlüğü'', sanatçıya pahalıya patladı. ''The Alamo'' adlı yeni filmi için 19.5 milyon dolar 31 trilyon 980 milyar lira ücret isteyen Crowe, film şirketi Disney'den ''ret'' cevabı aldı. 
     Internetteki ''imdb'' sitesinin haberine göre, ''Gladyatör'' filmiyle Oscar ödülünü aldıktan sonra ücretine ''zam'' yapan Crowe, sonunda beklemediği bir sonuçla karşılaştı. 
     Film için Crowe'un 19.5 milyon dolarlık talebi, yönetmen Ron Howard'ın 10 milyon dolarlık yaklaşık olarak 16 trilyon 500 milyar lira ve yapımcı Brian Grazer'ın 7 milyon dolarlık yaklaşık olarak 11 trilyon 500 milyar lira istekleriyle birleşince stüdyo yetkilileri, kelimenin tam anlamıyla isyan etti. 
     Stüdyo, bunun üzerine Amerika'nın bağımsızlık savaşını konu alan 1960 yapımı ''The Alamo'' adlı filmi, yıldız isimler olmadan çekmeye karar verdi. 
     Yönetmen Ron Howard'ın da ücret talebi kabul edilmeyince, senaristlerin yavaş çalıştığı gerekçesiyle projeden ayrıldığı belirtildi. Böylece, filmin kadrosundaki tek yıldız isim olarak ünlü aktör Ethan Hawke kaldı. 
     





</TEXT>
</DOC>
