<DOC>
<DOCNO> 100678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yasam/yas05.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjde İki Bengal kedimiz oldu 
</HEADLINE>
<TEXT>

ABD’li sahiplerinin bebeği alerjiye tutulunca, çok değerli iki Bengal kedisi Türkiye’ye kaldı 
     ŞÜKRAN PAKKAN İstanbul 

     Bengal kedileri 2.5 yaşındaki Leo’ ve Mufi’, ABD’de başlayan yaşamlarını artık Darıca’daki Boğaziçi Hayvanat Bahçesi’nde sürdürecek. 
     Eşiyle 1.5 yıl önce Türkiye’ye yerleşen Tom Haiken, yeni doğan çocukları alerjik bir hastalığa yakalanınca Leo ve Mufi’yi İyi bakılmaları koşuluyla’ Erenköy’deki bir veteriner kliniğine teslim etti. Bir hafta kedilere bakan klinik sahibi Ali Akyol da, bakımlarının daha iyi yapılabilmesi için iki sevimli kediyi dün hayvanat bahçesi yetkililerine teslim etti. Normalde evcil hayvan kabul etmeyen Boğaziçi Hayvanat Bahçesi de, Bengal kedileri nesilleri tükenmekte olan son derece değerli hayvanlar arasında yer aldığından, iki sevimli miniği seve seve kabul etti. 
     
     Ne yazık ki kısırlar 
     İki Sibirya kaplanı ve iki yaban kedisinin yanına yerleştirilecek kediler, eylül ayından itibaren leoparlara komşu olacak. Kısa süre sonra vahşi yaşama ayak uydurmaları beklenen kedilerin satın alındıkları dönemde kısılaştırıldığını belirten görevlilerin tek üzüntüsü onların çoğalmalarını sağlayamayacak olmaları. 
     



 YAŞAM 




















</TEXT>
</DOC>
