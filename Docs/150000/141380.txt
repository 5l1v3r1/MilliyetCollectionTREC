<DOC>
<DOCNO> 141380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/ekonomi/eko07.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
10 Soru 10 Cevap 
</HEADLINE>
<TEXT>
Kart borçlusu bir ay içinde başvursun’ 
     SALİHA ÇOLAK - GÜNSELİ ÖNAL 

     Sanayi Bakanı Ali Coşkun, kredi kartı mağdurlarının yeni çıkan yasadan yararlanmak için bir ay içinde başvurmalarını istedi. Yeni yasa şu unsurları içeriyor 
     
     1- Kredi kartında faiz kıskacı kalkıyor mu 
     Temerrüt gecikme faizi, sözleşmedeki faiz oranının yüzde 30 fazlasını geçemeyecek. Kredi kartı faiz oranı artırımı 30 gün önceden tüketiciye bildirilecek. Faiz artırımı geriye dönük uygulanamayacak. 60 gün içinde borcunun tamamını ödeyip kredi kullanımını durduran faiz artışlarından etkilenmeyecek. 
     
     2- Eski kredi kartı borçları ne olacak Ne zamana kadar başvurulacak 
     Temerrüt faizi sözleşmedeki oranın yüzde 50’si olarak uygulanacak, birikmiş borçlar 12 taksitte ödenecek. Bir ay içinde başvurulması gerekiyor. 
     
     3 - Etiket - kasa fiyatı tuzağı kalkacak mı 
     Etiket ile kasa fiyatı farklı olduğunda, tüketici lehine olan fiyat esas alınacak. 
     
     4- Kötü niyetli pazarlamacılara karşı önlem var mı 
     Kapıdan satışa bakanlık izni getirildi. Tüketici kapıdan aldığı malı 7 gün içinde gerekçesiz iade edebilecek. Bu süre dolmadan satıcı ücret talep edemeyecek, belge imzalatamayacak. Cayma bildiriminden sonra 20 gün içinde malı geri alacak. 
     
     5 - Reklamlara çeki düzen verilecek mi 
     Gizli reklam yasaklandı. Reklam iddiaları reklam verence ispat edilecek. Aldatıcı reklamlara karşı, idari yaptırımlar ayrı ayrı veya birlikte uygulanabilecek. 
     
     6 - Tatil çilesi turlar ve devre tatilde yeni düzenleme var mı 
     Devre tatil ve paket turlar da kapsama alındı. 
     
     7 - Gazete kampanyaları ne olacak 
     Süreli yayınlar, kültürel ürünler dışında mal ve hizmet dağıtımı yapamayacak. Bilet, kupon, iştirak numarası, oyun, çekiliş vb. yollarla süreli yayın dışında ikinci bir ürün verilmesi taahhüdü halinde, kültürel ürünler dışında hiçbir mal ya da hizmetin taahhüdü ve dağıtımı yapılamayacak. Kampanya süresi 60 günü geçemeyecek. Kampanya konusu mal veya hizmet bedelinin bir bölümünün tüketici tarafından karşılanması istenemeyecek. 
     
     8 - Çocukları koruyan hükümler var mı 
     Çocukların sağlığı için tehlikeli, gıda görünümlü ürünlerin üretimi, satışı, ithalatı yasaklanacak. 
     
     9 - Tek taraflı sözleşmede tüketici korunuyor mu 
     Bankalarla yapılan tek tip sözleşmelerde haksız şart tanımı tüketici lehine genişletildi. Haksız şart’ sözleşmeyi fesih nedeni olabilecek. Tüketici, yazılı bildirerek abonelik sözleşmelerine son verebilecek. 
     
     10 - Tüketici davalarına destek verilecek mi 
     Değeri 500 milyon liranın altında olan uyuşmazlıklarda, hakem heyetlerinin vereceği kararlar bağlayıcı olacak. Tüketici örgütlerince açılacak davalarda bilirkişi ücreti bakanlıkça karşılanacak. 
     



 EKONOMİ 























</TEXT>
</DOC>
