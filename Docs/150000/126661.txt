<DOC>
<DOCNO> 126661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/dunya/dun01.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington’a gizli güvenlik çemberi 
</HEADLINE>
<TEXT>

Amerikan başkentine nükleer terör saldırısı bekleyen Bush yönetimi, eylemi önlemek için kenti gizli bir algılayıcı şebekesiyle donattı 
     SEMA EMİROĞLU New York 

     El Kaide’nin yeni terörist saldırılarından endişe eden ABD’nin, geçen yıldan bu yana başkent Washington’u, nükleer bir saldırıya karşı gizlice oluşturulan bölgesel bir savunma sistemiyle korumaya aldığı ortaya çıktı. Washington Post gazetesinin haberine göre, "Washington Etrafındaki Halka" adı verilen savunma sistemiyle, olası bir nükleer ya da radyasyon bombasının, atılmadan önce belirlenmesi hedefleniyor. 
     Gazete, bilim adamlarının kentin ortasından geçen Potomac Nehri ve önemli yolların çevresine radyasyon algılayıcıları yerleştirdiğini, nehir ve karayolundaki araçların bu mobil algılayıcılarla tarandığını da yazdı. Özel bir ekip de, bu tür bir silah tespit edildiğinde, başkentten çıkararak etkisiz hale getirmek üzere eğitildi. Denemeler sırasında yanlış alarmlara yol açması nedeniyle bir süredir işletilmeyen sistemin geliştirilmesi çalışmaları sürüyor. 
     
     Yeni saldırılar bekleniyor 
     Washington Post, ABD’de geçen yıl meydana gelen 11 Eylül saldırılarının ardından ülke içi ve dışında başlatılan "terörle mücadele" kampanyasına ve alınan geniş güvenlik önlemlerine rağmen, terörizm tehdidinin azalmadığı ve yetkililerin "felaket" boyutlarında yeni saldırılar beklediklerini de yazdı. Amerikalı yetkililere göre, El Kaide’ye karşı başlatılan savaştan 15 ay sonra ülke, h l aynı terör tehdidine açık bulunuyor. 
     
Köpekler için gaz maskesi      ABD’nin olası operasyonu karşısında Irak’ın misilleme olarak kimyasal ve biyolojik silahlarla İsrail’e saldırıda bulunması ihtimalini göz önüne alan İsrailli bir veteriner, kedi - köpek gibi ev hayvanlarını korumak için gaz maskesi geliştirdi. Veteriner Rafi Kişon, geliştirdiği maskelerin her cins kedi ve köpekte kullanılabileceğini açıkladı. Ancak, maskeler hayvanların kimyasal veya biyolojik silah atılan bölgelerden uzaklaştırılması için yeterli olan 6 ila 7 dakikalık bir süre için etkili olabiliyor. Koruma paketinde, 12 ila 18 dolardan satışa çıkarılan hayvan maskelerinin yanı sıra zehirli gaz panzehiri atropin, şarbon için antibiyotik, korku ve paniğe karşı da yatıştırıcı ilaçlar bulunuyor. 
     



 DÜNYA 











</TEXT>
</DOC>
