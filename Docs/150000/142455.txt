<DOC>
<DOCNO> 142455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun39.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan, HADEP'in kapatılmasından rahatsız... 
</HEADLINE>
<TEXT>

     AB Dönem Başkanı Yunanistan'ın Dışişleri Bakanlığı Sözcüsü Panos Beglitis, Halkın Demokrasi Partisi'nin HADEP Anayasa Mahkemesi tarafından temelli kapatılmasının, ''Türkiye'nin Avrupa sürecini olumsuz etkileyeceğini'' bildirdi. 
     Beglitis, yaptığı yazılı açıklamada, HADEP'in kapatılmasının ''Türkiye'de demokrasinin ve kurumlarının özümsenmesi, siyasi yaşamın normalleşmesi açısından olumsuz bir gelişme olduğunu'' belirtti. 
     Beglitis, ''Türkiye, AB üyeliğine aday bir ülke olarak, siyasi partilerin normal koşullarda ve engelsiz olarak çalışmalarını garanti etmek sorumluluğunu taşımaktadır. HADEP'in kapatılması konusu, AB yetkili organlarınca değerlendirilecektir, ancak kuşkusuz Türkiye'nin Avrupa süreci bu kapatma kararından olumsuz etkilenecektir'' ifadesini kullandı. 
     





</TEXT>
</DOC>
