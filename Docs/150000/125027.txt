<DOC>
<DOCNO> 125027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo25.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş...Tamer ve Yasin, Denizlispor maçında oynamayacak... 
</HEADLINE>
<TEXT>

     Beşiktaş'ta sağ dizinden operasyon geçirecek olan sol kanat oyuncusu Bayram Bektaş'ın yanı sıra, kaleci Göksel'in de varislerinden dolayı yarın ameliyat olacağı açıklandı. 
     Beşiktaş Kulübü İliteşim Komitesi Başkanı Mete Düren, Bayram'ın Caroussel Acıbadem, kaleci Göksel'in ise Memorial Hastanesi'nde yarın ameliyat olacaklarını söyledi. 
     Bayram'ın geçireceği operasyon sonrası sahalara dönmesinin 4 ile 6 haftayı bulacağını belirten Düren, Göksel'in ise 4 hafta sonra çalışmalara başlayacağını ifade etti. 
     Düren, Yasin Sülün'ün sakatlığının sürdüğünü ve Denizlispor maçında forma giyemeyeceğini, Samsunspor maçında burnuna darbe alan Tamer'in de riske edilmeyerek Denizli'ye götürülmeyeceğini kaydetti. 
     





</TEXT>
</DOC>
