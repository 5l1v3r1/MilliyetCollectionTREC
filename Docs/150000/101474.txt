<DOC>
<DOCNO> 101474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sonspo09.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın kızımız Süreyya'nın müthiş başarısı rakibini ağlattı 
</HEADLINE>
<TEXT>

     Onun adı Süreyya Ayhan... Henüz 23 yaşında bir Türk kızı... 
     Münih Olimpiyat Stadı'nda rakibi Romen Gabriella Szabo'ya pisti dar etti. 
     Altın madalyadan emin Szabo, yarış sonunda şaşkınlık ve üzüntünün büyüğünü yaşadı. 
     Szabo kaybettiği yarış sonrasında bir daha Avrupa Şampiyona'sında koşmayacağını açıkladı. 
     Szabo, Süreyya'yı son 500 metrede geçmeyi planladığını anlatıp "Aman ne olduysa geçemedim" derken gözleri doldu. 
     Szabo, müthiş Türk kızının arkasında kalırken, umutsuzluk ve hayal kırıklığının en büyüğünü yaşadı. Ve bükemediği bileği öpüp bir daha Avrupa'da Süreyya'nın karşısına çıkmama kararı aldı. 
     Süreyya Ayhan'ın gelişimini izlemeyen dünya spor çevereleri de büyük şaşkınlık yaşıyor. Münih'te altın madalya çıkartan Süreyya, şimdi pistlerin yeni kraliçesi olarak dünya tarafından alkışlanıyor... 

     
</TEXT>
</DOC>
