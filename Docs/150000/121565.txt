<DOC>
<DOCNO> 121565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun22.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulaşık yıkarken en çok suyu Türkler tüketiyor... 
</HEADLINE>
<TEXT>

     Bulaşık yıkama alışkanlıkları konusunda yapılan bir araştırmada, en çok su tüketenlerin Türkler olduğu ortaya çıktı. 
     Almanya'daki Bonn Üniversitesi'nde görevli bilim adamları, Avrupalıların bulaşık yıkama alışkanlıklarını araştırdı. 
     Araştırmaya 7 Avrupa ülkesinden 75 ''gönüllü bulaşıkçı'' katıldı. 
     Araştırma sonucunda, en hızlı İngiliz ve İrlandalıların bulaşık yıkadığı, Almanların en az enerji harcadığı, Türklerin en yavaş bulaşık yıkadığı ve en çok su tükettiği, Fransızların da en fazla enerji tükettiği ortaya çıktı. 
     Bilim adamları, temizlik konusunda önemli bir fark olmadığını belirterek, erkeklerin daha iyi bulaşık yıkadığı ya da kadınların daha az su ve enerji tükettiği gibi önyargıları doğrulayıcı bir izlenimlerinin olmadığını kaydettiler. 
     





</TEXT>
</DOC>
