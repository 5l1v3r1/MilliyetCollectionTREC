<DOC>
<DOCNO> 106540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun47.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın konuşmasına İsrail'in tepkisi "Neden ateşkes çağrısı yok" 
</HEADLINE>
<TEXT>

     İsrail, Filistin lideri Yaser Arafat'ın bugünkü parlamento konuşmasında ateşkes çağrısı bulunmamasını eleştirdi. 
     İsrail hükümet sözcüsü Avi Pazner, AFP'ye verdiği demeçte, ''Arafat neden ateşkes ilan etmedi, bu yönde çağrıda bulunmadı Jestte bulunabilirdi. Böyle bir jest yapsaydı, sizi temin ederim, bizden karşılık görürdü'' dedi. 
     ''Terörün babasının her türlü terörü kınaması da ilginç oldu'' diyen İsrailli sözcü, ''Laftan bıktık, somut şeyler bekliyoruz'' diye konuştu. 
     Bu arada, aşırı dinci Hamas örgütü de Arafat'ı eleştirdi ve Arafat'ın konuşmasının ''Filistinlilerin beklentilerini karşılamadığını'' bildirdi. 
     Örgütün önde gelen isimlerinden İsmail Haniya, AFP'ye verdiği demeçte, ''Arafat'ın söylevi, halkımızın güvenlik konusundaki beklentilerine yanıt vermedi. Bu beklentiler, bizce ancak direniş ve genel seferberliğin sürdürülmesiyle karşılanabilir'' dedi. 
     





</TEXT>
</DOC>
