<DOC>
<DOCNO> 122056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/spor/spo03.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim, deplasman fobisini yendiklerini açıkladı 
</HEADLINE>
<TEXT>
FAY KIRILDI 
Galatasaray Teknik Direktörü, Ankaragücü önünde önemli bir galibiyet aldıklarını açıkladı. Tecrübeli hoca, "Devre arasında takım ayağa kalkacak" yorumunu yaptı 
     Takviye yapacağız’ 
     GALATASARAY Teknik Direktörü Fatih Terim, Ankaragücü’nü deplasmanda devirerek dış saha fobisini yendiklerini açıkladı. Terim, fayın kırıldığını dile getirip, "Fay kırılınca bazı şeyler daha iyi ortaya çıkar. Devre arasında bu takım ayağa kalkacak. Bu yüzden az hasar olmalı. Takviye de yapacağız. Defans ve orta sahanın yanı sıra gerekirse forvete de adam alırız" dedi. 
     
     Gidecek yok gibi’ 
     TERİM şu an için kimseyi gönderme gibi bir planının olmadığını da dile getirdi. Tecrübeli teknik adam şunları söyledi "Kalan sağlar bizimdir. Ayakta kalan yola devam eder. Berkant ve Hasan görevlerini iyi yaptılar. Cihan’dan da memnunum. Galatasaray’ın istikbali Cihan, Berkant ve Ayhan gibi gençler. Israr edip, bu isimleri mutlaka Galatasaray’a kazandırmamız gerekiyor." 
     
Rezerv Lig için kollar sıvandıKulüpler, faydalanamadıkları oyuncuların mücadele edebileceği yeni bir ligin kurulmasını kabul etti 
     NECMİ KEPÇETUTAN 

     Fikir benimsendi 
     GENÇLERBİRLİĞİ Başkanı İlhan Cavcav’ın ortaya attığı ve kulüplerin faydalanamadığı futbolcularını hazır tutmak için istediği Rezerv Lig projesi konusunda kulüpler sıcak adım attı. Dün bir araya gelen Özhan Canaydın, İlhan Cavcav ve Cemal Aydın, pazartesi ya da salı günleri oynanması planlanan bu maçlar için bayramdan sonra harekete geçilmesini kararlaştırdı. 
     
     Hedef ters fikstür 
     GALATASARAY Başkanı Özhan Canaydın bu konuda Aziz Yıldırım ve Serdar Bilgili’nin olumlu görüş bildirdiğini dile getirdi. Süper Lig Statüsü’nde oynanması istenen maçların ilk provasının ikinci yarıda yapılması planlanıyor. Fikstür A takım maçlarının tam tersine göre ayarlanacak. Örneğin A takım deplasmanda oynarken, Rezerv takım evinde oynayacak. 
     



 SPOR 






























</TEXT>
</DOC>
