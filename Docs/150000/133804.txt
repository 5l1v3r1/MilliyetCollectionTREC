<DOC>
<DOCNO> 133804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yasam/ayas.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak bayılttı korku öldürdü 
</HEADLINE>
<TEXT>

Denizli’de bir kadın, kızdığı öz kızını bir tokatta yere serdi. Kızın öldüğünü sanıp korkunca da, boğazına ip bağlayıp odunluğa astı ve İntihar etti’ dedi 
     FERAH IŞIK Denizli DHA 

     Denizli’de anne vahşeti... Serinhisar’da Fatma Ana Saylan 33 , henüz 6 yaşındaki kızını dövdükten sonra odunluğa asarak olaya intihar görüntüsü verdi. Ancak polis intihara inanmayınca gözaltına alınan genç kadın, suçunu itiraf etti. 
     Yenice Mahallesi’nde oturan Saylan, önceki akşam eşi Ali Saylan’ın 41 evde olmadığı bir sırada kızı Cennet’e kızarak bir tokat attı. Yere düşen küçük çocuk bir daha gözlerini açamadı. İddiaya göre Saylan, kızının öldüğünü sanarak paniğe kapıldı, olaya intihar süsü vermek istedi ve minik kızını yerden kaldırarak boğazına ip geçirip odunluğa astı. Daha sonra eşini arayan kadın, kızlarının intihar ettiğini söyledi. 
     
     Sobayla oynadı..’ 
     Eve gelen baba Ali Saylan’ın ihbarı üzerine duruma polis el koydu. 
     Polis ekipleri, altı yaşındaki bir çocuğun intiharını mümkün görmeyince, anne ve babayı gözaltına aldı. Sorguya alınan genç kadın, sonunda suçunu itiraf ederek şu ifadeyi verdi "Yemek hazırlıyordum. Kızım yanan sobayla oynuyordu. Oynama’ diye defalarca uyardım. Kendimi kaybedip tokat attım, yere düştü, hareketsiz kaldı. Paniğe kapılıp intihar görüntüsü vermek istedim. Pişmanım." 
     Baba Saylan ise ifadesi alındıktan sonra serbest bırakıldı. 
     Yavuz Yıldırım İlköğretim Okulu’nda 19 yıldır hizmetli olarak görev yapan baba Saylan, kızını kaybetmenin acısıyla oğlu, Cennet’in ağabeyi Ramazan’a 9 sarılıp gözyaşı döktü. Saylan, "Fatma Ana kızımı dövdükten sonra asmış. Eve geldiğimde kızımın cesediyle karşılaştım. Bu acıya nasıl dayanacağım" dedi. 
     
     Asıldığı için ölmüş 
     İzmir Adli Tıp Kurumu’nda yapılan otopside, Cennet Saylan’ın boğulma sonucu öldüğü yolunda bulgulara rastlandı. Kesin ölüm nedeninin ise küçük kızın vücudundan alınan parçaların patolojik ve toksikolojik incelemeden sonra kesinlik kazanacağı belirtildi. 
     



 YAŞAM 


















</TEXT>
</DOC>
