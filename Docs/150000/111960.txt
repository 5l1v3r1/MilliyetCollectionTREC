<DOC>
<DOCNO> 111960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/spor/yurundul.html </URL>
<DATE> 2002/10/09/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
İlginç eşleşmeler 
</HEADLINE>
<TEXT>

     UEFA Kupası ikinci turunda, temsilcilerimize, seribaşı olmadıklarını göz önüne alırsak, en dişe göre takımlar çıktı. 
     Fenerbahçe’nin rakibi Panathinaikos... İlginç bir eşleşme. Panathinaikos, Avrupa Kupaları’nda deneyimli. Zaman zaman başarılı sonuçlara imza attılar. Ancak bu sezon form durumları iyi değil. Fenerbahçe’nin ilk maçta avantajlı bir skor elde etmesi gerekiyor. Temel ilke gol yemeden, galip gelmek. 
     Alaves yakından tanıdığımız bir ekip. UEFA Kupası finalisti oldukları sene Gaziantepspor’u elediler. Bu sene de ilk turda Ankaragücü’nü... Alaves eski gücünde değil. Yine de İspanya Ligi’nin üst sıralarını hedefleyen bir takım. En önemli özellikleri deplasmanlarda gol yollarını kolay bulmaları. Beşiktaş ilk maçta, turu rövanşa taşıyacak skor elde eder. Ama önemli olan İnönü’deki maç olacak. Rakibin kontratak silahına, iyi tedbir getirmek şart. 
     Denizlispor, Avrupa Kupaları’nda deneyimsiz. Kadrosu da sınırlı. Ancak Fransız temsilcisini eleyerek moral kazandılar. Sparta Prag süratli futbol oynayan, klasik bir Çek ekolü uygulayıcısı. Deplasmandaki maç çok önemli. Eğer Denizlispor oradan az hasarlı sıyrılırsa, ikinci karşılaşmada zoru başarır. 
     



 SPOR 




























</TEXT>
</DOC>
