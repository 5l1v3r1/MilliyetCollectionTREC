<DOC>
<DOCNO> 138339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/magazin/amag.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben ezelden AKP’liyim..’ 
</HEADLINE>
<TEXT>

Eşi Hülya Avşar’la oylarını AKP’ye verdiklerini söyleyen Kaya Çilingiroğlu’na göre, "İnanan adam bilerek yanlış yapmaz..." 
     PINAR AKTAŞ İstanbul 

     Kaya Çilingiroğlu, Televole’lerde özel hayatıyla gündeme gelen, eşiyle ilişkisini kamuoyu önünde yaşayan biri... Ama onun da siyasi görüşleri, Türkiye’nin geleceğine dair düşünceleri var. Çilingiroğlu, Adalet ve Kalkınma Partisi’nin AKP politikalarını beğeniyor, hatta eşi Hülya Avşar ve kendisinin 3 Kasım seçimlerinde oyunu bu partiden yana kullandığını da açıklıkla dile getiriyor. Çilingiroğlu’yla bu kez magazini değil, siyaseti ve olası Irak operasyonuyla ilgili Türkiye’nin durumunu konuştuk... 
     
Irak konusunda Türkiye’nin bakış açısını nasıl buluyorsunuz 
     Bence Tayyip Erdoğan, AKP, Abdullah Bey bugüne kadar çok güzel uğraş verdiler. Başka kim olursa olsun şu anda Amerika’ya teslim olmuştu. İstedikleri parayı da alırlar. Bence AKP çok güzel politika uyguluyor, çok hoşuma gitti. 
     
Desteklediğiniz bir siyasal eğilim mi 
     Ben oyumu AKP’ye verdim. Eskiden beri de destekliyordum onları. İrticanın Türkiye için bir korku’ olduğunu düşünmüyorum. Onların da böyle bir düşünceleri olduğunu sanmıyorum. Türkiye Cezayir veya İran olamaz. Hangimizin anneanne veya babaannesinin başı açıktı ki Mesela birazdan Cuma namazına gideceğim. Allah’a da son derece inanan, Kuran okuyan bir yapım var. Gece dışarıya çıkıp içki içtiğim zamanlar oluyor. Karımın başı açık. 
     
     Savaştan başka çare yok’ 
AKP doğru bir karar mıydı 
     Doğru bir karar verdiğimi görüyorum. O gün beni eleştirenlerin çoğu da Doğru yapmışsın’ diyor. Bu adamların yüzde 90’ı Kuran-ı Kerim’i bilen, okuyan ve ciddi bir şekilde inanmış insanlar. Ben inanmış ve Kuran’ı açıp okumuş insanın hiçbir türlü haksızlık, bile bile yanlış yapacağını zannetmiyorum. 
     
Hülya Hanım’la bu konuda bakış açınız uyuşuyor mu 
     O da oraya verdi oyunu. O da son derece inanmış bir insan. Haksızlık yapmaz, yalan söylemez, verdiği sözü tutar. Bence biz doğru bir karar verdik, yanılmayız inşallah... 
     
Sizce Türkiye savaşa girmeli mi 
     Başka çaremiz var mı Savaşa girmek doğru değil. Tayyip Erdoğan veya Abdullah Gül Biz illa savaşmalıyız, IMF bize yararlıdır’ diyor mu Demiyor. Yok alternatifi. Sen bana borçluysan dediğimi yapacaksın. Bu kadar basit. 
     
Deniz Baykal olsaydı fark eder miydi 
     Deniz Baykal çok takdir ettiğim politikacı ama o çoktan teslim olmuştu Amerika’ya. Şu anda belki 100 bin değil 300 bin asker konuşlanmıştı buraya. 
     
     "Zehra’ya kardeş gelecek" 
Tehlike altında olduğumuzu düşünüyor musunuz 
     Biz Türkler her şeyimizi Allah’a emanet ediyoruz. Azrail geldikten sonra bir saniye burda duranı görmedim. Kadere çok inanır oldum. Korkmuyorum. Gidersek toptan gideriz. Ama Irak’ın öyle bir gücü yok. ABD çok kolay alır. 
     
Son dönemde Zehra’ya bir kardeş geleceği söyleniyor. 
     Evet, niyetimiz var. Ciddi şekilde 1-2 ay içinde böyle bir şey düşünüyoruz. 
     
Erkek mi, kız mı 
     Çok önemli değil. Sağlıklı olsun ama erkek olursa, bir kız bir erkek iyidir gülüyor . Zehra çok huzurlu bir çocuk. Ama cabbar. Geçen gün yine erkeklerin canını acıtmış. Kız olursa Zehra kıskanır bebeklerine ortak almak istemiyor. 
     



 MAGAZİN 













</TEXT>
</DOC>
