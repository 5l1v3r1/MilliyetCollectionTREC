<DOC>
<DOCNO> 115534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/siyaset/siy06.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Ya AB, ya Ortadoğu 
</HEADLINE>
<TEXT>

     ÜMRAN AVCI, İstanbul 

     Başbakan Yardımcısı Mesut Yılmaz, 3 Kasım’da kararı milletin vereceğini belirterek, "İstanbul bu seçimde ya AB’yi, ya da Ortadoğu’ya tercih edecektir" dedi Kartal’daki mitinge eşi Berna Yılmaz’la birlikte katılan Yılmaz, binlerce kişinin yoğun tezahüratı nedeniyle konuşmasına 15 dakika sonra başlayabildi. Türkiye’nin bir yol ayrımına girdiğini ifade eden Yılmaz, bu yolun, özgürlük, zenginlik, medeniyet ve Avrupa yolu olduğunu dile getirerek, vatandaşlardan Türkiye’yi bu yoldan saptıracaklara fırsat vermemelerini istedi. Kararı milletin vereceğini belirten Yılmaz, "İstanbul bu seçimde ya AB’yi, ya da Ortadoğu’yu tercih edecektir" diye konuştu. Sesinin kısık olduğu dikkatlerden kaçmayan Yılmaz, Türkiye’nin AB yolunun sadece Diyarbakır’dan geçmediğini belirterek, "AB’nin yolu Üsküdar’daki İmam Hatip Kız Lisesi’nin önünden geçer. Aynı zamanda Hacı Bektaş’tan geçer" dedi. 
     



 SİYASET 



















</TEXT>
</DOC>
