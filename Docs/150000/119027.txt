<DOC>
<DOCNO> 119027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/tamer.html </URL>
<DATE> 2002/11/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Her seçim, sadece o anın fotoğrafıdır 
</HEADLINE>
<TEXT>

TBMM’nin en genç 6 üyesinin de AKP’li olması, CHP’deki karar vericileri ciddi ciddi düşündürmeli 
     Umarım sizler de benim gibi dün saatlerce televizyon başında kalıp, bizleri yönetecek 550 parlamenterin TBMM’deki yemin törenini dikkatle izlemişsinizdir. Gözlemlerinizi benimle paylaşırsanız sevinirim. 
     Konya’dan yazan okurum Celalettin Kanat’ın da ifade ettiği gibi TBMM’nin en yaşlı 2 üyesinin CHP’li Şükrü Elekdağ ve Ali Topuz , en genç 6 üyesinin de AKP’li olması çok anlamlı değil mi 
     Biliyorsunuz TBMM’nin ilk oturumuna her zaman en yaşlı milletvekili başkanlık eder. Yardımcısı da en yaşlı 2. parlamenterdir. TBMM’nin en genç 6 parlamenteri ise k tip sıfatıyla oy sayımı gibi işlere bakar. CHP’nin yaşlı bir parti olduğu sürpriz değil, ama hiç değilse en genç 6 parlamenter arasında tek bir CHP’li bulunabilseydi... 
     Nüfusunun yüzde 70’i 30 yaşın altında olan bir seçmen kitlesi için 40 yıl öncesinin bilindik isimlerinin ağırlıkta olduğu CHP listesinin ne kadar umut olduğu ortada 
     
CHP Parti Meclisi      CHP’nin pazar günü toplanacak Parti Meclisi’nde herhalde seçim başarısızlığı masaya yatırılacaktır. Halkın yenilenme talebi tüm anketlerde apaçık görülürken, seçilebilecek yerlerin eskimiş isimlerle doldurulmasına neden ısrar edildiğini sorgulayan umarım çıkacaktır. Zira her seçimde Kemal Derviş gibi gökten zembille inmiş bir hediye paketi CHP’nin kucağına oturmaz. 
     TÜSES Başkanı, YÖK üyesi ve Bilgi Üniversitesi öğretim üyesi Prof. Burhan Şenatalar’ın da dikkat çektiği gibi bu seçimler kasımda değil de ağustosta yapılsaydı, CHP yüzde 8.5 oy oranıyla barajın altında bile kalabilirdi. Ecevit hastalanmasaydı, Kemal Derviş YTP’ye katılsaydı, YTP çökmeseydi, CHP’nin performansı herhalde pek iç açıcı olmayacaktı. 
     Şenatalar’a göre aslında her seçim, o anda çekilmiş bir fotoğrafı yansıtır. Bugünkü oy dağılımı da, 3 Kasım’da çekilmiş bir fotoğraftır. Bu fotoğraf ağustosta çekilmiş olsaydı, ortaya bambaşka bir fotoğraf çıkabileceği gibi nisanda çekilecek olsa yine farklı bir fotoğrafla karşılaşabilirdik. 
     
AKP’nin fotoğrafı      Pekiyi 3 Kasım’da çekilen fotoğrafın AKP için anlamı ne Şenatalar diyor ki 
     "AKP, Benim nasıl olsa 363 milletvekilim var, her şeye muktedirim’ derse büyük hata eder. Oy oranının yüzde 34.3 olduğunu unutmamalı. Hatta seçmen kitlesinin yüzde 20’den fazlasının sandık başına gitmediğini, dolayısıyla parlamento dışında kalan seçmen kitlesinin yüzde 60’ı bulduğunu dikkate almalı. AKP, seçmen sayısının yaklaşık yüzde 25’inden oy almıştır. Arkasındaki destek oldukça sınırlıdır." 
     Kaldı ki AKP, artık kendi seçmenlerinin değil, tüm Türkiye’nin hükümetidir. Dolayısıyla kendi seçmenlerinin dışındakileri de kucaklamak durumundadır. AKP yetkili ağızları şimdilik, bu yönde davranmaya özen göstermektedir. 
     
Lojman yasağının nedeni başörtüsü mü      CHP çevrelerinde son günlerin gözde dedikodusu, AKP’li parlamenterlere lojman yasağının neden konduğuyla ilgili. 
     Deniyor ki AKP’nin 363 milletvekilinden 330’unun eşi başörtülüymüş. TBMM lojmanlarına yerleşip, hepsi bir araya toplandıkları takdirde, onların giden - gelen eş - dost çevresi de benzeri kılık - kıyafette olduklarından görsel medyaya müthiş malzeme çıkabilirmiş. Başkan Tayyip Erdoğan bu yüzden halkın arasına dağılmalarını istemiş. 
     İyi espri. AKP, lojman konusunda CHP’ye sıkı bir gol attı. CHP’liler de altında kalacak değildiler herhalde... 
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
