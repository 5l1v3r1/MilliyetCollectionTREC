<DOC>
<DOCNO> 126518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yasam/yas04.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıllık hasret SAT 1’de bitti 
</HEADLINE>
<TEXT>

Ülkelerarası aşkta ayrılık sona erdi. Konyalı Abdullah, Alman sevgilisine ve oğluna kavuştu 
     KAMİL ATALAY Antalya DHA 

     Manavgat’ta üç yıl önce tanışan ve birbirlerine şık olan Abdullah İncel ile Alman Corina Stevner, önceki gece Alman SAT 1 televizyonunda buluştu. İncel, hiç görmediği oğlu Erkan’a sarılarak içindeki özlemi giderdi. 
     Almanya’nın Zittao kentinde yaşayan 19 yaşındaki Stevner, 1999’da ailesiyle tatile geldiği Side’de, komi olarak çalışan Konyalı İncel’le 22 aşk yaşadı. Tatilinin sonunda Almanya’ya dönen Stevner, bir yıl sonra Konya’ya gelip Abdullah’ı ziyaret etti. Almanya’ya dönüşünde hamile kaldığını öğrenen genç kız, geçen yıl dünyaya getirdiği oğluna Lukes Erkan adını koydu. Almanya’da gazetecilik tahsili yapan Stevner’le İncel, maddi imk nsızlıklar yüzünden bir türlü birbirlerine kavuşamadı. 
     
     Annesi yardım istedi 
     Ancak geçtiğimiz günlerde SAT 1’deki "Sadece Aşk Geçerlidir" adlı programa başvuran anne Angelika Stevner, iki şığın buluşmasını istedi. Bunun üzerine Türkiye’ye gelen bir ekip, tüm masrafları üstlenerek İncel’i Zittao’ya götürdü. İncel, sevgilisiyle buluşup oğlunu gördükten sonra, hep birlikte stüdyoya gidildi. Seyircilerin alkışlarıyla karşılanan çift, en yakın zamanda evleneceklerini söyledi. 
     



 YAŞAM 

















</TEXT>
</DOC>
