<DOC>
<DOCNO> 133644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko19.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 106.13 puan azalarak 10.824.99 puandan kapandı. Hisse senetleri ortalama yüzde 0.97 oranında değer kaybetti. 
     1. seansta gelen satışlarla 10,800 seviyesine gerileyen endeks, burada sıkıştı. 10,700-10,900 aralığında hareket eden İMKB'nin bu hareketini gün içinde sürdürmesinin beklendiğini kaydeden uzmanlar, 10,750 puanda bulunan direncin kırılması halinde 10,650 puan seviyesine gevşeme yaşanabileceğini belirtiyorlar. 
     Borsa, haftanın ikinci gününe 90.05 puan düşüşle 10,841.07 puan seviyesinde başladı. Seansın ilk yarısı, 166.16 puan kayıpla 10,764.96 puandan geçildi. 
     Endeks, seans içinde en düşük 10,729.43 puanı, en yüksek de 10,936.12 puanı gördü. 
     Seans kapanışında mali endeks, 106.93 puan düşüşle 13,278.08 puana, sanayi endeksi 85.66 puan düşüşle 10,548.79 puana, hizmetler endeksi 104.35 puan düşüşle 7,111.04 puana geriledi. 
     Böylece, önceki kapanışa göre mali grup hisseler ortalama yüzde 0.80, sanayi grubu hisseler ortalama yüzde 0.81, hizmetler grubu hisseler ortalama yüzde 1.45 oranında değer kazandı. 
     İşlem gören toplam 282 hisse senedinden 70'i değer kazanırken, 127 hisse senedi değer yitirdi. 85 hissenin fiyatında ise değişiklik olmadı. 
     Seansta, 204 trilyon 487 milyar 620 milyon liralık işlem hacmi oluştu. 
     Yapı ve Kredi Bankası, Kardemir D , İş Bankası C , Garanti Bankası ve Doğan Holding en yoğun işlem gören hisseler oldu. 
     





</TEXT>
</DOC>
