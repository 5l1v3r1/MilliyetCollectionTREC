<DOC>
<DOCNO> 135165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/spo02.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İPLER KOPUYOR 
</HEADLINE>
<TEXT>

River Plate, Ortega’yı geri almak için harekete geçti. Başkan Aguilar, kendisinden yardım isteyen Arjantinli yıldızın menajerini İstanbul’a gönderdi, tekliflerini iletti 
     MEHMET ÇİFTÇİ 

     Şok üstüne şok 
     FENERBAHÇE, Beşiktaş yenilgisinin şokunu üzerinden atamadan Ariel Ortega krizine yakalandı. Türkiye’ye bir türlü uyum sağlayamayan ve tekrar ülkesine dönmenin yollarını arayan Arjantinli oyuncunun eski kulübü River Plate, Ortega’yı geri alabilmek için yönetimin kapısını çaldı. Başkan Aguilar, menajer Caliendo’yu İstanbul’a gönderdi, tekliflerini iletti. 
     
     İndirim yapın’ 
     ORTEGA’NIN da, geçen hafta Aguilar’ı arayarak, bir an önce geri dönmek istediğini ve her türlü ekonomik fedakarlığa hazır olduğunu bildirdiği öğrenildi. Arjantinli yıldızın, "Fenerbahçe’den aldığım paranın yarısına bile razıyım. Siz de elinizden geleni yapın" dedi. Bunun üzerine River Plate Başkanı, ülkenin önde gelen işadamlarından Ortega’yı getirebilmek için para yardımı istedi. 
     
     Cordoba’ya dert yandı 
     MENAJER Caliendo’nun Fenerbahçe ile yaptığı görüşmede, "Ortega kalmak istemiyor. Ondan randıman beklemeyin. Bize indirim yapın" dediği belirtildi. "İnşallah" başlığıyla olayı veren Arjantin’in Ole Gazetesi’nde Ortega’nın, "River’a dönmek rüyalarımı süslüyor" ifadesi yer aldı. Gazete, yıldız oyuncunun Beşiktaş kalecisi Cordoba’ya da "Bir gün bile durmak istemiyorum" dediğini iddia etti. 
     
Yeniler şov yaptıÇift kale maçta süper oynayan Kemal dört, Bes ise beş gol attı 
     ANKARAGÜCÜ maçının hazırlıklarına dün başlayan Fenerbahçe’de Rus Vladimir ile Kemal attıkları birbirinden şık gollerle teknik heyetin yüzünü güldürdü. Çift kale maçta Bes beş, Kemal ise dört gol kaydetti. Sakat olan Serhat’ın katılmadığı akşam idmanında ise Oğuz Çetin, çift kalede Rüştü, Ali Güneş, Mirkoviç, Ümit, Abdullah, Hakan, Kemal, Rebrov, Ortega, Tuncay ve Vladimir onbirini denedi. Bu arada Vladimir kendisine sert giren Yusuf’un üzerine yürüdü. Araya giren Ceyhun bir tatsızlık çıkmasını önledi. Fotoğraf Hüseyin Yavuz 
     
Stadın zemini yenilenecek      ŞÜKRÜ Saracoğlu Stadı’nın zemininin bozuk olması, drenajın yükü kaldıramamasına bağlandı. Yetkililer drenajın 20 yıl önce yapıldığını, ayrıca yeni ekilen çimlerin suyu fazla geçirmemesi nedeniyle su birikintileri oluştuğunu söylediler. Sezon sonunda hem drenajın, hem de zeminin yenileneceği belirtildi. Ayrıca yılda en az 5 - 6 konser düzenleneceği 4 - 5 milyon dolar gelir elde edileceği açıklandı. 
     
Rebrov’a güven tam      SARI - Lacivertli taraftarlar, yeni transferlerden en çok Sergei Rebrov’a güveniyor. www.fenerhaber.com ve www.fenerbahce.com adlı internet sitelerinde halen süren "Sizce Fenerbahçe’nin devre arasındaki en iyi transferi hangisi " konulu anketlerde en çok oy Ukraynalı oyuncuya veriliyor. Rebrov her iki ankette de yüzde 46.08 ve yüzde 45.8’lik oy ortalamasına ulaştı. 
     
Steviç boyun fıtığı      BOYUN fıtığı teşhisi konan Yugoslav futbolcu Miroslav Steviç, tedavi olmak için Almanya’ya gitti. Sarı - Lacivertli takımın dün yaptığı antrenmanda yer almayan Steviç’in, Almanya’da bir süre tedavi olduktan sonra İstanbul’a döneceği bildirildi. Kulüp doktoru İsmail Başöz, "Steviç’in uzun zamandır ağrıları vardı. Ancak Beşiktaş maçında takımını yalnız bırakmak istemedi" dedi. 
     



 SPOR 
























</TEXT>
</DOC>
