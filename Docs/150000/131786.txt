<DOC>
<DOCNO> 131786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/dundar.html </URL>
<DATE> 2003/01/19/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Kuzey Irak’ta federasyon pazarlığı 
</HEADLINE>
<TEXT>

     Milliyet’ten Namık Durukan belgeyi Kuzey Irak’ta ele geçirmişti. 
     PKK Başkanlık Konseyi’nden Mustafa Karasu’nun imzasını taşıyan yazıda PKK, ABD’yi Irak’a müdahaleye çağırıyor ve PKK’nın işbirliğini vaat ediyordu. 
     Bugün, mektuptan bu "işbirliği pazarlığı"nın ayrıntılarını aktaracağım 
     
"Federatif çözüm"      PKK, işbirliği için 9 öneri yapıyor. Bunlar özetle şöyle 
     "1. Irak’a müdahale, bölgedeki rejimleri sarsacağı için PKK buna tam destek verecektir. 
     2. PKK bölgede demokrasinin geliştirilmesi için her konuda işbirliği yapacaktır. 
     3. PKK, Kürt sorununun çözümünü devletlerin yıkılmasında değil, rejimlerin demokratikleşmesinde görür. Türkiye, İran ve Suriye’de demokratik rejimlerin kurulmasıyla Kürtlerin merkezi ve yerel iktidara katılması, Kürtçe eğitim, kültürel gelişme olanağına kavuşması ve insan haklarının tanınması sağlanacak, demokratik çözüm, ülkelerin birliği korunarak gerçekleşmiş olacaktır. Irak’ta özgür seçimler sonucu oluşan, eyalet idari sistemini esas alan bir federatif çözüm yerinde olacaktır. Kürtlere federal bir statünün tanınması Kürt sorununu çözüme kavuşturacaktır. Sorunun 4 parçada birbiriyle ilişki içinde çözüme kavuşturulması, işleri çok kolaylaştıracaktır. 
     
ABD’ye düşen      4. Kürt hareketi de bölgeyle birlikte demokratikleşecek ve bir çözüm gücü haline gelecektir. Kürtler arasında çatışmayı önleyip birliği yaratmak için PKK isim değişikliği dahil yeni adımlar atacaktır. 
     5. Kürt ulusal güçlerinin, aralarındaki ilişkileri düzeltip ittifak yapması için ABD’nin teşvik ve çabalarına acil ihtiyaç vardır. 
     6. PKK’nın uluslararası çalışmalarına uygulanan kısıtlamalar kaldırılmalıdır. 
     7. Öcalan’ın sağlık ve yaşam koşulları acilen düzeltilmeli, havanın kuru olduğu bir yere, PKK’lı tutukluların yanına taşınmalı, basın yayın olanaklarından yararlandırılmalı, ziyaretçi kabul süresi artırılmalı, idam cezası kaldırılmalıdır. 
     8. Türkiye’nin HADEP’e uyguladığı baskının kaldırılması için ABD, girişimde bulunmalıdır. 
     9. Bu görüşmelere Kuzey Irak’ta heyetlerle devam edilmelidir". 
     
Sıra 3. öneride mi      ABD’nin bölgeye yönelik hazırlıklarını sergileyen ve Türkiye’nin Kuzey Irak hassasiyetini doğrulayan bir belge bu... 
     Okurken dikkat etmişsinizdir 
     PKK önerilerinin bir kısmı geçen yıl zarfında gerçekleşti 
     Örgüt, ismini değiştirdi. 
     İdam cezası ve Kürtçenin önündeki engeller kaldırıldı. 
     Kuzey Irak’ta birbiriyle çatışan Kürt gruplar barıştırıldı. 
     Şimdi sıra 3. öneri de mi 
     Yani Kuzey Irak’a müdahalenin ardından ABD’nin hamiliğinde federal bir Kürt devleti mi hazırlanıyor 
     Namık Durukan, 9. öneride sözü edilen Kuzey Irak buluşmasının geçenlerde ABD yetkilileriyle KADEK’liler arasında yapıldığını öğrendi. 
     Görüşmeyi, Kuzey Irak’taki Kürt gruplar üzerindeki ağırlığı bilinen Davut Bağıstani organize etmişti. 
     Namık, Kuzey Irak’ta Bağıstani ile görüşüp buluşmayı doğrulattı. 
     
Körle yatan...      Ben Kürt sorununun barışçı çözümünden yanayım. 
     Bölgede çözümün demokratikleşmeden geçtiği görüşüne de katılıyorum ve sorunlara silahlar yerine temaslarla çözüm bulunmasını destekliyorum. 
     Ancak bölgeyi kendi dinamikleriyle değil, Ortadoğu’da emelleri olan uzak bir süper gücün sopasıyla dizayn etme taktiklerine tepki duyuyorum. 
     Kürtler, özledikleri çözüme, bir komşu halkın mahvına göz yumma karşılığı ulaşabileceklerini sanıyorlarsa kendi tarihlerini bir daha okumalarını tavsiye ederim. 
     O tarih, büyük devletlerin satış ve ihanetleriyle doludur da... 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
