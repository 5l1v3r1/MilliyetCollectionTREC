<DOC>
<DOCNO> 126067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/soneko02.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası enflasyon beklentileri yükseldi... 
</HEADLINE>
<TEXT>

     Merkez Bankası Beklenti Anketi'ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 31'de kaldı. 
     Kasım ayının ikinci ve Aralık ayının ilk anketinde yüzde 40 olarak belirlenen en yüksek yıl sonu tahmininde ise yüzde 41'e yükseldi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Aralık ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Aralık ayının ilk anketinde yüzde 28-40 aralığında seyreden yıl sonu TÜFE öngörüsü, Aralık ayının ikinci anketinde yüzde 29.4-41 aralığına yükseldi. Daha önce yüzde 31 olan yıl sonu uygun ortalama enflasyon beklentisi ise değişmedi. 
     Aralık ayının ilk anketinde yüzde 2.5 olan cari ayın TÜFE'ye göre uygun ortalama enflasyon beklentisi, Aralık ayının ikinci anketinde yüzde 2.6'ya çıktı. 
     Aralık ayının ilk anketinde yüzde 1.4-4.7 aralığında seyreden cari ayın TÜFE beklentisi, Aralık ayının ikinci anketinde yüzde 1-4.7 aralığında oluştu. 
     
     2 AY SONRASI İÇİN TÜFE BEKLENTİSİ 
     Aralık ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 1-3.5 olurken, uygun ortalama enflasyon oranı yüzde 2.1'de kaldı. 
     Aralık ayının ilk anketinde, iki ay sonrasının TÜFE beklenti aralığı yüzde 1.0-3.2 aralığında gerçekleşirken uygun ortalama yüzde 2.1 olmuştu. 
     Gelecek 12 aylık dönemin TÜFE beklentisi aralığı Aralık ayının ikinci anketinde yüzde 20-35 olurken, bu oranlar ilk ankette yüzde 20-30 olarak belirlenmişti. 
     Aralık ayının ilk anketinde, yüzde 24.9 olarak belirlenen gelecek 12 aylık dönemin TÜFE uygun ortalaması da yüzde 24.7'ye geriledi. 
     
     FAİZ ORANLARI 
     Öte yandan Aralık ayının ilk anket sonuçlarına göre yüzde 42-60 aralığında seyretmesi öngörülen cari ayın bileşik faiz beklentisi, Aralık ayının ikinci anketinde yüzde 43-60 aralığında gerçekleşirken, uygun ortalama da yüzde 46.8'den yüzde 47.1'e çıktı. 
     Yıl sonu bileşik faiz beklentisi, Aralık ayı ikinci anket sonuçlarına göre yüzde 43-60 aralığında, uygun ortalamada yüzde 47.1 olarak gerçekleşti. 
     Bileşik faiz beklentisi, Aralık ayının ilk anket sonuçlarında, yüzde 42-60 aralığında ve uygun ortalamanın da yüzde 46.8 olması öngörülmüştü. 
     Yıl sonu basit faiz oranı beklentisi ise Aralık ayının ikinci anketinde yüzde 35-55 uygun ortalama ise yüzde 44 olarak hesaplandı. 
     Aralık ayının ilk anketinde bu oranlar, sırasıyla yüzde 35-47 ve yüzde 42.6 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Aralık ayının ikinci anketinde cari ay sonu kur beklentisi aralığı 1,551,000-1,800,000 lira olurken, uygun ortalama 1,629.200 lira olarak belirlendi. 
     Aralık ayının ilk anket sonuçlarında cari ay sonu kur beklentisi aralığı 1,550.000-1,800,000 olurken, uygun ortalama ise 1,608.700 bin lira olarak saptanmıştı. 
     Bu arada, katılımcıların Aralık ayının ikinci anketinde yıl sonu dolar kuru beklentisi 1,551,000-1,800,000 lira olurken, uygun ortalama 1,629,200 bin lira oldu. 
     Aralık ayının ilk anketinde uygun ortalama 1,550,000-1.800,000 lira, uygun ortalama ise 1,608,700 lira olmuştu. 
     
     BÜYÜME BEKLENTİSİ ARTTI 
     Katılımcılar ayrıca Aralık ayının ikinci anketinde, yıl sonu GSMH'sinin yüzde 3.5 ile yüzde 7.4 aralığında olacağı, uygun ortalamanın da yüzde 6.1 olacağını öngördüler. 
     Aralık ayının ilk anketinde, yıl sonu GSMH 3-7.4 aralığında uygun ortalama ise 5.3 olarak belirlenmişti. 
     Aralık ayının ikinci anketinde, yıl sonu cari işlemler dengesinin eksi 4 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Aralık ayının ilk anketinde de cari işlemler dengesinin eksi 4 milyar dolar ile 5 milyar dolar arasında seyredeceği öngörülmüştü. 
     





</TEXT>
</DOC>
