<DOC>
<DOCNO> 148711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/siyaset/siy02.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Irak’taki rejim bölgeyi tehdit etmemeli 
</HEADLINE>
<TEXT>

     İSTANBUL Milliyet 

     Cumhurbaşkanı Ahmet Necdet Sezer, yeni dengelerin, Irak’ın komşularını tehdit edecek nitelikte olmaması gerektiğini belirterek, "Türkiye, Irak’ı demokratikleşme sürecinde destekleyecektir. Demokrasi yolunda ilerlemeye başlandığında, güvenilir ortağı olarak onu destekleyecek ülkelerin başında Türkiye gelecektir" dedi. Sezer’in, Harp Akademileri’nde basına kapalı yapılan konferanstaki açıklamaları özetle şöyle 
     
     MÜTTEFİKLERE ANLATTIK’ 
     "Son savaşın bu ortak cepheyi ve dayanışmayı zayıflatmasından da kaygı duymaktayız. Derin görüş ayrılıklarına sahne olan Güvenlik Konseyi, asli görevi olan barışın korunması konusunda etkisiz kalmıştır." 
     "Irak’ın toprak bütünlüğünün, siyasal birliğinin ve egemenliğinin her koşulda korunması temel önceliğimiz olmaya devam etmektedir. Irak’ta tüm etnik grupların eşitlik temelinde temsil edildiği demokratik bir rejim kurulması, Türkiye’nin desteklediği ereklerin başında yer almaktadır." 
     "Türkiye’nin, sadece bir askeri varlık bulundurmak için K. Irak’a kuvvet göndermek gibi bir amacı yoktur. Terörist örgütlerin Türkiye’ye karşı eyleme girişmek için hiçbir fırsatı kaçırmayacaklarını biliyoruz. Musul ve Kerkük’teki duyarlılığımızı dost ve müttefiklerimize anlattık." 
     


SİYASET 


















</TEXT>
</DOC>
