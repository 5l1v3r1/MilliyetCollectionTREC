<DOC>
<DOCNO> 105979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/guncel/gun05.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayakçı babaya ikinci darbe 
</HEADLINE>
<TEXT>

     Adana’da, yavaş yemek yediği gerekçesiyle dövdüğü kızı Ebru Biçer tarafından karakola şik yet edilen baba Ömer Biçer hakkında ikinci soruşturma açıldı. Soruşturma sonunda, babanın kızını sürekli dövdüğü tespit edilirse, Ebru’nun velayeti alınarak sosyal hizmetler kurumuna verilecek. 
     Şiddet uygulayan anne ve babaya bu durum süreklilik arz etmiyorsa müessir fiilden dava açılabileceğini belirten Adana Cumhuriyet Başsavcı Vekili Vedat Menteş, şöyle konuştu "Bu hareketin süreklilik arz etmesi halinde aile bireylerine kötü muamele’den dava açılma yolu bulunuyor. Ayrıca, yasaya göre, şiddete maruz kalan hane bireyinin şiddet uygulayan aile büyüğünden korunabilmesi için düzenleme getirilmiştir." 
     
     Rapora göre karar alınacak 
     Ebru’nun durumunun incelenmesi amacıyla uzmanların görevlendirildiğini belirten Menteş, "Bu rapor doğrultusunda, küçük Ebru’nun sağlıklı yetişmesi için ne gerekiyorsa o yapılacak" dedi. 
     



 GÜNCEL 




















</TEXT>
</DOC>
