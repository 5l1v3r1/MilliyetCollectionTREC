<DOC>
<DOCNO> 104053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sonspo10.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Christian, sağlık kontrolünden geçti... 
</HEADLINE>
<TEXT>

     Galatasaray'ın, Fransa'nın Girondins De Bordeaux takımından kiraladığı Brezilyalı futbolcu Christian, bugün sağlık kontrolünden geçti. 
     Brezilyalı santrfor, Kadıköy'deki Özel Acıbadem Hastanesi'nde ayrıntılı bir sağlık muayenesine tabi tutuldu. Hastanede ilk olarak kan testleri yapılan Christian'ın, dahiliye ve diş muayenelerinin ardından akciğer röntgeni ve kalp grafisi çekilidi. Futbolcu, daha sonra da efor testinden geçti. 
     Basın mensuplarının sorularını yanıtlayan Christian, sarı-kırmızılı takımın dün akşam Bursaspor ile yaptığı maçla ilgili değerlendirmesinde, ''Çok iyi bir maçtı. Galatasaray kaliteli bir ekip, zaman geçtikçe daha iyi bir takım olacağına inanıyorum'' dedi. 
     Çok çalışarak takıma gireceğine inandığını ifade eden Brezilyalı oyuncu, Arif ile ilgili bir soruyu da, ''Türk Milli Takımı'nın başarılı bir oyuncusu. Onunla beraber oynamaktan gurur duyacağım'' diye konuştu. 
     





</TEXT>
</DOC>
