<DOC>
<DOCNO> 110579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sonspo01.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlanan futbolculara ilk müdahaleyi Kızılay ekipleri yapacak 
</HEADLINE>
<TEXT>

     Kızılay, Futbol Federasyonu Başkanlığı ile imzaladığı protokol gereğince, Süper Lig, UEFA ve milli takım maçlarında futbolculara ilk yardım hizmeti verecek. 
     Kızılay Genel Başkanlığı'ndan yapılan yazılı açıklamada, Kızılay Genel Başkanı Ertan Gönen ve Futbol Federasyona Başkanı Haluk Ulusoy arasında imzalanan protokole göre, Kızılay Genel Başkanlığı tarafından görevlendirilecek sağlık personelinin, milli takımın resmi ve özel maçları ile Türkiye Süper Lig maçlarında meydana gelecek yaralanma ve sakatlanmalarda sporculara ilk yardım müdahalesinde bulunacağı bildirildi. 
     Açıklamaya göre, UEFA uluslararası futbol müsabakalarını da kapsamına alan protokol çerçevesinde Kızılay, sakatlanan sporculara ait ilk müdahalede kullanılacak her türlü alet, malzeme ve ilaçları hazır bulunduracak, ambulansı bulunmayan Gençlik ve Spor İl müdürlüklerinde ambulans temin edecek. 
     





</TEXT>
</DOC>
