<DOC>
<DOCNO> 109337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo01.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Barcelona maçına hazır 
</HEADLINE>
<TEXT>

     Avrupa Şampiyonlar Ligi'nde bu akşam İspanya'nın Barcelona takımıyla karşılaşacak olan Galatasaray hazırlıklarını tamamladı. 
     Sarı-kırmızılı ekip, Barcelona maçı için son çalışmasını dün akşam gerçekleştirdi. Futbolcular, teknik direktör Fatih Terim yönetiminde Florya Metin Oktay tesislerinde basına kapalı bir antrenman yaptı. 
     Galatasaray'da Terim'in, Sarr ve Christian'a Barcelona maçında ilk 11'de yer vermesi bekleniyor. Hasan Şaş ise büyük olasılıkla yedekler arasında yer alacak. 
     Sarı-kırmızılıların, Barcelona maçına şu muhtemel 11'le çıkması bekleniyor Mondragon, Sarr, Almaguer, Bülent, Hakan, Ümit Davala, Batista, Felipe, Ergün, Arif, Christian. 
     Bu arada, Galatasaray'ın geçmişteki başarılarında büyük pay sahibi olan Rumen yıldız Hagi, İstanbul'a geldi. Barcelona maçını izleyecek Hagi, veliahtı olarak gösterilen Brezilyalı Felipe'yi beğendiğini söyledi. 
     Barcelona'nın ise akşam sahaya şu kadro ile çıkması bekleniyor 
     Valdes, Puyol, Frank de Boer, Navarro, Mendiata, Motta, Xavi, Cocu, Luis Enrique, Saviola ve Kluivert. 

     
</TEXT>
</DOC>
