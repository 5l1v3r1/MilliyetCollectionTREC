<DOC>
<DOCNO> 107343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/spor/spo06.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YARINLARA KOŞUYORUM’ 
</HEADLINE>
<TEXT>

Dünya Kupası’nda yarışacak ilk Türk atleti unvanını kucaklamaya hazırlanan Süreyya Ayhan, artık geçmişe sünger çektiğini, muhteşem bir gelecek hedeflediğini söyledi 
     FUAT ERCAN 

     Yasakları deldi 
     AVRUPA’DA ışıl ışıl parlayan ve göz kamaştıran Türk atletizminin yıldızı, pistin rüzgar kızı Süreyya Ayhan, ilk kez bir Türk atletinin yarışma onuru yaşayacağı Dünya Kupası hazırlıklarını sürdürdüğü Karaman’da "yasakları" deldi ve kapılarını MİLLİYET’e açtı. Omuzuna taktığı Avrupa Şampiyonluğu apoletinden sonra, Brüksel ve Berlin Grand Prix’lerinde de birincilik ipini göğüsleyerek başarısının tesadüfi olmadığını kanıtlayan Ayhan, 20 - 21 Eylül tarihinde Madrid’de yapılacak Dünya Kupası müsabakaları öncesinde oldukça iddialı konuştu. 
     
     Sitemkar ve azimli 
     TÜRK sporunun gündemine hocası Yücel Kop ile yaşadığı "yasak aşköla oturan, ancak elde ettiği muhteşem başarılarla ilişkisini gölgede bırakarak zirveye tırmanan Süreyya Ayhan, sitemkar ancak bir o kadar da azimli. "Başka ülkede olsa bizi baştacı ederlerdi "diyen Ayhan, sözlerini şöyle sürdürdü "Avrupa’da nereye gitsem vatandaşlık için transfer teklifi yağıyor. Bizde durum çok farklı. Sidney’den bile dönmemeyi düşündük. Şampiyonluğumu bile küçümseyenler oldu. Başarımı çekemeyenler var. Ama ben ülkemi çok seviyorum ve yapacağım çok işler var." 
     
     Mazi geride kaldı’ 
     YAŞANANLARI unutmaya çalıştığını ve sadece atletizm kariyeriyle şöhreti yakalamayı düşündüğünü belirten Süreyya Ayhan, "Maziye sünger çektim. Artık neler olduğunu değil, bundan sonra ne yapacağımı planlıyorum. Önce Dünya Kupası, ardından Dünya Şampiyonası’nda birinci olup en büyük hedefim olan Atina Olimpiyatı’na hazırlanacağım. Zirveye çıkmak değil orada kalmak önemli. Dünya ve Olimpiyat altınlarını bir kaç kez boynuma takıp, veda edene kadar rakipsiz olmak en büyük hayalim" diye konuştu. 
     
     Artık takım oyunu 
     MURAT AĞCA 

     KENDİSİNİ sadece bir şampiyon değil, Türkiye’nin uluslararası elçisi olarak gördüğünü de vurgulayan Ayhan, "Türk kadınını h l peçeli ve çarşaflı biliyorlar. Bu yüzden bana çok şaşırıyorlar. Bu çok zoruma gidiyor. Pistteki başarılarımla modern Türk kadınının da simgesi oluyorum." diye konuştu. En büyük rakibi Rumen Szabo’nun menajeri Hollandalı Hermens ile anlaşan milli atlet, "Ekipsiz şampiyon olan ilk atlet herhalde benim. Menajer dışında doktor, diyetisyen, psikolog da lazım. Takım oyunu olmadan bu iş yürümez" dedi. 
     
Özel taktik      İSPANYA’NIN Başkenti Madrid’de 20 - 21 Eylül’de yapılacak Dünya Kupası’na hazırlanan Süreyya Ayhan rakiplerine yeni bir sürpriz hazırlıyor. Yıldız atletimizin antrenörü Yücel Kop, bir kaç yarıştır Süreyya’yı yakından tanıyan rakiplerini şaşırtmak için özel bir taktik geliştirdiklerini söyledi. Bu konuda fazla ipucu vermek istemeyen Kop, "Startla birlikte öne geçip, finişe kadar aynı tempoyu sürdürmesi benimsenmeye başladı. Buna önlem aldık. Yeni taktiğimizi sahada öğrenecekler" demekle yetindi. 
     
Kop’tan savunma      SÜREYYA Ayhan ile yaşadığı duygusal ilişki nedeniyle adeta boy hedefi haline gelen antrenör Yücel Kop, antrenör - atlet ilişkisinin normal karşılanması gerektiğini söyledi. Kop, "Rumen Szabo dahil, Dünyada bir çok başarılı bayan atletin antrenörleri aynı zamanda eşidir. Başarı için 24 saat birlikte olmaları gerekir. Ben Süreyya’nın tüm sırlarını, duygu ve düşüncelerini paylaşmak zorundayım. Yakın gelecekte bu konu gerekli işlemler yapılarak tamamen kapanacak. Kimse işimize burnunu sokmasın" dedi. 
     
     



 SPOR 



























</TEXT>
</DOC>
