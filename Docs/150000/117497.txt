<DOC>
<DOCNO> 117497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/spor/spo03.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN GERİLDİ 
</HEADLINE>
<TEXT>

Farklı yenilgiden sonra Metin Oktay Tesisleri’ni basan Galatasaraylı taraftarlar tesislerin camlarını kırdı, medya mensuplarına saldırdı 
     Polis müdahale etti 
     GALATASARAY’DA Fenerbahçe yenilgisinin ardından sıkıntılı dolu saatler yaşandı. Taşlanma korkusu yaşayan Sarı-Kırmızılı kafile, kulüp otobüsü yerine başka bir otobüsle staddan ayrıldı. Yenilgiye öfkelenen bazı Sarı-Kırmızılı taraftar, Florya’da toplandı. Medyaya saldıran grup, tesislerin camlarını kırdı. Yanan meşalaleri içeriye atmak isteyen şahıslara emniyet güçleri müdahale etti. 
     
     Canaydın bekledi 
     TEPKİLERDEN çekinen Galatasaray Başkanı Özhan Canaydın, maç sonunda staddan ayrılmadı. Canaydın’ın soyunma odasına gidebilmek için tribünlerin boşalmasını beklediğini düşünen Aziz Yıldırım, ışıkları kapattırdı. Ancak Galatasaray Başkanı, Lorant’ı kutlayıp, staddan ayrıldı. Maçtan önce Özhan Canaydın, "Olaylar üzücü. Vilayet sözünü tutmadı. İşin peşini bırakmam" dedi. 
     
     Unutmayacağız’ 
     GALATASARAY futbol şube sorumlularından Burak Elmas sert açıklamalar yaptı. Elmas, "Fenerbahçe taraftarının yaptığını affetmeyecek ve unutmayacağız. Bizim maçta I love you’ya anons yaptıran Çulcu, dün küfüre kayıtsız kaldı. Atılan bıçakları bile görmedi" dedi. Galatasaray Taraftar Dernekleri, kendilerine sahip çıkmadığı gerekçesiyle yöneticilere büyük tepki gösterdi. 
     
Faturayı öderimTerim, sorumlunun kendisi olduğunu belirtip, "Başkan ve yönetimi aklama adına her şeyi yapmaya hazırım" dedi 
     GALATASARAY Teknik Direktörü Fatih Terim, karşılaşma sonrasında 6 - 0’lık farklı yenilginin tüm sorumluluğunu üstlendiğini açıkladı. Terim, "Bu takımın teknik sorumlusu benim. Ne başkanım, ne yöneticiler, ne teknik heyet, ne de futbolcularımın bir suçu var. Eğer bu yenilgi nedeniyle bir fatura kesilecekse bana kesilmesi gerekiyor. Başkan ve yönetimi aklama adına herşeyi yapmaya hazırım" dedi. 
     BÖYLESİNE ağır bir üzüntüyü Galatasaraylılar’ın hak etmediğini de dile getiren Terim, "Bunu yaşatmamalıydık" diye konuştu. Tecrübeli hoca sözlerini şöyle noktaladı "Transferinden yenilgisine kadar herşey benim sorumluluğum altında. Biz de derbi oynadık. Ama böyle bir skor hayatımda olmadı. Yenilginin en büyük suçlusu olarak Galatasaraylı taraftarlardan özür diliyorum" diye konuştu. 
     
     Göze batanlar 
     ERGÜN Galatasaray’ın ayakta kalan tek ismiydi. Kanadını en iyi şekilde kullanmaya çalıştı. Ama çabaları yeterli olamadı. 
     CHRİSTİAN Forvette hiçbir olumlu hareket yapamadı. Fenerbahçe defansının arasında kaybolup gitti, kötüydü. 
     BATİSTA Brezilyalı oyuncu tanınmaz haldeydi. Ne doğru dürüst pres yapabildi, ne de pas atabildi. Eskiyi arattı. 
     BÜLENT Kaptan savunmada çok aksadı. Fener ataklarında kademe hataları yaptı, yenilgide başrollerden birini oynadı. 
     
İstatistik Hasan Şaş Topla buluşma 32 Top kapma 7 Top kaybı 5 Olumlu pas 23 Olumsuz pas 9 Kaleyi bulan şut - Yaptığı faul 2 Yapılan faul 3 Ofsayt -      
     
En farklı derbiler 12.02.1911 İstanbul Ligi Galatasaray - Fenerbahçe 7 - 0 04.05.1913 Özel Maç Galatasaray - Fenerbahçe 6 - 0 02.10.1914 Özel Maç Galatasaray - Fenerbahçe 6 - 1 04.11.1921 İstanbul Ligi Galatasaray - Fenerbahçe 5 - 1 01.04.1927 İstanbul Ligi Galatasaray - Fenerbahçe 5 - 1 10.02.1930 İstanbul Ligi Fenerbahçe - Galatasaray 6 - 1 15.03.1942 İstanbul Kupası Galatasaray - Fenerbahçe 5 - 0 18.12.1960 Türkiye 1. Ligi Galatasaray - Fenerbahçe 5 - 0 12.12.1976 Özel Maç Fenerbahçe - Galatasaray 6 - 1 16.08.1980 TSYD Kupası Fenerbahçe - Galatasaray 5 - 0 15.04.1990 Türkiye 1. Ligi Fenerbahçe - Galatasaray 5 - 1 11.08.1990 TSYD Kupası Fenerbahçe - Galatasaray 5 - 2 22.04.1992 Türkiye 1. Ligi Fenerbahçe - Galatasaray 5 - 2 06.11.2002 Türkiye 1. Ligi Fenerbahçe - Galatasaray 6 - 0      
     



 SPOR 








































</TEXT>
</DOC>
