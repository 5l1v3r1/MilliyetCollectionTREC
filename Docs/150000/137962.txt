<DOC>
<DOCNO> 137962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko34.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak ayında karşılıksız çek sayısı, 82 bin 203 oldu... 
</HEADLINE>
<TEXT>

     Merkez Bankası tarafından bankalara duyurulan toplam karşılıksız çek sayısı, Ocak ayında bir önceki aya göre yüzde 26.3 oranında artarak, 82 bin 203'e çıktı. 
     Merkez Bankası'nın verilerine göre, Aralık ayında toplam karşılıksız çek sayısı 65 bin 83 idi. 
     Karşılıksız çeklerin 82 bin 50'si banka ve özel finans kurumlarının bildirimlerine göre, Merkez Bankası'nca duyurusu yapılan çeklerden, 1'ü ise mahkemeler tarafından yapılan bildirimlere göre Merkez Bankası'nca duyurulan yasaklama kararlarından oluşuyor. 
     Banka ve özel finans kurumlarının bildirimlerine göre, Merkez Bankası tarafından duyurusu yapılan çek sayısı, Ocak ayında, bir önceki aya göre, yaklaşık yüzde 27.1 arttı. Aralık ayında bu kapsamdaki karşılıksız çeklerin sayısı 64 bin 550 idi. 
     Mahkemeler tarafından yapılan bildirimlere göre, Merkez Bankası tarafından duyurulan yasaklama kararı miktarı ise Ocak ayında bir önceki aya göre, yüzde 71.3 azaldı. Bu çeklerin sayısı, Aralık ayında 3 olarak belirlenmişti. 
     Türkiye'de geçen yıl karşılıksız çek sayısı, toplamı 748 bin 493 adet olmuştu. 
     





</TEXT>
</DOC>
