<DOC>
<DOCNO> 147317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sonspo10.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Beşiktaş'ı yenecek güçteyiz... 
</HEADLINE>
<TEXT>

     Denizlispor, Beşiktaş maçı için İstanbul'a giderken, Teknik Direktör Rıza Çalımbay, rakiplerini yenecek güçte olduklarını söyledi. 
     Denizlispor'un özellikle ''üst düzey maçlarda'' iyi sonuçlar almasını bildiğini kaydeden Çalımbay, İstanbul'da Galatasaray'ı yenmelerinin bunun örneği olduğunu belirtti. 
     Çalımbay, ''Beşiktaş maçında galibiyetten başka düşüncemiz yok. Lideri yenecek güçteyiz, çünkü biz iyi takımız'' dedi. 
     Son olarak Gençlerbirliği'ne yenildiklerini, ancak bu maçta sezonun en iyi futbolunu sergilediklerini anlatan Çalımbay, şöyle konuştu 
     ''Beşiktaş maçından çok umutluyum. Çok sayıda futbolcumuza transfer teklifi gelmesinden mutluluk duyuyorum. Transfer teklifleri futbolcunun konsantrasyonunu bozmamalı. Çünkü sezonun bitimine daha 9 hafta var. Futbolcu bu dönemde kötü oynarsa, transfer etmeyi düşünen takım da vazgeçer.'' Çalımbay, Denizlispor'un bu sezon özellikle UEFA Kupası'nda iyi sonuçlar almasının, transfer tekliflerine neden olduğunu, başarılı oyuncuların transfer önerileri alabileceğini belirtti. 
     





</TEXT>
</DOC>
