<DOC>
<DOCNO> 149694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun09.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşmergeler, bir grup Türkmen'e ateş açtı mı 
</HEADLINE>
<TEXT>

     İnsan Hakları İzleme Örgütü, bir grup peşmergenin, dün akşam Irak'ın kuzeyindeki Kerkük kentinde bir grup Türkmene ateş açtığı ve bir genci öldürdüğü iddialarını araştırıyor. 
     Olayı gördüklerini iddia eden kişiler, Irak Kürdistan Yurtseverler Birliği IKYB bayrağı taşıyan dört kişinin, Bağdat yolunda kentin güney kesimindeki Türkmen siyasi bürosunun önünde bir grup Türkmen'e yaklaşarak ateş açtığını söylediler. 
     Türkmen grubun, başında derin bir yara izi bulunan gencin cesedini büronun önündeki kaldırıma koyduğu belirtilirken, görgü tanıkları, hastanelere çok sayıda yaralının kaldırıldığını gördüklerini kaydettiler. 
     İnsan Hakları İzleme Örgütü yetkilisi Hanya Müfti, iddiaların araştırılmak zorunda olduğunu, bölgede çok sayıda silahlı kişinin bulunduğunu söyledi. 
     Öte yandan, Semih Serdar Sabir adlı başka bir Türkmen de, yaşadığı semte geçen cumartesi dört kişinin geldiğini ve bu kişilerin, insanları tehdit etmeye başladıklarını, semt sakinlerinin motorlu araçlarını istediklerini ve Türkmenleri Saddam rejimiyle işbirliği yapmakla suçladıklarını belirtti. 
     Sabir, peşmergelerin, Türkmenleri, Irak Kürdistan Demokrat Parti'nin IKDP bayrağını asmaya zorladıklarını ifade etti. 
     





</TEXT>
</DOC>
