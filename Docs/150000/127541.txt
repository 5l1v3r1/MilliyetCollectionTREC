<DOC>
<DOCNO> 127541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/spor/spo07.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HİPODROMDA KRİZ VAR 
</HEADLINE>
<TEXT>

Yeni çıkan kanun ile birlikte at yarışlarından yapılan kesintinin yüzde 66’ya ulaşmasına atçılık camiası büyük tepki gösterdi. At Sahipleri Derneği Başkanı Bahadır Gödek, "Hemen uygulamaya geçilmesi imkansız" dedi 
     YILMAZ ATAKANI 

     Büyük tepki 
     YAKLAŞIK yüzde 56’sı kesintiye uğrayan at yarışlarına, yeni hükümetin 10’luk bir kesinti daha getirmesi, atçılık camiasını ayağa kaldırdı. Başta yarışseverler ve ganyan bayileri olmak üzere, Türkiye Jokey Kulübü yönetimi, antrenörler, at sahipleri, jokeyler ve seyisler kesintiye büyük tepki gösterdi. Ayrıca kanunun yasallaşması da bir çok kaosu beraberinde getirdi. 
     
     Sorun çıkacak 
     AT Sahipleri ve Yetiştiricileri Derneği Başkanı Bahadır Gödek, "At yarışları yeni bir kesintiyi kaldırmaz. Zaten eski kesintilerin çokluğu nedeniyle yaşam savaşı veriyorduk. Ancak şu an kanun Cumhurbaşkanlığı’nda imzayı bekliyor" dedi. Gödek, kanunun imzalanması halinde ise bir çok sorun çıkacağını vurgulayarak, "Hemen uygulamaya geçilmesi imkansız. Çünkü oyun makinalarının yeniden programlanması gerekiyor" dedi. 
     
     Uygulanması imkansız 
     MAKİNALARIN programlanması için en az üç hafta gerektiğini belirten Gödek, "Bu süre zarfında oyunların eskisi gibi devam ettirilmesi halinde kanuna muhalefet suçu işlenmiş olacak" diye konuştu. Tecrübeli başkan "Uygulama bu şekilde gerçekleştirilirse ilgililer hakkında alınması gereken verginin üç katı para ve beş yıla kadar hapis cezası istenilebilecek. Yani içinden çıkılmaz bir hal alacak" ifadelerini kullandı. 
     
     Başkandan üç öneri 
     BAHADIR Gödek, bu durumla karşılaşmamak için önlerinde üç seçeneğin olduğunu belirtti ve çözüm önerilerini şöyle sıraladı 1 - Maliye bakanlığının yazılı izniyle bir ay boyunca yarışların eski sistemle yapılması. 2- Yarışların yapılması müşterek bahislerin oynatılmaması, yarış ikramiyelerinin 7 bin sayılı kanuna göre atçılara ayrılan fondan ödenmesi, 3 - Yarışların yapılmaması. 
     
KESİNTİLER Katma Değer Vergisi 159 trilyon Savunma San. Dest.Fonu 88 trilyon Olimpiyat Fonu 9 trilyon Yüksek Öğrenim - Kredi Yurtlar 30 trilyon Türk Tanıtma Fonu 27 trilyon Belediye Eğlence Vergisi 36 trilyon Kızılay 173 milyar Cumhurbaşkanlığı Fonu 173 milyar Müessese Hissesi 145 trilyon Eğitime katkı payı 11 trilyon Özel işlem vergisi 33 trilyon TOPLAM 538 trilyon 246 milyar      
     



 SPOR 




























</TEXT>
</DOC>
