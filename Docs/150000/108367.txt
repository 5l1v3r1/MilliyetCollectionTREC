<DOC>
<DOCNO> 108367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/ekonomi/eko05.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kredi, yeni hükümetin tavrına bağlı’ 
</HEADLINE>
<TEXT>

     REUTERS 

     IMF Türkiye Temsilcisi Odd Per Brekk, Türkiye’nin programı iyi uyguladığını, 2003’te yeni kaynağa ihtiyaç olup olmayacağının seçimden sonra kurulacak hükümetin tavrına bağlı olacağını söyledi. Brekk, "Program iyi şekilde uygulanıyor ve bu da ekonomik performansın iyi gidişine yansıyor" dedi. 
     Yeni hükümetin, sorumluluk çizgisini sürdürmesini umduklarını kaydeden Brekk, "Partilerin tümü programı sürdürme niyetinde olduklarını söylediler" diye konuştu. Hazine’nin son dönemdeki ihalelerini başarılı bulan Brekk, "Son birkaç ayda gerekenden fazla borçlanmayı başararak likidite tamponu yarattığını düşünüyoruz. Böylece önümüzdeki dönem durum idare edilebilir oldu" dedi. 
     Brekk, önümüzdeki hafta Washington’a gidecek ekonomi heyetinin programı çerçevesinde dördüncü gözden geçirme çalışmalarına başlayacağını belirtti. 
     



 EKONOMİ 


















</TEXT>
</DOC>
