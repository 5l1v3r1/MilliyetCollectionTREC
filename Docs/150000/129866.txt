<DOC>
<DOCNO> 129866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur39.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza kırım ekibi kara kutuları teslim aldı... 
</HEADLINE>
<TEXT>

     Diyarbakır'da düşen uçakla ilgili araştırma yapmak üzere bölgeye gelen kaza kırım ekibi, incelemek üzere uçağın kara kutularını askeri yetkililerden teslim aldı. 
     Ulaştırma Bakanlığı Sivil Havacılık Genel Müdürlüğü'nce oluşturulan 3 pilot ve 2 mühendisten oluşan kaza kırım ekibi, öğle saatlerinde Diyarbakır'a geldi. 
     Kazanın oluş şekline ilişkin yetkililerden bilgi alan ekip, askeri yetkililerin muhafazası altına alınan iki kara kutuyu, inceleme yapmak üzere teslim aldı. 
     Kaza kırım ekibinin, yarın sabah saatlerinden itibaren kazayla ilgili geniş çaplı araştırmalara başlayacağı, bu araştırmaya, düşen uçağın üretici firması ile Türk Hava Yolları'ndan uzmanların da katılabileceği belirtildi. 
     Kaza kırım ekibi, olay yerindeki incelemelerinin ardından, uçağın kara kutularını teknik laboratuvarlarda incelemeye alacak ve uçağın düşüş nedenini belirlemeye çalışacak. 
     





</TEXT>
</DOC>
