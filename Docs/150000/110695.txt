<DOC>
<DOCNO> 110695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo02.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ALEM KARARNAMESİ 
</HEADLINE>
<TEXT>

Fenerbahçe Teknik heyeti bekar-evli ayırmaksızın saat 23.00’ten sonra evinde olmayanın kadro dışı bırakılacağını futbolculara bildirdi. Lüzumsuz kartlara da para cezası verilecek 
     YALÇIN TÜRK 

     Gece kuşları yandı 
     ÇALKANTILI dönem geçiren Fenerbahçe’de, Teknik direktör Lorant, antrenör Oğuz Çetin ve menajer Kemal Dinçer yeni bir disiplin yönetmeliği belirleyerek futbolculara bildirdiler. Samandıra’ya düzen getirmek isteyen üçlü, özellikle gece kuşlarının hedef alındığı radikal önlemlere başvurdular. Evli veya bekar olmasına bakılmaksızın saat 23.00’ten sonra evinde bulunmayan futbolcu, hem ağır para cezası alacak, hem de kadro dışı bırakılacak. 
     
     Kartlara af yok 
     CEZA yönetmeliğinin önemli bir bölümünü lüzumsuz sarı ve kırmızı kartlar oluşturdu. Buna göre gereksiz sarı kart gören 2500 dolar, iki sarıdan kırmızı kart gören 5 bin dolar, kural dışı kırmızı kart alan ise 10 bin dolar ceza ödeyecek. Pozisyon gereği kart görenlere ise ceza verilmeyecek. Yönetmeliğin ilk kurbanı Elazığspor maçında hakem düdük çaldıktan sonra topa vuran sarı kart gören Washington oldu. Brezilyalı golcü 2500 dolar verecek. 
     
     Yönetim onayladı 
     TEKNİK heyet antrenman disiplini de ön plana aldı. Belirlenen programa uymayanlara ve antrenmana geç gelenlere 250 dolar para cezası verilecek. Profesyonelce davranmayan, antrenmanda disiplini bozan, takım disiplinine uymayanlar, her davranışlarında bu cezaya çarptırılacak. Futbolcuların cebini yakacak olan uygulama yönetim tarafından da onaylandı. 
     
     Cep yakan kurallar 

</TEXT>
</DOC>
