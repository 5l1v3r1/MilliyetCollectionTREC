<DOC>
<DOCNO> 102702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun37.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
UNICEF'ten uluslararası topluma Afrika'da açlığa duyarlılık çağrısı 
</HEADLINE>
<TEXT>

     Blantyre - BM Çocuk Fonu UNICEF , uluslararası toplumu Afrika'nın güneyindeki ciddi gıda sıkıntısı konusunda yeterli duyarlılıkta olmamakla suçlayarak, bölgedeki aç anne ve çocuklar için 30 milyon dolarlık acil yardım çağrısında bulundu. 
     UNICEF başkanı Carol Bellamy, yaklaşık 3 milyon kişininin açlık tehdidiyle karşı karşıya kalması üzerine şubat ayında felaket durumu ilan edilen Malawi'de yaptığı açıklamada, uluslararası toplumun daha fazla yardımı olmadan durumun kontrolden çıkacağına dikkati çekti. 
     Bellamy, Malawi'de 65 binden fazla çocuğun yetersiz beslenme sorunu bulunduğunu belirterek, acil yardım sağlanamaması durumunda kısa zamanda yaşlaşık 7 bin çocuğun açlıktan öleceğini söyledi. 
     





</TEXT>
</DOC>
