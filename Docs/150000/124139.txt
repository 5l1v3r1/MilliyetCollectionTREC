<DOC>
<DOCNO> 124139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun18.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Frankfurter Allgemeine "Erdoğan oldukça güçlü..." 
</HEADLINE>
<TEXT>

     Alman Frankfurter Allgemeine gazetesi, AK Parti Genel Başkanı Recep Tayyip Erdoğan'ın siyasi konumunun çok güçlü olduğu yorumunu yaptı. 
     Gazetede, ''Bush protokolü'' başlığıyla yayınlanan yorumda, ''Güç kolayca fark edilir. Ya protokolün uygulanışından ya da onu dikkate almayarak. Türk seçimlerinin galibi Erdoğan, son dönemde oldukça güçlü. Hatta Başbakan ve Cumhurbaşkanı'nı gölgede bırakacak kadar'' denildi. 
     ABD Başkanı George Bush'un Erdoğan'a, başka zamanlarda iki ya da üç hükümet başkanının hepsine birden ayırdığı zamanı ayırdığına dikkat çekilen yorumda, ''Oysa Erdoğan, bir meclis üyesi bile değil, sadece Türk yasalarına göre sabıkası olan bir parti lideri. Evinde bu denli güce sahip oluşu, Türk politikasının önemini ortaya koyuyor'' şeklinde görüş belirtildi. 
     Bush'un bu davranışıyla kendi ülkesinde Erdoğan'a sahip olduğu gücüne saygı duyduğunu göstermekle kalmadığı, bunun yanı sıra bu saygınlığı uluslararası sahnede de yücelttiği ifade edilen yorumda, ''Bunu Avrupalı devletlere kibarca söylemek gerekirse Türkiye'nin AB'ye alınmasını 'ciddi bir şekilde dikkate alın' tavsiyesinde bulundu. Şimdi ise Avrupalı devletlerin ne denli bağımsız olduklarını göstermeleri gerekecek'' denildi. 
     Yorumda son olarak, ''Avrupalı hükümet ve devlet başkanları da Kopenhag'da Erdoğan'a kendilerinden biriymiş gibi davranıp, protokol açısından parti liderini, Türk Başbakanı'na tercih edecekler mi Böyle bir durum dikkatlerden kaçmayacaktır'' şeklinde görüşe yer verildi. 
     





</TEXT>
</DOC>
