<DOC>
<DOCNO> 113233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun03.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da Müslümanlara saldırı 
</HEADLINE>
<TEXT>

     Bali'deki 33 vatandaşını kaybeden Avustralya'da bir Müslüman okulu ve cami ile bir Müslüman toplum liderinin evine saldırı düzenlendi. 
     Başkent Sydney'deki Kral Abdülaziz İslami Okulu ve bitişiğindeki cami ile kentin batısında yaşayan bir Müslüman liderin evinin pencere ve duvarlarına uhtemelen iki kişi oldukları sanılan saldırganlarca zarar verildi. 
     Saldırganların sayısının 20 kişi olduğunu savunan Avustralya İslami Konseyler Federasyonu ise saldırıların, Bali'deki patlamalarda ölen Avustralyalıların öcünü almaya yönelik olduğunu öne sürdü. 
     Federasyonun sözcüsü Kuranda Seyit, "Hiç şüphesiz, Sydney'deki saldırılar, ırktan çok din nefretinin sonucu. Dünyada Müslümanların sorumlu tutulduğu olaylardan sonra güçlenen incancımıza karşı tepki" dedi. 
     Sözcü, saldırıları düzenleyen 20'yi aşkın kişinin, binalara kırık sandalye ve bira şişeleri attığını söyledi. 
     Endonezya'nın Bali adasında hafta sonunda meydana gelen patlamalarda ölen 180'den fazla kişi arasında 33 Avustralyalı da bulunuyor. 
     





</TEXT>
</DOC>
