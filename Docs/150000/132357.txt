<DOC>
<DOCNO> 132357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/gunes.html </URL>
<DATE> 2003/01/22/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Faiz - dışı fazla nasıl tutacak 
</HEADLINE>
<TEXT>

     Faiz - dışı fazla yaratmak kolay değildir. Hem daha fazla vergi alınmasını gerektirir, hem de daha az harcama yapılmasını. Eğitimden, sağlıktan veya altyapı harcamalarından kısıntı yapması gerekir. Ama biliyoruz ki, devlette büyük de israf var. 
     2001 bütçesinde hedef milli gelirin yüzde 5.5’u kadar faiz - dışı fazlaydı. Geçen hükümet dizginleri öylesine çekti ki, gerçekleşme yüzde 5.7 oldu. Ertesi yıl IMF çıtayı yükseltti. Hedef bu kez 6.5’tu. Ancak bu rakamı tutturmak daha zordu. Çünkü dizginler o denli çekilirse ekonomide durgunluk artabilir, hatta vergi tahsilatı bile aksayabilirdi. İkisi de olmadı. Ancak, 2002 hedefi biraz ittire kaktıra tutturulabildi. 
     IMF 2003’te de aynı hedefin tekrarını istiyor. Yüzde 6.5 rakamındaki tılsımı bilmiyoruz. Ancak bu denli sıkı bir bütçe politikasının dünyada eşi benzeri olmadığı da malum. Gerçi bu denli kamu borcu olan ülke de dünyada az 
     Piyasalarda 2003’ün bütçe performansına ilişkin iki tahmin bulunuyor. Biri şu andaki bütçe hesaplarıyla ancak yüzde 2.5 civarında bir fazlalığın elde edilebileceği öngörüsü. Diğeri ise, biraz daha az karamsar mevcut rakamların yüzde 3.6 kadar fazla yarattığı yönde. 
     IMF Başkan Yardımcısı Krueger böylesi bir ortamda Türkiye’ye geldi. Ve tabii bütçe disiplini konusunda bir dizi ek önlem talep etti. Özellikle sağlık harcamalarında 775 trilyonluk tasarruf yapılacağı planlanıyor. Sağlık sisteminde yazılan fuzuli reçetelerle bu denli israfın doğması abartılı bulunmayabilir. Ama bir yılda tüm kaybın yok edilmesi epeyce hayalci görünüyor. Yeni personel alımı konusu da askıya alınıyor. Ancak daha önemlisi kamuda mevcut 25 bin kişinin nasıl işten çıkarılacağı. O hala belli değil. Bir başka tasarruf ise Türk aklıyla elde ediliyor. Bakanlıkların yönetimine bırakılan fonlardaki meblağ bütçenin genel torbasına atılarak 1 katrilyon para bulunuyor Giderlerdeki durum bu. 
     Gelirlere gelince. Vergi borcu affıyla 2.4 katrilyon gelir hedefleniyor. 10 katrilyon borç affedilerek. Bu da hayli hayalci. Nitekim son YPK toplantısında bunun 1.5 katrilyona çekilmesi daha makul görülmüş. 10 katrilyonu affet, 1.5 katrilyonu al Nerede kaldı vergi adaleti 
     Basında yer alan haberlere göre Başbakan Yardımcısı Şener, Krueger’e 4 milyar dolarlık özelleştirmenin sahibinin kendisi olduğunu belirtmiş. Savaş olurken bu denli büyük bir özelleştirmeyi başarmak için ya sihirbaz olmak gerek, ya da hayalperest İçki ve sigara üzerinden hedeflenen ek 1.25 katrilyon TL’lik vergi geliri de pek ikna edici gelmiyor. Özetle, 2003’e ilişkin bütçe konusunda endişelerimiz var. Krueger de giderken ayıp olmasın diye, "beni ikna ettiniz ama taahhüt etmelisiniz" demiş. Hayırlısı 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
