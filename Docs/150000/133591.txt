<DOC>
<DOCNO> 133591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/cemal.html </URL>
<DATE> 2003/01/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip’le Gül, Irak’la Kıbrıs 
</HEADLINE>
<TEXT>

     Kongre sarayının büyük salonu tıklım tıklım dolu. ABD Dışişleri Bakanı Colin Powell bekleniyor. Bir Japon meslektaşımla sohbet ediyoruz. "Japon TRT’sindenim" diyor. Adı, Yoshinori Imai, dış haberler editörü. 
     Davos’taki medya grubu olarak cumartesi akşamı Tayyip Erdoğan’la yediğimiz yemekte bulunmuş. 
     Ayaküstü izlenimlerini anlatıyor 
     "Konuşmasını, halini tavrını dikkatle izledim. Lider havası var. Bir karizmaya sahip. Söylediklerinden anlaşılan 9 Mart’ta seçime girip milletvekili seçilecek ve başbakan olacak. Türkiye bu arada Irak’ta Amerika’ya yardımcı olup daha çok ekonomik yardım alacak. Savaş kaçınılmaz hale gelirse, Amerika’ya yardımcı olmaktan başka alternatifi yok Türkiye’nin. Birçok bakımdan çıkarlarınız da bunu gerektiriyor." 
     Japon meslektaşımın değerlendirmesi... 
     Yeni hükümet farklı mı düşünüyor 
     Sanmıyorum. 
     Davos’ta birkaç gün AKP lideri Tayyip Erdoğan’ı, Başbakan Abdullah Gül’ü izledim. Kendileriyle kısa sohbetlerim oldu. Yakın çevreleriyle, bazı bakanlarla konuştum. Irak konusunda edindiğim izlenimler şu noktalarda toplanabilir 
     1 Irak için barış inisiyatifini içtenlikle sürdürmekten yana hepsi. Ama kimse hayal kurmuyor. Türkiye olarak neyin ne kadar yapılabileceğinin farkındalar. Ama yine de bazı somut girişimlerle Türkiye’nin barış çabalarını gidebildiği yere kadar sürdürmek niyetindeler. 
     2 Barış girişimleriyle ilgili olarak bir yandan da Avrupa Birliği’yle dirsek temasında kalmaya özen gösterdikleri anlaşılıyor. 
     3 Amerika vurduğunda ne olacak Türkiye’nin sırtını dönerek "Ben bu oyunda yokum " diyemeyeceğini görüyorlar. Gereken hazırlıklar, kapalı kapılar arkasında askerler tarafından yürütülüyor. 
     Bir bakan bana şöyle dedi 
     "Amerika vurursa, Türkiye dışında kalamaz. Zaten kalması da tarihsel bir hata olur. Cumhurbaşkanı Sezer hariç kimse farklı düşünmüyor. Ne hükümet, ne askerler, ne Dışişleri..." 
     4 Amerika’nın askeri gücünün farkında herkes. Saddam Hüseyin’in devrilmesinin güç olmayacağı düşünülüyor. Asıl tedirginlik Saddam sonrasıyla ilgili. Amerika, anlaşılan, Irak’ta Saddam sonrası düzen konusunda fazla konuşmuyor. Bu yüzden tatsız emrivakilerle karşı karşıya kalabilir mi Türkiye sorusu kaygı yaratmaya devam ediyor. 
     5 Gözüken o ki, bazı konularda Amerika’ya resmi izin son ana kadar verilmeyecek. Gerekli hazırlıklar sürecek, askeri harekatın altyapısı oluşturulmaya devam edecek. Ama öyle anlaşılıyor ki, bu süreçte Amerika’nın sürekli diken üstünde tutulmasına özen gösterilecek. Tıpkı Cumhurbaşkanı Özal’ın 1991’de İncirlik Üssü’nün kullanımına ilişkin resmi izni son ana kadar elinde tutması gibi... 
     6 Tayyip - Gül ikilisinin Irak’la ilgili olarak Davos’ta en çok muhatap oldukları bir başka soru vardı "Amerika eğer ikinci bir Birleşmiş Milletler kararı olmaksızın vurursa, Türkiye ne yapacak " İkisinin de ağzından "O zaman biz yokuz " yanıtı çıkmadı. Hep nihai kararın TBMM tarafından verileceği söylendi, o kadar. Bir başka deyişle, oyun ve pazarlıklar ABD ile son ana kadar kapalı kapılar arkasında devam ettirilecek. 
     Irak böyle. 
     Peki, ya Kıbrıs nasıl 
     Davos’taki izlenimlerim şöyle 
     Tayyip Erdoğan, Abdullah Gül ve yakın çevreleri, Kıbrıs’ta kritik günlerin hızla yaklaştığını görüyorlar. Kararlılık göstermeye mahkum olduklarını, çünkü Kıbrıs’ta çözümsüzlüğün kendileri açısından iktidarsızlık olarak yorumlanacağının farkındalar. 
     Rauf Denktaş kafalarını meşgul etmeye devam ediyor. Denktaş’lı, Denktaş’sız çözüm yolları konusunda fikir egzersizleri yaptıklarına dair ipuçları dikkati çekiyor. 
     Evet, Davos kulisinde Irak’la Kıbrıs halleri işte böyle... 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
