<DOC>
<DOCNO> 130266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/guncel/agun.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokunmaya kıyamazdım’ 
</HEADLINE>
<TEXT>

Diyarbakır’da düşen "Konya" uçağında şehit olan 5 THY mürettebatını, son yolculuklarına aileleri ve iş arkadaşları uğurladı. Cenaze töreninde ailelerin acısı yürekleri dağladı 
     Diyarbakır’da düşen "Konya" uçağında şehit olan kaptan pilot Alaaddin Yunak, 2’nci pilot Altuğ Ulusu, kabin amiri Devlet Haliloğulları ve kabin memurları Şenol Yavuz ile Deniz Karasu, dün düzenlenen törenlerin ardından toprağa verildi. İlk tören, Türk Hava Yolları THY Genel Müdürlüğü’ndeydi. Törene katılan aile yakınları arasında ayakta durmakta güçlük çekenler, tekerlekli sandalyeyle getirildi. Türk Bayrağı’na sarılı cenazelerin tören alanındaki yerlerine konulması sırasında ailelerden sinir krizi geçirenler oldu. 
     
     DUVAK VE GELİN ÇİÇEĞİ 
     Kaptan pilot Yunak’ın eşi Deniz Yunak, eşinin tabutunu görünce baygınlık geçirdi. Daha sonra kendine gelen Yunak, tören boyunca eşinin tabutuna sarılı kaldı. 
     Kabin amiri Haliloğulları’nın tabutuna ise ailesi tarafından getirilen duvak ve gelin çiçeği konuldu. Haliloğulları’nın kardeşi Devrim, ablasının resmine sarılıp gözyaşı döktü. 
     Devlet Bakanı ve Başbakan Yardımcısı Abdüllatif Şener, Mehmet Akif Ersoy’un "Ağlarım ağlatamam, hissederim söylemem, dili yok kalbimin bundan çok bizarım" şeklindeki dizelerini okuyarak başladığı konuşmasında üzüntülerinin büyük olduğunu ve duygularını ifade etmekte zorlandığını söyledi. 
     
     ZAMAN DERS ALMA ZAMANI 
     THY Yönetim Kurulu Başkanı Cem Kozlu da, hiçbir kelimenin derin acılarını değil hafifletmeyi, tarif bile edemeyeceğini vurgulayarak, "Zaman konuşma zamanı değil, değerlendirme ve ders alma zamanı" dedi. 
     Adalet Bakanı Cemil Çiçek ve Ulaştırma Bakanı Binali Yıldırım’ın da katıldığı törenin ardından Yunak’ın cenazesi toprağa verileceği İzmit’e, diğer mürettebatın cenazeleri de Ataköy 5. Kısım Camii’ne karanfillerle uğurlandı. 
     
Anneyle son diyalog      Ataköy 5. Kısım Camii’nde öğle namazından sonra düzenlenen cenaze törenine Başbakan Yardımcısı Abdüllatif Şener, SP Genel Başkanı Recai Kutan, İstanbul Valisi Erol Çakır, Emniyet Müdürü Hasan Özdemir, Milli Takım Teknik Direktörü Şenol Güneş, Ali Şen, Kaya Çilingiroğlu, sanatçılar Adnan Şenses, Osman Yağmurdereli ve Gülben Ergen, THY çalışanları ile aileler katıldı. 
     
     MERAK EDERDİM 
     Kabin Memuru Şenol Yavuz’un eşi Şenay Yavuz, "Dokunmaya kıyamazdım" dediği eşi uçuşa gittiği zaman hiç gözüne uyku girmediğini anlatttı "Bir seferinde 4 gün gelmemişti. Gözüme bir damla uyku girmedi. Geldiğinde ona sarılıp onu merak ettiğimi söyledim. Canım karıcığım, beni merak edermiş’ dedi..." 
     Yavuz’un annesi Sevgi Yavuz ise "Bir gece önce uykusundan uyandı. Başım ağrıyor, öleceğim’ dedi. Ben de Baş ağrısından kimse ölmez’ dedim." 
     Kabin memuru Deniz Karasu’nun ablası Gaye Karasu, kardeşinin tabutunun üzerine Camel sigarası ve bir müzik kasedi bıraktı. 
     Ataköy Camii’nde kılınan cenaze namazının ardından Edirnekapı Hava Şehitliği’ne götürülen cenazeler, tabutla toprağa verildi. 
     
Geçmişteki kazalar kararını’ etkiliyor...      ABD Baltimore’da bulunan John Hopkins Sağlık Okulu, "Yaşamında en az bir kez kaptanlık yaptığı uçakta kaza geçiren" pilotların, devam eden meslek hayatında yaptığı hatalara ilişkin bir araştırma yaptı. Prof. Susan Baker’in başkanlığını yaptığı ve 144 kadın ile 267 erkeğin, 14 yıl boyunca incelendiği araştırmada, pilotların yeniden kaza geçirme riskleri değerlendirildi. 
     Araştırmada elde edilen en ilginç sonuç, bu kişilerin pilotluk mesleği öncesinde de kaza geçirdikleri ve ölümle burun buruna geldikleri şeklindeydi. Küçük yaşlarda ya da gençken ciddi bir kaza trafik gibi geçirmiş ya da ölüm riski ile karşılaşmış pilotlarda, bu durum bilinçaltında "dikkat eksikliği ve korku"ya neden oluyor. 
     Erkek pilotlarla ilgili en dikkat çekici sonuç ise son anda çoğunlukla yanlış karar verdiklerine dair. Geçmişte ciddi bir kaza geçiren erkek pilotların çoğu, "Kritik anda karar verme" sorunu yaşıyor. Yani, son anda doğru bir karar verip kazadan kurtulabilecekken, kaza yapıyorlar. 
     
Mecburen heyecan      ŞEYHMUS ÇAKAN Diyarbakır DHA 

     Diyarbakır’daki uçak kazasında yaralı olarak kurtulan 5 kişiden biri olan Aliye İl, tedavi edilmek üzere İstanbul’a görderildi. Diyarbakır Devlet Hastanesi’nden İstanbul Acıbadem Hastanesi’ne sevkedilen İl, RJ-100 tipi Ankara ucağına binince heyecanlandı. Uçakta, sık sık nefes almakta zorlanan İl, başını ön koltuğun üzerine koyarak dinlenmeye çalıştı. Ankara’da uçağa yanaşan özel ambulansın aparatıyla indirilen İl, daha sonra tekerlekli sandalye ile aprona alındı. İl, saat 17.00 uçağıyla İstanbul’a hareket etti. İl’in, omzundaki kırıklar ve gözündeki hasar, Acıbadem Hastanesi’nde tedavi edilecek. 
     
Psikolojik test şart olmalı...      ŞÜKRAN PAKKAN İstanbul 

     Amerikan Federal Uçuş Kurulu’na FAA bağlı çalışan Amerikan Palo Alto Medikal Birliği, pilotlara sertifika kapsamında uygulanan sağlık sınavlarında psikolojik testlerin şart koşulması gerektiğini bildirdi. 
     Ulusal pilotluk sağlık sınavlarında görev yapan birliğe bağlı doktorlardan Frederic A. Costales ile William E. Straw, farklı sertifika sınıflarında eğitim gören pilot adayları üzerine yaptığı araştırmanın sonuçlarını anlatan bir makale hazırladı. 
     
     CİDDİ KONTROL ŞART 
     Doktorlar, pilotların "uçma standartlarına" sahip olabilmesi için şeker, diyabet, yüksek tansiyon ve atardamar hastası olmamasını ve geçmişlerinde kalp krizi ya da by - pass ameliyatı geçirmesi durumunda ise ciddi kontrollerden geçirilmesi gerektiğini bildirdi. 
     Pilotların farklı oksijen seviyesi ve uçuş koşullarında yeniden rahatsızlanma riski taşıdıklarını vurgulayan doktorlar, sağlık testleri kapsamında yapılacak bir psikolojik testin de büyük yararı olacağını savundu. Psikolojik taramanın, duyma ve heyecan testi içermesi gerektiği de vurgulandı. 
     
     ÖNEMLİ OLAN SINAV DEĞİL 
     "Pilotlar bu rahatsızlıkları geçirmişlerse uçmadan önce ciddi ve özel tıbbi destek almak zorunda" diyen doktorlar, pilot adaylarının sınavlarda yeterli not alamamasının nedeninin, teknik değil daha çok sağlık testlerinde ortaya çıkan yetersizlikleri olduğunu bildirdiler. 
     



 GÜNCEL 















</TEXT>
</DOC>
