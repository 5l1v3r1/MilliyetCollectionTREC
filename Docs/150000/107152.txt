<DOC>
<DOCNO> 107152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yasam/ayas.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin katili sevgilisi çıktı 
</HEADLINE>
<TEXT>

Başında iki kurşunla yakılmış halde bulunan Hülya As’ı bir içki alemi sonunda genç aşkının öldürdüğü anlaşıldı 
     MUSTAFA İNSAN Mersin DHA 

     Mersin Aslanköy’de, yol üzerinde başına iki el ateş edildikten sonra yakılan 36 yaşındaki polis memuru Hülya As’ın, aşk yaşadığı polis adayı sevgilisi 22 yaşındaki Bahattin Gürlerci tarafından öldürüldüğü ortaya çıktı. Gürlerci ile birlikte, kendisine yardım eden 1 kişi daha yakalandı. 
     As’ın 1 hafta önce Şevket Gürlerci’ye ait lokantada yemek yediğini saptayan polis, buradaki aramasında As’ın cep telefonunu mutfak tezg hının altında, apoleti de bahçede bir çukurda buldu. 
     
     Bir kurşun da sen sık’ 
     Gözaltına alınan lokanta bekçisi Hıdır Duman anlattıklarıyla cinayeti aydınlattı "Kadın polis ile patronun oğlu, lokantanın tenha bir köşesinde gece geç saatlere kadar neşeli şekilde yemek yedi. Herkes gittiğinde silah sesi duydum. Kadın yerde kanlar içinde yatıyordu. Bahattin’in elinde tabanca vardı. Boğuşurken tabancanın patlayıp, kurşunun kafasına isabet ettiğini söyledi. Ben de, Bir kurşun da kafasına sen sık’ dedim. O da yaptı. Onu bir kauçuk yatağa sararak dağlık alana götürdük, benzin döküp yaktık ." 
     
     Sev beni’ dedi... 
     Yakalanan Gürlerci ise şunları anlattı "O gece alkollüydük. Geç saatte Hadi sarıl bana, sev beni’ dedi. Öpmek istedim. O anda beni itince düştüm. Yeniden üzerine hamle yaptığımda tabancasını doğrulttu. Tabancayı almak isterken ateş aldı, kurşun kafasına isabet etti. Sonra bir el daha ateş ettim." 
     



 YAŞAM 
















</TEXT>
</DOC>
