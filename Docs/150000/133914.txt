<DOC>
<DOCNO> 133914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sonspo17.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, Denizlispor maçından 3 puan almayı hedefliyor... 
</HEADLINE>
<TEXT>

     Gaziantepspor, Denizlispor maçına 3 puan parolasıyla hazırlanıyor. 
     Gaziantepspor, hafta sonunda Denizlispor ile deplasmanda yapacağı erteleme maçının hazırlıklarını sürdürüyor. 
     Tesislerde biraraya gelen futbolcularla saha ortasında kısa süren bir toplantı yapan teknik direktör Nurullah Sağlam, oyuncularına, güç ve dayanıklılık testinin ardından, pas çalışması yaptırdı. Soğuk havaya karşın futbolcuların gösterilen hareketleri büyük istekle yaptığı ve neşeli oldukları gözlendi. 
     2 saat süren çalışmaya, Ümit Milli Takım'da bulunan İbrahim Toraman ile Fransa'da tedavisi süren Yaw Preko katılmadı. 
     Halit ve Maxim ise tedavileri sürmesine karşın, bugün takımla birlikte çalışmaya başlarken, Cesar saha kenarında koşu yapmakla yetindi. 
     Denizlispor maçında Preko, Maxim, Cesar, Halit ile erteleme maçı olması nedeniyle yeni transferlerden Devran ile Victoria'nın forma giyemeyecekleri bildirildi. 
     





</TEXT>
</DOC>
