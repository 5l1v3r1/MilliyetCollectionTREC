<DOC>
<DOCNO> 115106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo27.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Gençlerbirliği maçı hazırlıkları... 
</HEADLINE>
<TEXT>

     Fenerbahçe, Birinci Süper Futbol Ligi'nin 10. haftasında Gençlerbirliği ile deplasmanda yapacağı zorlu maçın hazırlıklarını, bugün yaptığı tek antrenmanla sürdürdü. 
     Samandıra Tesisleri'nde, teknik direktör Werner Lorant yönetiminde gerçekleştirilen akşam antrenmanında, futbolcular taktik ağırlıklı çift kale maç yaptı. Maçta, Alman çalıştırıcı savunmada Fatih ve Ümit'in yanında PAF takım oyuncusu Can'a görev verirken, 3'er gol atan Tuncay ve Washington, çalışmanın dikkati çeken oyuncuları oldu. 
     Antrenmana, boynu tutulan Ogün'ün yanısıra, sakatlıkları bulunan ve tedavileri sürdürülen İsmail, Mustafa ve Mirkoviç katılmadı. 
     Bu arada teknik direktör Lorant, Gençlerbirliği maçı için bekar futbolcuları bu akşamdan itibaren kampa aldı. 
     
     SERHAT SAKATLANDI 
     Antrenman maçında sağ üst adalesinden sakatlanan Serhat, çalışmayı tamamlayamadı. 
     Bir pozisyonda pas verirken sakatlanan Serhat, saha kenarında yapılan buz tedavisinin ardından tesislere girdi. Yürümekte zorlandığı görülen futbolcu, sağlık ekibinin yardımıyla sahadan ayrılabildi. Serhat'ın durumunun yarın belli olacağı öğrenildi. 
     Fenerbahçe, yarın sabah basına kapalı yapacağı antrenmanın ardından, Gençlerbirliği maçı için Ankara'ya gidecek. 
     





</TEXT>
</DOC>
