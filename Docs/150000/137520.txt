<DOC>
<DOCNO> 137520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/soneko25.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mövenpick Hotel 22 Şubat'ta açılacak... 
</HEADLINE>
<TEXT>

     İstanbul'un ilk 5 yıldızlı ''butik iş oteli'' olan Mövenpick Hotel İstanbul, müşterilerini ağırlamaya hazırlanıyor. 
     Otelin 22 Şubat Cumartesi günü gerçekleştirilecek açılışına, Turizm Bakanı Güldal Akşit'in de katılması bekleniyor. 
     Özellikle işadamlarının beklentilerine cevap verebilecek şekilde tasarlanan Mövenpick Hotel, 71 executive kat odası, 21 superior suit ve 1 adet skyline suit dahil olmak üzere 249 odasında, müşterilerin laptoplarını koyabilecekleri büyüklükte oda içi kasa, büyük çalışma masası, faks ve 24 saat kesintisiz internet erişimi gibi servisler sunacak. 
     İstanbul'un en modern ticaret merkezi olan 4. Levent'te yer alan otel, TEM otoyolu bağlantısıyla Atatürk Havalimanı'na ve İstanbul'un Asya yakasına doğrudan ulaşım kolaylığına sahip. 
     En küçük odası 35 metrekare olan 20 katlı otelde, ayrıca müşterilerin isteklerine göre ayrılabilecek toplam 124 adet sigara içilmeyen oda ve 2 adet engelli odası da bulunuyor. 
     





</TEXT>
</DOC>
