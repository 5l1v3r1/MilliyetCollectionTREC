<DOC>
<DOCNO> 107763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sontur07.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da sahte para operasyonu... 11 kişi yakalandı... 
</HEADLINE>
<TEXT>

     Ankara, İstanbul, Bolu ve Samsun'da, piyasaya sahte Türk parası sürmek isteyen 11 kişi, 10 milyar 40 milyon liralık sahte banknot ile birlikte ele geçirildi. 
     Bolu Emniyet Müdürü Uğur Gür, yaptığı açıklamada, 4 ilde 5 gün süren operasyonlarda, piyasaya sürülmeye hazırlanan sahte banknotların ele geçirildiğini söyledi. 
     Gür, Bolu'da sahte parayla alışveriş yapan D.U'nun, ilk sorgusundan sonra Ankara, Bolu, Samsun ve İstanbul illerinde 5 gün süren operasyonlarla piyasaya sahte 5, 10 ve 20 bin liralık banknotlar sürmeye hazırlanan 11 kişinin, sahte 10 milyar 40 milyon lira ile yakalandığını belirtti. 
     Sanıkların, ''Teşekkül oluşturmak suretiyle piyasaya para sürmek suçundan'' adliyeye sevk edileceklerini belirten Gür, ''Ele geçirilen sahte paraların, ekspertiz raporunda, gerçeğinden ayırt edilmeyecek kadar iyi taklit edildiği anlaşıldı'' dedi. 
     





</TEXT>
</DOC>
