<DOC>
<DOCNO> 115553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/spor/spo04.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstikrarı yakaladık 
</HEADLINE>
<TEXT>

Samet Aybaba, seri galibiyetlerle güven sorununu ortadan kaldırdıklarını söyledi 
     TRABZONSPOR Teknik Direktörü Samet Aybaba, yeni bir kimlikle, yeni hedeflere yürüdüklerini, Galatasaray maçına kadar kayıp vermemek istediklerini söyledi. Güven sorununu ortadan kaldırdıklarını belirten Aybaba, "Camiamıza bir de derbi sevinci yaşatmak amacındayız" dedi. 
     OYNADIKLARI futbolla herkese zevk verdiklerini de kaydeden Samet Aybaba, "Çıkış yakalamıştık, bunu istikrara dönüştürdük. Başarı böyle gelir. Trabzon kusursuz takım olma yolunda ilerliyor" dedi. Bu arada kayınvalidesinin cenazesinde Başkan Sümer’i yöneticiler yalnız bırakmadı. 
     
     Deplasman başarısı 
     SON dönemlerde dış sahada üç puana ulaşmakta büyük zorluk çeken Trabzonspor, bu sezon deplasmanlarda aldığı galibiyetlerle dikkat çekiyor. Geçen sezon deplasmanda üç galibiyet alan Bordo - Mavili ekip, bu yıl 10. haftada aynı rakama ulaştı. Trabzonspor, topladığı 16 puanın 10’unu dış sahalarda kazandı. 
     
     
     



 SPOR 































</TEXT>
</DOC>
