<DOC>
<DOCNO> 133727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur20.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Davos sosyetesine şiş kebabı ve semazen gösterisi sundular" 
</HEADLINE>
<TEXT>

     CHP Genel Başkanı Deniz Baykal, ''Ulusal kimliğimizi Davos sosyetesine şiş kebabı ve semazen gösterileriyle sunarak korumaya çalışıyorlar. Bunu yapacağınıza ulusal kimliğimizi Kıbrıs'taki devlet adamlarına sahip çıkarak savunun'' dedi. 
     Baykal, partisinin TBMM Grubunda yaptığı konuşmada, Kıbrıs konusundaki son gelişmeleri değerlendirdi. 
     Kıbrıs konusunun kendi içimizde tartışılmaya ve konuşulmaya devam edildiğini, bu olumsuzluğun sadece Türkiye'de değil KKTC'de sürdürüldüğünü söyleyen Baykal, ''Maalesef KKTC'de de Sayın Denktaş da bu meseleyi kendi hükümetiyle, toplumuyla tartışıyor ve konuşuyor. Dünyanın hiçbir yerinde böyle bir örnek yoktur'' diye konuştu. 
     AKP Genel Başkanı Tayyip Erdoğan'ın KKTC Cumhurbaşkanı Denktaş'a yönelik suçlamaları ile Kıbrıs konusunda hükümet içinde birbiriyle çelişkili ve ikili bir anlayışın sergilenmeye başlandığını ileri süren Baykal, sözlerini şöyle sürdürdü 
     ''2 gün önce Sayın Tayyip Erdoğan, Kıbrıs konusunun çözülmemesinde suçlu olarak gösterdiği Sayın Denktaş'ın yanına Klerides'i de koydu. Bir kere anlamakta güçlük çektiğim bir nokta var Klerides'ten sana ne Onu Simitis, Papandreu suçlamıyor da sana ne oluyor, sen niye suçluyorsun Klerides'i sana mı beğendirecekler Yoksa Denktaş'ı suçlamanın ağırlığıyla mı yanına Klerides'i de koyuyorsun 
     Klerides işini iyi yapıyor ve başarılı, çünkü arkasında Tayyip değil Simitis var. Sen üçüncü bir ülkenin tarafsız gözlemcisi misin Senin işin ne amacın ne, görevin ne Yorum yapıyorsun, gözlem yapıyorsun. Bunlar hala iktidar olduklarının farkında değiller. Sen eğer bu işi Denktaş'la çözemiyorsan onun yerine kim çözecekse getir de görelim...'' Deniz Baykal, Kıbrıs konusunda ortaya çıkan son gelişmelerle KKTC Cumhurbaşkanı Denktaş'ın müzakere masasında zor durumda bırakıldığını ve Kıbrıs konusunda Türkiye'nin izlediği ulusal politikadan vazgeçilme gibi kabul edilemez birtakım değerlendirmelerin ortaya çıktığını belirterek sözlerini şöyle sürdürdü 
     ''Ulusal kimliğimizi Davos sosyetesine şiş kebabı ve semazen gösterileriyle sunarak korumaya çalışıyoruz. Bunu yapacağınıza Kıbrıs'taki devlet adamlarına sahip çıkarak savunun ulusal kimliğimizi. Allah Denktaş'a kolaylık versin, kimseyi de onun durumuna düşürmesin. Denktaş, Klerides'e karşı, dış güçlere karşı lobilere karşı görev yapacak bir de Tayyip Erdoğan'a karşı görev yapacak. Türk milleti Erdoğan'ı Denktaş'ın elini kolunu bağlasın diye seçmedi.'' 
     
     ''BUNCA SÖZDEN SONRA...'' 
     Baykal, Hükümet'in foyasının çok kısa bir süre içinde ortaya çıktığını ve iki ayda gelinen noktanın hayal kırıklığı ve umutsuzluk olduğunu savunarak, nemalar konusunda da Hükümet yetkililerin çelişkili açıklamalar yaptığını söyledi. 
     Nemalar konusunda gelinen noktanın, her sene yapılan uygulamanın yapılıp yapılmayacağı olduğunu belirten Baykal, ''Şu garipliğe bakın... Bunca sözden sonra milyonlarca emekli, memur ve çalışan, Hükümet'ten her yıl yapılan uygulamanın yapılıp yapılmayacağını bekliyor'' diye konuştu. 
     Baykal, sözlerini şöyle tamamladı 
     ''Bu hükümetin tutar tarafı kalmamıştır. İktidar için hiçbir hazırlıkları olmadığı ortaya çıkmıştır. Şimdi bize CHP nerede diye soruyorlar. Bu aslında tahlil edilmesi gereken bir durumdur. Millet, CHP'yi arıyor. Niye arıyor TBMM'de 363 milletvekiline sahip bir iktidar var. Siz ne arıyorsunuz Sorunca CHP muhalefetini arıyoruz diyorlar. Ama ben biliyorum, onlar CHP muhalefetini değil CHP iktidarını arıyorlar.'' 
     





</TEXT>
</DOC>
