<DOC>
<DOCNO> 114890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sonspo13.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli basketbolcu Zaza Enden trafik kazası geçirdi 
</HEADLINE>
<TEXT>

     Türkiye Basketbol Ligi'nde sıkıntılı günler geçiren Fenerbahçe'de, bir şok da deneyimli oyuncu Zaza Enden'in trafik kazası geçirmesiyle yaşandı. 
     Erenköy'de dün gece trafik kazası geçiren Zaza Enden'in, Özel Acıbadem Hastanesi'nde tedavi altına alındığı ve boynunda hafif zedelenme teşhisiyle 4 gün kesin dinlenme verildiği öğrenildi. 
     Zaza Enden, Erenköy'de normal yolunda seyrettiği sırada yan yoldan hızla çıkan bir otomobilin kendi bulunduğu taraftan aracına çarptığını, o savrulmayla da yol kenarında bulunan bir elektrik direğine vurarak durduğunu kaydetti. 
     Boynunda zedelenme bulunduğu gerekçesiyle 4 gün tam dinlenme verildiğini belirten Zaza Enden, önlerinde önemli bir Ülkerspor karşılaşmasının bulunduğunu ve kendisini iyi hissetmesi durumunda bu mücadelede yine de forma giymek istediğini söyledi. 

     
</TEXT>
</DOC>
