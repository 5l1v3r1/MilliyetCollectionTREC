<DOC>
<DOCNO> 110630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sontur28.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uranyum diye yakalanan madde deniz kumu çıktı... 
</HEADLINE>
<TEXT>

     Şanlıurfa'da uranyum olduğu şüphesiyle yakalanan maddenin ''bir çeşit deniz kumu'' olduğu bildirildi. 
     Türkiye Atom Enerjisi Kurumu'ndan TAEK yapılan yazılı açıklamaya göre, ''nükleer silah yapımı için kullanılabilecek saflıkta uranyum'' olduğu iddia edilen madde, İstanbul'da bulunan Çekmece Nükleer Araştırma ve Eğitim Merkezi'nde test edildi ve söz konusu maddenin ''bir çeşit deniz kumu'' olduğu belirlendi. 
     Açıklamada şunlar kaydedildi 
     ''Ağzı mühürlü torba içinde teslim edilen maddenin mühürü açılarak tartılmış ve radyasyon kontrolü yapılmıştır. Maddenin zırhı ile birlikte toplam ağırlığının 15,62 kg olduğu ve dıştan radyoaktif olmadığı tespit edilmiştir. En dıştaki kurşun muhafaza kabının çapı 80 mm, boyu 39 cm'dir. Kurşun muhafaza kabı açıldığında malzemenin üç kat pleksiglas boru içinde olduğu görülmüştür. Her bir kat pleksiglas boru, radyasyon kontrolü yapılarak kesilmiş, tartımları yapılmış, boyutları ölçülmüş ve en içteki boncuk görünümlü maddeye ulaşılmıştır. 
     Maddede herhangi bir radyasyon değeri ölçülmemiştir. Yapılan ilk analiz sonucunda maddenin çinko, zirkon, mangan ve demir içeren bir çeşit deniz kumu olduğu belirlenmiştir. Kurşun muhafazanın ağırlığı 15,15 kg, maddenin ağırlığı ise 6 gr'dır. Diğer ağırlıklar pleksiglas maddelere ve ambalaj malzemesine aittir.'' 
     





</TEXT>
</DOC>
