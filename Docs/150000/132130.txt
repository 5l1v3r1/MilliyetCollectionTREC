<DOC>
<DOCNO> 132130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yasam/yas04.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz’imi lösemiye kaptırmayacağım’ 
</HEADLINE>
<TEXT>

Daha önce iki çocuğu kan kanserinden ölen anne, aynı hastalığa yakalanan üçüncü çocuğu Deniz için çırpınıyor... 
     SELMAN EKİCİ Ankara 

     Akraba evliliği yapan Zeki - Perihan Türk çiftinin dört yaşındaki oğulları Yalçın, yıllar önce lösemi nedeniyle yaşamını yitirmişti. Yalçın’ın acısının üzerinden çok geçmeden, bu kez 8 aylık Resul’un aynı nedenle ölümüyle aile bir kez daha sarsıldı. İki çocuklarının ölümünden yaklaşık 10 yıl sonra Türk çifti, bu kez 14 yaşındaki kızları Deniz’in de lösemiye yakalandığını öğrendi. 
     
     Onun acısına dayanamam’ 
     Arka arkaya gelen ölümlerin ardından aile, şimdi Deniz’i yaşatmak için uğraş veriyor. Deniz’in yanı başından hiç ayrılmayan abla Yeliz 20 , "Her sabah kalktığımda Deniz’in cansız bedeniyle karşılaşacağım diye çok korkuyorum. Deniz’i kaybedersem buna dayanamam" diyor. 
     Korkunç haberi, boynu ve koltuk altında çıkan bezeler yüzünden Deniz’i 4 ay önce hastaneye götürdüğünde alan anne Türk ise feryat ediyor 
     "Bir kez ameliyat oldu. Karaciğer ve dalağında büyüme var. Çocuğum hastanede tedavi olması gerekirken evde yatıyor. Ameliyat masraflarını okulu karşılamıştı. Ama her zaman para istenmiyor. İki çocuğumun acısını h l unutamadım. Her gece Deniz’in nefesini dinleyerek ağlıyorum. Maddi yetersizlikler nedeniyle çocuğumun gözümün önünde erimesini istemiyorum. Doktorlar tedaviyle iyileşeceğini söylüyor. Maddi gücüm yok. Deniz’imin ölmemesi için yardım gerekiyor..." 
     



 YAŞAM 





















</TEXT>
</DOC>
