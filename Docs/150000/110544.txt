<DOC>
<DOCNO> 110544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun15.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan mafyası, Loto zenginlerinin peşinde... 
</HEADLINE>
<TEXT>

     İtalya'da Sayısal Loto'da büyük ikramiyeyi yakalayan 40 kişi, tam rahata kavuştuklarını zannederken, kapılarını mafyanın çalmasıyla kabus dolu günler yaşamaya başladı. 
     Yaklaşık 20 haftalık devirden sonra 14 Eylül'de Sayısal Loto'da en büyük ikramiyeyi 90 rakam arasından 6'yı bulma Bologna kentinden ve Casoria kasabasından iki kupon kazandı. Mafya, yaklaşık 29 milyon Euro ikramiyeli kuponun, Napoli kenti yakınlarındaki Casoria kasabasından olan 40 ortağının peşine düştü. Maddi geliri düşük olan ve aralarında işsizlerin de bulunduğu 40 talihlinin kimliklerini tespit eden Casoria mafyası, bu kişilere tehdit mesajları yollamaya başladı. 
     Mafya üyelerinin, Sayısal Loto talihlilerini teker teker bulup, ''Yaşamınıza rahat devam etmeniz için adam başı 25 bin Euro vermek zorundasınız'' tehdidinde bulunduğu belirtildi. 
     Sevinçleri kabusa dönen Casorialı yeni zenginler, ''Yıllar sonra şans bize de güldü. Ancak bu şans bir trajediye dönüşebilir'' derken, paralarını kimseye vermek istemediklerini, devletin kendilerini korumak zorunda olduğunu söylüyorlar. 
     Bu arada, 59 milyon Euro'luk büyük ikramiyeye ortak olan ikinci kuponun tek başına sahibi olan Bolognalı talihli, Casoria'daki diğer talihlilerin yaşadıklarını uzaktan izleyip, şimdilik mafya tehditinden uzak zenginliğin tadını çıkartıyor. 
     





</TEXT>
</DOC>
