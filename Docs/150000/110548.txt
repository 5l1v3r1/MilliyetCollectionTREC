<DOC>
<DOCNO> 110548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun19.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da iki kişi daha idam cezasına çarptırıldı... 
</HEADLINE>
<TEXT>

     İran'ın başkenti Tahran'da yakalanan 5 kişilik çete üyesinden 2'si, tecavüz suçundan idam cezasına çarptırıldı. 
     İntihab gazetesinin haberine göre, mahkeme, ''Çıngıraklı Yılanlar'' adlı çeteden Mecid Serac ve Müşteba Himmeti'ye tecavüz suçundan idam cezası verdi. Haberde, diğer 3 kişinin, idam cezası verilen Serac ve Himmeti'nin 3 yıldır taksici gibi çalışarak, yaklaşık 200 kıza tecavüz ettiği yolunda ifade verdiği belirtildi. 
     Habere göre, çeteye sonradan katılan 3 kişi ilk tecavüz eylemlerinde yakalandı. Gazete, mahkemenin kararının temyiz edilip edilmeyeceği ve bu üç kişinin cezasının ne olduğuna ilişkin bilgi vermedi. 
     Tahran'da, adam kaçırma, kadınlara tecavüz, zorla alıkoyma ve alkollü içki içme suçlarından idama mahkum edilen ''Kara Akbabalar'' çetesi üyesi 5 kişi, batıdaki Azadi meydanı ve İstiklal meydanında önceki gün idam edilmişti. 
     





</TEXT>
</DOC>
