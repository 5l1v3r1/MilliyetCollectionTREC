<DOC>
<DOCNO> 128397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur38.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti, Siirt'te Erdoğan'ı aday göstermek için toplanacak 
</HEADLINE>
<TEXT>

     AK Parti, Siirt'teki seçimleri Pazar gününden itibaren yetkili kurullarında ele alacak. 
     AK Parti Genel Başkan Yardımcısı Dengir Mir Mehmet Fırat, 5 Ocak Pazar günü yapılacak MKYK ve il başkanları toplantısının ardından, 6 Ocak Pazartesi günü MYK'da Siirt seçimlerini ele alacaklarını söyledi. Fırat, Genel Başkan Recep Tayyip Erdoğan'ın milletvekili adaylığının bu toplantılarda görüşüleceğini bildirdi. 
     YSK'nın seçim takvimini ilanı ve listelerin askıya çıkmasının ardından, 3 Kasım'da AK Parti'den milletvekili adayı olanların istifa edeceklerini kaydeden Fırat, ''Milletvekilliği düşen Mervan Gül ile 2. ve 3. sıradan aday olan kişilerin seçime yeniden aday olarak girmesi doğru olmaz. Bu yepyeni bir seçim... Yeni bir listeyle seçime gidilmesi gerekir'' diye konuştu. 
     





</TEXT>
</DOC>
