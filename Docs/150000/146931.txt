<DOC>
<DOCNO> 146931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo01.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
PANCU MÜJDESİ 
</HEADLINE>
<TEXT>

Danimarka maçını yarıda bırakan Beşiktaş’ın Rumen yıldızının dizinde ödem bulunduğu tespit edildi. Yönetici Mete Düren, "Üç gün dinlendikten sonra takıma katılabilir" dedi 
     CENGİZ MALGIR 

     MR’ı çekildi 
     ROMANYA’NIN Danimarka ile oynadığı milli maçta ağrıları nedeniyle oyundan çıkan Beşiktaşlı Pancu, İstanbul’a geldi, MR çektirdi. Rumen oyuncunun ciddi bir sakatlığının bulunmadığı açıklandı. İletişim Komitesi Başkanı Mete Düren, "Buzlu zeminde oynadığı maçta aldığı darbe sonucunda dizinde ödem oluşmuş. Bu ödemin geçmesi için 3 gün gerekli. Dinlenecek, daha sonra takımla birlikte çalışmalara başlayacak" dedi. 
     
     "Lucescu bilir" 
     DÜREN, Siyah - Beyazlılar’ın 5 Nisan’da oynayacağı Denizlispor karşılaşmasında Pancu’nun yer alıp almayacağına Teknik Direktör Mircea Lucescu’nun karar vereceğini ifade etti. Beşiktaşlı yönetici, eski sakatlığının büyümesi endişesinin yersiz çıktığını belirterek, şöyle devam etti "Pancu’nun küçük menisküs yırtığına ilave bir sakatlığı yok. Oluşan ödem için tedaviye hemen başladık." 
     
Giunti hazırlanıyor      KART cezalısı Yasin’in yerine Denizlispor maçında ilk on birde oynaması günmede gelen Giunti, özel çalışmalarla hazırlıklarını sürdürüyor. İtalyan futbolcu dünkü idmanda çalışkanlığıyla gözdoldurdu. Orta sahada ofansa dönük oynayan Giunti, paslarıyla alkış aldı. Lucescu’nun da tecrübeli futbolcunun performansından son derece memnun kaldığı gözlendi. 
     
Kartal’dan işbaşı      KOCAELİSPOR ile oynanan hazırlık maçından sonra Beşiktaşlı futbolculara verilen iki günlük izin dün sona erdi. Siyah - Beyazlılar, Denizlispor maçının hazırlıklarına yaptığı tek antrenmanla başladı. Çalışmada Teknik Direktör Mircea Lucescu, özellikle yedek oyuncularına yakın ilgi gösterdi. Rumen teknik adam, kalan maçlarda tüm futbolcularından hazır olmalarını istedi. 
     
Beşiktaş’tan büyük destek      BEŞİKTAŞ Kulübü, 100. yıl kutlama etkinlikleri çerçevesinde, Türkiye Engelliler Spor Yardım ve Eğitim Vakfı TESYEV ile birlikte engelliler arasında turnuvalar düzenleyecek. İletişim Komitesi Başkanı Mete Düren, TESYEV Başkanı ve yazarımız Yavuz Kocaömer ile birlikte basın toplantısı düzenlendi. 
     DÜREN, organizasyon kapsamında, Tekerlekli Sandalye Basketbol Turnuvası, İşitme Engelliler Futbol Turnuvası ve Görme Engelliler Satranç Turnuvası düzenleyeceklerini açıkladı. Basketbol 28 - 31 Mayıs, futbol 15 - 11 ve satranç turnuvasının ise 24 - 26 Ekim’de yapılacağı bildirildi. 
     
Hakkım ilk 11’Yedek kalmasının stres yarattığını söyleyen Pascal Nouma, performansıyla formayı hak ettiğini söyledi 
     "Yedeklik stres yapıyor" 
     GAZİANTEPSPOR karşısında sonradan oyuna giren ve beraberlik golünü atan Pascal Nouma, yerinin ilk 11 olduğunu söyledi. Yedek kalıp, sonradan oyuna girdiği anlarda strese girdiğini ifade eden Fransız futbolcu, ilk geldiği günle bugün arasında büyük fark olduğunu vurguladı. 
     
     Luce’ye güveniyor 
     SİYAH - Beyazlı futbolcu, 90 dakika oynaması durumunda çok daha farklı bir görüntü ortaya koyacağını belirtti. Nouma, "Hocamın istediği düzeye geldim ve hazırım. İlk 11’i hak ettiğimi biliyorum. Teknik Direktör Lucescu’nun da bu şansı vereceğine inanıyorum" dedi. 
     


SPOR 



























</TEXT>
</DOC>
