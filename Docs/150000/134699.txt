<DOC>
<DOCNO> 134699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/siy01.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsim vermeden muhbirlik yok 
</HEADLINE>
<TEXT>

İçişleri Bakanı Aksu, jandarma, emniyet ve valiliklere gönderdiği bir genelgeyle memurların hakkında isimsiz, imzasız veya hayali isimli şik yet dilekçelerinin işleme konulmamasını istedi 
     İBRAHİM OKUMAMIŞ Antalya DHA 

     İçişleri Bakanı Abdülkadir Aksu, görevini kötüye kullanan memurları "adım çıkarsa başım belaya girer" düşüncesiyle isimsiz, adressiz ve imzasız dilekçeyle şik yet etme dönemine son verdi. Valiler ve kaymakamlar bundan sonra emirlerindeki kamu görevlileri hakkında yazılan isimsiz, imzasız, adressiz veya hayali isimli şik yet dilekçelerini işleme koymayacak. 
     
     İftiralara dikkat edilmeli 
     Aksu imzasıyla başta Jandarma Genel Komutanlığı olmak üzere, Emniyet Genel Müdürlüğü, Sahil Güvenlik Komutanlığı ve valiliklere gönderilen genelgede, vatandaşların kamu kurum ve kuruluşlarına kendi veya kamuyla ilgili dilek ve şik yetlerde bulunma hakkının Anayasa ve yasalarla düzenlendiği belirtildi. Ancak, bu hakkın kullanılması sırasında, kamu düzeni ile kamu görevlilerinin iftira ve isnatlardan korunmasının da temel ilke olarak benimsendiğine dikkat çekildi. 
     
     Kimlikler tespit edilecek 
     Aksu’nun memurları iftiradan korumak ve kamu düzeninin bozulmasını engellemeyi hedeflediği genelgeye göre 4483 Sayılı Kanun kapsamına giren ancak soyut ve genel nitelikte olduğu, somut olay veya kişi belirtilmediği açıkca görülen isimle imza bulunmayan veya hayali isim ve imza taşıdığı anlaşılan ihbar veya şik yet dilekçeleri, işleme konulmayacak. 
     Valiler ve kaymakamlar, içeriği açıkça anlaşılmayan ihbar ve şik yet dilekçelerinin kimin tarafından yazıldığını isim, imza ve adresin hayali olup olmadığını belirlemek amacıyla araştırma yapacak. Araştırma sonucunda, dilekçede belirtilen konunun 4483 Sayılı Kanun kapsamında bulunduğu, somut ve özel nitelikte olduğu, kişi veya olay belirtildiği, muhbir veya şik yetçinin isim, imza ve adres bilgilerinin gerçek olduğu belirlenirse, dilekçe işleme alınacak. İlgili kanun hükümlerine göre ön inceleme yapılıp karar verilecek. 
     
     İsim varsa işlem var 
     Cumhuriyet Başsavcılıkları’na gelen ihbar ve şik yetler de aynı işleme tabi tutulacak. İçişleri Bakanlığı, başsavcıların 4483 Sayılı Kanun kapsamına giren konularla ilgili hazırlık soruşturması yapmasını da bu genelgeyle ortadan kaldırdı. Antalya Baro Başkanı Avukat Zeki Durmaz ise, genelgenin dürüst olduğu halde haksız yere suçlanan memuru koruma amaçlı çıkarıldığına inanmak istediklerini belirtti. 
     



 SİYASET 















</TEXT>
</DOC>
