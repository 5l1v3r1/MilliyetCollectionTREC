<DOC>
<DOCNO> 135192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/guclu.html </URL>
<DATE> 2003/02/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK kavgası kızışıyor 
</HEADLINE>
<TEXT>

     İyi mi olur yoksa kötü mü Evet ya da hayır demek çok zor. 20 yıldır tartışılan bir yasasının, birkaç ay içerisinde, bir oldubittiye getirilerek değiştirilmesi kuşkulara neden olabilir. Yıllardır YÖK yasası değişsin diyenler bile AKP’nin bu hızlı tavrına karşı ihtiyatlılar. 
     Mumcu, eğitimdeki yeniden yapılanmaya, temelden değil de neden çatıdan başladığını çok iyi anlatmalıdır. Yoksa Gürüz diktatörlüğü bu mücadeleden daha da güçlenmiş olarak çıkabilir. 
     
Doğrular ve yanlışlar      YÖK yasasının değiştirilmesi gerektiğine, üniversitelerin yeniden yapılandırılmasına, Gürüz de dahil karşı çıkan yok. Ama nedense tarafların hırslarını, kinlerini, önyargılarını bir kenara bırakarak yuvarlak bir masa çevresinde toplanmaları çok zor gözüküyor. 
     Karşılıklı suçlamalar, giderek seviyesizleşiyor. YÖK Başkanı Gürüz’den sonra, AKP lideri Erdoğan da eleştirinin dozunu kaçırdı. Cumhurbaşkanı Sezer ve anamuhalefet lideri Baykal ise olup bitenleri sadece izlemekle yetiniyor. 
     MEB ile YÖK arasındaki ipler ise çoktan kopmuş durumda. Üniversiteler ise iki arada bir derede kaldılar. Gönülleri YÖK’ten yana ama devletin hiyerarşik yapısı karşısında da çaresizler... 
     İşler daha kırıcı noktaya gelmeden Cumhurbaşkanı Sezer mutlaka devreye girmelidir. Yasa TBMM’den geçtikten sonra veto yetkisini kullanması hiçbir işe yaramaz. Önemli olan şu andaki tavrı. Gürüz’e kırgın ve kızgın olduğunu biliyoruz. Ama Gürüz’e kızıp sessiz kalmanın, pire için yorgan yakmaktan hiçbir farkı yok. 
     Mumcu, internet üzerinden gelen YÖK’e ilişkin görüşlerin kategorize edilerek, tarafsızlığından kuşku duyulmayacak bir akademik kurulda ele alınacağını söylüyor. Bugün ayın 5’i. 26 Şubat’a 21 gün var. Bunun 9 günü bayram tatili. Geriye 13 gün kalıyor. Hafta sonlarını da çıkarırsanız. Üç - beş gün. 
     Diyebilirler ki biz gece gündüz çalışıyoruz. İşte bu da sağlıklı olmaz. 
     Bu kurula çağrılacak isimler de ayrı bir konu. Üniversite yöneticilerinin gelmeyeceği, daha doğrusu YÖK dayatması nedeniyle gelemeyecekleri kesin. Öğretim üyeleri derneklerinden söz ediliyor ki onların da temsil güçleri neredeyse yok gibi. Eskiler ise mevcut gelişmelerin çok uzağındalar. 
     Peki ne olacak Eğer sorun ciddiye alınmaz ise ortaya kaos ve olağanüstü bir gerginliğin çıkacağı kesin. İşte bunun için her zamankinden çok daha fazla sağduyulu olmak ve bazı noktalarda anlaşmak gerekiyor. Nedir bunlar 

</TEXT>
</DOC>
