<DOC>
<DOCNO> 106668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/siyaset/siy06.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen Aksu’dan AB’ye konser 
</HEADLINE>
<TEXT>

Türkiye, AB düğümünü, Sezen Aksu’nun Ermenice ve Kürtçe şarkılardan oluşan "Türkiye Şarkıları"yla çözecek... Aksu, Avrupa başkentlerinde konser verecek... 
     SALİHA ÇOLAK Ankara 

     Efes’te verdiği konserde, "Türkiye Şarkıları" adı altında Ermenice ve Kürtçe şarkılar söylemesi askerle siyaseti ve sanat çevrelerini karşı karşıya getiren Sezen Aksu, bir türlü çözülemeyen AB düğümü için çare olacak. Aksu, Brüksel’de sivil toplum örgütünün bu kentte düzenleyeceği dev gövde gösterisine katılarak, Türkiye’nin AB üyeliğinin kabul edilmesi için Avrupa kamuoyuna "sempatik" yüzümüzü gösterecek. Aksu, organizasyon gerçekleşirse Brüksel başta olmak üzere bazı Avrupa kentle-rinde "Türkiye Şarkıları"nı seslendirecek. 
     Başbakan Yardımcısı Mesut Yılmaz başkanlığında bürokratlar, Konvansiyon üyesi milletvekilleri ve sivil toplum örgütlerinin temsilcileri, dün AB Genel Sekreterliği’nde bir araya gelerek AB eylem planı hazırladı. 
     
     Öneri kabul edildi 
     AB Genel Sekreteri Volkan Vural’ın seçimler nedeniyle Türkiye’ye tereddütle bakıldığını belirttiği toplantıda söz alan İKV Genel Sekreteri ve 2002 Avrupa Hareketi önderi Şebnem Karauçak, "Sezen Hanım, Türkiye’nin AB üyeliğine destek olmak amacıyla bedava konser verebileceğini söyledi. Kabul ederseniz ilk konseri Brüksel’de verecek" dedi. Öneri, toplantıya katılanlar tarafından benimsendi. 
     



 SİYASET 



















</TEXT>
</DOC>
