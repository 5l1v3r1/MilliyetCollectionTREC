<DOC>
<DOCNO> 103212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur14.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Evcil 1 Ekim'de askere alınacak 
</HEADLINE>
<TEXT>

     Kartal Özel Tip Cezaevi'nden tahliye edilen Erol Evcil'in, 1 Ekim'de bedelli askerlik yapmak üzere silah altına alınacağı belirtildi. 
     Evcil'in bağlı olduğu Mudanya Askerlik Şubesi yetkilileri, tüm işlemlerini Pendik Askerlik Şubesi'nde tamamlatan Erol Evcil'in, 1 Ekim'de 28 günlük bedelli askerlik yapmak üzere silah altına alınacağını bildirdiler. 
     Yetkililer, Evcil'in askerliğini Burdur'da yapabileceğini kaydettiler. 
     Öte yandan, dün gece geç saatlerde Bursa'ya gelen Evcil, Çekirge Caddesi'ndeki babaannesi Hacer Evcil'e ait eve yerleşti. Erol Evcil, annesi, babası ve çok sayıda yakınlarıyla evde hasret giderdi. 
     Erol Evcil için yakınları tarafından apartmanın bahçesinde büyükbaş hayvan kurban edildi. Hayvan kesimi sırasında bahçeye inen Evcil, basın mensuplarının görüntü almak istemesi üzerine yeniden eve girdi. 
     Bu arada, Evcil'i görüntülemek ve kendisiyle görüşmek isteyen basın mensupları da evin önünde beklemeye başladılar. Basın mensuplarının görüşme isteğini reddeden Evcil'in yakınlarına, ''evimde gazeteci görmek istemiyorum'' dediği öğrenildi. Yakınları, Erol Evcil'in çok yorgun olduğunu ve bir süre evden çıkmayacağını söylediler. 
     





</TEXT>
</DOC>
