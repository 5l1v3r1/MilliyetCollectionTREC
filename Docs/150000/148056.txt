<DOC>
<DOCNO> 148056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun04.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ın merkezi topçu ateşi altında... 
</HEADLINE>
<TEXT>

     Irak'ın Başkenti Bağdat'ın merkezinin, topçu ateşi altında olduğu bildirildi. 
     Amerikalı binbaşı Michael Birmingham, Reuters'e yaptığı açıklamada, Amerikan tank ve zırhlı araçlarının, kentin merkezine saldırı başlattığını söyledi. 
     Binbaşı, ''Şu anda kentin merkezine saldırıyoruz. Önceki günkü yalnızca baskındı. Bu gerçek saldırı'' diye konuştu. 
     Amerikan tank ve topçularının, Saddam Havaalanının doğusundaki Başkanlık Sarayı'na ateş açtığı da bildirilmişti. 
     Havaalanındaki Reuters muhabiri, tank ve zırhlı araç konvoyunun havaalanından ayrılıp saray yönüne gitmesinden sonra topçu ateşi seslerini duyduğunu söyledi. 
     Irak Devlet Başkanı Saddam Hüseyin'in küçük saraylarından biri olan saldırı altındaki kompleksin, havaalanına 3 kilometre uzaklıkta bulunduğu belirtildi. 
     Öte yandan AFP, Bağdat'ın batısındaki dış mahallelerde de Amerikan birlikleri ile Irak güçleri arasında şiddetli çatışmalar meydana geldiği bildirdi. Sabaha karşı başlayan çatışmalarda, top, ağır makineli, uçaksavar topu ve çeşitli hafif silah seslerinin duyulduğu belirtildi. 
     





</TEXT>
</DOC>
