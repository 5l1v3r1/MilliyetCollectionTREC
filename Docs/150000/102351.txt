<DOC>
<DOCNO> 102351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/siyaset/siy06.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DİSK Cem’in tavırları sola çözüm üretmez 
</HEADLINE>
<TEXT>

     ANKARA Milliyet 

     DİSK Genel Başkanı Süleyman Çelebi, YTP Genel Başkanı İsmail Cem’in yaklaşımının, solda birliğe kapalı olduğunu belirterek, "Bu tavır solun dağınıklığına çözüm üretmez" dedi. 
     Kemal Derviş’i ziyaret eden Çelebi, görüşmenin ardından yaptığı açıklamada, Derviş’in ve kendisinin solda birliğin sağlanması için çalıştıklarını söyledi. Solda olduğunu söyleyen diğer yapıların da bu duyarlılığı göstermesi gerektiğini kaydeden Çelebi, bireysel anlamda sol kimlik taşımanın sorunu çözmediğini vurguladı. Çelebi, "Cem’in DTP ile ittifakı konusunda gösterdiği duyarlılık, sol yelpaze içinde gösterilseydi herhalde bugün böyle olmazdı" diye konuştu.YTP Mardin milletvekili Mustafa Tuğmaner ise, Derviş’i ziyareti sonrasında, Derviş’e, Mardin Yardımlaşma Derneği’nin Aspendos Antik Tiyatrosu’na düzenlediği gezi için davetiye verdiğini, siyasi gündemle ilgili bir görüşme yapmadıklarını söyledi. 
     



 SİYASET 















</TEXT>
</DOC>
