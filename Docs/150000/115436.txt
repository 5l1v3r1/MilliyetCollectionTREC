<DOC>
<DOCNO> 115436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sondun08.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtulan bir rehine "Vurularak ölen rehine yoktu" 
</HEADLINE>
<TEXT>

     Moskova'da dün Rus güçlerinin düzenlediği operasyonla kurtarılan rehinelerden biri, tiyatro binasından çıkarılması sırasında ''vurularak öldürülen hiç rehine görmediğini'' söyledi. 
     Fransız Haber Ajansı AFP hesabına çalıştığı belirtilen Oleg Ziogonov 23 , kaldırıldığı hastaneden AFP'ye telefonla yaptığı açıklamada, ''Tiyatro salonunda çok sayıda bayılmış kişi vardı. Cesetler arasında yürüyordum. Hiçbir cesette kurşun ve kan izi yoktu'' dedi. 
     Görgü tanıkları, Rus güçlerinin operasyon sırasında gaz kullandığını söylemişlerdi. 
     Ziogonov, Çeçenlerin, talepleri yerine getirilmediği takdirde, rehinelerin kafasını keseceklerini söylediklerini de anlattı. 
     Oleg Ziogonov'a göre Çeçenler, ''Rus yetkililer, canımızı sıkmaya devam ederse aranızdan bazılarının kafasını keseceğiz'' dedi. 
     Rusya Sağlık Bakanlığı'nın açıklamasına göre, operasyonda 90'dan fazla rehine hayatını kaybetti. 
     





</TEXT>
</DOC>
