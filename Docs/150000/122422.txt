<DOC>
<DOCNO> 122422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yasam/ayas.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmak kadarım’ demedi, yaşadı 
</HEADLINE>
<TEXT>

Minik Mina, 7 aylıkken, sadece 750 gram doğdu. 56 gün yoğun bakımda kalıp 3 aylıkken 3 ameliyat geçirdi... Şimdi de büyüyüp’ okula gitmek için savaşıyor ’ 
     SEMRA KARDEŞOĞLU 

     Hayatta şanslı mı yoksa şanssız mı olduğunuz gibi bir soruya doğru yanıtı vermek için henüz iki yaşındaki Mina ile tanışmanız yerinde olur. 
     Mesala Mina’nın annesi Yonca Erensoy, "O şanslı, çünkü görebiliyor" dediğinde görebilmenin ne büyük bir şans olduğunu anlıyorsunuz. Ya da "Ayakları ameliyatla düzetildi, artık basıyor" dediğinde ayaklarınızın yere basmasının ne büyük bir şans olduğunu. Elektronik mühendisi Macit Erensoy’la kimya ve işletme eğitimi almış satış temsilcisi Yonca Erensoy’un biricik kızları Mina doğmadan yapılan tüm testler normaldi. Ancak yaşanan düşük tehlikesinin ardından Mina, henüz 28 haftalıkken dünyaya geldi. Topu topu 750 gram ağırlığında ve 33 santimetre boyunda bir parmak çocuk olarak... Vücudunun her yanında serumlar, cihazlar hortumlar bağlı olarak tam 56 gün yoğun bakımda kaldı. Bu süreçte annesi her gün ona şarkı söyledi, masal okudu. 
     
     4 ayda 3 ameliyat 
     Kısa bir süre sonra Mina’nın tek sorununun erken doğum olmadığı ve doğuştan çok az rastlanan SOD ONH hastası olduğu anlaşıldı. 
     Bu hastalık görme sorunundan zek ya, hareket probleminden beyinde su toplamasına dek değişik alanlarda ağır sorunlar yaratabilen bir hastalık. Aynı zamanda doğuştan ayakları içe dönük olan Mina, henüz 4 aylıkken 2 kasık fıtığı, bir beyin ameliyatı geçirdi, bir süre bacaklarında alçıyla yaşamak zorunda kaldı. Bunca şanssızlığa rağmen bu hastalıkta görülen görme sorunu, onda gözlükle çözülecek hipermetropluk sorunuyla sınırlı kaldı. 
     
     O gerçek bir savaşçı’ 
     Yonca Erensoy, "Mina, önce yaşayarak büyük bir savaş verdi" diyor ve kızının o müthiş mücadelesini şöyle anlatıyor "Hayata şanssız başladı ve ilk mücadelesini hayatta kalmak için verdi. Şimdi kaliteli ve herkes kadar normal bir hayat sürmek için mücadelesini sürdürüyor. Onun kısacık yaşamı en küçük bir sorunda yılgınlığa düşen biz büyükler için önemli bir ders. Onun erken doğmasını ve hastalığını ilk öğrendiğimizde Neden biz, neden benim kızım ’ diye kendi kendime çok sordum. Ama bu bir piyangoydu, bana çıktı. Kızım doğana kadar yaşadığım hayatın kapısını kapadım ve bir başka kapı açtım. Her şeyin bir süre sonra normale döneceğini sanıyordum ama bu kadar uzun bir maraton olacağını düşünmüyordum. Sağlık durumu şimdi birkaç ayrı alandaki uzman tarafından izleniyor. Hareketlerinin gelişimi için fizik tedavi görüyor. Belki daha sonra konuşma terapisi alacak. Okul çağına gelene kadar tüm çabalarımız onun normal bir okula gitmesi için..." 
     



 YAŞAM 






















</TEXT>
</DOC>
