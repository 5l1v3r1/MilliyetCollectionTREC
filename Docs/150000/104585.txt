<DOC>
<DOCNO> 104585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun07.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta sıfırla biten cep telefonu numaraları moda... 
</HEADLINE>
<TEXT>

     Amerika'da özellikle zengin ve ünlüler arasında çıkan moda uyarınca bu kişiler sonu sıfırla biten cep telefonu numaraları alıyorlar. 
     Wall Street Journal WSJ gazetesinin birinci sayfadan verdiği habere göre, ünlü ve zengin kişiler bu numaraları alabilmek için epey para ödemeyi göze alıyorlar. Cep telefonu firmalarının son zamanlarda sonu 0, 00 ya da 000 ile biten binlerce numarayı servise soktukları haber verildi. Numaraların sonundaki sıfırların sayısı ne kadar çok olursa o kadar makbul sayılıyor. 
     Cep telefonu firmaları kaynakları, sonu 00 ya da 000 ile biten numaraların genelde büyük şirketlere ya da zengin ve ünlü kişilere ait olduğunu doğruladılar. Bu kaynaklara göre, zenginler şimdi, alan kodu hariç 7 rakamdan oluşan cep telefonu numaralarının 5 sıfırlı olanlarını ''ele geçirmeye'' çalışıyorlar. 
     Bu tür ''sıfır manyaklarından'' olduğunu belirten Scott Painter adlı bir zengin, gazeteye şunları anlattı ''Hayalimdeki telefon numarası, sonunda 5 sıfır bulunan bir numaraydı. Bir gün bu numarayı gelişi güzel çevirdim. Telefonu birisi açtı. Hemen kendisine numarasını satın almak istediğimi ve bu iş için 5000 dolar ödemeye hazır olduğumu söyledim. Kendisiyle dalga geçtiğimi zannetti. Ancak sonuçta anlaştık. Fikrini değiştirmesine fırsat vermeden ofisine gittim. Birkaç saat ve 5000 dolar, sonra hayalimdeki telefon numarasını taşıyan alet cebimdeydi''. 
     





</TEXT>
</DOC>
