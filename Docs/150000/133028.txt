<DOC>
<DOCNO> 133028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun09.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet alan polise suçüstü 
</HEADLINE>
<TEXT>

Zeytinburnu’nda kontrol yapan iki trafik polisi, rüşvet alırken gizli kameraya yakalandı. Adliyeye sevk edilen polislerden Müjdat Çabukcuoğlu, rüşvet almaktan tutuklandı... 
     ELVAN EZBER İstanbul 

     Zeytinburnu’nda rüşvet aldıkları iddiasıyla gözaltına alınan iki polis memurundan biri tutuklandı. 
     Rüşvet olayını adım adım gizli kamerayla görüntüleyen, ancak savcılığa haber vermediği için gözaltına alınan özel bir televizyon kanalının muhabiri de ifadesi alındıktan sonra serbest bırakıldı. 
     
     Ruhsatı aldılar 
     Trafik polisi Kemal Güneş ve Müjdat Çabukcuoğlu, Zeytinburnu’nda aracını durdurdukları Mevlüt Aydoğan’ın evrakının eksik olduğu gerekçesiyle ruhsatına el koydu. 
     
     Muhabir görüntüledi 
     Ruhsatı geri alması için 50 milyon lira istendiğini öne süren Aydoğan, özel bir televizyon kanalına başvurarak yardım istedi. İki polis memuru muhabir tarafından görüntülendi. 
     Asayiş'te sorgulanan iki polis Zeytinburnu Adliyesi’ne sevk edildi. Çabukcuoğlu rüşvet almak suçundan tutuklanarak cezaevine gönderildi. Muhabir, savcının talimatıyla ifadesi alındıktan sonra serbest bırakıldı. 
     



 GÜNCEL 






















</TEXT>
</DOC>
