<DOC>
<DOCNO> 116972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sonspo05.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'a "Top 100" şoku... 
</HEADLINE>
<TEXT>

     Futbolda Dünyanın En İyi Takımları sıralamasında Galatasaray, sıralamada Beşiktaş'ın gerisine düşerek büyük şok yaşadı. 
     Sıralamada 2000 yılında kazandığı UEFA Kupası'nın ardından zirveye çıkan, aynı yılı Real Madrid'in ardından ikinci sırada tamamlayan Galatasaray, 2001 yılında 8.'liğe gerilemesinin ardından, bu ay yapılan değerlendirmede 134 puanla 61.'liğe düştü. 
     Uluslararası Futbol Tarih ve İstatistikçileri Birliği'nin IFFHS yaptığı değerlendirmede Galatasaray, 137.5 puanla sıralamada 58'liğe yükselen Beşiktaş'a geçilerek, sıralamada ilk kez bir Türk takımının gerisinde kaldı. 
     Galatasaray, Ekim ayı sıralamasında 17 sıra gerilerken, Beşiktaş ise 22 sıra birden yükseldi. 
     
     FENERBAHÇE SIÇRAMA YAPTI 
     Beşiktaş'ın hızlı yükselişi devam ederken, Fenerbahçe de büyük sıçrama yapmasına rağmen sıralamada hala gerilerde bulunuyor. 
     Fenerbahçe, 97 puanla sıralamada 182.'likten 124.'lüğe çıkarak 52 basamak birden yükseldi. 
     Sıralamada Denizlispor 92 puanla 138.'likte yer alırken, Kocaelispor ise 79.5 puanla 190. durumda bulunuyor. 
     
     REAL MADRİD'İN YERİ SAĞLAM 
     Real Madrid, Dünyanın En İyi Takımları Sıralamısında 328 puanla zirvedeki yerini korudu. 
     Madrid ekibini 283 puanla Manchester United takip ederken, Arsenal FC ise 275 puanla üçüncü durumda bulunuyor. 
     





</TEXT>
</DOC>
