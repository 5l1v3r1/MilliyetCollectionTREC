<DOC>
<DOCNO> 107130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy16.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SP’de Hoca’nın ekibi değişmedi 
</HEADLINE>
<TEXT>

     SP’de listelere yine Necmettin Erbakan’ın ekibi damgasını vurdu. Erbakan’a yakın olan genel başkan yardımcılarının büyük bölümü ilk sıraları aldı. 
     Erbakan’ın ekonomi kurmayları arasında yer alan ve geçen seçimde aday yapılmayan Ertan Yülek İstanbul 1. bölge 2. sıradan aday gösterildi. Erbakan’ın veliahtı olarak bilinen İstanbul İl Başkanı Numan Kurtulmuş 2. bölgeden 1. sıraya oturdu. Erbakan’ın damadı Mehmet Altonöz’ün ailesinden Orhan Altınöz Bursa 2. sıra, Malatya Milletvekili Oğuzhan Asiltürk de Ankara 2. bölge 1. sırada yer aldı. 
     Genel Başkan Recai Kutan’ın Malatya birinci sıradan aday olduğu listeye, küskünlerle adı geçen Hatay Milletvekili Metin Kalkan giremedi. İstanbul Milletvekili Ali Oğuz da listede yer almadı. 
     
     SP’nin 5 adayı kadın 
     YSK’ya verilen listede 5 kadın yer aldı. Ankara Milletvekili Oya Akgönenç Ankara 1. bölge 1. sıra, avukat Aynur Demiray Kütahya 1. sırada yer aldı. 
     



 SİYASET 
















birinci sırada 








</TEXT>
</DOC>
