<DOC>
<DOCNO> 117562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sondun11.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle şeyler yalnız Amerika'da olur... 
</HEADLINE>
<TEXT>

     Gariplikler ülkesi Amerika'da yapılan saptamalar, aşağıdaki olayların sadece bu ülkede gerçekleşebileceğini ortaya koyuyor. 
     Örneğin, -Sadece Amerika'da ısmarladığınız pizza, çağırdığınız ambulanstan daha çabuk evinize varır. 
     -Sağlıklı kişiler sigaralarını ''drugstore'' denilen dükkanların girişindeki kasalardan kolaylıkla alırken, hasta ve yaşlılar, reçetelerini yaptırmak için dükkanın ta en dibindeki eczaneye kadar yürümek zorunda bırakılırlar. 
     -Aşırı şişman kişiler çift çizburger, büyük boy patates kızartması ve bir büyük ''diyet'' kola ısmarlarlar. 
     -Bankalar tüm kapılarını ardına kadar açtıktan sonra müşterilerin imza atmakta kullandıkları kalemleri zincirle bağlar. 
     -Sadece Amerikalılar beş para etmez lüzumsuz eşyalarını garaja doldurup, binlerce dolarlık arabalarını yol kenarına park ederler. 
     -Amerikalılar, telefon eden kişinin kim olduğunu anlamak için telesekreter kullanırken, konuşma sırasında arayan kişileri kaçırmamak için ''call waiting'' denilen iki hattı birden kullanma yöntemine başvururlar. 
     
     CEVABINI BİLEN VAR MI 
     -Neden güneş saçlarımızın rengini açar da cildimizi esmerleştirir 
     -Geleceği gördüklerini öne süren falcıların lotoyu tutturdukları neden hiç görülmemiştir 
     -Neden ''Windows'' programını durdurmak için ''Başlat-Start'' tuşuna basmamız gerekiyor 
     -Neden hazır limon suyunun içine suni koku konur da, limonlu bulaşık deterjanlarında gerçek limon kullanılır 
     -''Lezzetlendirilmiş'' köpek mamalarını kim lezzet testinden geçiriyor 
     -İdam mahkumlarının infazında kullanılan zehirli şırıngaların iğneleri neden sterilize edilir 
     -Uçak düşse bile zarar görmeyen kara kutuları hepimiz biliriz. Peki neden uçakların tamamını bu maddeden yapmazlar 
     
     VE GARİP İLANLAR 
     -Amerika'da satılan ''Fritos'' marka patates cipsi paketlerinin üzerinde şöyle bir ilan vardır ''Siz de kazanabilirsiniz. Satın almak mecburiyeti yoktur. Ayrıntı paketin içindedir.'' -''Dial'' marka sabunların üzerinde ''Lütfen normal sabun gibi kullanınız'' yazısı vardır. 
     -''Swanson'' marka dondurulmuş hazır yemeklerin üzerindeki yazıdan ''Tüketmeden önce buzların çözülmesi tavsiye olunur.'' -''Tesco'' marka tiramisu tatlı paketinin alt tarafındaki yazı ''Lütfen paketi baş aşağı etmeyiniz.'' -''Marks Spencer'in sattığı pudinglerin üzerinde, ''Bu ürün ısıtılınca sıcak olur'' yazar. 
     -''Rowenta'' ütülerinin üzerinde, ''Elbiseleri üzerinizdeyken ütülemeyiniz'' yazar. 
     -5 yaşından küçük çocuklar için satılan öksürük şurubunun üzerindeki uyarı ''Bu ilacı içtikten sonra araç kullanmayınız.'' -''Nytol'' marka uyku ilacında ''Dikkat Bu ilaç uyku verebilir'' yazar. 
     -Noel ağaçlarını ışıklandırmada kullanılan küçük ampullerin üzerinde şöyle bir yazı vardır ''Sadece ev içinde ve dışında kullanılır.'' 
     





</TEXT>
</DOC>
