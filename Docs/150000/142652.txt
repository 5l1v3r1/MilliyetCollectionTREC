<DOC>
<DOCNO> 142652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun14.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"En ilginç ölüm" ödülleri adayları belirlendi.. 
</HEADLINE>
<TEXT>

     Evrim teorisinin mimarı Charles Darwin adına verilen Darwin Award ödüllerinin bu yılki adayları belli oldu. 
     İnternetteki Darwin Award sitesinde verilen bilgiye göre, ödül en ilginç şekilde ölen insanlara, ''tüm insanların 'gen havuzunun' kalitesini, ölerek artırdıkları'' için veriliyor. 
     Bu yıl verilecek ödüller için üç aday belirlendi. 1. aday, ABD'nin Colorado eyaletinde polis kontrolünden kaçarken omzunun üzerinden polisleri vurmaya çalışırken kendini vurdu. 2. aday, Hawaii adasında tam başının üzerinde bulunan dalı kesti ve dal kafasına düştüğü için öldü. 3. aday İtalya'dan... Bu aday, sigorta şirketinden 500 bin euro alabilmek için bacağını kuzenine kestirirken kan kaybından öldü. 
     Sitede yer alan ilginç ölüm ve kazalardan bazılarıysa şöyle 
     -Fransa'da yaşayan Jacques LeFevrier, intihar etmek için garantili bir yöntem bulur Uçurumun kenarında başına ip geçiren LeFevrier, ipin diğer ucunu bir kayaya bağlar. Eline kendini vurmak için bir de silah alan LeFevrier, daha sonra sırasıyla zehir içer ve giysilerini ateşe verir. LeFevrier, uçurumdan atlar, silahıyla ipi vurur ve aşağıya düşer. Düştüğü suda ateş söner. Aynı anda su yutan LeFevrier, içtiği zehri istifrağ eder ve bir balıkçı tarafından kurtarılıp hastaneye kaldırılır, fakat hastanede hipotermia ısı kaybı nedeniyle ölür. 
     -Ken Charles 47 , gece telefon çalınca, ahizeyi alacağına komodinin üzerinde bulunan silahını kulağına dayar. Charles, silah ateş aldığı için ölür. 
     -Otomobilleriyle evlerine giden iki arkadaş, ön farlarından birinin sigortasının yandığını tespit ederler. 22 milimetrelik bir merminin yanan sigortanın yerine tam olarak uyduğunu ''akıl eden'' iki kafadardan biri, merminin 20 dakika sonra aşırı ısıdan patlamasıyla bacağından yaralanır. 
     





</TEXT>
</DOC>
