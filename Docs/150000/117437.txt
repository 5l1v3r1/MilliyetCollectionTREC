<DOC>
<DOCNO> 117437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sontur28.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de Ramazan devrimi... 
</HEADLINE>
<TEXT>

     Değişim sloganıyla yola çıkan ve tek başına iktidar çoğunluğunu yakaladıktan sonra da farklı yaşam biçimlerine saygılı olma sözü veren AKP, genel merkezde seçim gecesi başlatılan çay, kahve, meşrubat servisini Ramazan'da da sürdürerek, bir ilke daha imza attı. 
     3 Kasım seçimlerinden birinci olarak çıkan AKP'de 
     beklentilerin tersine Ramazan ayına girildiğini hissettirecek hiç bir işarete rastlanmadı. Daha önceki RP, FP ve partinin geçen yılki görüntülerinin tersine, seçim gecesi genel merkezde gazetecilerin bulunduğu giriş katında başlatılan çay, kahve ve meşrubat servisi sürdürüldü. Genel merkezdeki parti yöneticileri ve personele hizmet veren lokanta da isteyenin yemek yiyebilmesi için açık tutuldu. Tayyip Erdoğan'ın, "Din eksenli parti değiliz" ve "Farklı yaşam biçimlerine saygılı olacağız" söylemleri uyarınca başlatılan bu değişim çerçevesinde partide toplu namaz kılma görüntüleri de yaşanmadı. Dışişleri ve AB Genel Sekreterliği'nin verdiği brifing sırasında da isteyen diplomatlara çay ve su servisi yapıldı, isteyen sigara içti. 

     
</TEXT>
</DOC>
