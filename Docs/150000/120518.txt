<DOC>
<DOCNO> 120518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/eko03.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’liler di Caprio’ya benzeyebilirler mi 
</HEADLINE>
<TEXT>

MÜSİAD Başkanı, Kimliğinizi unutmayın’ mesajını içeren fıkrasına, Başbakan Gül’den Biz herkesi kucaklayacağız’ yanıtı geldi. Gül, Bizi eleştiren, oy vermeyen kişilerin, yazarların fikirlerini heyecanla dinliyoruz. Bütün ülke hep beraber elele çalışalım’ dedi 
     MURAT SABUNCU 
ANKARA 

     Önceki akşam Ankara’da MÜSİAD’ın her yıl geleneksel olarak verdiği iftar yemeklerinden birisi vardı. Yemek her yıl düzenleniyordu ama katılım alışık olunmadık derecede fazlaydı. Bilkent Oteli’nin balo salonu dolmuş dışarılara ek masalar kurulmuştu. Başbakan Abdullah Gül, pek çok bakan, yaklaşık 180 AKP milletvekili ve tabi MÜSİAD üyesi işadamları iftardaydı. AKP’ye oy veren Anadolu ağırlıklı sermaye ile çiçeği burnunda iktidarın ilk buluşmasıydı bu aslında. Zaten Başbakan Gül de henüz güvenoyu almadan, ilk kez bu tip bir kalabalığın önünde konuşuyorum, ama sizden davet gelince kıramadım’ diyordu. 
     Önce dualarla iftar edildi, ardından otel girişinin hemen yanında kurulan geçici mescitlerde’ namaz kılındı, sonra yapılan konuşmalarla AKP iktidarına mesajlar verildi. MÜSİAD Başkanı Ali Bayramoğlu konuşmasında yeni iktidara bir çok kez birileri istiyor diye iş yapılmamalı’ diye gönderme yaptı. Bayramoğlu’na göre yeni iktidar yönünü sadece Batı’ya çevirmişti ve eğer 12 Aralık’ta Avrupa’dan red cevabı alınırsa o saatten sonra başka yönlerle ilişki kurmak zor olacaktı. Bayramoğlu’nun başka yönlerden kastı Arap ülkeleriydi. Ve eğer Türkiye o bölgelerle de ilişki kuramazsa ve AB’den tarih alamazsa sonra o kapılara gidildiğinde şimdi mi aklınıza geldi’ cevabı alınabilirdi. MÜSİAD Başkanı’na göre birileri farklı yorumlayacak’ diye bunları gözardı etmek yanlıştı. 
     
     Tabandan kimlik’ mesajı 
     Gerek kürsüden yapılan konuşmalarda gerek işadamlarının kendi aralarında yaptığı konuşmalarda AKP’den hızlı bir şekilde icraat’ görmek istenildiğinin altı çizildi. Önceki gece iftara katılanlardan bir kısmı 28 Şubat sürecinde ekonomik olarak zora düşmüş kişilerdi. Bunların belki de en ünlüsü Kombassan’ın sahibi Haşim Bayram’dı. Başbakan Gül, 28 Şubat denince geçin artık bunları’ dese de tabanda h l o günlerle ilgili tartışmalar sürüyordu. Gecenin belki de en ilginç anı MÜSİAD Başkanı’nın anlattığı fıkraydı. MÜSİAD yöneticilerine göre içi mesajlarla dolu fıkra şöyle Bir zenci Türkiye’ye gelecektir. Uçak saatinde havaalanına gelir ama pasaportunu unutmuştur. Tam oradan ayrılacakken yerde bir pasaport bulur. Pasaportun sahibi Titanic filminin başrol oyuncusu Leonardo di Caprio’dur. Zenci hemen kendi resmini pasaporta yapıştırır ve Türkiye’ye gelir. Pasaport kontrolünü Temel ve Dursun yapmaktadır. Tesadüf bu ya bir gece evvel de Titanic filmini seyretmişlerdir. Pasaport uzatılır bir resme bir de isme bakan Temel Dursun’a sorar Ha bu Titanic batmışmıydı, yanmışmıydı’. İşadamlarına göre fıkrayla AKP’ye kimliğinizi, geldiğiniz yeri unutmayın, mesajı veriliyordu. 
     
     Bunları siz mi yazıyorsunuz ’ 
     Fıkranın ardından kürsüye Başbakan Gül geldi. Önce fıkrayla ilgili espri yaptı ve Bayramoğlu’na bunları siz mi yazıyorunuz, ekip olarak mı hazırlıyorsunuz’ diye sordu. Ardından oldukça heyecanlı gözüken tabanı yatıştıran bir konuşma yaptı Hükümetimiz çalışırken sivil toplum örgütlerinden de yararlanacak. Odalar Birliğinden de, MÜSİAD’dan da TÜSİAD’dan da. Bizi eleştiren, bize oy vermeyen kişilerin, yazarların fikirlerini heyecanla dinliyoruz. Şimdi icraat zamanı. Bütün ülke hep beraber elele çalışalım.’ Gül’ün bu dikkatli üslubunu önceki gün ziyaret ettiğimiz ve konuştuğumuz başka AKP’li bakanlarda da gördük. Bir bakan bize aynen şunları söyledi Bize faul yapılmazsa başarılı oluruz. Tabi bir de hücum faul var biliyorsunuz. Dikkatli olup bizim de hücum faul yapmamamız lazım’. 
     



 EKONOMİ 
























</TEXT>
</DOC>
