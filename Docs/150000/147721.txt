<DOC>
<DOCNO> 147721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sondun18.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı General "Seçtiğimiz yerden Bağdat'a girebiliriz" 
</HEADLINE>
<TEXT>

     Amerikan askerlerinin, seçtikleri zaman ve yerden Irak'ın başkenti Bağdat'a girebileceği bildirildi. 
     Amerikalı Tümgeneral Victor Renuart, Katar'da düzenlediği basın toplantısında, Bağdat'ın merkezine yapıldığı belirtilen saldırıya ilişkin ''Bu, müttefik askerlerinin istedikleri zaman Bağdat'a girebileceğinin açık ifadesidir. Bu tür operasyonlar sürecek'' dedi. 
     Renuart, Bağdat'taki uluslararası Saddam Havaalanı'nda Amerikan askerlerine intihar saldırısı düzenlendiğinden haberdar olmadığını belirtirken, Irak Devlet Başkanı Saddam Hüseyin'e bağlı birliklere karşı yürütülen savaşın henüz son bulmadığını söyledi ve ''Bu savaş, sondan çok uzak'' diye konuştu. 
     Tümgeneral Victor Renuart, Bağdat'taki havaalanında bir pistin yakında kullanılabileceğini de sözlerine ekledi. 
     





</TEXT>
</DOC>
