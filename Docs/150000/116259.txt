<DOC>
<DOCNO> 116259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/ekonomi/eko08.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
IFC’den Akbank’a 240 milyon dolarlık kredi 
</HEADLINE>
<TEXT>

     EKONOMİ SERVİSİ 

     Dünya Bankası’nın özel Sektör Geliştirme Kolu IFC International Finance Corporation ve Akbank, toplam 200 - 240 milyon doları bulacak uzun vadeli proje finansman kredisinin 55 milyon dolarlık ilk bölümü için anlaşma imzaladı. Kredinin vadesi yedi yıl olacak. 
     Anlaşması kapsamında IFC ayrıca, B Kredisi adı altında 80 milyon dolara kadar ilave bir finansman sağlanmasına aracılık edecek ve Akbank’ın uluslararası kredi ve sermaye piyasalarında ihraç edeceği uzun vadeli tahvillere de garanti sağlayacak. 
     IFC Güney Avrupa ve Orta Asya’dan sorumlu Bölüm Başkanı Khosrow Zamani, "IFC’nin Akbank’a sağladığı kredi, Türk bankalarının uzun vadeli sermaye ihtiyaçlarını önemli ölçüde karşılayacak. Bu anlaşması, Akbank’ın bilançosunu güçlendirmesini sağlayacak ve Türk reel sektörüne uzun vadeli bir destek sağlayacaktır" dedi. 
     Akbank Genel Müdürü Zafer Kurtul da "Bu kredi anlaşması, Türk ekonomisinin doğru yolda ilerlediğinin bir göstergesidir" diye konuştu. 
     



 EKONOMİ 





















</TEXT>
</DOC>
