<DOC>
<DOCNO> 119186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/siyaset/siy14.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceyle AB olmaz 
</HEADLINE>
<TEXT>

H kim Oylupınar, emniyet müdürlerine "AB’ye giremezsek, işkence yüzünden giremeyiz. Artık bu tür olayları duymak istemiyoruz. Memurlarınızı eğitin" dedi 
     TURAÇ TOP İzmir DHA 

     İzmir Asliye Ceza H kimi Fevzi Oylupınar, "AB’ye giremezsek, işkence yüzünden giremeyiz " dedi. AB’nin en çok üzerinde durduğu konunun, "işkence, kötü muamele, haysiyet kırıcı davranışlar" olduğunu dile getiren Oylupınar, polisten dayak yediği gerekçesiyle çok sayıda kişinin yargıya başvurduğunu dile getirdi. Oylupınar, İzmir’de görev yapan emniyet müdür yardımcıları ve şube müdürlerine şu uyarılarda bulundu 
     "Delilden suçluya gitmek lazım. Zaten sanık emniyet ifadesini, savcılık ve h kim önünde reddediyor. Bu durumda emniyet ifadeleri bizim için geçerli olmuyor. Artık yargı olarak bu tür olayları duymak istemiyoruz. Memurlarınızı bu konuda eğitin. Bazı sanıklar, yer göstermeye götürülmeden tutanak tutulduğunu söylüyor. Bu konuların düzeltilmesi gerek." 
     İzmir Cumhuriyet Savcısı Orhan Albayrak da "arama kararları, gözaltı süresi, şüpheliye kimlik sorma" gibi konularda AB uyum yasalarında meydana gelen değişikliklerle ilgili bilgi verdi. Albayrak, polisin buna uygun davranması gerektiğini belirterek, şunları söyledi "Eskiden 15 - 18 yaşındakilerin avukat huzurunda ifadeleri alınabiliyordu. Oysa AB uyum yasalarına göre 18 yaşından küçüklerin avukat huzurunda bile ifadesi alınamıyor. Gözaltı süresi olan dört gün boyunca dört doktor raporu gerekiyor. Bazı h kimlerin arama kararı vermemesi nedeniyle sıkıntı yaşanıyor." 
     



 SİYASET 















</TEXT>
</DOC>
