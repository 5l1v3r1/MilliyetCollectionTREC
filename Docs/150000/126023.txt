<DOC>
<DOCNO> 126023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/spor/spo03.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TATİLİ UNUTUN 
</HEADLINE>
<TEXT>

Galatasaray Teknik Direktörü Fatih Terim, Samsunspor maçı öncesinde futbolcularını sert bir dille uyardı, "Son maçı da kazanın, sonra gönlünüzce tatil yapın" dedi 
     ERHAN TELLİ 

     Rehavet korkusu 
     GALATASARAY Teknik Direktörü Fatih Terim, Samsunspor maçı öncesinde futbolcularıyla yaptığı toplantıda, kritik 90 dakikanın önemini bir kez daha dile getirdi. Terim, "Erken tatil havasına girdiniz. Bir an önce rehavetten kurtulun. Samsunspor maçından da üç puan istiyorum. Artık kayba tahammülüm yok. Bu maçı kazanın, huzur içinde tatillerinize çıkın" diye konuştu. 
     
     Ciddiyet istedi 
     FATİH Terim, Samsunspor karşılaşmasının tabeladaki yerleri açısından büyük önem taşıdığını da hatırlattı. Galatasaray Teknik Direktörü, "Kimse galibiyetten başka bir şey düşünmesin. Zirve yarışı açısından bu maç çok önemli" dedi. Terim’in toplantı sırasında savunma oyuncularının yanı sıra Arif ile Ümit Karan’ı da daha hızlı olmaları konusunda uyardığı iddia edildi. 
     
Necati için sıcak temas      YURT içindeki transfer girişimlerini sürdüren Galatasaray, Adanaspor’un başarılı golcüsü Necati’yi de gündemine aldı. Sarı - Kırmızılılar’ın genç futbolcu için fiyat araştırması yaptığı öğrenildi. Diğer gözdeler Gaziantepsporlu Kemal, Ç.Dardanel’den Gökhan Zan, Denizlispor’dan Servet ve Hollanda’nın Roda takımında oynayan Fatih Sonkaya için de pazarlıkların sürdüğü iddia edildi. 
     
İnsua’dan yeşil ışık      Türkiye’yi istiyor 
     ARJANTİN’İN İndependiente takımında forma giyen Federico İnsua’nın, Galatasaray’dan cevap beklediği iddia edildi. Arjantinli yıldıza teklif sunan İspanya’nın Espanyol Kulübü’nün resmi yazıyla bu transferden vazgeçtiğini bildirmesi üzerine devrede Galatasaray ile Almanya’nın Wolfsburg kulübü kaldı. Ancak İnsua’nın Alman Ligi’nde futbol oynamaya sıcak bakmadığı vurgulandı. 
     
     İkna turları var 
     WOLFSBURGLU yöneticilerin, İnsua ile görüşüp, olumsuz görüşlerini değiştirmek için çaba sarf ettiği bildirildi. Galatasaray Yönetimi ise İndepentiende Kulübü’nden fiyat konusunda indirim bekliyor. İnsua’nın da gelmeye sıcak bakması üzerine girişimlerini hızlandıran Sarı - Kırmızılılar, Arjantinli yöneticilere yeni bir teklifle gitmenin hesaplarını yapıyor. 
     
Galatasaray’da kapılar kapandı      DEVREYİ Samsunspor maçı ile kapatacak olan Galatasaray, zorlu karşılaşmanın hazırlıklarını dün yaptığı tek çalışmayla sürdürdü. Basına kapalı olarak gerçekleştirilen çalışmada Fatih Terim’in, taktiksel hazırlıklara ağırlık verdiği öğrenildi. Samsunspor maçının 16.30’da başlayacak olması nedeniyle Sarı - Kırmızılılar’ın dünkü çalışması da bu saatte gerçekleştirildi. 
     SAMSUN sınavı öncesinde Galatasaray’da sakatlıkları devam eden Christian, Batista, Ergün ve Balic çalışmaya katılmadı. Dört futbolcunun da haftasonu takımdaki yerlerini alamayacağı açıklandı. Dört oyuncunun da Samsunspor deplasmanında forma giyemeyecekleri açıklandı. Uzun süredir takımdan uzak kalan Batista’nın hazırlık kampıyla birlikte çalışmalara başlayabileceği bildirildi. 
     



 SPOR 





























</TEXT>
</DOC>
