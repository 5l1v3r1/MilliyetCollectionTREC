<DOC>
<DOCNO> 125928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur20.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da kar yaşığı turizmcileri rahatlattı... 
</HEADLINE>
<TEXT>

     Türkiye'nin gözde kayak merkezi Uludağ'da, dün akşam başlayan, aralıksız devam eden kar yağışı, turizmcileri rahatlattı. 
     Meteoroloji Müdürlüğü yetkilerinden alınan bilgiye göre, halen tipi şeklinde devam eden yağış sonucu oteller bölgesinde kar kalınlığı 28 santime ulaştı. Hava sıcaklığının eksi 13 dereceye düştüğü Uludağ'da kar yağışının 2 gün boyunca aralıklarla sürmesi bekleniyor. 
     Ramazan Bayramı tatilini kar yokluğu nedeniyle boş geçiren, yağışların bir türlü istenilen düzeyde olmaması nedeniyle yılbaşı için de endişeli olan turizmciler, dün akşam başlayan kar yağışı ile birlikte rahat nefes aldılar. 
     Otel yetkilileri, yağışla birlikte pistin tamamının kayak sporu için elverişli hale geldiğini, kar yağışının hafta sonu da devam edecek olmasının yılbaşı öncesi endişelerini tamamen ortadan kaldırdığını söylediler. 
     Uludağ'da, suni kar makinesi ile yağdırılan kar sayesinde, pistlerin bazı bölgelerinde kayak yapılabiliyordu. 

     
</TEXT>
</DOC>
