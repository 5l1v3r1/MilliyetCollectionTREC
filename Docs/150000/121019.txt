<DOC>
<DOCNO> 121019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/guncel/gun06.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede cinayet 
</HEADLINE>
<TEXT>

     MEHMET SÖZKESEN Tokat DHA 

     Tokat’taki Gaziosmanpaşa Üniversitesi GOP Öğrenci İşleri Daire Başkanı Ali Eryılmaz, dün makamında iki öğrenci tarafından bıçaklanarak öldürüldü. Cinayeti namus meselesi yüzünden işledikleri iddia edilen Taşkın ve Olcay Akgündüz kardeşler gözaltına alındı. Taşlıçiftlik Kampusu’nda meydana gelen olayda, iki kardeş makam odasına girdikleri Eryılmaz’la bir süre tartıştı. 
     Akgündüz kardeşler, daha sonra yanlarında getirdikleri bıçakla Eryılmaz’a saldırdı. Ağır yaralanan Eryılmaz, kaldırıldığı hastanede tüm müdehalelere rağmen kurtarılamadı. Jandarma tarafından gözaltına alınan Taşkın ve Olcay Akgündüz’ün, cinayeti namus meselesi yüzünden işledikleri öne sürüldü. Plevne İlköğretim Okulu Müdürlüğü’nden iki yıl önce üniversiteye atanan Eryılmaz’ın cenazesi, bugün üniversitede düzenlenecek törenin ardından toprağa verilecek. 
     



 GÜNCEL 














</TEXT>
</DOC>
