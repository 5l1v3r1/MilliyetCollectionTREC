<DOC>
<DOCNO> 137385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur34.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli TV personelinden savaş karşıtı eylem 
</HEADLINE>
<TEXT>

     Kocaeli TV çalışanları, ''olası Irak savaşına hayır demek ve barışın tesisi için'' tehdit ortadan kalkana kadar ''işyerinden çıkmama'' eylemi başlattı. 
     Yerel olarak yayın yapan televizyonun 45 çalışanı, bugün saat 14.00'ten itibaren başlayan eylem süresince işyerini terketmeyip, olası Irak savaşının engellenmesi sonucunu bekleyecek. 
     Bu süre içerisinde yayınlarına devam edecek olan kanal, haftalık yayın akışlarını ise iptal etti. Bunun yerine başlatılan bir programla ''savaşa hayır'' denilerek, her kesimden insanlarla canlı bağlantılar yapılacak, vatandaşlarla röportajlar yayınlanacak ve televizyon binası destek ziyareti yapacaklara açık tutulacak. 
     Televizyon çalışanları adına yapılan açıklamada, tüm sivil toplum örgütleri ve halkın her kesiminden destek beklendiği duyuruldu. 
     Kocaeli TV çalışanları, geçen yıl da, şirket sahibinin borçları yüzünden yayın akışını sağlayan cihazlarına haciz konulması üzerine uzun süre işyerine kapanma eylemi yapmıştı. 
     





</TEXT>
</DOC>
