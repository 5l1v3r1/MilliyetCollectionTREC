<DOC>
<DOCNO> 103275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy16.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel Biz artık seçim istiyoruz 
</HEADLINE>
<TEXT>

DSP ertelemeye karşı 
     UTKU ÇAKIRÖZER Ankara 

     Başkentte seçimin ertelenmesi ve hükümetin düşürülerek, ANAP - DYP - YTP eksenli yeni bir hükümet kurulması yolunda temasların sürdürüldüğü saatlerde Dışişleri Bakanı Şükrü Sina Gürel, "Biz artık seçim istiyoruz. Seçimlerin ertelenmesine karşı çıkarız" açıklamasını yaptı. 
     Başından beri seçime karşı olan ve erteletmek için son ana kadar çaba harcayan DSP, seçimin ertelenmesinin, yeni hükümet senaryolarıyla birlikte gündeme gelmesi üzerine tavır değiştirdi. Gürel, verdiği resepsiyonda gazetecilerin, "Seçimlerin ertelenmesi yönündeki temasları nasıl değerlendiriyorsunuz " sorusuna "Bu girişimler sadece seçimlerin ertelenmesi değil, aynı zamanda hükümeti de değiştirmeye dönük" yanıtını verdi. 
     Gürel, Meclis’te seçimlerin ertelenmesi konusunda bir oylama olması halinde DSP’nin tavrının seçimin gerçeklemesi yönünde olacağını belirtirken, "Ecevit de aynı şekilde mi düşünüyor " sorusuna ise, "Ecevit de artık seçimin ertelenmesini istemiyor" karşılığını verdi. 
     



 SİYASET 

























</TEXT>
</DOC>
