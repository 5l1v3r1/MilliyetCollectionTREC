<DOC>
<DOCNO> 144453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yasam/ayas.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Naylon ev’ yandı 
</HEADLINE>
<TEXT>

Sekiz kişilik ailenin barındığı naylon çadır, düşen bir mum yüzünden alev topuna döndü. Yangında biri 3, diğeri 5 yaşında iki çocuk yanarak öldü... 
     MEHMED HAKKI ÖZBAYIR Manisa DHA 

     Manisa’nın Güzelyurt Mahallesi’nin Muradiye yolunda boş arsada kurulu, Kezban 45 ve Ali Karatay 50 çiftinin, altı çocukları ile birlikte yaşadığı naylon çadırdan 01.30 sıralarında alevler yükseldi. 
     Ali Karatay ile eşi Kezban, kızları Funda 17 , Dönmez 16 , Gülbeyaz 11 ve Aysun’u 10 uyandırıp, dışarı çıkardı. Ancak ailenin en küçük iki çocuğu Songül 3 ile Mustafa 5 , alevler arasında kaldı. Baba Ali Karatay, çocuklarını kurtarmak için çadıra girdi ama alevler çok büyümüştü ve mecburen çıkmak zorunda kaldı. 
     
     Baba fenalık geçirdi 
     Elleri yananan Karatay, çevre sakinlerinin ihbarıyla olay yerine gelen polis ekiplerinin yardımıyla hastaneye götürüldü. 
     İtfaiye ekipleri, yangını kısa sürede kontrol altına alarak söndürdü ama Mustafa ve Songül, feci şekilde yanarak can verdi. 
     Ailenin diğer fertleri Songül ve Mustafa için ağıt yakarken, tedavisinin ardından taburcu edilip, evine dönen baba Karatay, çocuklarının öldüğünü görünce fenalık geçirerek yeniden hastaneye kaldırıldı. Yangının çadırda aydınlatmada kullanılan mumun devrilmesi sonucu çıktığı belirlendi. 
     Karatay ailesinin, hurda toplayıp satarak geçimlerini sağladığı belirtildi. Yanan çadırın yakınındaki diğer naylon çadırda da Karatay çiftinin en büyük çocukları Halil Karatay 20 ile gelinleri Kader’in 19 oturduğu kaydedildi. 
     



 YAŞAM 


















</TEXT>
</DOC>
