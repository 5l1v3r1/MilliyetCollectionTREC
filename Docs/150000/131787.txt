<DOC>
<DOCNO> 131787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/guclu.html </URL>
<DATE> 2003/01/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Evlilik yaşı neden yükseliyor 
</HEADLINE>
<TEXT>

     Elbette hemen herkesin bu konuda bir fikri ya da gözlemi vardır. Ama kesin olan şu ki evliliğin gecikmesinin temel nedeni gençlerin evliliğe sıcak bakmamaları ya da bekarlık sultanlıktır deyip ne kadar geciktirirsek o kadar iyidir görüşünde olmaları değil. 
     Ekonomik kriz ve en önemlisi işsizlik kendilerini öylesine derinden etkilemiş ki bırakın evliliği karşı cinsle arkadaşlık kurmayı bile kendilerine çok görüyorlar. İçlerine kapanmış durumdalar. İş yoksa aşk da yok, evlilik de görüşü hakim... 
     Parasızlık nedeniyle evlenmeyenler gibi ekonomik durumu iyi olanlar da iş olmadan, düzen kurmadan evliliğe sıcak bakmıyor. 
     Bu yönde gelen mesajlar öylesine yoğun ki Özellikle öğretmen adaylarından geliyor. Atanmaları bir yapılsa yıllardır süren arkadaşlıklar, nişanlar bir anda evliliğe dönüşecek ama Ankara onların inadına tayinleri geciktirdikçe geciktiriyor... 
     İki gönül bir olursa samanlık seyran olur görüşü artık çok gerilerde kaldı. Kızların da erkeklerin de ortak tercihi karşı tarafın çalışıyor olması. Tek maaşla büyük kentlerde yaşamak zorunda olmak, ıstırap verici noktaya geldi. Bu yüzden toplumsal tansiyonun düşmesi, gelenek ve göreneklerimizin daha fazla zorlanmaması için işsizliğin bir an önce çözülmesinde sonsuz yarar var. 
     Gençler bu konuda öylesine dolular ki Ne anlayanları var ne de soranları. Hele hele okumuş olanların hayata ve devlete küskünlükleri daha da anormal boyutlarda. Bunca yıl çalış, didin, onca şeyden fedakarlık yap, işte geldiğin nokta bu diye diye kendilerine olan güveni yitirmenin eşiğine gelmiş durumdalar. 
     Hükümetin işi zor. Ama bu gençleri kendi yerlerine ya da çocuklarının yerine koysunlar. Belki o zaman olaya çok daha can alıcı bir şekilde yaklaşırlar. 
     Şimdi evli olanlarımız, evliler çok mu mutlu Neden gençleri bu kriz ortamında illa da evlendirmeye teşvik ediyorsunuz diyenler çıkabilir. 
     Oysa benimki sadece bir durum tespiti. Elbette evlenince tüm sorunlar çözülmeyecek. Ama gençler, özellikle de yaşı 30’a yaklaşan ya da geçen gençler bu konuda fazlasıyla muzdaripler. Benimkisi onlara tercüman olmak. 
     
Moraller bozuk      Seçim sonrasında moraller biraz olsun düzelmişti. Sanki sihirli bir el değecek ve her şey değişecek sanılmıştı. Ama yılların sorunlarını bir çırpıda çözmenin mümkün olmadığı anlaşıldı. Şimdi yeniden bir karamsarlık havası esiyor. 
     Moraller daha fazla bozulmadan, umutlar yitirilmeden hükümetin bir an önce hemen her alanda geleceğe yönelik hedeflerini bir kez daha inandırıcı bir şekilde hatırlatmasında yarar var. 
     Özetin özeti Erdoğan, Gül ve arkadaşları, dünyayı gezmekten, toplantılar yapmaktan halka zaman ayıramaz oldular. Biraz da daha önce olduğu gibi halkın içine girseler. Hem kendileri hem de ülke açısından çok iyi olacak... 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
