<DOC>
<DOCNO> 101337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/dunya/dun02.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina AB Ekim’de tarih vermeyecek 
</HEADLINE>
<TEXT>

     YORGO KIRBAKİ Atina 

     Yunanistan Dışişleri Bakan Yardımcısı Yiannis Magriotis, AB Komisyonu’nun Ekim’de yayınlayacağı raporda, Türkiye’nin üyelik müzakerelerinin başlaması için tarih vermeyeceğini öne sürdü. 
     Magriotis, AB Komisyonu’nun Ekim ayındaki raporunun Türkiye’de Avrupa yanlısı siyasi partileri cesaretlendirici unsurlar taşıyacağını, ancak, AB’yi bu aşamada herhangi yükümlülük altına sokmayacağını söyledi. 
     Magriotis, bu kararın büyük ölçüde seçim sonrası iş başına gelecek hükümetin açıklayacağı programa göre belirleneceğini ifade etti. 
     Yunan Dışişleri Bakanlığı’nın Avrupa İşlerinden sorumlu Genel Sekreteri İlias Plaskovitis ise değişikliklerin hukuki içerikli kriterler olduğunu kaydederek, Türkiye - AB arasındaki ortaklık ilişkisinde öngörülen siyasi kriterlerin de ikinci bir paket şeklinde gündeme gelmesi gerektiğini ileri sürdü. 
     



 DÜNYA 











</TEXT>
</DOC>
