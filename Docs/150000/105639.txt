<DOC>
<DOCNO> 105639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yasam/yas01.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’ı pohpohlayın Yengeç’e annelik edin 
</HEADLINE>
<TEXT>

Sevdiğiniz erkeğin burcu Yengeç, Aslan ya da Başak mı Cevabınız evet’ ise dikkat Yengeç erkeği şefkatli ve şehvetli bir kadın arar... Gösterişe bayılan Aslan erkeği övülmeye bayılır. Zevk sahibi, titiz ve çalışkan Başak erkeği ise mükemmel kadını bulmaya çalışır 
     Erkeğin aşk alfabesi - 1 
PINAR AKTAŞ 

YENGEÇ 22 Haziran-22 Temmuz      Cömert, romantik ve sadık 
     Onunla beraber olacak kadın hem anne, hem aşık, hem de arkadaş rollerini üstlenmek zorundadır. Karmaşık tabiatını anlamak için bir anne kadar sabırlı ve şefkatli olmak gerekir. Duyguları çiğnenirse, hemen kabuğuna çekilir ve yüzünü size göstermez. Karşısındaki insanın rol yaptığını kolaylıkla anlar. Cömert, romantik ve sadıktır. 
     En kötü huyu ise kendi duyguları konusunda aşırı hassas, başkalarının duyguları söz konusu olduğunda ise hissiz olmasıdır. Duygularını pek fazla dışa vuramaz. Öfkesini saklar ancak kıskançlığını bastıramaz. 
     Sadıktır. Dışarıda yanında siz olmadan serseri gibi dolaşmayacaktır. Ya da canı dolaşmak isterse mutlaka yanında sizi de isteyecektir. 
     
     CİNSEL ATEŞ 
     Onun aradığı şefkatli ve şehvetli bir kadındır. Annesine bağlılığıyla bilinen Yengeç erkeği, beraber olmak istediği kadının annesine benzemesini ister. Ateşli olsa da tek başına yeterli olmaz. Arkadaş grubu içinde, ilgisini asla üzerinden eksik etmeyen, sürekli onunla ilgilenen, öpen, koklayan bir kadın arar. Bu duygular sağlığını bile etkiler. Sizi kızdırdığını hissederse, hemen anlar. Sizi eski halinize döndüremezse mutsuz olur. 
     
     NASIL GİYİNMELİ 
     Yengeç erkeği, beraber olduğu kadının erotik ve dişi giyinmesini tercih eder. Kıyafetin, kadının hatlarını ortaya çıkarmasından yanadır. Ama gösterişsiz, hatta kaba kıyafetleri asla beğenmez. Huzurlu renkleri tercih eder. Denizin dumanlı gri - yeşilleri onu rahatlatır. Beyaz ve gümüş rengi de bu burcun renkleri arasındadır. 
     
     NE YEMELİ 
     Sizi mutfak önlüğü içinde görmek onu mutlu edecektir. Vereceğiniz mesaj, "Ben bir kadınım, sıcak, anaç, şefkatli ve sevgi doluyum" olacaktır. Balık yemek onlar için büyük bir zevktir. Yengecin flüorür’e ihtiyacı vardır. Bunu da süt, lahana, yumurta, tere, marul ve balkabağında bulabilirsiniz. Ona en çok yarayacak otlar ise dereotu, rezene ve maydanozdur. 
     
     NASIL MUTLU ETMELİ 
     Yengecin kaçamak yerlerinin başında sahil kenarları gelir. En hassas bölgesi göğüsleridir. Cinsellikte onu mutlu etmek için yine anne, aşık, arkadaş üçlemesi devreye girer. Sevgi ve şefkat, yatakta onun için olmazsa olmaz unsurdur. Her ne kadar anne şefkatini arasalar da, cinsellikte bir aşamadan sonra iplerin kendi eline geçmesini isterler. 
     
BAŞAK 24 Ağustos-23 Eylül      Zevkli, titiz ve mükemmeliyetçi 
     Başak erkeği, tüm burçlar arasında en zevk sahibi olanıdır. Beraber olduğu kadını gerçekten severse, onunla o kadar gurur duyar ki, tüm dünyaya göstermek ister. Ama bunu yaparken de sürekli kendi içinde onu sorgular. Çünkü mükemmeliyetçidir. 
     Onu önce kafası, sonra kalbi yönetir. Pratiktir. Her soruna kestirme çözümler üretir. Erotiktir, ağzı laf yapar, zeki ve yaratıcıdır. Gereğinden fazla tahlilciliği onu bazen çekilmez yapabilir. Uzun süren, düzeyli ilişkilerden yanadır. Dış görünüş kadar zek ya da önem verir. 
     Aşırı titizliği de onu sürekli eleştirmeye iter. Başak’ın öfkesi haince bir şekilde eleştirel olmasıyla kendini gösterir. Hemen aşık olmaz ama sabırlı olursanız onu tavlarsınız. 
     
     CİNSEL ATEŞ 
     Cinsel ateşini alevlendiren kendisi kadar çalışan, hayattan ne istediğini bilen, amacı olan bir kadındır. O temizlik hastasıdır. Bu nedenle dağınık ve pis bir eviniz varsa, derhal toparlanmaya ve bu toparlanmayı sürekli kılmaya başlayın. Başak erkeğinin vücudu genelde 10 yaş genç görünür. Bunu bildiği için sürekli formda kalmak için uğraşır. Aynı şeyi sizden de isteyecektir. 
     
     NASIL GİYİNMELİ 
     Başak erkeği, beraber olduğu kadını topluluk içinde tam bir hanımefendi olarak görmek ister. Sade, gösterişten uzak ve üst düzey giyinin. Renk olarak pastel mavi ve pembeden, parlak makyajdan kesinlikle uzak durun. Toprak renklerini tercih edin. Pastel tonları, kahve ve altın rengi tonlarını seçin. 
     
     NE YEMELİ 
     Kırmızı eti pek sevmez. Tavuk ve balık etini tercih eder. Bu burcun erkekleri arasında vejetaryenlere da sıkça rastlamak mümkündür. Başak erkeğinin vücudu potasyum sülfata ihtiyaç duyar. Bunu da marul, turp, domates, havuç, çavdar, kepek ve yulafta bulabilirsiniz. Sakin ve dengeli kalabilmek için öteki burçlardan daha çok ot desteğine ihtiyaç duyar. 
     
     NASIL MUTLU ETMELİ 
     Onu büyülemek için en uygun zaman gece yarısıdır. Birlikte olmak için titiz Başak erkeğinin tercih edeceği yer tabii ki, temiz bir yatak odası olur. Ortamın karanlık olması da onu rahatlatır. Romantik akşam yemeklerini sever. 
     
     ASLAN 23 Temmuz-23 Ağustos 
Görkemli, gururlu ve duygusal      Sakın onunla oynamaya kalkmayın. Fark ederse sinir katsayısı birden tavana vurur. Acı çekse bile belli etmez. Ama eğer onun ruhunu okşarsanız tam bir melek olur. Hayalcidir ama diğer hayalcilerden farkı, kurduğu hayalleri gerçekleştirebilmesidir. 
     Her şeyi abartmaya meyillidir. Gülü sevdiğinizi söylerseniz, muhtemelen size bir buket değil, birçok buket göndermeyi tercih edecektir. 
     Kendini beğenmişliği onun en kötü özelliğidir. Bu özelliklerinin okşanması, diğer insanlar tarafından kötüye bile kullanılabilir. Pohpohlanmak tek istekleri olduğu için bunu yapan bir kadın, ona her dediğini yaptırabilir. 
     Gösterişe bayılır. Dikkat çekici her şey, kadın da dahil hepsi onun olmalıdır. 
     Hiddetli bir öfkesi vardır. Aslında bağırdığı zaman yanına yaklaşmak tehlikeli değildir. Onun bağırması zararsızdır. Ama sessiz ve sakin duruyorsa, o zaman mümkün olduğu kadar uzakta durmalısınız. Çünkü bu onun derinden yaralandığına işarettir. 
     
     CİNSEL ATEŞ 
     Beraber olduğu kadının, onu sürekli övmesi, yerlere göklere sığdıramaması, cinsel ateşini alevlendirir. Ama hayranlığınızın biraz azaldığını hissederse birden kendine güvensiz bir hal alacaktır. Bu tehlikeli bir durumdur. Çünkü sizin ilginizi tekrar kendisine toplamanızı beklemeyebilir. Kendisini pohpohlayacak yeni kadınlara doğru yelken açmak isteyebilir. 
     Sakin olur da sinirinizi sürekli kontrol altında tutmayı başarırsanız, onu da elinizde tutabilirsiniz. Ama bu Aslan erkeğinin ona ilgi gösteren kadınlarla flört etmeyeceği anlamına gelmez. Sadece büyük bir aldatmaya imza atmaz. 
     Karşısından gelen açık dramatik tavırlar onun ateşini söndürür. Öfke ve kıskançlık nöbetlerini kaldıramaz. Kadının zarif ve ölçülü olmasını ister. Arkadaşlarının yanında ani ve abartılı çıkışlar yapan kadınlardan hoşlanmaz. Ama kadının kendine güveni tam olanına hayrandır. İşinde başarılı kadınlar her zaman ilgisini çeker. Ama başına buyruk kadınlardan uzak durur. Aslan erkeğine yapmamanız gereken bir diğer şey, onunla dalga geçmektir. Bu öfkesini en üst noktaya ulaştırır. 
     
     NASIL GİYİNMELİ 
     Onun için giyinmeniz değil, soyunmanız önemli aslında. Ama giyim konusunda kadınının sade olmasını ister. Bu sıkıcı tayyörler demek değildir. Zarif bir şıklık onu tahrik eder. Pamuklu veya sentetik çamaşır asla giymeyin. Onun sizin teninizde aradığı kumaş, ipek veya saten olacaktır. Aslan erkeğini heyecanlandıran renk ise güneşin altın turuncusudur. 
     
     NE YEMELİ 
     Aslan burcu kalbe hükmeder. Bu yüzden yiyeceklerinde kolesterolü kesmekte fayda var. Ceviz, onun bu problemine iyi gelecektir. Canlılığını koruması için magnezi fosfat gereklidir. Bunu da marul, badem, tahıl, salatalık, soğan, böğürtlen, kuşkonmaz, incir, arpa, lahana, hindistancevizi ve kepek ekmeğinde bulabilirsiniz. 
     
     NASIL MUTLU ETMELİ 
     Onu baştan çıkarmak için zarif ve iç gıcıklayıcı bir ortam gereklidir. Vücudunun en hassas bölgesi, sırt ve omurgadır. Bir sırt masajı onu baştan çıkarabilir. Düz bir sevişme yerine küçük oyunları tercih edecektir. Aslanın en büyük fantazilerinden biri de teşhircilik ve kendini gösterme tutkusudur. Bunu da ayna karşısında sevişme yoluyla yapabilirsiniz. 
     
YARIN      Terazi, Akrep ve Yay erkeğinin özellikleri 
     Terazi erkeğinin sevilmek pahasına yapabileceği en büyük kötülük 
     Akrep erkeğini baştan çıkaracak kelime ne 
     Yay erkeğinin kadında öncelikle tercih edeceği iki özellik 
     



 YAŞAM 



















</TEXT>
</DOC>
