<DOC>
<DOCNO> 105085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/spor/spo07.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
PİSTİN YENİ KRALİÇESİ 
</HEADLINE>
<TEXT>

Golden League yarışlarında 1500 metreyi yine çok rahat kazanan Süreyya Ayhan’ı Dünya alkışladı. Gazzetta dello Sport, "O, 2002’nin en büyük yeniliği" yorumunu yaptı 
     Olağanüstü başarı’ 
     BELÇİKA’NIN başkenti Brüksel’de düzenlenen Golden League’in 6. ayağı olan Memorial Van Damme Atletizm Yarışmaları’nda bayanlar 1500 metrede birinciliğe ulaşan Avrupa şampiyonu Süreyya Ayhan yine Dünya’nın hayranlığını kazandı. Yarışmaları canlı olarak yayınlayan İtalyan özel televizyonu Tele , Süreyya Ayhan’ın 3.57.75 ile yılın en iyi derecesini koşmasını olağanüstü bir başarı olarak duyurdu. 
     
     Türkçe öğreneceğiz’ 
     TELEVİZYON, Ayhan için "Atletizmin yeni kraliçesi bir Türk" diye söz ederken, şampiyon atletimizi canlı yayına almak isteyen spiker, Ayhan’ın yabancı dil bilmediğini öğrenmesi üzerine, "Bu süper atletle konuşmak isterdik ama olmadı. Yeni kraliçeye ya İngilizce öğretecekler ya da biz Türkçe öğrenmek zorunda kalacağız" dedi. La Gazzetta dello Sport ise "Eze eze kazandı. 2002’nin en büyük yeniliği o" diye yazdı. 
     
Hedefler büyüyor      ALTIN kız Süreyya Ayhan’ı yoğun bir program bekliyor. 6 Eylül’de Berlin’deki Golden League’in son ayağına katılması beklenen Süreyya, burada da birinci olursa, 14 Eylül’de Paris’te yapılacak Grand Prix finallerinde yarışabilecek. Atletimiz, 20-21 Eylül’de de Madrid’deki Dünya Kupası’nda koşacak. 
     
Greene nal topladı      ATLETİZMDE Golden League’in 6. etabı Belçika Grand Prix’sinde, 100 metrenin rekortmen ismi ABD’li Maurice Greene ancak altıncı olabildi. Sezona iyi başlayan, daha sonra İngiliz Chambers’a 4 kez geçilen Greene, Brüksel’de vatandaşı Tim Montgomery’nin 9.91 ile kazandığı yarışa da havlu attı. 
     



 SPOR 




























</TEXT>
</DOC>
