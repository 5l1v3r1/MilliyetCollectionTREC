<DOC>
<DOCNO> 122631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/yazar/tamer.html </URL>
<DATE> 2002/12/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mumcu’nun kucağına bir sorun da biz koyduk 
</HEADLINE>
<TEXT>

     Boğaziçi Üniversitesi öğretim üyelerinden Prof. Ayşe Buğra, ilköğretim kurumlarında öğrencilere bedava verilecek bir öğün yemeğin, hem eğitime ilgiyi, hem de öğrencilerin başarı düzeyini artıracağına dikkat çekmiş, İstanbul’dan e - posta gönderen okurum Yeşim Arıkan da bu önerinin başta yeni Milli Eğitim Bakanımız Erkan Mumcu olmak üzere yetkili çevrelerde tartışılmasını istemişti. 
     Mumcu bu çağrıya ses verdi. İlköğretimdeki tüm öğrencilere 1 öğün yemeğin, Türkiye’nin toplam yatırım ödeneklerinin 75’i mertebesinde olduğuna işaret ederek "Bunu yapamayız, ama daha tatmink r yaratıcı modeller geliştirebiliriz" dedi. 
     
     Mumcu zaman istiyor 
     Ben bu hesaba şaştım kaldım. Bütçedeki toplam yatırım ödenekleri mi bu kadar cılız, ilköğrenimdeki çocuk sayımız mı aşırı fazla, pek anlayamadım. Bunun üzerine Mumcu, tek tek anlattı 
     "Sadece taşımalı eğitimdeki 650 bin öğrencinin yemeği için Sosyal Yardım ve Dayanışma Fonu’nun kaynaklarından yerel yönetimlere yılda 170 trilyon aktarılıyor. Bu uygulama aynen devam edecek. Ancak ilk öğretimde 10.5 milyon öğrencimiz var. Günde 1 milyon liradan 180 okul günü hesabıyla bulunan rakam yılda 1.9 katrilyon. 650 bin öğrenciye zaten uygulandığı için 170 trilyonu düştüğümüzde 1.73 katrilyon çıkıyor karşımıza. Bunu yapamayız. Böyle bir kaynağımız yok. Bütçede yatırım ödenekleri için ayrılan toplam kaynağın 2.4 katrilyon olduğunu düşünürsek, 1.73 katrilyonu ayırabilmemizin neden mümkün olmadığı daha iyi anlaşılır. Diyebilirsiniz ki borçlanın. O da olmaz, çünkü Türkiye borçlanma miktarını artırdığı ölçüde, borçlanma maliyeti de yükselir. Pahalı borçlanmanın faturasını ödeyecek olan gene bizleriz. 
     Bu işin hesap kısmı. Ama bir de konunun özü var Bedenen sağlıklı, kafaca verimli gençler yetiştirmemiz lazım, kaça mal olursa olsun... Demek ki Milli Eğitim Bakanı Erkan Mumcu’nun önünde böyle bir sorun da var. Ben bunu önemli bir sorun olarak gündemime alıyorum. Mucize çözümler beklemeyin. Zamana ihtiyacım var. Böyle bir kaynağı gerektirmeyen yaratıcı ve daha tatmink r modelleri hayata geçireceğimden kuşkunuz olmasın." 
     
     Sadece yoksullara 
     Mumcu ile konuşmamız bitip de telefonu kapattıktan sonra aklıma geldi. Madem fatura böylesine yüksek. İlköğretimdeki tüm öğrencilere bedava yemek vermek yerine sadece yoksullara bu imk n tanınsın. 
     Yoksullar nasıl belirlenecek diyeceksiniz. AK Parti, yoksulluk yardımı için zaten yurt çapında yoksul aileleri belirlemek üzere bir çalışma yapmayacak mı Acil Eylem Planı’na göre bu tarama zaten yapılacak. O aileler belirlendikten sonra herhalde ellerine de bir belge - karne falan verilecek. Sadece o belgeye sahip çocuklar okulda bedava karınlarını doyurabilseler 
     
     Hovardalık biterse... 
     Şimdi de ben Mumcu’nun yöntemiyle bir hesap yapayım Toplumun yüzde 15’inin yoksulluk sınırında yaşadığı ifade edildiğine göre kabaca 1.5 milyon öğrenci desek, rakam 400 trilyonu buluyor. Toplam yatırım ödeneklerinin 2.4 katrilyon lira olduğu bir ülke için yine çok çok fazla. Ama tek bir banka patronunun 1.7 katrilyon lirayı hortumlayabildiği bir ülke için lafı bile edilmez Edilmez edilmesine de kanımızı, kaynaklarımızı kurutup hepimizi yoksullaştıran düzen sayesinde ne denli köşeye sıkıştığımız ortada işte Zaten AK Parti de farklı bir düzen vaat ettiği için oyları silip süpürmedi mi Devlette halen sürmekte olan har vurup harman savurma vaziyetine dur diyerek beklenmedik büyüklükte kaynakları yaratabilir belki, yaratması da lazım. 
     Yoksa AK Parti’ye giden oylar da tez vakitte gidecek başka bir mecra aramaya başlar. 
     
     







Liberaller CHP’de 


Dalaman yolcu kontrolünde karşılaştığım garip tavır 


İşkence masası 


Türkiye’nin ABD’ye koşulları 


Doğru nedir İyi nedir 


Petrol parfümü 


Doktorların bitmeyen çilesi 


Bankacılık nereye 


Yaşam kültürü ve Kando’nun gülünesi anıları 


Vatandaş seninle gurur duyuyor Hasan Hoca... 


Tam bir kara mizah hikayesi... 


Mumcu’nun kucağına bir sorun da biz koyduk 


Olağan’ hal notları 2 İyi şeylere inanır mısın 


Bir başka Mülkiyeli 


</TEXT>
</DOC>
