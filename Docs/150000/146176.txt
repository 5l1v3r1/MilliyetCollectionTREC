<DOC>
<DOCNO> 146176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun30.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da Taliban'a yönelik operasyonda 4 militan öldü... 
</HEADLINE>
<TEXT>

     Afganistan'ın güneyinde Afgan askerlerinin, Amerikan helikopterleri ve savaş uçakları desteğiyle Taliban militanlarına yönelik olarak düzenlediği operasyonda 4 militan öldü. 
     Operasyona askeri destek veren Uruzgan eyaleti Valisi Hacı Can Muhammed, Amerikan özel kuvvetleri ve iki eyaletin askerlerinin Sangişah Şayla bölgesinde katıldığı operasyonda 6 Taliban militanın da tutuklandığını söyledi. 
     Muhammed, Kandahar ilinin 75 kilometre kuzeyindeki Sangişah Şayla bölgesinde saklandıkları belirlenen 100 kadar Taliban militanıyla savaşmaları için Kandahar'dan 600, Uruzgan'dan ise 400 Afgan askerinin gönderildiğini ifade etti. 
     Muhammed, Taliban militanların çatışmalar sırasında ağır silahlar kullandığını söyledi. 
     Bu arada Afganistan'da görev yapan Amerikan askerleri, küçük bir silahlı grubun Kandahar'ın 45 kilometre kuzeybatısında Amerikan özel kuvvetlerine ateş açtığını bildirdiler. 
     





</TEXT>
</DOC>
