<DOC>
<DOCNO> 110637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sontur35.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek mermi ile 5 kişiyi yaraladı... 
</HEADLINE>
<TEXT>

     Kızılay'da meydana gelen olayda tehdit edildiği bildirilen avukatın yere ateş açması sonucu 5 kişi hafif yaralandı. 
     Emniyet yetkililerinden alınan bilgiye göre, Bayındır Sokak'ta bir işhanının yöneticisi olan avukat Mustafa Ç, hanın açılış kapanış saatleri konusunda İbrahim Y. ile tartıştı. İşhanında internet kafe çalıştıran İbrahim Y, hanın ana kapısının erken kapanmasından işinin etkilendiğini ileri sürdü. Avukat Mustafa Ç. ise uygulamanın işhanı yönetiminin kararı olduğunu bildirdi. 
     Tartışmanın büyümesi üzerine tehdit edildiğini öne süren avukat Mustafa Ç. paniğe kapılarak ruhsatlı silahıyla yere bir el ateş etti. Yerin mermer olması nedeniyle mermi çekirdiğinin gömlek adı verilen bölümü parçalanarak etrafa sıçradı. Parçalanan mermi ve mermer parçaları İbrahim Y. ile arkadaşları Atacan G., Emrah Y., Murat E., Mehmet D'nin kol, bacak ve kalçalarından hafif yaralanmasına sebep oldu. 
     Yaralılar hastanede tedavi edilirken gözaltına alınan avukat Mustafa Ç, savunma maksatlı yere ateş ettiğini kaydetti. 
     





</TEXT>
</DOC>
