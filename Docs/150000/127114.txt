<DOC>
<DOCNO> 127114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur34.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sefaköy'de benzin istasyonunda çatışma çıktı 
</HEADLINE>
<TEXT>

     Sefaköy'deki bir akaryakıt istasyonunda çıkan silahlı çatışmada, biri istasyon sahibi 3 kişi yaralandı. 
     Alınan bilgiye göre, Muammer Aksoy Caddesi üzerindeki akaryakıt istasyonuna gelen Bülent Subaşı ve Ali İbiş ile işyeri sahibi Ramazan Aman ve oğlu Yüksel Aman arasında tartışma çıktı. 
     Tartışmanın büyümesi üzerine iki taraf arasında silahlı çatışma meydana geldi. Olayda, Ramazan Aman ile oğlu Yüksel Aman ve Bülent Subaşı yaralandı. 
     Internatıonal Hospital ile Özel Kent Hastanesi'ne kaldırılan yaralılardan Ramazan Aman'ın sağlık durumunun ciddiyetini koruduğu belirtildi. 
     Kolundan hafif şekilde yaralanan Yüksel Aman, hastaneden taburcu olurken, gazetecilere, kendilerinden haraç istendiğini ve olayın bu nedenle meydana geldiğini söyledi. 
     Ali İbiş'in gözaltına alındığını belirten polis yetkilileri, konuyla ilgili soruşturmanın sürdüğünü kaydettiler. 
     





</TEXT>
</DOC>
