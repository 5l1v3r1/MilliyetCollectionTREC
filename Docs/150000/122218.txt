<DOC>
<DOCNO> 122218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/spor/spo04.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da rota kupa 
</HEADLINE>
<TEXT>

Ligde Gaziantep’e takılan Karadeniz ekibi Gaziantep Belediye karşılaşmasından turu çıkarmayı hedefliyor 
     NİHAT DÜZGÜN 

     Turdan eminler 
     GAZİANTEPSPOR ile deplasmanda berabere kalarak iki puan kaybeden Trabzonspor’da gözler Türkiye Kupası’na çevrildi. Gaziantep Büyükşehir Belediyespor ile oynayacağı karşılaşma için Trabzon’a dönmeden Antep’te kalan ve hazırlıklarını GASKİ Tesisleri’nde sürdüren Karadeniz ekibinde, teknik heyet ve futbolcular turdan emin konuşuyor. 
     
     Mustafa sakat 
     BORDO-Mavili ekipte Mustafa Yalçınkaya’nın arka adelesinde gerilme olduğu ve bu futbolcunun yetiştirilmesine çalışıldığı belirtildi. Teknik Direktör Samet Aybaba, "Kupa bizim için çok önemli. Lig maçını unuttuk. Artık hedefimiz kupada tur atlamak" dedi. Trabzon çalıştırıcısı, bu karşılaşmadan turu çıkarabilmek uiçin dikkatli olacaklarını da sözlerine ekledi. 
     
     Hepimiz inandık’ 
     AYBABA, Trabzonspor’daki başarı ve istikrarı ise şöyle sıraladı "Trabzon olarak bazı şeylere inandık. İnanmış bir takımın arkasından şehir gelir, seyirci gelir. Bu kadar teşvik bir araya gelince gerçekten iyi bir takım oluşturmaya başladık." Samet Aybaba ayrıca, geçen sezon Antep’te sorunlar yaşadığı Fatih ile probleminin olmadığını da söyledi. 
     
     Ağaoğlu Yazık oldu 
     TAKIMINI yalnız bırakmayan Trabzonspor Başkan Yardımcısı Ahmet Ağaoğlu, oynanan futbolun karşılığının bu olmadığını söyledi. Ağaoğlu, "Kaçan puanlara yazık oldu. Ama bu Trabzonspor’da hayat var. Takım çok şey yapacağını gösterdi" dedi. 
     



 SPOR 






























</TEXT>
</DOC>
