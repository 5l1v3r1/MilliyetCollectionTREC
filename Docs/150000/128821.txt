<DOC>
<DOCNO> 128821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/magazin/amag.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gerçekler işte yalanlar 
</HEADLINE>
<TEXT>

Deniz Akkaya ile Ankara buluşması’yla ilgili yazdıklarımızın yalan olduğunu iddia eden Tamer Karadağlı’ya hodri meydan Kasetlerimiz, kanıt ve tanıklarımız hazır 
     MAGAZİN SERVİSİ 

     TAMER Karadağlı, eşi Arzu Balkan ile Deniz Akkaya’yı buluşturup sonunda da aile fotoğrafı’ çektirdiği yemekte, eşinin Milliyet’te yayımlanan röportajının yalan olduğunu iddia etti. Çünkü, Balkan’ın açıklamaları hem "İstanbul’dayım. Sözü edilen tarihlerde Ankara’ya gitmedim" diyen Akkaya’yı hem de Ankara’da öyle bir pastane olduğundan bile haberdar olmadığını, Angora Pastanesi’ne gitmediğini söyleyen Karadağlı’yı yalancı’ çıkardı. 
     
     Eş konuştu, zorda kaldı 
     BALKAN ayrıca, eşinin Ankara’ya kar ve buz nedeniyle otomobille değil, yataklı trenle gitme fikrinin kendisinden geldiğini, Karadağlı’nın gardan kendisini arayıp aynı trende Deniz Akkaya’nın da olduğunu haber verdiğini söyledi. Ankara buluşması’yla ilgili olarak kendisi, eşi Arzu Balkan ve Deniz Akkaya ile yaptığımız tüm telefon görüşmelerinin bant kaydı olduğunu akıl edemeyip yalan denizi’nde kulaç sallayan Karadağlı, Milliyet’i yalan yazmakla suçladı. 
     
     Karadağlı, hodri meydan 
     "TAŞ FIRIN erkeği", hodri meydan Biz, Arzu Balkan’la yaptığımız söyleşinin bant kaydını yayımlamaya hazırız. Hatta, sizinle "Ankara buluşması" haberi için yaptığımız telefon görüşmesinin kaydını da... "Yoksa ben de evet Ankara’ya yataklı vagonda Birsen Altuntaş’la Arzu Balkan’la röportajı yapan arkadaşımız gittim derim" diyerek seviyesini ortaya koyan Karadağlı’dan da, eşinin ağzıyla kendi yalanı ortaya çıkınca "Taş fırın erkeği"ne yaraşır bir tavır bekliyoruz. 
     
     Yalanın batsın, yalancısın 
     PARK Şamdan’daki aile yemeği’ne katılması için güçlükle ikna edilen Arzu Balkan, kendi sesiyle anlatacak, Milliyet’in yazdığı gerçekler bir kez daha su yüzüne çıkacak. Deniz Akkaya da, h l "Gitmedim" dediği Ankara yolculuğunun "yataklı trenöle başladığını kimin gün ışığına çıkardığını öğrenmiş olacak. 
     



 MAGAZİN 













</TEXT>
</DOC>
