<DOC>
<DOCNO> 141945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yasam/yas04.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a balooon 
</HEADLINE>
<TEXT>

Artık İstanbul, dünyada sadece dokuz ülkede hizmet veren bir balon sayesinde yerden 150 metre yükseğe çıkılıp kuşbakışı seyredilecek 
     İSTANBUL Milliyet 

     İstanbul semaları, TurkBalon’la tanışıyor. Dünyada sadece 9 ülkede hizmet veren dev balonla, 150 metre yükseklikten kenti seyretme imk nı olacak. 
     Haziran ayından itibaren Kadıköy bölgesinde faaliyete geçecek olan TurkBalon, Kadıköy Belediyesi tarafından Deniz Otobüsleri İskelesi’nin yanında tahsis edilen eski nik h dairesinin bulunduğu yerde hizmet verecek. Alman - Fransız ortak yapımı balon, saatte 3 kez 30 yolcuyla bulunduğu yerden havalanarak 150 metre yüksekliğe kadar çıkacak. 32 metre boyunda, 10 katlı bina yüksekliğindeki balonun çapı 22 metre ve helyum gazıyla çalışıyor. 
     
     Hiçbir kazası yok 
     Bir benzeri, Paris Eyfel Kulesi’nin yanında faaliyette olan TurkBalon, çevreye zarar vermeyen, kirletmeyen, sessiz, tümüyle hareketli, hiçbir kalıcı atık yaratmayan çevreci bir sisteme sahip. Bugüne kadar yapılan denemelerle, dayanıklılığı ve güvenilirliği test edilen balonda, 1994’ten bu yana en küçük bir kaza yaşanmadığı bildirildi. 
     Yatırımcı TURKAP şirketinin ortağı Alaaddin Yalçın, Paris’ten çok daha kalabalık bir şehir olan İstanbul’da hizmete girecek olan TurkBalon’un, çok daha büyük rakamlara ulaşmasının beklendiğini ifade etti. 
     



 YAŞAM 


























</TEXT>
</DOC>
