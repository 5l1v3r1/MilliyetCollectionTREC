<DOC>
<DOCNO> 128706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yasam/yas02.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni karındeşen’ yakayı ele verdi 
</HEADLINE>
<TEXT>

Kadınları öldürüp parçalayan İngiliz katil zanlısı bir hastanede uyuşturucu hap ararken yakalandı evinde ise organ parçaları ile bir testere bulundu 
     DIŞ HABERLER SERVİSİ 

     İngiltere’de, cesetlerinin bazı parçaları çöp torbalarında bulunan 2 kadının katil zanlısı, önceki gece yakalandı. Noel’den birkaç gün önce öldürüldüğü sanılan kadınların kimliği ise belirlenemedi. Kadınların baş ve el gibi bazı parçaları da h l bulunamadı. 
     
     Hemşire ihbar etti 
     Polis, dairesinde kurbanlardan birinin bazı organları ve bir testere bulunan 51 yaşındaki işsiz Tony Hardy adlı zanlının fotoğraflarını dün basına dağıtmıştı. Bir tür şeker hastalığı bulunan ve hastanede ilaç bulmaya çalışırken ele geçirilen Hardy, fotoğraflardan kendisini tanıyan bir hemşire tarafından ihbar edildi. Hardy’nin sakalını kestiği, siyah beysbol şapkası taktığı ve siyah bir deri ceket giydiği görüldü. Görgü tanıkları da nefesinin alkol koktuğunu söyledi. Dört saat boyunca hemşirelerden ilaç almaya çalışan Hardy, Scotland Yard’ın resimlerini yayımlamasından hemen sonra yakayı ele verdi. Hardy, İngiliz basını tarafından yeni Karındeşen Jack’ olarak tanımlanıyor. 
     



 YAŞAM 






















</TEXT>
</DOC>
