<DOC>
<DOCNO> 135857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/siyaset/siy01.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Erdoğan’ın kimyası bozulmuş 
</HEADLINE>
<TEXT>

AKP’lilerin halka ters düştüğünü söyleyen Baykal, "Bana saldırarak örtbas edeceklerine, işlerini yapsınlar" dedi 
     ANKARA Milliyet 

     CHP Genel Başkanı Deniz Baykal, kendisini "Doğru konuşmuyor" sözleriyle eleştiren AKP Genel Başkanı Recep Tayyip Erdoğan’a "Onun ve hükümetin kimyası bozulmuş. Sözlerine ve taahhütlerine ters düştüler. Bunu bana saldırarak örtbas edeceklerine, işlerini yapsınlar" yanıtını verdi. 
     Baykal, genel merkezde yaptığı açıklamada, üslerin kullanımı konusunda aldığı kararla, TBMM’nin savaşa giden sürecin ilk adımını attığını ifade etti. "Bu karar, Türkiye’nin, en yüksek siyasi iradesiyle, Irak’taki harek ta katılma ve savaşın içinde yer alma anlayışı içinde olduğunu ortaya koyması demektir" diyen Baykal, 18 Şubat’ta Meclis’e gelecek tezkereye de "hayır" diyeceklerini kaydetti. 
     Hükümetin tezkereyi Meclis’ten geçirerek halkın tercihine uymadığını dile getiren Baykal, şu değerlendirmeyi yaptı 
     "Onlar halkı değil, daha önce söylediklerini değil, Türkiye’nin uzun vadeli yararlarını değil, güncel sıkışıklığın içinden kendilerini rahatlatacak bir çıkış yolu olarak, dünyanın güç dengesi ve ABD doğrultusunu tercih ederek, halklarına, sözlerine, taahhütlerine ters düşmüştür. " 
     



 SİYASET 














</TEXT>
</DOC>
