<DOC>
<DOCNO> 120447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/soneko41.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK'dan Pamukbank kararıyla ilgili açıklama... 
</HEADLINE>
<TEXT>

     Bankacılık Düzenleme ve Denetleme Kurumu BDDK , Danıştay'ın yürütmeyi durdurma kararının Kurum'a tebliğ edildiğinde, gereğinin yasal süre içinde yerine getirileceği bildirdi. 
     BDDK'tan yapılan açıklamada, Pamukbank'ın Tasarruf Mevduatı Sigorta Fonu'na TMSF devrine ilişkin Kurul'un 18 Haziran 2002 tarih ve 742 sayılı kararı ile ilgili olarak Danıştay İdari Davalar Genel Kurulu'nun yürütmeyi durdurma kararının verildiğinin öğrenildiği belirtildi. 
     Açıklamada, şöyle denildi 
     ''Danıştay'ın yürütmeyi durdurma kararı Kurumumuza tebliğ edildiğinde gereğinin yasal süre içinde yerine getirileceği tabiidir. 
     Danıştay'ın gerekçeli kararının tarafımıza tebliğinden itibaren yapılacak işlemlerle ilgili olarak kamuoyu ayrıca bilgilendirilecektir. 
     Pamukbank ile ilgili olarak yargılama süreci devam ettiğinden, esasa ilişkin karar verilinceye kadar her türlü spekülatif yorum ve değerlendirmelerden kaçınılması gerekmektedir.'' Danıştay İdari Dava Daireleri Genel Kurulu bugün aldığı karar ile, Pamukbank'ın TMSF'ye devrine ilişkin BDDK kararının yürütülmesini durdurdu. Genel Kurul, Danıştay 10. Dairesi'nin aksi yöndeki kararını bozdu. 
     





</TEXT>
</DOC>
