<DOC>
<DOCNO> 108068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun17.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda Ordusu'nda uyuşturucu skandalı... 
</HEADLINE>
<TEXT>

     Hollanda'da Kara Kuvvetleri'ne ait bir birlikte görevli 3 asker, uyuşturucu kullanmak ve ticaretini yapmaktan gözaltına alındı. 
     Askeri polis, ''Het Harde'' kışlasındaki kontrolde, 35 askerin ağır, 5 askerin de hafif türde uyuşturucu kullandığını saptadı. 
     Askerlerin uyuşturucu kullandıkları, birliğe uyuşturucu satan kişinin verdiği bilgi üzerine belirlenirken, 2 askerin, uyuşturucu ticareti yaptıkları, birinin üzerinde uyuşturucu ele geçirildiği bildirildi. 
     Diğer askerlerin orduyla ilişkilerinin kesildiği, askeri birliğin komutanın da geçici süre görevden uzaklaştırıldığı belirtildi. 
     Bu arada, Amsterdam'da adları uyuşturucu ticaretine karışan 3 polis görevden alındı. 
     





</TEXT>
</DOC>
