<DOC>
<DOCNO> 134516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/dunya/dun01.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ilerliyor 
</HEADLINE>
<TEXT>

Milliyet’in sorularını cevaplandıran Avrupa Konseyi Parlamenterler Meclisi Başkanı Peter Scheider, Türkiye’deki reform sürecinden son derece memnunum, Türkiye’yi eleştirenlerin işi zorlaşıyor’ dedi 
     GÜVEN ÖZALP Strasbourg 

     Aldığı kararlar ve hazırladığı raporlarla Avrupa Konseyi Parlamenterler Meclisi AKPM , özellikle insan hakları ve demokrasi konusunda Avrupa Birliği AB başta olmak üzere birçok kurum açısından referans niteliği taşıyor. Bugüne kadar AB’nin bu iki alanda aldığı kararlara bakıldığında AKPM kararlarının etkisini görmemek ise neredeyse imk nsız. Bir "detay" da Türkiye’nin AB’yle tam üyelik müzakerelerine başlayabilmesi için her şeyden önce Avrupa Konseyi’nin AK izleme sürecinden çıkması gereği. Bunun farkında olan Başbakan Abdullah Gül’ün AKPM’ye gerçekleştirdiği ziyaret sırasında verdiği en net mesaj da bu sürecin kalkmasına yönelik olanıydı. Türkiye açısından son derece önemli olan AKPM’nin Başkanı Peter Schieder, Türkiye-Avrupa ilişkilerinin gündemindeki konular hakkında Milliyet’e görüşlerini aktardı 
     
     Reform süreci olumlu 
     "Birçok üyemiz gibi ben de Türkiye’deki reform süreci konusunda son derece memnunum ve yapılanları çok olumlu karşılıyorum. Gayet net ilerlemeler var. Tabii ki Avrupa’da Türkiye’nin AB’ye girmesini istemeyenler de var. Onlar bu tür sorunları bir bahane gibi kullanıyorlar. Avrupa Konseyi olarak Türkiye’nin AB’ye girmesinden yanayız. Dolayısıyla bu ilerlemeleri olumlu karşılıyoruz, böylelikle Türkiye’yi eleştirenlerin işi zorlaşıyor." 
     
     Türkiye’nin yeri AB 
     "Türkiye Avrupa’nın bir parçasıdır. Şu veya bu şekilde atılan adımları eleştirebiliriz ancak tabii ki Türkiye’den memnun olduğumuz zamanlar, Türkiye Avrupa’nın bir parçasıdır’ deyip de, memnun olmadığımız zamanlar, Türkiye Avrupa’nın parçası değildir, onu Asya’ya itelim’ gibi bir yaklaşım içinde olmamız kesinlikle söz konusu olamaz." 
     
     Eksik kalan işler 
     "İzleme sürecini çok kapsamlı bir şekilde ele alırsak, bu süreçten çıktığında Türkiye’nin Kopenhag kriterlerini yerine getirmiş olacağını söyleyebiliriz. Ancak açık olan konular var. DEP milletvekillerinin durumu, MGK’nın yapısı konusu... Yani h l birkaç zor lokma var. Ama Türkiye son aylarda gerçekleştirdiği süreci aynı şekilde bu adımlarla sürdürürse, bu zor lokmaları da aşacaktır. Avrupa Konseyi’nin görüşüne göre izleme sürecinden çıkan bir Türkiye, Avrupa’nın politik değerleriyle uyumlu hale gelmiş oluyor." 
     



 DÜNYA 











</TEXT>
</DOC>
