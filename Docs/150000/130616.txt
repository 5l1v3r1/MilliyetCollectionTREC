<DOC>
<DOCNO> 130616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur31.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünün böylesi zor... Geline 4 kilo altın takıldı... 
</HEADLINE>
<TEXT>

     Mardin'in Kızıltepe İlçesi'nde, 5 bin kişiye yemek verilen görkemli düğünde, geline 4 kilogram altın takıldı. 
     Kızıltepe'nin Haco Köyü'nde Halecan Aşireti'nin ağası olarak bilinen Mahmut Kılıçaslan'ın, Malatya İnönü Üniversitesi Elektrik Elektronik Mühendisliği 3. sınıfta okuyan oğlu Mustafa Kılıçaslan 23 ile İsveç'te sağlık teknik elemanı olarak görev Adile Kılıçaslan'ın 24 düğününde, yaklaşık 5 bin kişiye yemek verildi. Davetlilere verilen saç kavurma için 150 koyun kesilirken, 5 bin ekmek tüketildi. 
     Damat Mustafa Kılıçaslan, İsveç'te yaşamını sürdüren akrabası Adile ile geçen yaz tatilini geçirmek üzere Kızltepe'ye geldiğinde tanıştıklarını ve birbirlerine aşık olduklarını söyledi. 
     Tatil bitiminde İsveç'e dönen Adile ile bir yıl süresince telefonla görüştüklerini ve evlenmeye karar verdiklerini ifade eden Kılıçaslan, ''Eşim 3 yaşından beri İsveç'te yaşıyor. Birbirimize aşık olduk ve evlendik. Şu an öğrenciyim. Okulum bitince ben de İsveç'e gideceğim. Bu süre içerisinde eşim zaman zaman buraya gelip gidecek.'' dedi. 
     Bu arada, düğünde geline yaklaşık 4 kilo altın takıldı. 
     





</TEXT>
</DOC>
