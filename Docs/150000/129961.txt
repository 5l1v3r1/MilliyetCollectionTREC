<DOC>
<DOCNO> 129961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun03.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD " Irak konusunda Türkiye ile ortak çıkarımız var" 
</HEADLINE>
<TEXT>

     Beyaz Saray sözcüsü Ari Fleischer, Irak rejiminden gelen güvenlik tehdidinin etkisiz hale getirilmesinde ABD ve Türkiye'nin çok fazla "ortak çıkarı" bulunduğunu, iki ülke arasındaki ilişkilerin "stratejik, diplomatik ve ekonomik" olarak önem taşıdığını vurguladı. 
     Türkiye'nin üs ve limanlarda keşif yapabilmek için ABD'nin izin taleplerine henüz yanıt vermediğinin hatırlatılması üzerine Fleischer, "Her iki ülkenin de bölgede siyasi ve ekonomik istikrarın sağlanması için birlikte çalışmakta çıkarı var" diye konuştu. 
     Fleischer, "ABD ve Türkiye, uzun zamandır çok sağlıklı, iyi, stratejik ilişkiler, diplomatik ilişkiler ve ekonomik ilişkilerden yararlandı. Bölgedeki konulara en iyi yaklaşımın ne olacağı konusunda Türkiye ile çok yakın koordinasyona devam ediyoruz ve bunu yapmayı sürdüreceğiz" dedi. 
     "ABD'ye yardım konusunda Türkiye nerede duruyor" şeklindeki soruyu Fleischer, "Türkiye'den gelecek herhangi bir şeye ilişkin bilgi Türkiye'den çıkmalı. Biz, Türkiye ile bu konu üzerinde çalışmaya devam edeceğiz" diye yanıtladı. 
     





</TEXT>
</DOC>
