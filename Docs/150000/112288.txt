<DOC>
<DOCNO> 112288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur22.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet getiren adam, sokak ortasında karısını bıçakladı... 
</HEADLINE>
<TEXT>

     Adana'da, cinnet getiren Aydın Kara adlı kişi, sokak ortasında eşini bıçakladı. 
     Dumlupınar Mahallesi'nde meydana gelen olayda, cinnet getiren bir kişi, 5 yaşındaki çocuğunun gözleri önünde, eşini bıçakladı. Çevredeki vatandaşları yaklaştırmayan kişi, zaman zaman bağırarak bıçağını eşinin vücuduna sapladı. 
     İtfaiye ekiplerinin tazyikli su sıktığı kişinin elindeki bıçak polislerce güçlükle alındı. 
     Bu sırada, çevrede toplanan vatandaşlar eşini bıçaklayan Aydın Kara'yı linç etmek istedi. Vatandaşların elinden emniyet güçleri tarafından güçlükle alınan Aydın Kara, yaralı olarak Adana Devlet Hastanesi'nde, vücudunun çeşitli yerlerinden bıçakladığı eşi Ayşegül Porsuk da Adana Numune Hastanesi'nde tedavi altına alındı. 
     





</TEXT>
</DOC>
