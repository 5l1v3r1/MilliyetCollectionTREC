<DOC>
<DOCNO> 102231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko06.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazhar Zorlu Holding, İstanbul Yaklaşımı kapsamında... 
</HEADLINE>
<TEXT>

     Mazhar Zorlu Holding A.Ş. de Finansal Yeniden Yapılandırma Programı kapsamına alınacak. 
     Mazhar Zorlu Holding A.Ş.'den Borsa'ya gönderilen açıklamada, holding şirketlerinden Egeplast Ege Plastik Ticaret ve Sanayi A.Ş.'nin 4743 sayılı Mali Sektöre Olan Borçların Yeniden Yapılandırılması ve Bazı Kanunlarda Değişiklik Yapılması Hakkındaki Kanun kapsamında, Finansal Yeniden Yapılandırma Program'ının uygulanmasına ilişkin, Vakıflar Bankası'na başvuru yaptığı belirtildi. 
     Sözkonusu talebin görüşülmesi için 9 Ağustos 2002 tarihinde Alacaklı Bankalar Konsorsiyumu toplantısı yapıldığı kaydedilen açıklamada, toplantıda, Mazhar Zorlu Holding A.Ş.'nin de Finansal Yeniden Yapılandırma Programı kapsamına alınması yolunda karar alındığı duyuruldu. 
     Açıklamada, ''Bu nedenle Yönetim Kurulumuzun dün yapılan toplantısında Şirketimizin 4743 sayılı Mali Sektöre Olan Borçların Yeniden Yapılandırılması ve Bazı Kanunlarda Değişiklik Yapılması Hakkında Kanun kapsamında bankalar ile Finansal Yeniden Yapılandırma Anlaşması için Vakıflar Bankası'na başvurulması kararlaştırılmıştır'' denildi. 
     





</TEXT>
</DOC>
