<DOC>
<DOCNO> 104745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/siyaset/siy02.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasaklara uymayan kapatılacak 
</HEADLINE>
<TEXT>

Siyasi parti reklamlarının propaganda kapsamına girdiğini açıklayan RTÜK Başkanı Karaca, karara uymayanın cezasının katlanacağını söyledi 
     ANKARA Milliyet 

     Radyo Televizyon Üst Kurulu RTÜK Başkanı Fatih Karaca, siyasi reklam yapan radyo ve televizyon kuruluşlarını "son kez" uyararak, "Bu şekilde yayın yapan ulusal radyo - televizyonlar için 5 - 15, yerel radyo - televizyonlar için de 3 - 7 gün yayın durdurma cezası verilebilir" dedi. 
     Karaca, YSK kararına göre, siyasi parti reklamlarının propaganda kapsamına girdiğini, YSK kararına aykırı hareket eden yayın kuruluşları hakkında, 298 Sayılı Seçimlerin Temel Hükümleri ve Seçmen Kütükleri Hakkında Kanun’un 149. maddesinin A bendinin uygulanacağını bildirdi. Bazı yayın kuruluşlarının siyasi reklam için başvuruda bulunduklarını, kendilerinin de bunu, nihai kararı vermesi için 24 Ağustos’ta YSK’ya ilettiklerini dile getiren Karaca, şöyle konuştu 
     "YSK kararını RTÜK’e bugün dün tebliğ etti. Buna göre, radyo televizyonların siyasi parti reklamları yayınlamaları hiçbir şekilde mümkün değil. Karar uygulamaya girdi. Radyo ve televizyonlar, seçimler üzerinde hiçbir tereddüt oluşturmayacak şekilde yayın yapmalıdır. Karara uyulmaması halinde cezalar katlanarak artacaktır. Seçime katılan tüm siyasi partilere söz hakkı tanınmalıdır. Siyasi parti liderlerinin konuşmaları haberdir ama yalnızca bir siyasi partinin propagandasına yönelik program yapılamaz." 
     



 SİYASET 














</TEXT>
</DOC>
