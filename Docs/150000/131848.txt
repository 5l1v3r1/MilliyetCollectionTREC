<DOC>
<DOCNO> 131848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sonspo16.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Revivo ile sözleşme imzalıyor... 
</HEADLINE>
<TEXT>

     Galatasaray, sağlık kontrolünden geçen Fenerbahçeli Haim Revivo ile bugün sözleşme imzalıyor. 
     İstanbul'a bugün gelen Revivo, Atatürk Havalimanı'ndan Bakırköy Acıbadem Hastanesi'ne giderek, Galatasaray Kulübü Doktoru Serhan Kurtulmuş'un gözetiminde sağlık kontrolünden geçti. 
     Dr.Kurtulmuş, ortopedi, kardiyoloji, göz ve dahiliye servislerinde kontrolden geçen İsrailli oyuncuya çeşitli testlerin yapıldığını söyledi. Revivo'nun kontroller sonucunda hiçbir sorunun bulunmadığı açıklandı. 
     İsrailli futbolcu, sağlık kontrolünün ardından Florya Metin Oktay Tesisleri'ne geçerken, kulüpten yapılan açıklamada, saat 17.15'de tesislerde Revivo'nun imza töreninin yapılacağı bildirildi. 
     





</TEXT>
</DOC>
