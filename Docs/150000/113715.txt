<DOC>
<DOCNO> 113715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sonspo12.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, kampa girdi... 
</HEADLINE>
<TEXT>

     Galatasaray, Birinci Süper Futbol Ligi'nde Diyarbakırspor ile yarın yapacağı maç için Florya Metin Oktay Tesisleri'nde kampa girdi. 
     Hazırlıklarını bu akşam basına kapalı gerçekleştireceği idmanla tamamlayacak sarı-kırmızılı ekipte, sakatlığı süren Sarr yarınki maçta forma giyemeyecek. 
     Avrupa Şampiyonlar Ligi ve Birinci Süper Lig'de yaptığı son maçlarda gol sıkıntısı çeken Galatasaray, Diyarbakırspor'u yenerek, Ali Sami Yen Stadı'ndaki üst üste 23. maçını da kazanmayı ve Fenerbahçe'nin 24 maçlık rekoruna bir adım daha yaklaşmayı hedefliyor. 
     Galatasaray'ın, Diyarbakırspor karşısına, Mondragon, Ümit Davala, Bülent, Emre Almaguer , Hakan, Batista, Felipe, Hasan, Ergün, Arif, Christian Ümit Karan 11'i ile çıkması bekleniyor. 
     Ali Sami Yen Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Mustafa Çulcu yönetecek. 
     





</TEXT>
</DOC>
