<DOC>
<DOCNO> 101813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/okur.html </URL>
<DATE> 2002/08/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Oğul Cem siyasete ısınıyor 
</HEADLINE>
<TEXT>

     Kemal Derviş, artık rütbesiz... Siyasette yolunu çiziyor. Görüşme üzerine görüşme yapıyor, merkez solu birleştirmek adına adım atıyor. Derviş’in destekçisi yok. Herkes Ankara yoluna döküldü. İşte Arı Grubu, iki gün boyunca Ankara’ya karargah kurdu. İşçi sendikalarıyla görüşme sürüyor. Görüşme merkezi Derviş’in ofisi. 
     Makam araçları kapı önünde bekliyor. Araç ve makam ofisi, Ankaralı Zafer İnşaat’tan... Sizin anlayacağınız Derviş, hafta içinde partisinin rozetini yakasına takacak. Ofis çalışacak. 
     Ofis, araç dedik... 
     
Etik değerler      İstanbul’da faaliyet gösteren "Türkiye Etik Değerler Merkezi"ne kilitlendik. 
     2001 yılı sonunda kuruldu. 
     Kuruluş amacı, "iş hayatındaki etik". Bunun sorgulanması. Başkanı Boğaziçi Üniversitesi Rektörü Sabih Tansal. Pek çok üyesi var. Tek tek saymaya gerek yok. Türk Henkel, Fako, Roche, Borusan Boru, Beko, Ata Yatırım kurucu üyelerden birkaçı. Bir de tüzel kişilikler var. 
     Örneğin, Türk Sanayici ve İşadamları Derneği TÜSİAD buraya üye... 
     Madem ki iş hayatındaki etik bu merkezde sorgulanıyor, bir inşaat şirketinin siyasete ısınmaya çalışan burnu çiçeğindeki bir siyasetçiye tavrı ve yaklaşımı nasıl yorumlanmalı 
     O yüzden her iki tarafın da konuyla ilgili olarak detaylı açıklama yapması şart değil mi 
     Derviş, ofis kiraladığını söylüyor, aylık kira bedelini açıklıyor. Eğitimli, düzgün, farklı bir portre çiziyor çizmesine de hal böyle olunca gecikmeli gelen açıklama kafaları karıştırıyor. 
     Niçin böyle düşünmek zorunda kalıyoruz, buna gerek var mı 
     Oysa her şey daha farklı olmalı. 
     Bizim derdimiz belli... 
     Biz, kimin nereden ve hangi amaçla siyaseti finanse ettiğini öğrenmeyi, siyasetteki etiği gündeme getirmeyi amaçlıyoruz. Özlemini duyduğumuz siyasi parti şeffaflığını görmek istiyoruz. Kim, hangi partiye ne kadar yardım ya da bağış yapıyor, daha yolun başında açıklamasını yapsın, gizli hesaplara gerek kalmasın diyoruz. 
     Sonuçta bir siyasetçiye ya da bir siyasi partiye bağış ya da yardım yapmak suç değil ki 
     
Oğul Cem işbaşında      Amaç, şeffaflık ve değişim diyorlar. 
     O halde değişimin simgesi olarak ortaya çıkanlar acaba ne yapıyorlar 
     Örneğin, Yeni Türkiye Partisi Ne yapıyor, nasıl örgütleniyor, kurmayları kimler 
     DSP’den kopan Şişli Belediye Başkanı Mustafa Sarıgül, bir taraftan Kemal Derviş’i YTP’ye gelecek açıklamaları yapıyor. Bir taraftan da YTP’nin İletişim ve Tanıtım Merkezi’nin en güçlü ismi olarak ortaya çıkıyor. Partinin logosu, seçimlerde partinin kampanyasını taşıyacak reklam ajansı kim olacak Bunlarla uğraşıyor. 
     İşleri yoğun olmasına yoğun da çok zor değil. Çünkü kendisine sağlam bir yardımcı seçmiş 
     Kerim Cem... 
     YTP’nin Genel Başkanı İsmail Cem’in oğlu. Kerim Cem, yardımcı oluyor. Mustafa Sarıgül, "birlikte çalışıyoruz" derken Kerim Cem, "sadece ailemden dolayı YTP ile bir bağım var. Başka bağım yok" diyor. İş görüşmesi yapan reklamcılar ise karşılarında YTP adına hem Sarıgül’ü hem de Kerim Cem’i buluyor. Kısacası kafalar karıştıkça karışıyor. 
     YTP’liler ne yapsın, amblem demişler, reklamcı Atilla Aksoy, bir amblem seçmiş. Yok, "adaptasyon" olmadı, "gül" diyerek işlerini yapmaya çalışıyorlar. İnşallah sorun çıkmaz. Koskoca YTP de böylesine bir sıkıntıya girmez... Kerim Cem, bilgili, iyi eğitimli, İngiltere’de siyaset okumuş. Üstelik artık zirvelere evini de açıyor. Pazar günü yapılan Kemal Derviş ile YTP’nin Genel Başkanı İsmail Cem ve kurucu üye Hüsamettin Özkan, onun Bebek’teki kiralık yalı dairesinde bir araya geldi. Siyasete ısınma turunu sürdürüyor. 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
