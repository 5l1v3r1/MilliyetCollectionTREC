<DOC>
<DOCNO> 142628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/cemal.html </URL>
<DATE> 2003/03/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İşte kapı, işte sapı 
</HEADLINE>
<TEXT>

     Şimdi vetoların sayısı ikiye çıkıyor. Üstelik bu kez veto hakkına sahip ülke, Türkiye’nin bugüne kadar resmen tanımadığı bir ülke 
     Güney Kıbrıs. 
     Kıbrıs Rum yönetimi yeşil ışık yakmadan, bundan böyle üyelik için AB ile müzakere masasına bile oturamayız. Yani AB’den müzakere tarihi alamayız. 
     Hayatın gerçekleri 
     Ankara’da biliniyordu. Çözüm olmazsa AB’den, daha sonra Avrupa Konseyi’nden hangi seslerin çıkacağı sır değildi. 
     Ama Denktaş’ın sesine kulak verildi. Ankara’da kimileri, Kıbrıs’ın stratejik değerine kafa yorarken, AB’nin Türkiye açısından stratejik değerini - bilerek bilmeyerek, kasıtlı kasıtsız - göz ardı ettiler. 
     Türkiye için önemsiz mi AB 
     Önemsizse çekin kuyruğunu 
     Bir başka hayatın gerçeği 
     IMF... 
     3 Kasım’la AKP hükümet oldu. 
     Üstelik büyük bir parlamento çoğunluğuyla. Ekonomide beklentiler olumluydu. Faizler önce düştü. Borç sorunu hafifleyebilecekti. 
     Ama kısa süre sonra faizler yeniden yükselmeye başladı. Her 1 puanlık faiz artışı, Türkiye’nin borç yükünü 1 milyar dolar artırıyordu. 
     Piyasalarda beklentilerin olumsuza dönmesi, hükümetin IMF ile ilişkilerde ipe un sermesiydi. Mali disiplinle ilgili kuşkulu ipuçlarının AKP liderliğinde su yüzüne vurmasıydı. 
     Amerika’dan Irak dolayısıyla tezkere parası gelir, böylece IMF’den kaytarırız düşüncesine saplandı AKP kurmayları. Yan yollar aramaya başladılar. 
     Ancak tezkere reddedilip, piyasalar kriz işareti verince, bu kez hızla IMF programı’na sarıldı hükümet. Oysa gereğini daha işin başında yapsaydı, değerli üç ayı kaybetmeyecek, faizler bu kadar artmayacaktı. 
     Hayatın gerçekleri 
     Davet eden biziz IMF’yi. 
     Washington’un desteğiyle IMF’den toplam 30 küsur milyar dolar kredi alarak ekonomiyi iflas uçurumundan geri çevirdik. O da bize bu kredinin koşullarını sıraladı. Enflasyonla mücadele ve yapısal değişim dedi. 
     İstemiyorsanız, özellikle aş ve iş sorunu açısından sonuçlarını göze alıyorsanız, içi kof nutukların arkasına saklanmak yerine, çekin kuyruğunu gitsin IMF de... 
     Hayatın bir başka gerçeği 
     Amerika. 
     Başkan Bush kafaya koymuş, Irak’a vuracak. Kuzey’den ikinci cephe açmak için bastırıyor. Hükümet ve asker ise Türkiye’nin engellemeyeceği bir savaşta hiç olmazsa uğrayacağı zararın bir bölümünü karşılamak ve Saddam sonrası Irak’ında söz hakkı sahibi olmak için tezkere’den yana... 
     Ama oyunun ilk perdesini çok mahcup oynadılar. Çıkıp açık açık anlatmadılar tezkerenin gerekçesi. 
     Ve TBMM’den hayır çıktı. 
     Şimdi ikinci tur bekleniyor. 
     Tezkere parası önemli mi 
     ABD ile ortaklık önemli mi 
     Saddam sonrası Irak önemli mi 
     Değilse, çekin kuyruğunu gitsin. 
     Tezkerede yokuz deyin açık açık... 
     Ve Avrupa’yla çatışarak, Amerika’yla çatışarak, IMF ile çatışarak Türkiye’ye yeni bir yol bulabileceksiniz, yeni bir dünya kurabileceksiniz, buyurun. 
     İşte kapı, işte sapı 
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
