<DOC>
<DOCNO> 130317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/cemal.html </URL>
<DATE> 2003/01/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bak bak, bir vatan haini mi 
</HEADLINE>
<TEXT>

     "Biz verebileceğimizi söylerken, size ne oluyor Neden böyle önyargılısınız Nereden biliyorsunuz ki bizim gerçeğimizi .." 
     Cuma günü öğle vakti. 
     Ege Üniversitesi Kültür ve Sanat Evi’nin anfisi gençlerle dolu. Sorular öyle geliyor, alkışlar öyle kopuyor ki, çoğunluğun Kıbrıs’ta çözüm diyenlere fazla sıcak bakmadığı anlaşılıyor. 
     Kimi, Rum’a güvenmiyor. 
     Kimi, Avrupa’ya güvenmiyor. 
     "Avrupalı iki yüzlüdür, sözüne güvenilmez" diyor. Yaşlıca bir tarihçi, "Her fikir muhteremdir ama..." diye başlayarak tarihe öylesine dalıyor ki, o derinliklerden bugüne dönük sadece husumet çıkabiliyor. Çünkü, geleceğe yalnızca siyah - beyaz, yani dost - düşman penceresinden bakıyor. 
     Pozitif hiçbir şey yok. 
     Geçmişin bu denli tutsağı olunca, geleceğin barışını kurmak mümkün olabilir mi 
     Sanmıyorum. 
     İnsanlık geçmişin kötü anılarına bu denli saplanmış olsaydı, dünyanın hiçbir yerinde barış kurulamazdı diyorum. Öyle olsaydı, tarihin en büyük barış projesi olan Avrupa Birliği, oluk gibi kan akan, insanlığa karşı büyük suçların işlendiği Dünya Savaşı’ndan sonra gerçekleşemezdi diyorum. Ve adını unuttuğum büyük bir tarihçinin sözünü aktarıyorum 
     "Tarihin kölesi olmak için değil, iyi öğrencisi olmak için tarihi öğrenmek lazım." 
     Atatürk ve dava arkadaşlarının armudun sapı, üzümün çöpü deselerdi, Lozan Antlaşması imzalanamazdı, Türkiye Cumhuriyeti tarih sahnesine çıkamazdı diyorum. 
     Dinliyorlar sessizce. 
     Evren Paşa’ya da kızıyorlar 
     Bunca yıl sonra bir konuda Evren Paşa’yı savunabileceğim hiç aklıma gelmezdi. "1974’te toprağı zaten sonra vermek için fazladan almıştık. Karşılıklı ödünlerle anlaşmaya varılsın ve herkes bu Kıbrıs derdinden bir an önce kurtulsun diyen Kenan Evren, böyle düşündüğü halde hala susan bazı emekli devlet büyüklerinin gösteremediği medeni cesareti sergiledi, iyi yaptı" diyorum. 
     Bir genç kalkıp Kıbrıs’ta çözümü neredeyse Atatürkçülüğe aykırı buluyor. Biri, Avrupa Birliği’ne, "AB’nin bu kadarla yetineceğini nereden bilelim. Ya yarın daha fazla toprak isterse Kıbrıs’ta..." diye çatıyor. 
     Benim gözüm onda. 
     Kıpır kıpır. Yerinde duramıyor artık. İlle de sorusunu soracak. Sonunda mikrofonu eline geçiriyor. "Ben verilecek topraklardan geliyorum" diye söze başlıyor genç kız, "Güzelyurt’tan, Kıbrıs’tan geliyorum. Evim, planda verilmesi öngörülen topraklarda... Biz bu topraklardan verilebileceğini söylüyoruz, size ne oluyor Niye bu kadar önyargılısınız Bizi ne kadar tanıyorsunuz Tanımıyorsunuz ki..." 
     Ve oturuyor yerine. 
     Anfide önce bir sessizlik, suskunluk. Biraz da şaşkınlık galiba. Sonra hafif tertip kıpırdanma ve gülüşmeler. Ama protesto yok. Ege Üniversitesi Kültür ve Sanat Evi’nde gençlerin olgunluğu ne güzel... 
     Peki, kimine göre şimdi bu genç kız vatan haini’, öyle mi 
     Haydi canım sen de 
     Konuşmamı bitirip dışarı çıkıyorum. "Vatan hainleri" çoğalıyor. Bir anda çevremi sarıyorlar. Güzelyurtlu genç kızı, medeni cesaretinden dolayı kutluyorum. Cıvıl cıvıl genç insanlar. Ege Üniversitesi’nin Kıbrıslı Türk öğrencileri. Çoğunluğu kız ve daha ilginci Güzelyurtlu... 
     Kendilerine vatan haini diyenlere haklı olarak ateş püskürüyorlar. Kıbrıs gerçeğini bilmeyenlerin, birtakım sözde milliyetçi klişelerle ahkam kesmelerine ifrit olduklarını belirtiyorlar. Gidip Güney’de Rum kesiminde çalışanları, şimdiden Rum pasaportu sahibi olanları anlatıyorlar. 
     Biri kulağıma eğiliyor 
     "Kimse bizi vatan haini diye damgalayamaz. O kadar ucuz değil bu suçlama. Biz Kıbrıs’ı da, yaşadığımız toprakları da seviyoruz." 
     Bir noktayı vurguluyor 
     "Sürekli olarak 1974 öncesi kafamıza kakılıyor. Ya bizim geleceğimiz ne olacak Hep geçmişi düşünenler, bizim geleceğimizi ne kadar düşünüyorlar Devamlı geçmişten söz edenlerin, bizim geleceğimizi çalmaya hakları yok." 
     Kıbrıs’a sürekli soğuk savaş gözlükleri ile bakanlar, Kıbrıs’ta yalnızca geçmişin kötü hatıralarına saplananlar, bu sözün altında yatan gerçeği de lütfen bir nebze olsun anlamaya, Kıbrıs’ta yükselen bu genç seslere biraz önyargısız kulak vermeye çalışsınlar 
     "Kimsenin bizim geleceğimizi çalmaya hakkı yok " 
     İyi pazarlar 
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
