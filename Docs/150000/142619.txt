<DOC>
<DOCNO> 142619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yasam/yas08.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İmk nsız Aşk’a yazar tepkisi... 
</HEADLINE>
<TEXT>

     ŞÜKRAN PAKKAN İstanbul 

     Kamuoyunda tartışma konusu olan "İmkansız Aşk" isimli romanı yayınlayan Can Yayınları kendi çatısı altındaki kadın yazarların tepkisini çekti. Feride Çiçekoğlu, Gönül Kıvılcım, Müge İplikçi, Nalan Barbarosoğlu ve Sema Kaygusuz, Hasan Öztoprak’ın eski sevgilisi Aslı Erdoğan’la yaşadığı özel ilişkiyi anlattığı kitabın edebiyattaki duruşundan ve yazarın tavrından rahatsız olduklarını belirterek, yayınevinden ayrılmak istedi. Yayınevinin, kitabın bir başka baskısı olmayacağına dair söz vererek, kadın yazarları ikna etmeyi başardığı belirtildi. Beş kadın yazarın, kitabın yeniden bir baskısı yapılması durumunda, bu kez geri dönüşü olmayan bir karar alacakları kaydedildi. Yazarlar, yaptıkları ortak açıklamada, Öztoprak’ın romanının bulunduğu bir yayınevinde, kendi kitaplarının yayınlanmasını istemediklerini belirterek, şunları söyledi "Bu ve buna benzer bütün yayınları protesto ettiğimizi, gösterdiğimiz tavrın sürekli bir eylem olduğunu altını çizeriz." 
     
     



 YAŞAM 



















</TEXT>
</DOC>
