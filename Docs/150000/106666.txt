<DOC>
<DOCNO> 106666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/siyaset/siy04.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı dosyayı inceliyor 
</HEADLINE>
<TEXT>

DGM Başsavcısı Ertürk, Tayyip Erdoğan’ın adli sicil kaydının silinmesiyle ilgili kararı incelediğini, usule aykırı bir durumda itiraz hakkını kullanacağını söyledi 
     ÖZGÜR CEBE Diyarbakır DHA 

     Diyarbakır 4 No’lu DGM, AKP lideri Recep Tayyip Erdoğan’ın adli sicil kaydının silinmesine ilişkin tezkereyi dün Adli Sicil İstatistik Genel Müdürlüğü’ne gönderdi. Tezkerede, 312. maddede yapılan son değişiklikle Erdoğan hakkındaki adli sicil kaydının ikiye karşı bir oyla silinmesi yönünde karar verildiği belirtilerek, adli sicildeki sabıka kaydının silinmesi istendi. Tezkerede, adli sicil kaydının iade - i muhakemeyle düzeltilmesinin usul yasası açısından mümkün olmadığı, 3683 sayılı Adli Sicil Kanunu’ndaki hükümlülüğe ilişkin kaydın TCK’nın 2. maddesinin uygulanması yoluyla silinmesine karar verildiği kaydedildi. 4 Nolu DGM, dosyayı AKP lideri Erdoğan’ın mahk m olduğu 3 Nolu DGM’ye iade etti. 
     DGM Başsavcısı Şaban Ertürk, kararla ilgili incelemesinin devam ettiğini belirterek "4 Nolu DGM’nin kararı kesindir. Dosyayı ayrıntılarıyla inceledikten sonra usule aykırı bir durum tespit edildiği takdirde itiraz hakkımızı kullanacağız" dedi. 
     



 SİYASET 



















</TEXT>
</DOC>
