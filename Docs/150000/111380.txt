<DOC>
<DOCNO> 111380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/ekonomi/eko07.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş çıkarsa faiz düşemez 
</HEADLINE>
<TEXT>

Bakan Türker, olası Irak operasyonunun en büyük faturasının faizin yüzde 45 - 50’ye gerilememesi olacağını söyledi 
     ANKARA Milliyet 

     Devlet Bakanı Masum Türker, TÜRMOB Genel Kurulu’nda yaptığı konuşmada, Kemal Derviş’in "Irak operasyonu nedeniyle Türkiye’nin ek finansman ihtiyacı doğar" sözlerini eleştirdi. 
     Türker, "Ek finansman borç alma anlamına gelir ve bunun karşılığında faiz ödenmesi gerekir. Olası bir savaşta, Türkiye büyük zararlarla karşı karşıya kalacak. Hem birileri iş yapacak, hem zarar edeceksiniz, hem de faiz ödeyeceksiniz" dedi. Türker, "Yüzde 52’den, yüzde 80’e gelen ve yüzde 70’in altına düşmeye başlayan faiz düşecek mi Eğer, yüzde 45 - 50 bandına faiz gelmeyecekse işte Irak’a müdahalenin faturası budur" diye konuştu. 
     Türker, bazılarının Irak’a askeri harekattan yana olduğunu belirtti ve "Bunu istedikleri gibi yapabilmenin ve belli bir kazanç sağlamanın yolu Ecevit ve ekibinin olmadığı bir parlamentodur" diye konuştu. 
     
     
     



 EKONOMİ 











</TEXT>
</DOC>
