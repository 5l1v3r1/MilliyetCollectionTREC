<DOC>
<DOCNO> 137552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo21.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü ve Abdullah birkaç gün daha takımdan ayrı çalışacaklar 
</HEADLINE>
<TEXT>

     Fenerbahçe'de sakatlıkları nedeniyle bugünkü idmana katılmayan futbolculardan Rüştü ve Abdullah'ın birkaç gün daha takımdan ayrı çalışacakları bildirildi. 
     Kulüp doktoru İsmail Başöz, kaleci Rüştü'nün ayak bileğinde problem olduğunu belirterek, ''Oynamasına engel olacağını sanmıyorum ama sakatlığını ciddiye alıyoruz. Tedbir amacıyla birkaç gün idmanlara çıkarmayacağız. Gaziantepspor maçında aldığı darbe nedeniyle dizi şişen Abdullah'a da birkaç gün takımdan ayrı kuvvet çalıştırması yaptıracağız'' dedi. 
     Uzun süredir dizinde sakatlığı bulunan Serhat'ın da tedavisinin sürdüğünü kaydeden Dr. Başöz, Hakan, Semih ve Recep'in ise soğuk algınlığı nedeniyle halsiz olduklarını ifade etti. 
     Bu arada, önemli bir sakatlığı bulunmayan Mirkoviç'in, özel işleri nedeniyle izin aldığı için sabahki antrenmana katılmadığı, Yugoslav futbolcunun öğleden sonra özel idman yaptığı bildirildi. 
     





</TEXT>
</DOC>
