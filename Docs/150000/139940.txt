<DOC>
<DOCNO> 139940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sontur11.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te ''Savaşa Hayır'' mitingi başladı... 
</HEADLINE>
<TEXT>

p    Bazı sendikalar ve sivil toplum kuruluşlarının yapacağı ''Irak'ta savaş hayır'' mitingi için gruplar Hipodrom'dan yürüyüşe başladılar. 
     Mitinge katılmak için Ankara dışındaki illerden 400 otobüsle gelen katılımcılar, sabahın erken saatlerinden itibaren Hipodrom'da toplandılar. Burada Ankara'dan mitinge katılacaklarla biraraya gelen gruplar saat 10.30'da Talatpaşa Bulvarı'nı izleyerek Sıhhiye'ye doğru yürüyüşe geçtiler. 
     Kortejin en önünde ''Halk bu savaşı durduracak'' pankartı taşınırken, katılımcılar ''Savaşa evet vatana ihanettir'', ''Kahrolsun ABD emperyalizmi'', ''Yaşasın halkların kardeşliği'', ''Savaşa hayır'' gibi sloganlar attılar. 
     Gruplar ''Savaşa sessiz, kalma, ortak olma, geçit verme'', ''Savaş için değil, halk için bütçe'', ''Savaş değil barış istiyoruz şeklinde pankartlar taşırken, kortejin önünde mitingi düzenleyen kuruluşların yöneticileri, bazı CHP milletvekilleri ve sanatçı Edip Akbayram yürüdü. Öndeki grubun arkasında, DİSK, KESK, TÜRK-İŞ, HAK-İŞ, TMMOB, TTB, ÖDP, TKP, TDP, EMEP, DEHAP, çeşitli dernekler, öğrenciler ve meslek kuruluşu üyeleri yer aldı. 
     Yürüyüş öncesi Ankara Emniyet Müdürlüğü'ne bağlı ekipler Hipodrom çevresinde yoğun güvenlik önemli aldı. 
     Panzerlerinde görev aldığı güvenlik önlemleri çerçevesinde 5 bine yakın polis Hipodrom, Sıhhiye, Güvenpark ve TBMM'ye çıkan yollara yerleştirildi. Emniyet Genel Müdürlüğü ile İl Jandarma Alay Komutanlığı önünde de takviye polis ve jandarma birliklerinin bekletildiği bildirildi. Öte yandan, Saat 13.00'te başlayacak mitingin yapılacağı Sıhhiye Meydanı'nda yoğun güvenlik önlemleri alındığı gözlemleniyor. 
     Mitinge katılanların yürüdüğü Talatpaşa Bulvarı ile güzergahta bulunan Atatürk Bulvarı ve Mithatpaşa Caddesi de araç trafiğine kapatıldı. 
     Güvenlik kuvvetleri mitinge katılacakların üst aramasını yaparak sıhhiye Meydanı'na girmesine izin veriyor. 
     





</TEXT>
</DOC>
