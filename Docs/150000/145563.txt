<DOC>
<DOCNO> 145563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur01.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ile 4 yaşındaki oğlu, kabloyla boğularak öldürüldü... 
</HEADLINE>
<TEXT>

     Ümraniye'de bir kadın ile 4 yaşındaki oğlu, kabloyla boğularak öldürüldü. 
     Kazım Karabekir Mahallesi Gündoğdu Caddesi'ndeki bir evde oturan Saadet Taş'ın 32 evine gelen komşuları, Taş ile 4 yaşındaki oğlu Ferdi'nin cesetleriyle karşılaştı. 
     Olay yerine çağrılan polis ekiplerince yapılan incelemede, anne ile oğlunun kabloyla boğularak öldürüldüğü belirlendi. 
     Asayiş Şube Müdürlüğü'ne bağlı Cinayet Büro Amirliği ile Hırsızlık Büro Amirliği ekiplerinin araştırmalarını sürdürdüğü ve olayın aydınlatılmasına çalışıldığı bildirildi. 
     
     HIRSIZLAR YAPMIŞ OLABİLİR 

     Ümraniye'de kabloyla boğulan 4 yaşındaki Fırat Taş ile annesi Saadet Taş'ın, hırsızlık amacıyla öldürülmüş olabilecekleri bildirildi. 
     Kazım Karabekir Mahallesi Gündoğdu Caddesi'nde oturan ve oğluyla birlikte kabloyla boğularak öldürülmüş halde bulunan Saadet Taş'ın boynundaki altın kolye ile kolundaki bileziklerin alındığı anlaşıldı. 
     Yetkililer, bir tersanede gece vardiyasında çalıştığı için olay sırasında evde bulunmayan eş Hadım Taş'ın ifadesine başvurulduğunu belirterek, cinayetle ilgili soruşturmanın sürdürüldüğünü kaydettiler. 
     
</TEXT>
</DOC>
