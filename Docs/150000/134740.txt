<DOC>
<DOCNO> 134740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yasam/yas09.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Centilmen hırsız 
</HEADLINE>
<TEXT>

Çaldığı cipin içindeki genç kızı yol boyu sakinleştirmeye uğraştı. Yol parası teklif etti, istemeyince bir taksiyle karakola gönderdi.. 
     MUSTAFA KURTARAN İstanbul 

     Kız arkadaşı Aslı Gülerhan’la önceki gece eğlenmeye çıkan Songür Özler 26 , para çekmek için bankamatik arıyordu. Nihayet 34 AD 2095 plakalı Grand Cherokee marka cipiyle, Levent’teki bir banka şubesinin önünde durdu. 
     Özler, kız arkadaşı Aslı Gülerhan’ın içinde bulunduğu aracı çalışır durumda bırakarak bankamatiğe gitti. Özler, para çekiyordu ki, kimliği belirlenemeyen bir kişi genç kızın içinde bulunduğu cipe atlayarak gaza bastı ve oradan uzaklaştı. 
     
     Yakınlarını arayabilirsin’ 
     Cipin içindeki Aslı Gülerhan korku içindeydi. Hırsız onu sakinleştirmek için konuşmaya başladı... 
     "Sakın korkma. Sana zarar vermeyeceğim. İhtiyacım olduğu için aracı aldım" Ancak Aslı sakinleşecek gibi değildi. Hırsız devam etti "İstersen özel eşyalarını alabilirsin. Telefon ve paraya ihtiyacın varsa yardım edeyim. İstiyorsan, tanıdıklarını arayıp iyi olduğunu da söyleyebilirsin..." 
     Konuşa konuşa D - 100 Karayolu Bahçelievler mevkiine gelmişlerdi ki, hırsız aracı durdurdu ve bir taksi çevirdi. Gülerhan’ı taksiye bindirdikten sonra sürücüye Levent Polis Merkezi’ne gitmesini söyledikten sonra yeniden kayıplara karıştı. 
     



 YAŞAM 





















</TEXT>
</DOC>
