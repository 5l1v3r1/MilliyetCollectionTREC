<DOC>
<DOCNO> 123167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/soneko05.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
United Airlines iflasa sürükleniyor... 
</HEADLINE>
<TEXT>

     ABD'nin ikinci büyük havayolu şirketi United Airlines iflasa sürüklenip, konkordato başvurusuna hazırlanırken, şirketin hisse senedi fiyatı borsada 1 doların da altına düştü. 
     United Airlines'ın kurucusu UAL'ın hisse senedi fiyatı New York menkul kıymetler borsası Wall Street'te 16 sent düşüşle 84 sente indi. UAL'ın 1.8 milyar dolarlık kredi garantisi talebinin reddedilmesi üzerine, borsada bu şirketin hisse senetlerinin satışları hızlandı. 
     American Airlines tarafından geçen yıl satın alınıncaya kadar dünyanın en büyük havayolu şirketi olan UAL'ın sorunları, ekonomik durgunluk ve 11 Eylül terörist saldırıları nedeniyle yolcu sayısındaki azalış, daha küçük ölçekli indirimli hizmet sunan şirketlerin rekabeti ile işletme stratejilerinin başarısızlığından kaynaklanıyor. 
     Kötü yönetimi suçlayan birçok personel, hiçbir işletme planı bulunmadığını, tecrübesiz insanların yönetime getirildiğinden yakınıyor. Şirketin yüzde 55'i çalışanlarına ait bulunuyor. 
     Bu arada, United ile birlikte 14 üyeli Star Alliance adlı havayolları ittifakına dahil olan Alman havayolları Lufthansa zor durumdaki iş ortağına yardım önerdi. Lufthansa uçaklar ya da emlak gibi UAL'ın malvarlıklarını güvence altına almayı istiyor. 
     





</TEXT>
</DOC>
