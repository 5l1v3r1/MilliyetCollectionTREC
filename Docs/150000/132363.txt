<DOC>
<DOCNO> 132363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/temelkuran.html </URL>
<DATE> 2003/01/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bizim çocuklar ve Cem Uzan "destanı" 
</HEADLINE>
<TEXT>

     Bütün tarihi yerlerin etrafında, elleri ceplerinde, fermuarları açık, yanakları soğuktan çatlamış, elleri morarmış, üst üste giyilmiş kazaklarıyla çocuklar, dolaşırlar Doğu’da. "Yabancı" gelince hepsi fırlar yerinden 
     "Anlatayım mı abla " 
     Senin "Anlat bakalım" demenle başlar ezberlenerek, tekrarlanarak, anlamı unutulmuş bir duaya dönüşmüş efsaneler. Van Kalesi’nin etrafında, Urfa’da Balıklı Göl’ün çevresinde, hatta Gevaş’ta "Vizontele"nin eski film setinin oralarda... 
     O müthiş akıllı çocuklar, hızla büyümüş küçük adamlar ve kadınlar, para kazanmak için beyinlerini, bedenlerini paralamak zorunda olan cılızcıklar, buralarda doğdukları için -Allah kahretsin - Denize dökülecekler Şansları yaver giderse buradan kurtulup... Kurtulup, büyük şehirde kırılacaklar... 
     
Hasankeyf’te çocuklar      "İsterseniz anlatabilirim Hasankeyf’in efsanesini" dedi 12 yaşındaki çocuk, "Kokartlı rehberiz biz". Kartını uzattı, kart bastırmış "Bekir Ayhan Genç Yerel Rehber". Kaymakamlık Hasankeyf efsanesini bilen çocukları bir haftalık eğitimden geçirip resmi rehber yapmış meğer. Helal olsun kaymakamlığa Hakikaten helal olsun 
     Neyse, "Anlat" demedik biz, niyeyse. Sessizce tırmanmaya başladı bizimle ısrar hissettirmeyen, zarif bir mesafeden. Sonra tabii, ufak ufak anlatmaya başladı dağın, kalenin hik yesini. Anlamadım. Ne Van Kalesi’ninkini anlamıştım zira, ne Van’daki Akdamar adasının efsanesini, ne Balıklı Göl’ünkini... Çünkü çocuklar anlatmaya başladığında yüzlerine dalıyor benim gözüm, söz siliniyor, acıklı bir şarkıya dönüşüyor ses, anlattıkları hik yeyi dinleyemiyorum. Göz dolması da var tabii, denize dökülme meselesinden mütevellit... Hik ye bittiğinde uyandım yine, tam "Baraja ne diyorsun " sorusuna cevap verirken çocuk 
     "İngilizler buraya gelmiştir. Buraya baraj yapmak istemişlerdir. Cem Uzan burayı sular altında bırakmaya karar vermiştir..." 
     Çok acayip bir şey işte bu. Çocuk, Hasankeyf’e baraj yapılmaya çalışılması hik yesini de efsanenin devamı olarak anlatıyordu. 
     "Cem Uzan, öteye bir baraj yapmıştır. Buraya da baraj yapabileceğini sanmıştır. Biz yaptırmayacağız." 
     Destana yeni bir hik ye eklenmişti belli ki ve çocukların hepsi, yine ezberleyerek bu yeni bölümü, eski hik yeye eklemişti. Muhtemelen hepsi aynı cümlelerle, aynı vurguyla anlatıyorlardı bu "kötü kralezilen halk" söylencesini. Efsane devam ediyordu yani... 
     Bekir, turizmci olmak istiyor. "Boğaziçi olabilir" diyor, "ODTÜ olabilir. Daha karar vermemişiz"... Fazladan para vermeye kalkınca "İstemez " diyor. Bu toprak h l fazlaya tamah etmeyen çocuklar veriyor... 
     Dağlarda çiçekleri görünce önce bir ikisini, derken hepsini almak ister ya insan, sonra giderek toprağın tamamını kucaklamak ister. Bu çocukları görünce de öyle işte... Velhasıl, efsane devam ediyor. 
     Mühim not Ben yine çok uzaklara gidiyorum. Nereye gittiğim sürpriz. Fakat size tavsiyem perşembe gününden itibaren gazeteye bakar vaziyette olmanızdır. Zira, her şey Yayın Koordinatörümüz "Dünyayı Omzunda Taşıyan Adam" Emre ile konuştuğumuz gibi giderse, "başka bir hayatın mümkün olduğunu" görebilirsiniz, sakın şaşırmayın 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
