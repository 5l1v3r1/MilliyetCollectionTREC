<DOC>
<DOCNO> 114534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/eko02.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan davası Newsweek’te 
</HEADLINE>
<TEXT>

ABD’nin önde gelen dergisi Motorola ve Nokia’nın açtığı davaya 6 sayfa ayırdı 
     SEMA EMİROĞLU New York 

     Amerikan Motorola ve Finlandiyalı Nokia ile Uzan ailesine ait Telsim arasındaki 3 milyar dolarlık dava, ABD ekonomisinin en çok konuşulan gündem maddelerinden biri olmayı sürdürüyor. ABD’nin önde gelen haber dergisi Newsweek, Motorola ve Nokia’nın açtığı sahtek rlık ve haraç davasını, "İnternet çağının en korkunç suçlamalarının yöneltildiği telekom skandalı" olarak nitelendirdi. 
     
     Mafya davası 
     Aptal Kredi Köpüğü’ başlığı ve Karen Lowry Miller imzasıyla yayımlanan altı sayfalık haberde, "Motorola ve Nokia’nın Türkiye’de yaklaşık 3 milyar doları nasıl kaybettiğinin öyküsü, h l büyük telekom şirketlerini tehdit eden aşırılıklara bir pencere açıyor" denildi. 
     1970’de mafya ile mücadele için kabul edilen çete ve haraç suçlamasıyla Uzanlar aleyhinde dava açıldığını kaydeden Newsweek, 122 sayfalık iddianamede Uzanlar’ın, her ay başka şirketlerine Telsim’den milyonlarca dolar kaynak aktardıkları iddiasına yer verdi. 
     
Gangster romanı gibi’      Motorola ve Nokia’nın Uzanlar’a karşı davası, bir gangster romanı gibi okunabilir" denilen haberde Uzanlar’a kredi açıldığı dönemde Türkiye’nin altın madeni’ gibi göründüğüne dikkat çekildi. 
     
     Aynı oltaya yem oldular 
     Uzanların, Telsim’i satın almak isteyen Deutsche Telekom’un şirkete 10 milyar dolar değer biçtiği konusunda Motorola ve Nokia’yı inandırdığını ve ağustosta Uzanların daha fazla para istemesi üzerine Motorola’nın 700 milyon dolar daha sağladığını belirten Newsweek, ancak 2001 başında Telsim borç ödemesini yapmayınca Nokia’nın endişelendiğini ve Motorola ile temas kurarak iki şirketin de büyük alıcı konusunda aynı oltaya yem olduğunu anladığını kaydetti. 
     Yazıda, 2001 başında Türkiye ekonomisinin çökmesinin ardından Uzan anlaşmasının da çöktüğü, teminat hisselerinin Uzanlar tarafından sulandırıldığı, borç ödeme gününün atlandığı ve Motorola’nın Uzanlar hakkında bilgi toplamak için tuttuğu Kroll şirketinin, New York’taki "haraç" davasında iddia edilecek sahtek rlık eylemleri bulduğu belirtildi. 
     
Gideriz’ tehdidi      Dergideki bir başka iddiaya göre 1999’a kadar Motorola’nın Telsim’e 775 milyon dolarlık kredi açtığı ve sallantılı ilişkiye rağmen, yüzde 66’lık hisse teminatına güvenerek, 2000 yılında 450 milyon dolar daha kredi verdiği belirtildi. Haberde, Uzanlar’ın bu noktada Nokia’ya dönerek, daha fazla kredi açmaması halinde Siemens’e gitmekle tehdit ettiğini, Nokia’nın, teminatın yüzde 7.5’e çıkarılması şartıyla 2000’in Mayıs’ında 800 milyon dolar daha kredi açtığı bildirildi. 
     
100 milyon ceza      Haberde Hakan Uzan’ın tüm suçlamaları reddettiğine ve nisanda New York’a gelip mahkemede tanıklık yapmasına rağmen, Amerikan mahkemesinin yargı yetkisini kabul etmediğine dikkat çekildi. Bu arada New York’taki Uzan yargılamasına şubatta başlanacağı, federal yargıcın Uzanlar’ın teminat gösterilen hisseleri New York mahkemesine h l göndermedikleri için ayda 1000 dolar olarak tespit ettiği ceza miktarını kasımdan itibaren 100 milyon dolara çıkardığı belirtildi. 
     



 EKONOMİ 



















</TEXT>
</DOC>
