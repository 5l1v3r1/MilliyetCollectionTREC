<DOC>
<DOCNO> 103313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yazar/bila.html </URL>
<DATE> 2002/08/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit - Derviş görüşmesi 
</HEADLINE>
<TEXT>

     Siyasetin gözü - kulağı yine Ankara’daki yoğun temas trafiğindeydi. Kemal Derviş’in, Başbakan Bülent Ecevit’i ziyaretinden çıkacak sonuç bekleniyordu. 
     Derviş, görüşme sonrasında üzgün bir ifadeyle Başbakan Ecevit’e çok teşekkür ettiğini, merkez solda birliği konuştuklarını, solun parçalanmış bir aile görüntüsü verdiğini söyledi. Derviş, Ecevit’i bu ailenin reisi, aile büyüğü olarak gördüğünü de ekledi. 
     Ecevit Öncü olmamı istedi 
     Derviş’in ziyaretinden sonra, Başbakan Ecevit’le görüştük. 
     Ecevit, Derviş’le yaptığı görüşmeyi şöyle değerlendirdi 
     - "Çok sıcak bir görüşme oldu. Dostça sohbet ettik. Tabii Sayın Derviş, Sayın Baykal’ın dün yaptığı ve benim çok yadırgadığım açıklamasından sonra fazla bir şey söyleyemedi. Her zamanki gibi merkez solda birliğin kurulmasının önemli olduğunu, buna öncülük yapmam gerektiğini ifade etti. Ama yöntem konusunda somut bir önerisi olmadı." 
     Ecevit’e sorduk 
     - "Sayın Derviş, sizi parçalanmış merkez sol ailesinin reisi olarak gördüğünü söyledi. Bu anlamda aileyi bir araya toparlayın’ önerisinde bulundu mu " 
     - "Aile reisi ifadesini bana söylemedi, ama ona benzer ifadeler kullandı. Genel olarak solun birleşmesi görüşünü tekrarladı." 
     "Derviş bir şey diyemedi" 
     - "Sayın Baykal’ın size yaptığı çağrıyı, Sayın Derviş de konu etti mi 
     - "Tabii ben o konudaki görüşümü söyledim. Size de ifade ettiğim gibi Sayın Baykal’ın bu çağrısının yakışıksız olduğunu, böyle bir çağrının yapıldığı ortamda benden nasıl bir katkı beklendiğini anlayamadığımı belirttim. Benim ömrümün kalan kısmını CHP’de ölümü bekleyerek geçirmemi isteyen bu çağrı karşısında bir şey yapmanın mümkün olamayacağını kaydettim. Sayın Derviş de bunu bildiği için çok fazla bir şey söyleyemedi." 
     Derviş, Ecevit’le yaptığı görüşmeden sonra CHP lideri Baykal’a gitti. 
     Baykal’ın çağrısı ve Ecevit’in buna yanıtıyla, Derviş’in düşündüğü CHP ile DSP arasında bir yakınlaşma sağlama olasılığı da ortadan kalkmış oldu. 
     Bu durum Derviş’i, Baykal ve CHP ile çalışma seçeneğiyle baş başa bırakmış oldu. Nitekim Derviş, Baykal’la dün akşam yaptığı görüşme sonucunda CHP’ye katılma kararını açıkladı. 
     
     







Baykal’ın vebali 


Ya bir de deprem olsaydı 


Aslı Petrum... 


Ecevit - Derviş görüşmesi 


Haydi Deniz... Dayan Deniz ayrılsak da beraberiz .. 


Genç oylar "yeni"lere .. 


Siyaset, alkol ve öğrenciler 


ABD Irak’ı vurmasa da... 


Buna "adil yargı" demek mümkün mü 


Trampetler çalmasa, insan gürültüye gitmese... 


HADEP’in seçim şansı 


Benim oyuma sol seçmenin tepkisi 


Bu borç ödenemez 


Derviş’in solu ne yana düşüyor 


</TEXT>
</DOC>
