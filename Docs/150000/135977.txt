<DOC>
<DOCNO> 135977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/dunya/dun04.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Savunma Bakanı Marie 
</HEADLINE>
<TEXT>
Türk ordusu AB’ye girer 
Milliyet’e konuşan Michel Alliot Marie Türk ordusu AB’ye fevkalade hazır. Türkiye neden ekonomide de aynı düzeyi tutturmasın 
     MİNE G. KIRIKKANAT Paris 

     Fransa’nın kadın Savunma Bakanı Michel Alliot Marie, Milliyet’e verdiği özel röportajda TSK’yı bir Fransız yetkili için alışılmamış sözlerle övdü. Michel Alliot Marie şunları söyledi "AB’ye girmek isteyen aday, aslında kendi takvimini belirler ve bu ölçütleri kendi koşullarına uygun bir süreçte gerçekleştirir. Önemli olan, Türk hükümeti ve Türkiye’nin AB ölçütlerine uyumu sağlayacak aşamaları kaydetmesidir. Örneğin savunma alanında, Türk ordusu AB’ye fevkalade hazır. Geçen hafta Kabil’deki Fransız güçlerini ziyaretim sırasında, uluslararası güç İSAF’a komuta eden Türk generaliyle görüştüm. Kendisinin Afganistan konusunda yaptığı akılcı ve gerçekçi analizden etkilendim. Türk askeri birlikleri hem yüksek performans sahibi, hem de doğru teşhisle duruma hakimler. TSK, mükemmel bir örnek. Silahlı kuvvetlerinde bu düzeyi tutturan Türkiye, niçin ekonomik anlamda aynı kriterleri yakalayamasın ". 
     Fransa Savunma Bakanı Michel Alliot Marie şu mesajları verdi. 
     
İSLAMİYET ENGEL DEĞİL      Türkiye’nin müslüman oluşu AB üyeliği için bir engel olmamalı. Fransa’da 5 milyon müslüman yaşıyor ve bizim açımızdan hiç bir sorun olmadığını söyleyebilirim. Bazı ülkeler, müslüman topluluklarla sorunlar yaşıyor olabilir. Ben bu bakış açısına karşıyım. 
     
FRANSALMANYA BARIŞA GÜVENCE      Fransa ve Almanya hükümetlerinin ve meclislerinin ortak kurul çalışmaları, bakanlıklara karşılıklı atamalar, barışı güvenceye almayı amaçlıyor. Dünya için önemli bir sembol, çünkü iki düşman ülkenin nasıl dost olabileceğini gösteriyor. 
     
ORDULARIMIZ BENZİYOR      Türk ve Fransız ordularının cumhuriyet tarihinde çok iyi ilişkileri oldu. Bugün Afganistan’da beraberler. Türk askerlerinin yetkinliği, yerel halkla kurdukları fevkalade ilişkiler açısından, Fransız askeriyle geleneksel benzerlikler gösteriyor. 
     
SAVAŞ SON ÇARE OLMALI      Eğer Irak’ta kitlesel imha silahı varsa, bunu ortaya koymak BM Güvenlik Konseyinin 1441 no.lu kararı gereği, BM müfettişlerinin işidir. Savaş, son çare olmalı. Irak’ta eğer kitlesel imha silahları varsa, bu silahların çok büyük bölümü önceki savaşlar sırasında tahrip edildi. 
     



 DÜNYA 













</TEXT>
</DOC>
