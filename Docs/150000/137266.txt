<DOC>
<DOCNO> 137266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun11.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, savaş karşıtı kamuoyu baskısı ile zor durumda... 
</HEADLINE>
<TEXT>

     İngiltere Dışişleri Bakanı Jack Straw, halk desteği olmaksızın Irak'a karşı bir savaşın çok zor olacağını söyledi. 
     Irak'a karşı olası bir savaşı protesto eden yüzbinlerce kişi, cumartesi günü Londra'da yürüyüş yapmıştı. 
     Straw, BBC'ye yaptığı açıklamada, ''Yürüyüş çok, çok büyük bir gösteriydi, muhtemelen Londra'daki yakın demokrasi tarihimizde gördüklerimizin en büyüğüydü. Kamuoyunun görüşlerini dikkate almalıyız'' dedi. 
     Halkın önemli bir bölümünün askeri harekata karşı olması halinde İngiltere'nin savaşa gidip gidemeyeceğinin sorulması üzerine Straw, ''Bu koşullarda bu gerçekten çok zor olacaktır'' diye konuştu. 
     ABD'nin Irak konusundaki katı tutumunu benimseyen İngiltere Başbakanı Tony Blair, Körfez'e şimdiden 40 bin asker gönderdi. 
     Düzenleyenlere göre, Londra'da yapılan gösteriye 2 milyon kişi katıldı. Polise göreyse bu rakam 750 bin civarında. 
     





</TEXT>
</DOC>
