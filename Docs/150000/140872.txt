<DOC>
<DOCNO> 140872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/aeko.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, batmasına izin verilmeyecek kadar önemli 
</HEADLINE>
<TEXT>

Financial Times Gazetesi Son birkaç günde olanlar, Türkiye’nin borçlarıyla baş başa bırakılamayacak kadar önemli bir stratejik ortak olduğunu öğretti 
     Financial Times FT Türkiye’nin, Batmasına izin verilmeyecek kadar önmeli bir ülke’ olduğunu yazdı. 
     FT’nin, "Türk Altın" başlıklı başyazısında, Türkiye’de yabancı asker bulundurulmasını öngören tezkere konusunda Meclis’in ortaya koyduğu tutumun değişebileceği, ancak Türkiye’nin finansal güçlüklerinin çok da fazla değişiklik göstermeyeceği belirtildi. 
     
     Darbe oluşturabilir’ 
     Türkiye’nin her koşulda IMF programına sıkı sıkıya bağlı kalması gerektiği kaydedilen haberde şöyle denildi 
     "Son birkaç günde yaşananlar herkese Türkiye’nin borçlarıyla baş başa bir durumda terk edilemeyecek kadar önemli bir stratejik ortak olduğunu öğretmeli, hele ki Irak savaşının bölgedeki istikrarsızlığa yeni gerginlikler ekleyeceği düşünülürse, bunun önemi iyice kavranacaktır. Savaş olsa da olmasa da Türkiye’nin finansal yardıma ihtiyacı olacak" Gazete, halen 100 milyar dolarlık iç borcu olan Türkiye için Amerikan yardım paketini kaybetmenin ekonomik canlanma açısından bir darbe oluşturabileceğini de savundu. 
     
Altın k sesini beklediler’      FT’nin haberinde şöyle denildi "IMF reformlarından sapmak için bahaneler yok değildi. Ama bu reformlardan uzaklaşan hükümet her şeyden önce kendi hedeflerine zarar verdi. Gözlerini reformların görüldüğü cam küreden ayırarak Türkiye’nin olanaklarına zarar verdi. Zira dikkatleri, ABD’nin önlerine koyduğu bir k se altına dönmüştü, bu altının sadece bu yılın finansal eksiğini gidermekle kalmayıp bütçeden acı verici kesintiler yapılmasının da önüne geçilebileceğini umdular." 
     
Yardım paketi ile borç yapılandırılacak’      CNN Türk’te Mehmet Ali Birand ve Uğur Gürses’in sorularını yanıtlayan Devlet Bakanı Ali Babacan, ABD’den bir yardım paketi gelmesi halinde hibe kısmını bütçede kullanmayı düşündüklerini ancak kredilerin bütçede değil borçları yeniden yapılandırmakta kullanılacağını kaydetti. Babacan, böylece kısa vadeli borç miktarının azalarak uzun vadeli borç miktarının artmasına neden olacak bir şekilde yardımı kullanacaklarını dile getirdi. ABD yönetimi ile de bu konuda uzlaşma içinde olduklarını belirten Babacan, "Bütçe için bu kredileri kullanırsak bu bir rahatlama olmaz, uzun vadede ülkemizi daha büyük sıkıntıya sokar" diye konuştu. Tezkerenin hazırlanma sürecinde de tüm kurumların görüşlerini aldıklarını, ordunun da görüşünü önceden bildiklerini belirten Babacan, "İktidara geldiğimiz günden bu yana en çok üstünde durduğumuz konu tezkere oldu" dedi. 
     



 EKONOMİ 























</TEXT>
</DOC>
