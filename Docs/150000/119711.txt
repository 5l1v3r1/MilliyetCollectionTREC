<DOC>
<DOCNO> 119711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun16.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü gece kulübü Lido'nun kızları greve gitti... 
</HEADLINE>
<TEXT>

     Paris'in ünlü Lido gece kulübündeki dansçılar, çalışma koşullarının kötü olduğu gerekçesiyle perdenin açılmasına dakikalar kala greve başladılar. 
     Ünlü kulübün 44 dansçısından 9'unun, geçen cumartesi günü perdenin açılmasına 30 dakika kala grev yaptıklarını ilan ettikleri, bunun üzerine şovun eksik dansçıyla yapılmak zorunda kaldığı bildirildi. 
     Ünlü Champs-Elysees caddesindeki gece kulübünün yetkililerinden biri, Reuters'a yaptığı açıklamada, şovdan çok kısa bir süre önce kendilerine grev konusunda bilgi verildiği için, eksik dansçıların çoğunun yerini dolduramadıklarnı söyledi. 
     Haftada 6 gece arka arkaya iki gösteri yapan ve her gösteride 30 kostüm değiştiren dansçılar, uzun çalışma saatlerini ve iş güvenliğinin olmamasını protesto ediyorlar. 
     Geçmişi 1920'lere dayanan Lido gece kulübünün sahipleri, bundan sonra başka grev olmamasını umuyorlar. 
     





</TEXT>
</DOC>
