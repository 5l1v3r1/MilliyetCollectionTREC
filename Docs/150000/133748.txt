<DOC>
<DOCNO> 133748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/dunya/dun04.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder Irak’ı onaysız vuramazlar 
</HEADLINE>
<TEXT>

Alman Şansölyesi, BM silah denetçilerine daha fazla zaman tanınmasını istedi. 
     DIŞ HABERLER SERVİSİ 

     Irak gerginliğinde savaşsız çözümü savunan Almanya Başbakanı Gerhard Schröder, hiç kimsenin, Birleşmiş Milletler BM Güvenlik Konseyi’nin onayı olmadan Irak’a karşı askeri harek ta girişmeye hakkı olmadığını ve bu ülkede faaliyet gösteren silah denetçilerine daha fazla süre tanınması gerektiğini söyledi. 
     Irak’taki denetçilerin başkanı Hans Blix’in önceki gün New York’ta kendilerine daha fazla zaman verilmesi gerektiğini söylediğini hatırlatan Schröder, "Silah denetçilerinin daha fazla zamana ihtiyacı varsa bu süre kendilerine tanınmalı" dedi. Schröder, Irak’ın da, 1441 sayılı BM kararının tümüyle uygulanabilmesi için işbirliğini daha da iyi hale getirmesi gerektiğini belirtti. Almanya Başbakanı Schröder, "BM Güvenlik Konseyi, şimdi bu konuda karar verecektir. ABD’nin müttefiklerine bu konuda baskı yapacağını sanmıyorum" diye konuştu. 
     



 DÜNYA 















</TEXT>
</DOC>
