<DOC>
<DOCNO> 124850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur26.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Develer bu kez cami yararına güreşti... 
</HEADLINE>
<TEXT>

     Çanakkale'ye bağlı Karacaören Köyü Muhtarlığı'nın, köy camisi minaresinin yapımı için düzenlediği deve güreşlerinde 100 deve güreşti. 
     Her yıl geleneksel olarak düzenlenen deve güreşleri, bu yıl köy camisinin yararına yapıldı. Köydeki futbol sahasında yapılan güreşlere, Ege ve Marmara Bölgesi'nden getirilen 100 deve güreşti. 
     Havanın oldukça soğuk olmasına rağmen, etkinliği birçok deve güreşi tutkunu yakından takip etti. Karacaören Köyü Muhtarı Mustafa Büyükyılmaz, bu yılki güreşleri köy cami minaresinin yapımı için gerçekleştirdiklerini söyledi. 
     Büyükyılmaz, şöyle konuştu 
     ''Muhtarlık olarak her yıl deve güreşi düzenliyoruz. Bu yılki güreşleri, devam eden camimizin minaresini tamamlamak için düzenledik. Deve güreşi tutkunları 2 milyon 500 lira olan biletleri alarak müsabakaları izlediler.'' Ege ve Marmara Bölgelerinin en güçlü develerininin getirildiğini anlatan Büyükyılmaz, önümüzdeki yıllarda da bu tür etkinlikler düzenleyeceklerini dile getirdi. 
     





</TEXT>
</DOC>
