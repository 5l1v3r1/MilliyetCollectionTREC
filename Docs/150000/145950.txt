<DOC>
<DOCNO> 145950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun43.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
IKYB kontrolündeki Çemçemal topçu ateşine tutuldu 
</HEADLINE>
<TEXT>

     Kuzey Irak'ta Irak Kürdistan Yurtseverler Birliği IKYB denetimindeki Çemçemal'in topçu ateşine tutulduğu bildirildi. 
     Kasaba çevresindeki tepeler yakınında TSİ 16.30'da iki büyük patlama olduğu, bunun ardından şehir merkezindeki bir kontrol noktasının vurulduğu belirtildi. 
     Reuters muhabiri, patlamanın etkisiyle kırılmış camlar ve kontrol noktasında küçük bir krater oluştuğunu gördüğünü, ölü ya da yaralı olduğuna dair bir işaret bulunmadığını söyledi. 
     Kısa bir süre sonra bölgeye 4 bombanın daha düştüğü, bunlardan üçünün hedefi kaçırdığı, birinin ise kasabanın dış mahallesine düştüğü bildirildi. Bu saldırıda kayıp olup olmadığı da henüz bilinmiyor. 
     Saldırıyı, Kerkük'e doğru çekilen Irak askerlerin yaptığı iddia ediliyor. 
     




</TEXT>
</DOC>
