<DOC>
<DOCNO> 123007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sonspo06.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant, basının karşısına çıkmadı... 
</HEADLINE>
<TEXT>

     Fenerbahçe'de son günlerde yaşanan ilginç olaylara bir yenisi de bugün eklendi ve sarı-lacivertli takımın teknik direktörü Werner Lorant, bugün düzenleyeceği açıklanan basın toplantısını iptal etti. 
     Fenerbahçe'nin ligdeki her maçı öncesi basın toplantısı düzenleyen Lorant, yarın Diyarbakırspor ile oynanacak maç öncesi Samandıra Tesisleri'nde bugün saat 13.00'te yapacağı bildirilen toplantı için hazır bekleyen basın mensuplarına, ''basın toplantısını ertelediği ve 9 Aralık Pazartesi günü açıklamalarda bulunacağı'' haberini gönderdi. 
     Alman teknik adamın, Fenerbahçe İdari Koordinatörü Kemal Dinçer'in ''Lorant varsa, ben yokum'' şeklindeki açıklamaları sonrası basın toplantısını ertelemesi dikkat çekti. 

     
</TEXT>
</DOC>
