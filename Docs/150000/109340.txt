<DOC>
<DOCNO> 109340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo04.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkan Yardımcısı "Daha da iyi olacağız" 
</HEADLINE>
<TEXT>

     Birinci Süper Futbol Ligi'nin en az gol yiyen takımı Trabzonspor'da, kulüp başkan yardımcısı Ahmet Ağaoğlu, '' Defanstaki mükemmeliyeti hücumda da gösterirsek çok daha başarılı oluruz'' dedi. 
     Ağaoğlu, yeni ve genç oyunculardan kurulu olan bordo-mavili takıma sabır gösterilmesi gerektiğini ifade ederek, ''23 yaş ortalamasıyla ligin en genç takımından büyük başarılar beklemek hayalperestlik olur. Ancak herşey yolunda gidiyor. Ciddiyetle çalışmayı sürdürürsek, çok daha başarılı bir Trabzonspor olacaktır'' diye konuştu. 
     Ligin 10. haftasından itibaren ligde en beğenilecek takımın Trabzonspor olacağını savunan Ağaoğlu, şöyle devam etti 
     ''5 hafta daha sabredelim. Bu yıl Trabzonspor'un ilk 5 takım içinde yer alması lazım. Futbolcu kadrosu kalitesini yansıtırsa bunu başarırız. Lig uzun bir maraton ve bizi hak etmediğimiz biçimde yargılayanlar var. Her türlü eleştiriye açığız ancak kimse bizi 6 haftalık döneme bakarak yargılamasın.'' 
     
     PETKOVİÇ'E ÖVGÜ 
     Başkan Yardımcısı Ahmet Ağaoğlu, Trabzonspor'un kalecisi Petkoviç'in son derece başarılı bir performanısının bulunmasının kendilerini memnun ettiğini de ifade ederek, ''Petkoviç çok alçak gönüllü ve çok iyi bir profesyonel. Allah nazardan saklasın. Avusturalya kıtasından geldiği halde, uyum sorunu yaşamadı. Galatasaray'da daha önce forma giyen Simoviç bile ilk geldiği zaman Türkiye'de uyum sorunu yaşamıştı'' diye konuştu. 
     





</TEXT>
</DOC>
