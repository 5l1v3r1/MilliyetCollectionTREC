<DOC>
<DOCNO> 137020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/siyaset/siy01.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Erdoğan’ı yakaladı 
</HEADLINE>
<TEXT>

"Türkiye’nin Nabzı" araştırmasına göre ekonomik ve sosyal alanlardaki iyimserliğin düşüşe geçtiği ortaya çıkarken, Başbakan Gül’e kamuoyu desteği Erdoğan’a ulaştı 
     EKONOMİ SERVİSİ 

     Strateji GfK’nın yaptığı "Türkiye’nin Nabzı" araştırmasına göre Başbakan Abdullah Gül’e kamuoyu desteği, AKP lideri Tayyip Erdoğan ile aynı orana ulaştı. Gül’e olan desteğin yüzde 68’e çıktığı belirlendi. Seçme yeterliliği olan kişilerle yapılan ankete göre en yüksek destek yüzde 75 oranıyla Cumhurbaşkanı Ahmet Necdet Sezer’e çıktı. 
     
     Harek ta destek yok 
     Araştırmaya göre ABD’nin Irak’a askeri harek t düzenlemesi ve Türkiye’nin ABD ile birlikte hareket etmesi, kamuoyunda destek bulmuyor. Ankete katılan bin 819 kişinin yüzde 90’ı, "ABD’nin Irak’a karşı harek t düzenlemesini ne derece destekleyecekleri" sorusuna "hiç desteklemem" yanıtını verdi. 
     Irak harek tında Türkiye’nin ABD ile birlikte hareket etmesine karşı olanların oranı ise yüzde 83 olarak belirlendi. Ankete katılanların yüzde 68’i Irak ile ABD arasında bir savaş olabileceği görüşünde. 
     
     İyimserlik bitti 
     Araştırmanın ekonomik gidişat ile ilgili bölümünde ise 3 Kasım seçimleri sonrasında ekonomik ve sosyal alanlarda yükselen iyimserliğin tekrar düşüşe geçtiği saptandı. Seçim öncesinde başlayan işsizlik endişesindeki düşüş, hızlı bir yükseliş gösterdi. İşsizlik konusunda endişeli olduğunu belirtenlerin oranı yüzde 58’e çıktı. Araştırmaya göre Türkiye’nin çözümlenmesi gereken sorunlarının başında işsizlik geliyor. İşsizliği enflasyon hayat pahalılığı, rüşvet yolsuzluk, eğitim, PKK Güneydoğu sorunları izliyor. 
     

</TEXT>
</DOC>
