<DOC>
<DOCNO> 134378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/ekonomi/eko01.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
En lüks VW geldi 
</HEADLINE>
<TEXT>

Volkswagen’in lüks sınıftaki ilk temsilcisi olan ve el işçiliğiyle üretilen Pheaton, Türkiye’de de satışa sunuldu 
     LEVENT KÖPRÜLÜ 

     Volkswagen’in Türkiye Distribütörü Doğuş Otomotiv, markanın lüks sınıftaki temsilcisi Pheaton’u Türk tüketicisinin beğenisine sunmaya başladı. Önceki gece Lütfü Kırdar Kongre ve Sergi Sarayı’nda iş, siyaset ve sanat dünyasının seçkin konuklarının da katılımıyla gerçekleştirilen bir gecede tanıtılan Pheaton, 100 bin yaklaşık 180 milyar ile 170 bin 300 milyar TL euro arasında değişen fiyatlarla satılacak. 
     
     Türkiye farkı 
     Aynı zamanda gecenin ev sahipliğini yapan Doğuş Holding Yönetim Kurulu Başkanı Ferit Şahenk, Volkswagen’in bu lüks otomobil için belirlediği yüksek hizmet standartlarını hayata geçirebilen ender yapılardan birinin Doğuş Otomotiv olduğunu vurgulayarak, Türkiye’nin, Pheaton’un satışa sunulduğu ender ülkelerden biri olduğunu kaydetti. Şahenk, "VW’nin yarım yüzyılı aşkın zamandır süren mükemmellik arayışı, Phaeton ile şimdi yeni bir aşamaya ulaşıyor. Doğuş Grubu olarak biz de bu aşamayı Türkiye’de temsil etmenin gururunu yaşıyoruz" dedi. 
     Doğuş Otomotiv Genel Müdürü Ömer Aksaç da, adını Yunan mitolojisinden alan Phaeton’un, Volkswagen markasını bir adım öteye götüren model olduğunu vurguladı. Aksaç, Almanya’nın Dresden şehrinde bulunan "Şeffaf Fabrika"da, el işçiliğiyle üretilen aracın, Volkswagen’ın 65 yıllık otomobil tecrübesinin zirvesi olduğunu kaydetti. Aksaç, Doğuş Otomotiv’in, Volkswagen binek otomobil kullanıcılarına sağladığı "Sorunsuz Yolculuk Garantisi"nin yanı sıra, Phaeton kullanıcıları için özel bir servis konsepti sunulduğunun da altını çizdi. 
     İstanbul Valisi Erol Çakır, Doğan Holding Yönetim Kurulu Başkanı Aydın Doğan, Doğan Medya Grup Başkanı Mehmet Ali Yalçındağ, Sabancı Holding Yönetim Kurulu Başkanı Sakıp Sabancı, Milli Olimpiyat Komitesi Başkanı Sinan Erdem ve Türkiye’deki otomotiv firmalarının yöneticilerinin de katıldığı gecede, dünyanın sayılı virtüozlerinden Fazıl Say da, muhteşem bir konser verdi. 
     
Masaj yapan koltukları da var      VW’nin lüks sınıftaki ilk temsilcisi olan Pheaton’un şu an iki benzinli motor seçeneği getiriliyor. İlki 6 silindirli, 3.2 lt. hacimli ve 241 PS güç üretiyor. Son hızı 242 km s. İkinci seçenek ise 12 silindirli, 6 lt. hacimli, 420 PS güç üreten W12 motor. Araç, 5.8 saniyede 100 km s’ye çıkabiliyor. Nisandan itibaren de 10 silindirli dizel motor seçeneği getirilecek. Pheaton’da yüksek güvenlik standartlarının yanı sıra konfor ön planda. 
     Her koltuğa ayrı hava üfleyebilen elektronik klima, çok fonksiyonlu ve masaj özelliği de olan koltuklar, araca binişi kolaylaştırmak için kapı açıldığında yukarı kalkan direksiyon simidi, isteğe göre seçilen ahşap kaplamalar, otomatik havalı süspansiyon, 4 tekerlekten çekiş sistemi, mükemmel müzik sistemi, TV ve DVD seyretme imk nı, öndeki araçla otomatik mesafe ayarı, ayrıcalıklarının bazıları... 
     



 EKONOMİ 
























</TEXT>
</DOC>
