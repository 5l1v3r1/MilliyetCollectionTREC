<DOC>
<DOCNO> 100197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/ekonomi/eko08a.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Uruguay’a 1.5 milyar dolar destek 
</HEADLINE>
<TEXT>

Amerikan hükümeti, tarihinde ilk kez görülen bir uygulamayla Uruguay’a 1.5 milyar dolar para aktaracak 
     IMF ve Amerikan hükümeti tarihinde ilk kez görülen bir uygulamayla, sıkıntıdaki Uruguay’a 1.5 milyar dolarlık acil yardım vermeyi onayladı. IMF, Dünya Bankası ve Amerika Kıtası Kalkınma Bankası’ndan yapılan ortak açıklamada, bu paranın gelecek hafta Uruguay’a ulaştırılacağı belirtildi. ABD Hazine Bakan Yardımcısı John Taylor, Uruguay’daki bankaların bugün açılacağını bildirirken, ABD Hazine Bakanı Paul O’Neill da kısa dönemli paketin Uruguay’a, dış baskılara karşı yapıldığını açıkladı. 
     Uruguay cephesinde ise ABD yardımının önkoşulu olan devlet bankalarındaki bazı vadeli hesapları üç yıllığına donduran kanun onaylandı. IMF Başkanı Horst Köhler ise uluslararası finans kuruluşlarından Uruguay’a verilecek kredinin, 500 milyon dolar daha artırılarak, 2.8 milyar dolara yükseltilmesini tavsiye etti. 
     



 EKONOMİ 

















</TEXT>
</DOC>
