<DOC>
<DOCNO> 114297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur38.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'da 3 bin 315 parça tarihi eser ele geçirildi 
</HEADLINE>
<TEXT>

     Muğla'da, çeşitli dönemlere ait 3 bin 315 adet tarihi eser ele geçirildi. 
     Polise başvuran Fatma Tunalı, Orta Mahallesi Karapınar Sokak'ta satın aldığı evde, temizlik yaparken, odanın zemin tahtasının bir bölümünün kesik olduğunu farkederek açtıklarında, bez parçasına sarılmış tarihi eserler bulduklarını söyledi. 
     Olay yerine giden ekipler, yaptıkları incelemede, çeşitli dönemlere ait 2 bin 800 adet sikke, 515 adet obje ve tarihi eser fotoğrafları ele geçirdiler. 
     Ekipler, evde kiracı olarak kalan ve kısa süre önce taşındığı belirlenen Muslu Ç'yi gözaltına aldı. 
     İfadesinde tarihi eserlerle ilgisinin olmadığını söyleyen Muslu Ç, kirada bulunduğu dönemlerde evin sahibi olan Şükrü B.'nin tarihi eserlerle uğraştığını bildiğini, fakat bu kişinin bir süre önce de öldüğünü söyledi. 
     Zanlı ifadesi alındıktan sonra savcılık talimatıyla serbest bırakılırken, tarihi eserler Muğla Müze Müdürlüğü'ne teslim edildi. 
     





</TEXT>
</DOC>
