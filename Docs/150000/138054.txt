<DOC>
<DOCNO> 138054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur30.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li askerler için Adana'da bir otele ön rezervasyon yapıldı 
</HEADLINE>
<TEXT>

     ABD'nin, Irak'a yönelik olası müdahalesi için hazırlıklar sürerken, Adana'daki bir otelde, Mart ayı için ön rezervasyon yaptırıldığı, İskenderun'dakinin ise bugün iptal edildiği öğrenildi. 
     Adana'daki yıldızlı otellerin yetkililerinden alınan bilgiye göre, İncirlik Hava Üssü nedeniyle doluluk oranı ve rezervasyonlarda artış meydana geldi. 
     Adana'daki 5 yıldızlı Seyhan Oteli'nde konaklayanların büyük bölümü yabancı asker ve gazetecilerden oluşuyor. Aynı otele, Mart ayı için 40 kişilik ön rezervasyon yapıldığı öğrenildi. 
     Hiltonsa Oteli yetkilileri de, doluluk oranının yüzde 90 civarına ulaştığını ve bunun büyük bölümünün yabancı uyruklu olduğunu ifade ettiler. 
     Bu arada, Hatay'ın İskenderun İlçesi'ndeki Ontur Oteli'nde Mart ayına yönelik ABD'liler tarafından rezervasyon yapıldığı, ancak bunun bugün iptal edildiği belirtildi. 
     





</TEXT>
</DOC>
