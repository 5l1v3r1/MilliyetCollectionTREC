<DOC>
<DOCNO> 139849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/spor/spo02.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SONUÇSUZ ZİRVE 
</HEADLINE>
<TEXT>

Fenerbahçe ile River Plate kulüpleri, Ortega’nın transferi konusunda dün masaya oturdu ancak anlaşma sağlanamadı. Başkan Aziz Yıldırım, kiralama önerisine sıcak bakmadı 
     YALÇIN TÜRK 

     Bugüne kaldı 
     BAŞKAN Aziz Yıldırım ile River Plate Başkanı Aguilar dün kulüp binasında bir araya gelerek Ariel Ortega’nın transferini görüştü. Taraflar kıran kırana geçen pazarlık sonrası ortak noktada buluşamadı ve çözüm arayışlarını bugüne bıraktı. Yıldırım, "Oturup uzun uzun konuştuk. Biz Fenerbahçe’nin zarar görmesini istemiyoruz" açıklamasını yaptı. 
     
     FIFA’ya gideriz’ 
     RIVER Plate Kulübü ile bugün de bir anlaşmaya varamamaları halinde FIFA’ya gideceklerini hatırlatan Yıldırım, "Umarım buna gerek kalmaz" dedi. Arjantin Kulübü’nün Ortega’nın borservisini almak istemediği ve bu oyuncuyu kiralamaya çalıştığı öğrenildi. Başkan Aziz Yıldırım’ın ise böyle bir öneriye sıcak bakmadığı ifade edildi. 
     
Onur plaketi      SARI - Lacivertli kulübün tesisleşmesine katkıda bulunan 30 eski yönetici ve üyeye Malatyaspor maçı öncesi onur plaketi verildi. Mustafa Koç, Necdet Ersoy, Mehmet Ali Aydınlar, Mehmet Karasu, Murat Özaydınlı, Nihat Özbağı, Mithat Yenigün de ödül alanlar arasındaydı. Plaketleri tek tek Başkan Aziz Yıldırım sunarken, 1907 Başkanı Necdet Ersoy ile arasındaki soğukluğa da son verdi. 
     
Çetin’den tele-taktikCezası nedeniyle takımını tribünden telsizle yönlendirmek zorunda kalan Fenerbahçe çalıştırıcısı, "Futbolcuların istekli olmasından ve mücadelesinden memnunum" dedi 
     Uzaktan kumanda 
     TAKIM elbise giydiği gerekçesiyle PFDK tarafından 1 ay hak mahrumiyetiyle cezalandırılan Fenerbahçe teknik sorumlusu Oğuz Çetin, tribünden telsizle takımını idare etti. Yardımcısı Nurettin Yıldız’a verdiği talimatlarla Sarı - Lacivertliler’i yönlendiren Çetin, Malatya karşısında oyuncularının istekli futbolundan ve mücadelesinden memnun kaldığını belirtti. 
     
     Erteleme sitemi 
     SAHANIN kötü olmasının ve konsantrasyon eksikliğinin Fenerbahçe’nin farka ulaşmasına engel olduğunu açıklayan Oğuz Çetin, ertelemelerin kendilerini etkilediğini belirtti. Çetin, ilk golü atan Rebrov’u da överek, "Onun kalitesini hepimiz gördük. Büyük iş yapacak" dedi. Sarı - Lacivertli çalıştırıcı ikinci devrede oyundan aldığı Ceyhun’a da yine sahip çıktı. 
     
Açıksözlü Ziya Doğan      MALATYASPOR Teknik Direktörü Ziya Doğan, Fenerbahçe karşılaşmasında futbolcularına gösterilen üç kırmızı kartın da doğru olduğunu söyledi. Doğan, "Futbolcularım hak ettiler Hakemleri eleştirdiğimiz gibi, haklarını da vermemiz gerekiyor" dedi. Sarı - Kırmızılılar, geçen sezonun 24. haftasından bu yana ilk kez dün kırmızı kart görerek fair - play zincirini kopardı. 
     
Cezalılara ağır idman      KART cezalısı oldukları için Malatyaspor karşısında forma giyemeyen Abdullah, Kemal ve Fatih Akyel dün Dereağzı Tesisleri’nde ağır bir antrenman yaptı. Üç futbolcunun adeta pestilini çıkaran İtalyan kondisyoner Stefano Marrone, "Onlara Galatasaray maçında ihtiyacımız var. Maç eksiklerini kapatmaya çalışıyoruz. Bu yüzden böyle bir program hazırladık" diye konuştu. 
     



 SPOR 
























</TEXT>
</DOC>
