<DOC>
<DOCNO> 108431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/akyol.html </URL>
<DATE> 2002/09/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi yargı 
</HEADLINE>
<TEXT>

     SAYIN Bülent Ecevit’in 1960 ve 70’li yıllara tanıklık eden satırları "Bugünün Türkiye’sinde, siyasal iktidar dışındaki bütün yönetici kadrolar, özerk kuruluşlar, yargı organları geniş ölçüde devrimci, ilerici unsurların elindedir..." Atatürk ve Devrimcilik, Sf. 106 
     Onun için, Che Guevera gibi dağa çıkmadan, "kapının tokmağını çevirip" devrim yapılabilecekti 
     Vahim olan o tür bir devrim fikrinin yanlışlığı değil, ortaya konan tablodur Halkın seçtiği iktidarın gerici sayılması, ona karşı bürokrasinin ve yargının "devrimci, ilerici" bir siyasi işlev üstlenmesi 
     Türkiye’ye yıllar kaybettiren siyasi kavgalarda "tarafsız" hakemlik yapmayan o zamanki yargının da vebali vardır. 
     
     27 MAYIS, 12 Mart, 12 Eylül ve 28 Şubat dönemleri hukukun "militanölaştırılmasının örnekleriyle doludur. Ben, Menderes ve arkadaşlarının asılarak öldürülmelerinin yıldönümünde, 27 Mayıs’ın "Yüksek Adalet Divanı"nı örnek vereceğim. 
     Rahmetli Abdi İpekçi ile Ömer Sami Coşar "İhtilalin İç Yüzü" adlı kitapta yazmışlardı... Darbeciler birkaç DP’li milletvekilini serbest bırakınca "İstanbul’dan dört hukuk profesörü" bir fetva yayımlamıştı 
     "Aksi ispat edilene kadar bunların hepsi suçludur " Sf. 276 
     Halbuki hukuka göre herkes "aksi ispat edilene kadar suçsuzdur." 
     Hukuka göre "doğal hakim ilkesi" geçerlidir, özel mahkemeler kurulamaz. Ama "hukuk profesörleri" bir fetva daha vererek "ihtilallerde özel mahkeme kurulur" demişler ve seçme’ hakimlerden Yassıada Mahkemesi kurulmuştur. Sf. 316 
     Hukuk, sanıklar aleyhine çıkarılan kanunun geçmişe yürümeyeceğini emreder. Fakat yine "bazı hukuk profesörleri"nin fetvasıyla, sadece DP’lileri mahkum etmek için çıkarılan ceza yasası geçmişe uygulanmıştır Sf. 322 
     
     YASSIADA Mahkemesi’nde, Celal Bayar’ın anılarına göre, heyetteki iki askeri hakim cuntanın günlük emirlerini öteki hakimlere tebliğ ediyordu Mahkeme Başkanı Salim Başol, idamlık sanıkları "sizi buraya tıkan kuvvet böyle istiyor" diye azarlıyordu 
     Başol, darbeciler tarafından Anayasa Mahkemesi üyeliğine atanarak ödüllendirilmiş, Anayasa Mahkemesi de "27 Mayıs’ı eleştirmek suçtur, fikir özgürlüğüne girmez" diye karar vermişti Karar No 1963 83 
     Daha vahimi, bu faciaları birçok hukukçunun ve hukuk okumamış gazetecinin alkışlaması, eleştirmeye kalkanların susturulması idi. 
     Celal Bayar, "bizde bir tek Zola çıkmadı" diye yakınır. Yahudi kökenli Fransız Binbaşı Dreyfus "devlet böyle istediği için" casusluktan haksız yere mahkum edildiğinde, ünlü romancı Emile Zola karşı çıkmış, uzun mücadelelerle Dreyfus’un suçsuzluğu kanıtlanmış ve itibarı iade edilmişti. 
     Bu tür mücadelelerle Fransa "kuvvetler ayrılığı, yargının tarafsızlığı, hukukun üstünlüğü" gibi ilkeleri devlet ve toplum hayatının temeli haline getirmeyi başarmıştır. 
     "Bir tek Zola çıkaramayan" Türkiye’de hala tartışmaların sürmesi ve Avrupa’nın "uygulamalarınızı görelim " demesi ne kadar acı 
     Menderes, Polatkan ve Zorlu’yu saygıyla, rahmetle anıyorum. 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
