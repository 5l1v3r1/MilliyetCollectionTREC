<DOC>
<DOCNO> 144653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/siyaset/siy08.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’a on binlerce asker girmeliydi’ 
</HEADLINE>
<TEXT>

CHP lideri Baykal, Çorum’da AKP’ye yüklendi 90 milyar dolarla başlayıp sıfırla bitirdiler. Kuzey Irak’ta inisiyatifi ABD’ye kaptırdılar 
     ŞEVKET ERZEN Çorum DHA 

     CHP Genel Başkanı Deniz Baykal, Kuzey Irak’a Türk askerinin girişinin ABD’nin iznine bağlı olduğunu savunup, "Oraya on binlerce Türk askeri girmeliydi" dedi. 
     Belediye meclis üyeliği seçimi için Çorum’a gelen Baykal, hükümetin Irak konusunda söylediklerinin hep tersinin çıktığını öne sürdü ve "Hükümet, ters kündeye geldi" diyerek AKP hükümetine yüklendi. 
     
     "Ellerinde sadece k ğıt kaldı" 
     CHP lideri, Irak’a yönelik savaş öncesi destek için Türkiye’nin kapısına dayanan Amerika Birleşik Devletleri’nden, uygulanan yanlış politika nedeniyle hiçbir şey’ alınamadığını savundu. 
     AKP hükümetinin görüşmelere 90 milyar dolarla başladığını hatırlatan CHP lideri Baykal, "Sonra sıfıra indiler. Şimdi ise ellerinde sadece ABD’nin Ankara Büyükelçisi Robert Pearson’ın k ğıdı kaldı. Bu k ğıt da, ekonomik politikanın destekleneceğini içeriyor" diye konuştu. 
     Baykal, Türkiye’nin Kuzey Irak’a asker gönderemediğini ve savaştan sonra yeniden şekillenmesinde söz sahibi olamayacağını da sözlerine ekledi. Türkiye’nin Kuzey Irak’ta istemediği gelişmelere karşı caydırıcı olabilmesi için on binlerce asker göndermesi gerektiğini belirten CHP lideri Deniz Baykal, burada da inisiyatifin ABD’ye teslim edildiğini söyledi. 
     



 SİYASET 


















</TEXT>
</DOC>
