<DOC>
<DOCNO> 130413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur25.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtan hırsızlık Değerli eşyaları bırakıp, bakırları çaldılar 
</HEADLINE>
<TEXT>

     Kırıkkale'de bir eve kapı kilidini kırarak giren hırsızlar, cep telefonu, televizyon, buzdolabı ve çamaşır makinası gibi değerli eşyalar dururken evdeki bakır kazanları alarak kaçtılar. 
     Polisi bile şaşkına çeviren olay, Ali İhsan İçkecan'ın hafta sonu olması nedeniyle yazlık olarak kullandığı Gündoğdu Mahallesi'ndeki evine gelmesiyle ortaya çıktı. 
     Evinin dış kapı kilidinin kırılarak içeriye girildiğini fark eden İçkecan'ın polisi araması üzerine, olay yerinde inceleme yapan ekipler, değerli ev eşyalarına dokunulmadığını belirledi. Diğer eşyalar üzerinde parmak izi araştırması yapan ekipler, evden sadece maddi değeri 50-60 milyon lira olduğu bildirilen bakır kazanların çalındığını tespit etti. Polis olayla ilgili soruşturma başlatırken, ev sahibi, evde o kadar eşya dururken bakır kazanların çalınmasına anlam veremediklerini söyledi. 
     





</TEXT>
</DOC>
