<DOC>
<DOCNO> 130849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/astro/index.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik var 
</HEADLINE>
<TEXT>

     Bugün İkizler burcundaki Ay'ın Satürn ve Pluto ile olan teması özellikle akşam artan bir huzursuzluğa işaret ediyor. Depresif düşüncelerden uzak kalmak kolay değil. Koç'lar gün içinde hareket, iletişim ve eğitimle ilgili konularda aktifler ama bu arada düşüncelerini ortaya koyarken engellerle karşılaşabilirler. Tutarlı olmaları gerekiyor. Boğa'lar kişisel kaynaklarına, parasal konulara eğilmek durumundalar. Bu alanda sıkışma söz konusu. Büyük harcamalar ya da risklerden uzak kalmak gerekiyor. İkizler gün boyunca değişiklikler peşinde ama atacağı adımlar pek kolay olmayabilir. Akşam gerçekçi ve etraflıca düşünmek gerekiyor. Yengeç'ler duygusal alanda rahat edemeyebilirler. Bazı kayıplar ya da üzüntü gündeme gelebilir. İyimser olmalı ve olaylara geniş açıdan bakabilmeliler. Aslan'lar için gün ileriye yönelik planlar yapmak ve iletişimle ilgili konularla geçiyor. Bazı düşünce ayrılıkları yüzünden gerginlikler yaşanabilir ama şans onlardan yana olacak. Başak'lar planlı hareket etmek zorundalar. Haftanın ilk gününde yeni sorumluluklar ve üstlerle ilişkilerde kritik zamanlar var. 
     Terazi'ler rahat hareket edebilecekleri bir gündeler. Bazı görüş ayrılıkları olsa bile, bunları toparlama şansı mevcut. Yabancılarla temas ya da yolculuklar söz konusu olabilir. Akrep'ler ortaklaşa konulara, borç alacak ilişkilerine özen göstermeliler. Üzerilerinde baskı ve huzursuzluk hissedebilirler. Yay'lar da benzer şekilde ilişkilerinde toleranslı ve uzlaşıcı olmaya çalışmalılar. Duygusal alanda saklı kalan gerginlikler ön plana geçebilir. Oğlak'lar sağlıklarına dikkat etmeliler. İş ortamındaki karışıklıklar yüzünden huzursuz olabilirler. Olaylara geniş açıdan bakmalılar. Kova'nın keyfi yerinde ama abartılara kaçabilirler. Abartılı tepkiler yüzünden kişilik çatışmaları yaşamaları mümkün. Balık'lar ev ve güvenlikleri ile ilgili konularda hareketli bir gündeler. Tamamlamaları gereken işler aciliyet gerektiriyor. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
