<DOC>
<DOCNO> 122589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/siyaset/siy07.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’e ödediği tazminatı çıkaracak 
</HEADLINE>
<TEXT>

Demirel’e hakaretten 5 milyar tazminat ödeyen Pakdemirli AİHM’deki zararın karşılanması için 10 milyon dolar istedi 
     NAMIK DURUKAN Ankara 

     Mesut Yılmaz’ın istifasıyla MKYK’da geçici olarak ANAP Genel Başkanlığı’na seçilen Ekrem Pakdemirli, bugünlerde partiyi toparlamanın yanında, yarım kalmış hesabı kapatmak için çabalıyor. 9. Cumhurbaşkanı Süleyman Demirel’e "müfteri" dediği için adliye tarihinin en yüksek tazminatını ödeyen Pakdemirli, rövanşı almak için Avrupa İnsan Hakları Mahkemesi’ne AİHM gitti. 
     
     Müfteri’ dedi 
     Türkiye tarihinde, Cumhurbaşkanı hakkında AİHM’de dava açan ilk bakan olan Pakdemirli’yi davaya götüren süreç şöyle gelişti 1995’te dönemin ANAP Genel Başkan Yardımcısı olan Pakdemirli, otoyollar davasında yargılanan eski bakanlar Cengiz Altınkaya ve Safa Giray’ın aklanması üzerine, yargılama için onay veren Demirel için, "Siyasi özürlü, yalancı, dar kafalı, müfteri" dedi. Demirel, açtığı hakaret davasını kazanarak Pakdemirli’den 5 milyar lira tazminat aldı. ANAP hükümeti döneminde Pakdemirli, adının Çankaya Köşkü’nde silineceği gerekçesiyle kabine listesine giremedi. 1997’de AİHM’ye başvurdu. Pakdemirli, zararın karşılanması için masraflarıyla birlikte 180 bin euro ve 10 milyon dolar istedi. 
     AİHM dönemin Başbakanı Mesut Yılmaz tarafından yazılan, "Köşk’le uyum yüzünden Pakdemirli bakan olamadı" belgesini delil olarak dikkate alacak. Mart 2003’te kararın açıklanacağını belirten Pakdemirli, Devlet kabul ederse dava görülmeyecek. Ancak bu kadar yüklü tazminatı kabul etmeyeceğini biliyorum. Mahkeme davayı kabul ettiğine göre, maddi ve manevi tazminat alacağım" diye konuştu. 
     



 SİYASET 















</TEXT>
</DOC>
