<DOC>
<DOCNO> 135499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko36.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DOğan Holding Dava açılması, birleşmenin iptali anlamını taşımıyor 
</HEADLINE>
<TEXT>

     Doğan Şirketler Grubu Holding, Özelleştirme İdaresi Başkanlığı'nca Petrol Ofisi ile İş Doğan Petrol Yatırımları A.Ş. birleşmesiyle ilgili dava açılmasının, birleşmenin iptal olacağı anlamını taşımadığını bildirdi. 
     Doğan Şirketler Grubu Holding, İMKB Başkanlığı'nın talebi üzerine, Özelleştirme İdaresi'nin birleşmeye ilişkin kararı çerçevesinde bundan sonra izlenecek hukuki prosedür ve şirketin konu hakkında bulunacağı girişimlere ilişkin Borsa'ya açıklama gönderdi. 
     Dava ile ilgili olarak gerek şirketlerine gerekse Petrol Ofisi'ne henüz bir tebligat yapılmadığı kaydedilen açıklamada, ''Kaldı ki davanın açılmış olması birleşmenin iptal olacağı anlamını taşımamaktadır. Mahkemenin alacakta teminat eksikliği olduğuna hükmetmesi durumunda, söz konusu teminat açığının kapatılması ile sorunun çözüleceği tabiidir'' denildi. 
     Doğan Şirketler Grubu Holding açıklamasında, ''kamuoyunu yanıltıcı, gerçekle ilgisi olmayan, şirketlerini ve yatırımcılarını yıpratıcı yayın yapan'' kuruluşlar hakkında da yasal yollara başvurulacağı duyuruldu. 
     





</TEXT>
</DOC>
