<DOC>
<DOCNO> 109367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur17.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SP'li Bekaroğlu ''Seçimi iptal ettirme girişimlerini sürdüreceğiz'' 
</HEADLINE>
<TEXT>

     SP Genel Başkan Yardımcısı Mehmet Bekaroğlu, 1 Ekim'den sonra da Meclis'i açık tutma, seçim kararını iptal ettirme ve yasaları değiştirme gayretlerini sürdüreceklerini bildirdi. 
     Bekaroğlu, TBMM Başkanı Ömer İzgi'nin TBMM'yi olağanüstü toplantıya çağırmama kararını değerlendirdi. 
     İzgi'nin TBMM İçtüzüğü'nün gereğini yapmadığını, içtüzüğü zorladığını savunan Bekaroğlu, şunları söyledi 
     ''İki başvuru, birbirine bağlı başvuruydu. Biri seçimin iptali, ikincisi olağanüstü toplanması ile ilgili. Birinci önerge saat 17.55'de verildi. Birinci önergenin evrak sayısının ikinci önergeye de konulması gerekiyor. Önergenin bugün işleme konulması doğru değil. 
     Personelin o sırada mahsur kaldığını söylüyor. Meclis Başkanı ayıp etti ama, normal karşılıyoruz. Siyaseten öyle davranması gerekiyordu.'' TBMM'nin 1 Ekim'de açılmasının ardından seçimle ilgili önergenin öncelikle ele alınması gerektiğini de kaydeden Bekaroğlu, ''Olağanüstü toplantı olmayacak ama bu istem önceliğini yitirmez, seçimle ilgili önergeler içtüzüğe göre öncelikle ele alınır'' dedi. 
     Bekaroğlu, 1 Ekim'de Meclis'in açılmasının ardından çalışmaları sürdürme, seçim kararını iptal ettirme ve yasaları değiştirme yönündeki çalışmalarını sürdüreceklerini de sözlerine ekledi. 
     





</TEXT>
</DOC>
