<DOC>
<DOCNO> 106927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/cemal.html </URL>
<DATE> 2002/09/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
11 Eylül’ün birinci yılında Amerika... 
</HEADLINE>
<TEXT>

     NEW YORK 

     Gözüm takılıyor yanımızdan geçen koca kamyonun kapısındaki Amerikan bayraklı çıkartmaya 
     "Tanrı, Amerika’yı korusun " 
     Sarı taksinin çıkartması sempatik 
     "Sen çok yaşa New York emi " 
     Havaalanından şehre gidiyorum. "Bir yıl geçmiş. 11 Eylül’de evdeydim. Bir anda şok oldum" diye anlatıyor şoför, "Bence New York eski New York değil artık. Bir güvensizlik duygusu gelip oturdu içime. Teröristler gelip metroya, oraya buraya vurabilirler mi Mikrop bombası, zehirli gaz atabilirler mi En azından bir tedirginlik var içimizde..." 
     Köprülerden geçip Manhattan’a yaklaşıyoruz. Güneş batmak üzere. Gözlerim yine o burundaki ikizler’i arıyor. "Onlar bizim ekmek kapımızdı" diyor sarı taksinin şoförü, "Her gün kaç bin kişi taşırdık oraya. Şimdi yok Dünya Ticaret Merkezi. İş hayatı h l 11 Eylül öncesi gibi değil." 
     
     Vurmaktan başka çare yok’ 
     Radyoda haberler. 
     Program Irak’la ilgili. 
     "Saddam Hüseyin nükleer silah elde etmek için kaç yıldır uğraşıyor. Onu bekleyecek miyiz Bir an önce vurmaktan başka çaremiz yok." 
     Taksi şoförünün tepkisi ilginç 
     "Bir başka ülkedeki adamı beğenmiyoruz diye gidip orayı vurmak bana biraz tuhaf geliyor." 
     Gazetelere göz atıyorum. 
     The Wall Street Journal’da yeni kamuoyu yoklamaları yayımlanmış. Washington’dan estirilen Irak ve terörle savaş rüzg rlarına rağmen ekonomi öne geçmiş durumda. Bir yıl önce Amerikan halkının terörle savaş önceliği yüzde 64’ten bugün yüzde 30’a inmiş. Buna karşılık ekonominin güçlendirilmesine dönük talepler yükselmiş. 
     Halka yöneltilen bir soru 
     Amerika doğru yolda mı ilerliyor Bir yıl önce bu soruya evet diyenlerin oranı yüzde 72’den bugün yüzde 42’ye inmiş. 
     Irak’ın Amerika tarafından tek taraflı olarak vurulmasını, işgal edilmesini isteyenlerin oranına gelince Yüzde 20. Ancak Birleşmiş Milletler onayıyla olursa, Saddam’ın devrilmesini isteyenlerin oranı yüzde 65’e çıkıyor. 
     Bir başka deyişle 
     ABD Başkanı Bush Irak konusunda arzuladığı kamuoyu desteğinden yoksun. O yüzden müthiş bir kampanya yürütülüyor Amerikan yönetimi tarafından. Ayrıca şu sıralar Başkan Bush’ta taktiksel bir değişim dikkati çekiyor. Yalnız Amerikan kamuoyunun değil, hem ABD Kongresi’nin hem Avrupa’yla dış dünyanın desteğini alabilmek için yoğun bir kampanya başlatmış durumda Bush. 
     İlginç 
     Manşetlerde Bin Ladin’in yerini Saddam Hüseyin almış. Terörle mücadele, Irak ve Saddam’la eş anlamda kullanılıyor. 
     New York Times’ın manşeti 
     "Bush yönetimi yetkilileri, Irak’ta eylem zamanının geldiğini düşünüyor." 
     Radyoda yine Saddam’ın nükleer silah yaptığı haberleri... ABD Başkan Yardımcısı Cheney demiş ki 
     "Saddam, dünya petrol rezervlerinin yüzde 10’unun üzerinde oturuyor. Irak, eğer nükleer, biyolojik ve kimyasal silahlarla Körfez’deki bütün stratejik dengeleri değiştirebilir. Avrupalı müttefiklerimiz henüz bizdeki gizli bilgilere v kıf değiller." 
     ABD Savunma Bakanı Rumsfeld diyor ki 
     "Düşünün 11 Eylül’ün kitle imha silahlarıyla yapıldığını... Nükleer, biyolojik, kimyasal silahlarla... O zaman üç bin değil, on binlerce masum insan ölürdü." 
     Birden kulağıma çalınıyor. Radyodaki yorumda Türkiye adı,"Irak’a müdahale Türkiye’siz olmaz " diye geçiyor. 
     Kim söylemiş kaçırıyorum. 
     Yorumu dinlerken aklıma takılıyor 
     Amerika kendi başına buyruk davranıp tek taraflı olarak Irak’a vurursa Türkiye ne yapabilir Genel kanı, üslerin kullanımı için Amerika’ya izin verileceği yolunda... Ama ya Amerikan askerinin Türkiye topraklarından Kuzey Irak’a girmesi de Washington tarafından talep edilirse... 
     Bir başka soru radyoda 
     Amerika, Filistin - İsrail sorununu çözmeden Irak’a vurabilir mi Bunun Arap dünyasını çok fena karıştıracağı ekleniyor. Ancak Bush yönetimindeki şahinler aynı kanıda değiller. Saddam’ın devrilmesiyle birlikte Ortadoğu’da radikallerin, terör peşinde koşanların çok büyük bir darbe yiyeceklerini, böylece barış ve uzlaşma yollarının daha kolay açılacağını savunuyorlar. 
     Yine radyo haberi 
     Başkan Bush bütün gününü dünya liderleriyle yaptığı telefon diplomasisiyle, Saddam’ın ne kadar büyük bir tehlike olduğunu onlara anlatarak geçirmiş. Ama yine New York Times’ın manşetinden öyle anlaşılıyor ki, Fransa Cumhurbaşkanı Chirac’ı ikna edebilmiş değil. 
     Almanya Başbakanı Schröder gibi Chirac da Amerika’nın tek taraflı askeri müdahalesine karşı çıkmaya devam ediyor. New York Times’a demecinde şöyle demiş 
     "BM Güvenlik Konseyi’nden karar çıkartalım. Saddam, silah denetçilerini kayıtsız şartsız kabul etsin. Bunun için örneğin üç hafta süre tanıyalım. Yine olmuyorsa, o zaman bakalım başka seçeneklere..." 
     BM yolu açılabilir mi 
     Tıpkı 1990’da Saddam’ın Kuveyt’i işgal etmesinden sonra olduğu gibi yine BM Güvenlik Konseyi’nde silahlı müdahale kararı çıkabilir mi Başkan Bush şimdi bunun için bastırıyor. Yani bir meşruiyet arayışı içinde... 
     
     ABD, BM kararı peşinde 
     Filistin - İsrail konusunda olumlu gelişmeler olabilirse, böyle bir kararı Amerika’nın BM Güvenlik Konseyi’nden çıkartabileceği söyleniyor. Rusya, Çin ve Fransa’nın çekimser kalmaları sağlanarak bu yolun aşılmasının mümkün olabileceği belirtiliyor. 
     Radyoda ilginç bir tartışma 
     Özgürlük, güvenlik dengesi... Bu dengenin son bir yılda güvenlik lehine bozulduğuna ilişkin yakınmalar... 
     Bugün 11 Eylül 
     Bir yıl önce bütün dünya Amerika’yla dayanışma içindeydi. 
     Anımsayın Le Monde’un manşetini 
     "Hepimiz Amerikalıyız " 
     Bir yıl sonra bu hava kaybolmuş durumda. Şimdi daha serinkanlı yorumların yapıldığı, terörle mücadelenin yalnız silahla olamayacağına dair görüşlerin sık sık dile getirildiği, Amerika’nın kendi başına buyruk dünya şerifi tavrının ağır bastığı rahatsız bir ortam var. Bir yıl önceki dayanışma havasının yerini yabancılaşmaya bırakmış sanki... 
     Manhattan’a girdik. Etrafa bakınıyorum. Geçen şubat ayı başında New York’a geldiğim zaman çok daha fazla Amerikan bayrağı vardı. Güvenlik önlemleri çok yoğun 
     
     Az güvenli dünya 
     11 Eylül trajedisi... 
     Evet bu saldırı, uygar dünyanın değerlerine yapılan iğrenç bir saldırıydı. Talibancılar’dan, Bin Ladinciler’den, Saddamlar’dan kurtulmadıkça, dinci ve laik faşistler etkisiz kılınmadıkça, bu dünya daha az güvenli bir dünya olmaya devam edecek. İster Amerika gibi en zengin, ister Afganistan gibi en yoksul olsun hiçbir ülke için bu gerçek değişmeyecek. 
     Terörle mücadelenin sadece silahla, bombayla olamayacağı gerçeğini elbet göz önünde tutarken, terörizm ve fanatizmle mücadeleye çifte standartsız el vermenin de bir insanlık ve demokrasi görevi olduğunu unutmayalım. 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
