<DOC>
<DOCNO> 100408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/dunya/dun03.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder Irak’ın işgalinde yokuz 
</HEADLINE>
<TEXT>

     DIŞ HABERLER SERVİSİ 

     Almanya Başbakanı Gerhard Schröder, ABD’nin Irak’a askeri operasyon yapmasına kesin bir dille karşı çıktı. ABD’nin Avrupalı müttefiklerinin izlediği geleneksel çizgiyi terk eden Schröder, Almanya’nın olası Irak operasyonuna ne mali destek sağlayacağını, ne de asker göndereceğini söyledi. 
     Eylül’deki seçimler için Sosyal Demokrat Parti kampanyasını Hanover’de başlatan Schröder, yeniden hükümet olmaları halinde, Körfez Savaşı’nda olduğu gibi BM’den harekat için onay çıksa dahi bu kez Irak’a karşı herhangi bir saldırıya katılmayacaklarını bildirdi. 
     Schröder, "ABD ile dayanışmamız sürecek. Ancak bu ülke benim liderliğim altında hiçbir maceraya girmeyecek" diye konuştu. Schröder, seçmenlere çağrıda bulunarak kendisine verilecek her oyun Irak’a saldırılmasına karşı çıkan cepheyi güçlendireceğini söyledi. 
     



 DÜNYA 












</TEXT>
</DOC>
