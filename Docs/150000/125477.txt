<DOC>
<DOCNO> 125477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur06.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mogan ve Eymir gölleri buz tuttu... 
</HEADLINE>
<TEXT>

     Başkent'teki Mogan ve Eymir göllerinin bir kısmı buz tuttu. Her iki gölde de 1 santimetre kalınlığında buz tabakası oluştu. 
     Gölbaşı Koruma, Geliştirme ve Turizm Derneği Başkanı Doğan Çağatay, buzlanma sonucu mahsur kalan göl kuşlarına yiyecek temin etmek için, çevrecileri ve hayvanseverleri de yardıma çağırdı. 
     Buzlara sıkışan karabatak kuşlarının kedi ve köpekler tarafından her yıl yok edildiğini belirten Çağatay, göl kenarındaki başıboş köpekler için de Belediye'ye bildirimde bulunulmasını istedi. 
     
     ''BUZDA YÜRÜYENLERİ UYARIN'' 
     Göller üzerinde yürümenin çok tehlikeli olduğunu da belirten Çağatay, ''Bu konuda kıyılarda uyarıcı levhalar da var. Göl çevresindeki esnafımızla birlikte, bilinçli vatandaşlarımızın da buz üzerinde gezmenin tehlikeli olduğunu anlatması, vatandaşlık görevidir'' dedi. 
     





</TEXT>
</DOC>
