<DOC>
<DOCNO> 116762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur26.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
32 ilde oy verme işlemi sona erdi... 
</HEADLINE>
<TEXT>

     Milletvekili Genel Seçimi'nde doğudaki 32 ilde oy verme işlemi saat 15.00'de sona erdi. 
     Yüksek Seçim Kurulu YSK , Adıyaman, Ağrı, Artvin, Bingöl, Bitlis, Diyarbakır, Elazığ, Erzincan, Erzurum, Gaziantep, Giresun, Gümüşhane, Hakkari, Kars, Malatya, Kahramanmaraş, Mardin, Muş, Ordu, Rize, Siirt, Sivas, Trabzon, Tunceli, Şanlıurfa, Van, Bayburt, Batman, Şırnak, Ardahan, Iğdır ve Kilis'de oy verme işleminin 06.00-15.00 saatleri arasında yapılmasına karar vermişti. 
     Bu illerde saat 15.00 olmasına rağmen sandık başlarında oy vermek için bekleyen vatandaşlar varsa bunlar sandık kurulu başkanları tarafından sayılarak tespit edilecek. Bu vatandaşlar da oylarını kullanacak. Ancak saat 15.00'den sonra gelenler oy kullanamayacak. 
     Bu arada, YSK'nın daha önceki kararı doğrultusunda dün saat 18.00'de başlayan her türlü yayın yasağı da saat 21.00'e kadar devam edecek. Saat 18.00-21.00 saatleri arasında ancak YSK'nın bildirileri yayınlanabilecek. Ancak, YSK yayın yasağını saat 19.00'da kaldırabileceğini bildirdi. 
     





</TEXT>
</DOC>
