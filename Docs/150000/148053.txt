<DOC>
<DOCNO> 148053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun01.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD tankları, Bağdat'ta Başkanlık Sarayına girdi... 
</HEADLINE>
<TEXT>

     Irak savaşı bu sabah saatlerinden itibaren yeni bir havaya büründü. Hafta sonu boyunca Bağdat etrafında kuşatma hazırlıkları yapan ve kentin dört bir tarafını tutan ABD birlikleri, tanklarla merkeze kadar ulaşmayı başardı. 
     Reuters'e göre, 2 ABD tankı, Irak'ın Başkenti Bağdat'ın merkezindeki Başkanlık Sarayı'na girdi. 
     ABD birliklerinin, Başkentin merkezindeki kilit binaları ele geçirdiği kaydedildi. 
     Reuters'e göre, Bağdat'ta, Enformasyon ve Dışişleri bakanlıkları binaları halen Iraklıların denetiminde bulunuyor. 
     Bölgedeki muhabirler, Amerikan tanklarını, Dicle Nehrinin batı yakasında, kendi ifadeleriyle ''Bağdat'ın kalbine'' ilerlerken gördüklerini bildirdiler. 
     Reuters muhabiri Samia Nakhoul da, ''Saraya düşen top mermilerini görebiliyoruz. Saraydan beyaz duman bulutu yükseliyor. Bölgede çok sayıda asker var'' dedi. 
     Irak askerlerinin de Amerikan birliklerini kafasını karıştırmak amacıyla bölgede petrol yaktıkları bildirildi. 
     

     
</TEXT>
</DOC>
