<DOC>
<DOCNO> 140776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko15.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçekçiler, 8 Mart Dünya Kadınlar Günü'nden umutlu... 
</HEADLINE>
<TEXT>

p    ''Sevgililer Günü''nde umduğunu bulamayan çiçekçilik sektörü, ''8 Mart Dünya Kadınlar Günü'' nedeniyle satışlardan umutlu görünüyor. 
     Antalya Çiçekçiler Odası Başkanı Mehmet Soydal yaptığı açıklamada, 8 Mart Dünya Kadınlar Günü nedeniyle çiçek sektörünün, hem iç piyasadan, hem de ihracat satışlarından oldukça memnun olduklarını söyledi. 
     Geçen hafta havaların normale dönmesiyle birlikte seralarda çiçek üretiminin arttığını belirten Soydal, ihracata giden çiçeklerden cerberenin tanesinin 500 bin, karanfilin 550-600 bin, gülün fiyatının da 1.5-2 milyon lira olduğunu bildirdi. Soydal, şöyle konuştu 
     ''14 Şubat Sevgililer Günü'nden umduğunu bulamayan çiçek üreticileri ve satıcıları, 8 Mart Dünya Kadınlar Günü nedeniyle oldukça umutlu ve memnun. Çiçek fiyatları geçen yıla göre, en yüksek rakamlara ulaştı. Havaların ısınmasıyla birlikte çiçek üretimi arttı. Çiçek fiyatları da yüz güldürüyor.'' Soydal, 8 Mart Dünya Kadınlar Günü nedeniyle, Türk pazarının hakim olduğu Rusya, İngiltere, Romanya ve Bulgaristan pazarına çiçek sevkiyatının devam ettiğini, bu ülkelere 25-30 milyon dal ihracat gerçekleştirildiğini kaydetti. 
     İç piyasadan da umutlu olduklarını anlatan Soydal, Kepez Belediyesi ile Antalya Çiçekçiler Odası'nın ortaklaşa yaptıkları çalışmalar sonucunda, Kepez Beldesi'nde kurulan Çiçekçiler Çarşısı'nın da, 8 Mart Dünya Kadınlar Günün'nde hizmete açılacağını sözlerine ekledi. 
     





</TEXT>
</DOC>
