<DOC>
<DOCNO> 107327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy12.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Listedeki yeriniz için çok üzgünüm’ 
</HEADLINE>
<TEXT>

     SERPİL ÇEVİKCAN 

     Milletvekili aday listeleri henüz YSK’ye teslim edilmeden DSP’den sızan ilk bilgi, Zekeriya Temizel’in İstanbul 3. bölge 5. sıraya konulduğu şeklindeydi. Buna ilk şaşıranlar, DSP Genel Merkezi’nin önünde bekleyen aday adaylarıydı. Onların beklentisi de, DSP’ye ısrarla çağrılan Temizel’in liste başı olacağı yönündeydi. Kötü haber tez yayılır misali, Temizel listedeki yerini, bizzat Başbakan Bülent Ecevit’in telefonuyla öğrendi. Kulislere sızanlara göre Ecevit, Temizel’e şöyle demişti 
     
     KÜSMEYİN ’ 
     "Listedeki yeriniz maalesef 5. sırada oldu. Çok üzgünüm. Bize kızabilirsiniz. Ama sakın küsmeyin, bizi bırakmayın. Biliyorsunuz, liste yapmak zor iş." Ecevit’i kırmayan Temizel de "Ben ulusal sol anlayışına katkıda bulunabilir miyim düşüncesiyle geldim. Elimden geleni yaparım" karşılığını verdi. Temizel’in asıl derdi ise istemediği halde aday olup bunları yaşamasıydı. 
     



 SİYASET 





















</TEXT>
</DOC>
