<DOC>
<DOCNO> 139530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur29.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı "Grup içindeki çalışmalar sürüyor" 
</HEADLINE>
<TEXT>

     Dışişleri Bakanı Yaşar Yakış, Başbakanlık tezkeresine ilişkin parti grubu çalışmalarının sürdüğünü söyledi. 
     Yakış, Dışişleri Bakanlığı'na gelişinde gazetecilerin, TBMM Genel Kurulu'nda bugün görüşülmesi beklenirken, Cumartesi gününe ertelenen ''Türk Silahlı Kuvvetleri'nin yabancı ülkelere gönderilmesi ve yabancı silahlı kuvvetlerin Türkiye'de bulunmasına izin verilmesine ilişkin Başbakanlık Tezkeresi'' hakkındaki sorularını yanıtladı. 
     Tezkerenin görüşülmesinin ertelenmesinde ''ABD'den gelen bir yanıtın mı etkili olduğunun'' sorulması üzerine Yakış, ''Hayır'' dedi. 
     Yakış, tezkere konusunda grup içindeki çalışmaların sürdüğünü bildirdi. 
     





</TEXT>
</DOC>
