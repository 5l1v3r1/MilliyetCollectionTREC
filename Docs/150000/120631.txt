<DOC>
<DOCNO> 120631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor-Malatyaspor maçından gol çıkmadı 0-0 
</HEADLINE>
<TEXT>

     Stat Güngören Belediye . 
     Hakemler Ünsal Çimen xx, Adil Sinem xx, Volkan Alabaş xx . 
     İstanbulspor Ali Uyanık xx, Niyazi xx, Bekir xx, Saffet xx, Petkov xx, Güven xx, Selçuk x, Saidou xx, Musa xx, Fazlı x, Gürkan xx . 
     Malatyaspor Milosevski xx, Tolga xx, Selim xx, Abazi xx, Mert xx, İlhan xx, Duro xxx, Ayman xx, Mehmet xx, Hasan Özer xx, Mithat Dk. 17 Ufuk xx . 
     Birinci Süper Futbol Ligi'nde İstanbulspor ile Malatyaspor 0-0 berabere kaldı. 
     8. dakikada Musa'nın sağdan ortasında, ceza alanı içinde Bekir topa ayak koyarken, meşin yuvarlak auta gitti. 
     18. dakikada Mert'in uzun pasında, savunmanın arkasında Duro hareketlenirken, ileriye çıkan kaleci Ali Uyanık kafayla topu uzaklaştırdı. Pozisyonun devamında, Hasan Özer'in vuruşunda ise top savunmada kaldı. 
     28. dakikada Musa'nın sağdan ortasında Gürkan, kafayla topu bomboş durumdaki Güven'in önüne indirdi. Bu futbolcunun altıpas içinde yaptığı vuruşta, kaleci Milosevski meşin yuvarlağı kornere çeldi. 
     37. dakikada Güven'in ceza alanı dışından sert şutunda, top az farkla auta çıktı. 
     Maçta ilk yarının son 2 dakikasında, Duro'nun ceza alanı dışından 2 şutu autla sonuçlandı ve devre golsüz eşitlikle kapandı. 
     
     İKİNCİ YARI 

     48. dakikada Musa'nın orta-şut karışımı vuruşunda, top üst direği adeta sıyırarak auta çıktı. 
     51. dakikada İstanbulspor'da Saidou, Malatyaspor'da ise Ayman sarı kart gördü. 
     56. dakikada Hasan Özer'in pasıyla sol çaprazdan ceza alanına giren Duro'nun vuruşunda, top direğinden dibinden auta çıktı. 
     61. dakikada Petkov'un ceza alanı dışından sert şutunda, top yan ağlarda kaldı. 
     62. dakikada Malatyaspor'da, Hasan Özer'in yerine Fazlı x oyuna dahil oldu. 
     63. dakikada İstanbulsporlu Petkov sarı kart gördü. 
     64. dakikada Duro'nun sağdan kullandığı serbest vuruşta, Ayman'ın kafa vuruşunda, top üstten auta gitti. 
     65. dakikada soldan ceza alanına giren Musa'nın kaleye paralel ortasında Gürkan, altıpas içinde topu ıskalayınca takımını mutlak bir golden etti. 
     67. dakikada İstanbulspor'da, Fazlı'nın yerine Kona x oyuna dahil oldu. 
     68. dakikada Malatyasporlu Mehmet sarı kart gördü. 
     77. dakikada İstanbulspor'da, Güven'in yerine Zeki x oyuna girdi. 
     81. dakikada İstanbulsporlu Bekir sarı kart gördü. 
     82. dakikada Duro, sağ çaprazdan kullandığı serbest atışta topa çok sert vurdu. Meşin yuvarlak, kaleci Ali Uyanık'ta kaldı. 
     84. dakikada İstanbulspor'da, Musa'nın yerine İlker oyuna girdi. 
     85. dakikada Zeki'nin uzun pasında, ceza alanı içinde top Selçuk'ta kaldı. Bu futbolcu, çok uygun pozisyonda kötü bir vuruşla meşin yuvarlağı kaleci Milosevski'ye teslim etti. 
     88. dakikada Malatyaspor'da, Duro'nun yerine Sertan oyuna girdi. 
     89. dakikada Saidou'nun sağdan kullandığı serbest vuruşta, İlker iyi yükselerek ceza alanı içinde topa kafayla vurdu. Kaleci Milosevski, meşin yuvarlağı son anda kornere çeldi ve kalan sürede sonuç değişmeyince, karşılaşma golsüz eşitlikle sona erdi. 
     





</TEXT>
</DOC>
