<DOC>
<DOCNO> 115422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yazar/sazak.html </URL>
<DATE> 2002/10/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP - CHP, koalisyon provası 
</HEADLINE>
<TEXT>

     Haftalarca üzerinde konuşulup, berabere biten derbi maçı’ndan çıkan taraftar psikolojisi gibi, Kanal - D’deki Baykal - Erdoğan tartışmasını izleyen seçmen kitlesi de benzer duygularla ekran başından ayrıldı 
     Dostluk kazandı 
     AKP ve CHP liderleri, adeta koalisyon provası’ yaptılar. 
     Anketlerde önde gözüken iki partinin ekonominin düzlüğe çıkarılması için ülke yönetiminde güven’ ve yolsuzluğa karşı dokunulmazlıkların kaldırılması’ konusunda anlaştıklarına milyonlarca insan tanık oldu. 
     Temel hak ve özgürlükler, inançlara saygı’ ve türban sorununun gerilimsiz aşılması’ yönünde de Baykal ve Erdoğan 3 Kasım 2002 seçimleri ertesinde TBMM’de tarihi uzlaşma’ya doğru adım atabilecekleri izlenimi verdiler. 
     Bu yumuşama yakın tarihten örnekleri akla getiriyor. 
     1973’te Ecevit’in Erbakan’la kurduğu koalisyon... 
     1991’de Demirel - İnönü ortaklığı... 
     1999’da Ecevit - Bahçeli hükümeti... 
     Kıbrıs harekatına karar veren 1974’teki CHP - MSP iktidarının sloganı hala unutulmadı 
     Ak günlere,selametle ..’ 
     AK Partiyle CHP, 3 Kasım’dan sonra bir büyük koalisyon’da buluşabilir mi 
     Artık son haftaya giriliyor. 
     Yüzde 30 bandında giden AKP ile yüzde 20’lerdeki CHP’nin arası kapanmazsa ya da bu partilerden birisi tek başına’ çoğunluğu elde ederse tablo değişir. Anketlere karşın, TBMM’nin 2 ya da 3 parti yerine 5 partiden oluşması halinde de AKP ve CHP’nin hesapları tutmayabilir 
     Aslında Uğur Dündar yönetimindeki derbi maçı’nda daha iddialı çıkışlar bekleyen ancak aradığını bulamayan geniş bir seçmen kitlesi olduğu da bir gerçek. Erdoğan ve Baykal, Cumhuriyet tarihinin en ağır ekonomik yıkımı karşısında bir tasfiye seçimi’ olacağı anlaşılan 3 Kasım’a avantajlı girmekle birlikte Türkiye’nin beklediği çözümler ve vizyon’ açısından beklenen liderliği sergileyemediler. 
     Geceki karşılaşma bu yönüyle final derbisi’nden çok, birinci lige yükselme maçı gibiydi. 
     Uzaktan atılan şutlar, dar alanda kısa paslaşmalar... 
     Ceza alanında penaltıya neden olmamak. 
     Son dakika golü yememek 
     Tayyip Erdoğan’ın tartışmalı genel başkanlığı, milletvekili seçilemeyecek olması buna karşılık AKP’nin kazanması halinde CHP ile Anayasa değişikliği’ konusunda masaya oturarak başbakanlık’ umudunu sürdürme beklentisi Kanal - D’deki ılımlı atmosferi doğurdu. Deniz Bey’in performansı daha iyiydi ve Baykal’a rağmen CHP’ye oy verecek’ kararsızları olumlu etkiledi. 
     CHP’nin seçimdeki en güçlü silahı etik.’ Noterden dokunulmazlıklara hayır’ belgesi toplayan Baykal, milletvekili adayı bankacı’larını 3 Kasım’da önce istifa ettirebilse inandırıcılığını ikiye katlamaz mı 
     Ne bekliyor 
     
     







Elemtere fiş, kem gözlere şiş... 


Şike oturum 


Baykal ve Erdoğan 


Tayyip’le Baykal’dan iyi bir başlangıç 


Ilık bal damlaları 


Avcı 


Derviş, Bahçeli’yi nasıl gülümsetmiş 


Baykal ve Erdoğan Arena’ya 19’uncu yüzyılda çıksalardı... 


Göz, katarakt, ofsayt, beleş... 


AKP - CHP, koalisyon provası 


Sol seçmenin kumar oynama lüksü var mı 


Yeni başlayan sersemler için faşizm 


Haklar sınırlı 


Piyasalar AKP’yi benimsedi, sorun kalmadı’ denebilir mi 


Bağrıma taş basarım demokrasi adına susarım 


Yerel yönetimi de seçmiş olacağız 


</TEXT>
</DOC>
