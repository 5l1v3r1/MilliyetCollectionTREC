<DOC>
<DOCNO> 142832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yasam/yas01.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İddialar yalan’ 
</HEADLINE>
<TEXT>

Sevgi Dağ’ın, Aleyna gözleri görmediği için yuvaya alınmadı’ şeklindeki iddiası yalanlandı. Dağ’ın "Aleyna’nın gerçek annesi hayat kadını" iddiasını doğrulayacak kayda da rastlanmadı 
     İZMİR, DENİZLİ DHA 

     İzmir’de gözleri görmeyen Aleyna’yı 3 ameliyat ettiren Sevgi Dağ’ın 29 1998’de trilyonluk naylon fatura olayında gözaltına alınıp tutuksuz yargılanmak üzere serbest bırakıldığı, boşandığı eşi Ahmet Cüneyt Gümüş’ün de aynı suçlama nedeniyle gıyabi tutuklama kararıyla arandığı ortaya çıktı. Dağ’ın çocuğun gözleri görmediği için yuvaya alınmadığı iddiasını yalanlayan Sosyal Hizmetler İl Müdürlüğü de soruşturma başlattı. 
     
     Denizli’de kayıtlı 
     Dağ, "hayat kadını ve alkolik" olmakla suçladığı Aleyna’nın gerçek annesi İlknur Yetişkin’in, çocuğa bakmayı istemediğini, bu yüzden evlat edinip, nüfusuna aldığını söyledi. Ancak Dağ’ın Aleyna’yı, 2001’de "Şahinbey doğumlu" ifadesiyle Denizli Nüfus Müdürlüğü’ne kaydettirdiği belirlendi. Yetkililer, annenin belli, babanın bilinmediği durumlarda annenin beyanının esas alınarak bebeğin nüfus kaydının yapıldığını belirtti. Dağ, nüfus kaydında Aleyna’nın babası olarak "Levent" adını yazdırdı, bu kişinin kimliğine ilişkin sorulara da, "Sevdiğim, değer verdiğim bir kişi" yanıtını verdi. 
     
     Ortadan kayboldu 
     Çocuğu kendisinin doğurmadığını ispatlayacağını söyleyen Dağ daha sonra, İzmir’de adresini vermediği bir arkadaşının yanında kaldığını ifade ederek ortadan kayboldu. 
     Dağ’ın iddialarına bir başka yalanlama da polisten geldi. Poliste, Yetişkin’in hayat kadını olduğuna ilişkin bir kayda rastlanmadı. İzmir Sosyal Hizmetler İl Müdürü Nazmi Taşkın da, "Bizde evlat edinme kaydı veya herhangi bir başvuru yok" dedi. 
     
     



 YAŞAM 

















</TEXT>
</DOC>
