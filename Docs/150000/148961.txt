<DOC>
<DOCNO> 148961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/eko05.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı alıcıya SARS mektubu 
</HEADLINE>
<TEXT>

İHKİB Başkanı Orakçıoğlu, SARS virüsü nedeniyle Uzakdoğu’ya sipariş vermekten vazgeçen 60 bin tekstil alıcısına mektup yazarak Türkiye’ye çağırdı 
     EKONOMİ SERVİSİ 

     İstanbul Hazır Giyim ve Konfeksiyon İhracatçıları Birliği İHKİB , başta Çin olmak üzere Uzakdoğu’da yayılan SARS virüsü nedeniyle bu ülkelere sipariş vermekten vazgeçen tekstil alıcılarını Türkiye’ye getirmek için yoğun çaba gösteriyor. 
     İHKİB Başkanı Süleyman Orakçıoğlu, 60 bin ithalatçı firmaya mektup yazarak, "Türk tekstil üreticisi nisan ayı siparişlerine hazır" mesajı verdi. İngilizce, Almanca ve Rusça olmak üzere üç dilde gönderilen mektupta şöyle denildi 
     "Tekstil ve hazırgiyim alanında dünyada iş yapan tüm kişi ve kuruluşları Türkiye’ye bekliyoruz. Türkiye, tekstil ve hazırgiyim sanayiinin yüksek seviyede geliştiği her türlü kreatif çözüm için olanak sağlayan, optimum fiyatı en yüksek hızla gerçekleştiren, uluslararası çalışma standartlarında üretim yapan demokratik, laik bir batı ülkesidir. Savaştanuzak, SARS’tan uzak, riskten uzak ülkemize hoşgeldiniz." 
     
Gıda siparişleri Türkiye’ye kayıyor      Tat Konserve Genel Müdürü Erdal Kesrelioğlu, Uzakdoğu’da ortaya çıkan SARS virüsü nedeniyle özellikle Avrupalı alıcıların Çin yerine Türkiye’ye yönelmeye başladığını, siparişlerde ciddi artış bulunduğunu bildirdi. Genel Müdür Erdal Kesrelioğlu, Tat Konserve Genel Kurulu’nda gazetecilerin sorularını yanıtlarken, SARS nedeniyle domates almak için alıcıların Çin’e gidemediğini belirterek, şöyle dedi 
     "Şu anda, özelikle Avrupalı alıcılar ve diğerlerinden Türkiye’ye doğru yönelme var. Siparişlerde ciddi bir artış söz konusu. Özellikle bir hafta - on gündür büyük bir artış var. Bu, ihracatımıza çok olumlu yansıyacak." 
     Bu arada Koç Holding Tüketim Grubu Başkanı Hasan Yılmaz da yıl sonuna kadar piliç, su gibi 10 değişik yeni ürüne girebileceklerini bildirdi. 
     
     Su işine de giriyor 
     Pastavilla, SEK Süt ve Tat Konserve ile birleşme çalışmaları süren Maret’in genel kurulunda konuşan Yılmaz, "Hem et, hem diğer kategorilerde çok ciddi bir yeni ürün girişimimiz var. Belki sene sonuna kadar 10 değişik kategoride daha Koç gıda şirketini göreceksiniz. Şu ana kadar olmadığımız kategoride. Örnek vermemiz gerekirse piliç, su işine girmek bunlardan birisi" dedi. 
     


SİYASET 






















</TEXT>
</DOC>
