<DOC>
<DOCNO> 142737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur04.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un Irak danışmanı Ankara'ya geliyor... 
</HEADLINE>
<TEXT>

     ABD Başkanı George Bush'un Irak danışmanı Zalmay Halilzad'ın bugün Ankara'ya geleceği öğrenildi. 
     Edinilen bilgiye göre, öğle saatlerinde Ankara'da olması beklenen Halilzad, Dışişleri Bakanlığı yetkilileriyle görüşecek. 
     Halilzad'ın görüşmelerinde, Irak'la ilgili son gelişmeler ve Ankara'ya önümüzdeki hafta gelmesi beklenen Iraklı muhalif heyetinin temaslarına ilişkin görüş alışverişinde bulunması bekleniyor. 
     Zalmay Halilzad, Selahaddin kentinde yapılan Iraklı muhaliflerin toplantısında seçilen başkanlık konseyine en kısa zamanda Türkmenlerin de dahil edilmesini desteklediklerini belirtmiş, Kuzey Irak'ta tek taraflı askeri girişimin Türkiye'nin çıkarına olmadığını kaydetmişti. 
     





</TEXT>
</DOC>
