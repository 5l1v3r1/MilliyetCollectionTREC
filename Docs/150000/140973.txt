<DOC>
<DOCNO> 140973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sondun09.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Garip iddia "Türk savaş uçakları Simitis'in uçağını taciz etti" 
</HEADLINE>
<TEXT>

     Türk savaş uçaklarının dün Dedeağaç Aleksandrupolis kentinden Atina'ya dönen Yunanistan Başbakanı Kostas Simitis'in uçağını taciz ettiği iddia edildi. 
     Yunan basını, ''Türk savaş uçaklarının Limni adası üzerinde uçan Simitis'in uçağına yaklaşmaları üzerine'' Yunan savaş uçaklarının Türk uçaklarını püskürtmek için havalandıklarını yazdı. 
     Simitis'in uçağına 12 mil mesafede, Türk ve Yunan savaş uçakları arasında ''it dalaşları'' yaşandığını öne süren gazeteler, olaya karıştığı öne sürülen uçakların sayısına ilişkin değişik rakamlar verdiler. 
     Yunan basını, hükümet yetkililerinin ise ''taciz olayını'' kesinlikle yalanladıklarını yazdı. 
     





</TEXT>
</DOC>
