<DOC>
<DOCNO> 102034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun18.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nep York polisi maaş zammını protesto edecek 
</HEADLINE>
<TEXT>

     New York polisi, maaşlarına yapılması önerilen yüzde 5 zammı protesto için bugün bir gösteri yapacak. 
     New York'ta görev yapan polis memurlarından 24 bin üyesi bulunan sendikanın çağrısıyla izinli 10 binden fazla polis memurunun ünlü Times Meydanı'nda toplanması bekleniyor. Üyelerinin 2 yılı aşkın bir zamandır sözleşme yapmadığı bildiren polis sendikası, yüzde 23 oranında zam isterken, eyalet yöneticileri sadece yüzde 5 zam yapabileceklerini açıklamışlardı. 
     Belediye Başkanı Michael Bloomberg de yaptığı açıklamada, ''5 milyar dolar bütçe açıkları bulunduğunu, daha fazla zam vermelerinin olanaksız olduğunu'' söyledi. 
     Polis sendikası, pazar günü yaptığı toplantıda bugün için gösteri kararı alırken, bazı polis memurları 5 eylül'deki İşçi Günü veya 11 Eylül'de iş bırakarak, yasalara aykırı grev yapmayı önerdiler. 
     Eyalet yasalarına göre, polislerin grev yapma hakları bulunmuyor. 11 Eylül'den önce yaptıkları sözleşme, terör saldırıları nedeniyle uygulanmayan itfaiye görevlilerinin de bugünkü gösteride polislerin yanında yer almaları bekleniyor. 
     





</TEXT>
</DOC>
