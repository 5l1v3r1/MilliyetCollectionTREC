<DOC>
<DOCNO> 131665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/guclu.html </URL>
<DATE> 2003/01/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmenevleri birilerinin çiftliği mi 
</HEADLINE>
<TEXT>

     Aslında doğru işletilseler önemli bir boşluğu dolduracaklar. Ama nedense devasa binalar dikilip işin yönetim kısmı ile hiç ilgilenilmiyor. Bu yüzden de öğretmenlere hizmet için kurulan öğretmenevleri, öğretmenlerin zaman zaman aşağılandığı, azarlandığı, dışlandığı bir yapılanma içerisine girdi. Özellikle de küçük küçük kentlerde. 
     Hele hele bazıları adeta kahvehaneye dönüşmüş. Sabah akşam okey oynanıyor. Oynanmasın mı, elbette oynansın. Ama tek işlevi o olmamalı. 
     Hizmet standardı her geçen gün düşüyor, çünkü bir teşkilat yasası bile yok. 4, 5 yıldızlı otel ayarındaki öğretmenevleri bile geçici süre ile görevlendirilen öğretmenler tarafından yönetiliyor. Üstelik maaşlarının dışında beş kuruş para verilmeden. Durum böyle olunca da şik yetlerin ardı arkası kesilmiyor. 
     Bakan Mumcu’nun işi başından aşkın. Bunun farkındayız. Öğretmenevlerine sıra gelinceye kadar daha neler var diyenler de çıkabilir. Ama hemen her gün on binlerce öğretmenin girip çıktığı öğretmenevlerine çekidüzen vermek eminim ki bir şeylerin değişmeye başladığına yönelik olarak öğretmenler üzerinde çok olumlu etki yaratacaktır. 
     Hizmet sektörü, Turizm Bakanlığı tecrübesi bulunan Mumcu’nun en iyi bildiği işlerden birisi. Bu birikimini en iyi şekilde değerlendirerek öğretmenlerin kalbini kazanabilir .. 
     Her hafta farklı bir üniversitede öğrenciler ile iç içeyiz. Genelde bir konu ve konuk ile Türkiye’nin sorunlarını tartışıyoruz. Öğrenciler soruyor, konuk cevap veriyor. Konuklarımız arasında Türkiye’nin dününe, bugününe ve geleceğine damgasını vuran çok önemli isimler de vardı. Olmaya da devam edecek. 
     Genç Bakış programını hazırlamak için yola çıkarken gençlerin sesini yükseltmeyi hedefledik. Hemen herkes gençler başımızın tacı diyor ama hiç kimse söz hakkı vermiyordu. Biz de bu programda sadece gençler konuşsun istedik. Nitekim konuşuyorlar da. Diğer bazı programlarda olduğu gibi dekorun bir parçası değiller... 
     
     Gençler konuşunca... 
     Haftalar ilerledikçe gördük ki başlangıçta suskun olan gençlik daha çok konuşur oldu. Önceleri sadece her vesile ile her platformda seslerini yükselten militan gençler konuşurken şimdi sessiz çoğunluk da mikrofonu eline almaya başladı. Sevindirici bir durum. Ama nedense sessiz çoğunluğun konuşmaya başlaması bazılarının hoşuna gitmedi. En iyi görüş, benim görüşüm mantığından yola çıkanlar için demokrasi de, özgürlük de sadece kendileri için söz konusu. Çoksesliliğe, nedense, görüşü ne olursa olsun herkes karşı gibi. Ama eminim bugünler de geride kalacak. Herkes herkesin görüşlerini dinlemeyi de öğrenecek, saygı göstermeye de alışacak. 
     Özetin özeti Gençlere fazlasıyla söz ve yönetime katılma hakkı verilmelidir. Ama onlar da hazırlıklı olmalılar. Sordukları her soru, ortaya koydukları her fikir onlara olan güveni sarsıcı değil pekiştirici olmalıdır. Ben bu konuda onlara fazlasıyla güvenenlerdenim. 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
