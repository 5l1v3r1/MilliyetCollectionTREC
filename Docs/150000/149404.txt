<DOC>
<DOCNO> 149404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur08.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Iğdırlı Şiiler'den 3 günlük yas... 
</HEADLINE>
<TEXT>

     Iğdır'da yaşayan Şiiler, Irak'ın Necef kentinde öldürülen dini liderleri Abdülmecit Hoğylu ve yardımcısı için 3 gün yas tutma kararı aldılar. 
     Hüseyin Çağlar Camii İmamı Hüseyin Yeşil, Iğdır'da bulunan Şiilerin, dini liderleri Abdülmecit Hoğylu'nun İngilizler tarafından Necef'te öldürülmesinden büyük üzüntü duyduğunu belirterek, 200 kadar Şii'nin, camilerinde 3 gün süreyle yas tutacağını ve namaz kılıp dua edeceklerini söyledi. 
     Amerika'nın Irak'ta başlattığı harekatın, Kerbela'da Yezid ve adamlarının Hz. Hüseyin ve yakınlarına yaptıkları zulümle aynı olduğunu ifade eden Yeşil, ''Amerika ve İngiltere, Kuzey Irak'ta ne insani değerlere ne de inançlara saygı gösteriyor. İnsan hayatı hiç sayılarak, emperyalist zihniyet tarafından katlediliyor'' diye konuştu. 
     





</TEXT>
</DOC>
