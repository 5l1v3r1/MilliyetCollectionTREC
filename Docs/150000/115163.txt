<DOC>
<DOCNO> 115163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun10.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker tek kişilik hücrede 
</HEADLINE>
<TEXT>

Tekirdağ F Tipi Cezaevi’nde 
     ERDAL KILINÇ, HALUK ATALAY İstanbul 

     Organize suç örgütü lideri olmak’ suçundan gözaltına alınan ancak çıkarıldığı mahkemece serbest bırakılan Sedat Peker, savcının itirazı üzerine tutuklanarak Tekirdağ F Tipi Cezaevi’ne gönderildi. 
     İstanbul DGM Cumhuriyet Savcısı Ali Cengiz Hacıosmanoğlu, önceki akşam tutuklanması talebiyle mahkemeye sevk ettiği Peker ve Ersin Kuştemir’in serbest kalması üzerine dün karara itiraz etti. Hacıosmanoğlu, mevcut delil durumu nedeniyle Peker ve Kuştemir’in tutuklanmasını istedi. 
     
     Evinde yakalandı 
     İstanbul 5 No’lu DGM de savcının istemini yerinde bularak her iki sanık hakkında gıyabi tutuklama kararı çıkardı. Kararın İstanbul Organize Suçlar Şube Müdürlüğü’ne gönderilmesiyle Peker, Beykoz’daki evinden yeniden gözaltına alındı. 
     İstanbul 5 No’lu DGM’de yargıç önüne çıkan Peker, hakkındaki kararın vicahiye çevrilmesinin ardından, Tekirdağ F Tipi Cezaevi’ne gönderildi. 
     Peker, DGM çıkışında gazetecilerin "Neden tutuklandınız " sorusuna "Kırmızı ışık ihlalinden. Hepiniz mutlu olun" yanıtını verdi. 
     Mahkemenin gıyabi tutuklama kararı verdiği Kuştemir de Edirne F Tipi Cezaevi’ne gönderildi. 
     



 GÜNCEL 


















</TEXT>
</DOC>
