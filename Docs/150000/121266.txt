<DOC>
<DOCNO> 121266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/spo03.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya'da azap testi 
</HEADLINE>
<TEXT>

Terim, Gençlerbirliği yenilgisinin acısını, bilimsel çalışmayla çıkardı. Felipe 10 dakikada pes etti, Christian, Balic, Suat, Almaguer ve Arif zorlandı 
     ERHAN TELLİ 

     Takım sevmiyor 
     GALATASARAY’IN hocası Fatih Terim, dün oyuncularının pestilini çıkardı. Ankaragücü maçı hazırlıklarının ilk gününde futbolcularına hiç sevmedikleri sürat, sıçrama ve dayanıklılık testlerini yaptırtan Terim, sonuçları sezon başındaki testlerle karşılaştırdı. İdmanın başında, dikey ve yatay sıçrama testleri yapılırken, daha sonra sürat ve dayanıklılık çalışmalarına geçildi. 19 oyuncunun yer aldığı son koşudan Cihan ve Berkant başarıyla ayrıldı. 
     
     Sonuçlar Terim’de 
     SARI-Kırmızılı oyuncuların göğüslerine, kollarına yerleştirilen bantlar ve saatlerle nabızları kontrol altında tutulurken, koşuyu 10. dakikada terkeden ilk Brezilyalı Felipe oldu. Pinto, Christian, Balic, Suat, Almaguer ve Arif ise çabuk pes edenler arasında yer aldı. Daha önce yapılan testlerle karşılaştırılan sonuçların Fatih Terim’e iletildiği ve düşüş gösteren oyuncuların belirlendiği öğrenildi. Terim’in sonuçlara göre program hazırlayacağı açıklandı. 
     
Popescu yuvada      SARI - Kırmızılılar’ın unutulmaz oyuncusu Popescu, eşinin doğum yapması için geldiği İstanbul’da, fırsatı değerlendirdi, eski yuvasına kavuştu. Galatasaray eşofmanını sırtına geçiren ve tek başına düz koşu yapan Rumen yıldız, eski arkadaşlarıyla sıcak görüntüler oluşturdu. Müfit Erkasap, Fatih Terim’in izniyle Popescu’nun idmanlara çıkmaya devam edeceğini duyurdu. 
     POPESCU’NUN, Florya’da antrenmana katılmasıyla fısıltı gazetelerinin manşetleri "Galatasaray’a dönüyor" başlıklarıyla süslendi. Teknik Direktör Fatih Terim’in bu tür dedikodulara fırsat vermemek için Rumen oyuncuyla yan yana gelmemeye özen gösterdiği gözlendi. Ancak yakın arkadaşları, Popescu’nun İtalya’da top koşturmaya devam edeceğini belirttiler. 
     
Cim - Bom dışa açılacakAslan transferde orta saha ve defansa yabancı takviyesi yapmayı planlıyor 
     GALATASARAY, transferde sanıldığı gibi iç piyasaya değil, yine dış piyasaya ağırlık verecek. Türkiye’den sadece Altay’dan Sinan’ın ve ismi açıklanmayan bir genç oyuncunun daha peşine düşecek yönetim, Fatih Terim’in raporu doğrultusunda yurt dışından bir orta alan, iki de savunma oyuncusu almaya çalışacak. 
     YÖNETİMDE net isimler belirlenmemesine rağmen, Terim’in savunmaya ağırlık vermesi, Almaguer ve Sarr’ın durumunun gündeme geleceği olasıklarını artırdı. Hocanın orta sahaya, lider misyonunu yüklenecek oyuncu alınmasını şart koştuğu öğrenildi. Transferde harcanacak para, isimler kesinlik kazandıktan sonra belli olacak. 
     



 SPOR 
























</TEXT>
</DOC>
