<DOC>
<DOCNO> 142472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/soneko14.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansı düşüşle kapattı... 
</HEADLINE>
<TEXT>

     İMKB Ulusal-100 Endeksi, 1. seansı, 9.26 puan kayıpla 10,604.79 puandan tamamladı. 
     Hisse senetlerinin ortalama değer kaybı yüzde 0.09 olarak gerçekleşti. 
     Borsa'da 1. seans 41.44 puan kayıpla 10,572.61 puan seviyesinde açıldı. Düşük hacimli işlemlerin devam ettiği seansın ilk yarısı 185.90 puan kayıpla 10,428.15 puandan geçildi. 
     Endeks, seans içinde en düşük 10,391.72, en yüksek 10,614.05 puanı gördü. 
     Borsa uzmanları, çok hızlı tamamlanması beklenen hükümet kuruluşunun gecikmesi ve 2. tezkere konusundaki belirsizliklerin hacimsiz de olsa satışları getirdiğini dile getirdiler. 
     Seans kapanışında mali endeks 1.63 puan artışla 13,230.09 puana, hizmetler endeksi 10.89 puan artışla 6,724.14 puana yükselirken, sanayi endeksi 30.50 puan kayıpla 10,390.84 puana geriledi. 
     Böylece, önceki kapanışa göre mali grup hisseler ortalama yüzde 0.01, hizmetler grubu hisseler ortalama yüzde 0.16 değer kazandı. Sanayi grubu hisseler ise ortalama yüzde 0.29 oranında değer kaybetti. 
     1. seansta işlem gören toplam 283 hisse senedinden 83'ü değer kaybetti, 75 hisse senedi değer kazandı, 125 hisse senedinin fiyatı ise değişmedi. 
     Seansta, 120 trilyon 188 milyar 447 milyon liralık işlem hacmi oluştu. 
     1. seansta, Garanti Bankası, İş Bankası C , Yapı Kredi Bankası, Parsan ve Koza Devetiyeleri en yoğun işlem gören hisseler oldu. 
     





</TEXT>
</DOC>
