<DOC>
<DOCNO> 142618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yasam/yas06.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleyna’nın annesi çıktı 
</HEADLINE>
<TEXT>

Mahkeme kararıyla evlat edindiğini iddia eden Sevgi Dağ, nüfus kütüğüne göre Aleyna’nın gerçek annesi... 
     ELiF KORAP 

     Aleyna’yı hayat kadını annesinden alarak İzmir’de mahkeme kararıyla nüfusuna geçirdiğini iddia eden Sevgi Dağ’ın nüfus kütüğünde Aleyna’nın kendi çocuğu olarak göründüğü ortaya çıktı. Basında, Aleyna’yı evlat edindiğini iddia eden ve başlatılan yardım kampanyasında kendisine ev alınması için 38 milyar lira toplanan Dağ, mahkeme kararını kaybettiğini öne sürmüştü. Biz de mahkeme kararlarını almak için Dağ ile birlikte İzmir’e gittik. Ancak Dağ, mahkeme kararlarını bulamadı. Kimlik bilgilerini vermesi durumunda mahkeme kararını bulabileceğimizi söylediğimizde ise, sinirlenerek telefonunu kapattı. 
     Yaptığımız araştırmada ise zaten böyle bir mahkeme kararının olmadığı ortaya çıktı. Mahkeme kararı olmadığı gibi Dağ’ın kütüğünün doğum bölümünde "Medeni Kanun’un eskisi - yenisi 1 Ocak 2002’de yürürlüğe girdi 290. maddesine göre tanzim ve tescil edildiği" ifadesi kullanılıyor. 290. madde ise şöyle diyor "Nesebi sahih gerçek, doğru, hakiki olmayan çocuğun anası, doğuran kadındır. " 
     
     Hiçbir bilgi yok 
     Kayıtta evlatlık edinildiğine dair ise herhangi bir bilgi bulunmuyor. Oysa evlatlık edinme durumunda mahkeme kararı ve noter tasdiki mutlaka kütüğe kaydediliyor. 
     Bu arada, hastane kayıtlarını da inceledik. Kayıtlarda Sevgi Dağ’ın gerçek annesi olduğunu iddia ettiği İlknur Yetişkin’in adını bulduk. Gerçekten de 03 Haziran 2001’de böyle bir kayıt var. Ancak bu kişi, Aleyna’nın annesi olabileceği gibi, hastanede yatan tanıdığı bir başka kişi de olabilir. Ya da böyle bir isim doğru olmayabilir. 
     
Neler anlatmıştı      Bir gün önce aynı uçakta yolculuk ettiğimiz Sevgi Dağ şunları anlatmıştı Aleyna’nın kimliği yoktu. Annesi bana vekalet verdi. Yalnız doğum belgesi vardı. Mahkemeye gittim. Mahkeme dört celse sürdü. Annesi bir imza attı. Sonra bir daha annesinin yüzünü görmedim. Çocuğun benim olduğunu iddia ediyorlar, ama mahkeme kararı var. Kütüğümde mahkeme kararıyla evlat edindiğim görünüyor. Bunun için ne kadar uğraştığımı bilemezsiniz." 
     



 YAŞAM 



















</TEXT>
</DOC>
