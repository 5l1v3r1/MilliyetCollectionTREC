<DOC>
<DOCNO> 137124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo02.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Malatyaspor yenilgisinin şokunu yaşıyor... 
</HEADLINE>
<TEXT>

     Denizlispor Kulübü Başkanı Mustafa Baysal, UEFA Kupası 4. turunda FC Porto ile yapacakları karşılaşma öncesinde, Malatyaspor karşısında aldıkları 2-1'lik yenilginin üzüntüsünü yaşadıklarını söyledi. 
     Mustafa Baysal, Malatyaspor karşısında başabaş mücadele ettiklerini ve yenilgiyi haketmediklerini söyledi. 
     Aldıkları yenilgiyi ilerleyen haftalarda telafi edebileceklerini kaydeden Baysal, şöyle konuştu 
     ''Maç ortadaydı. Son salise golüyle mağlup olduk. Porto ile yapacağımız UEFA Kupası maçı öncesinde moralimiz bozuldu. Çok üzgünüz. Aldığımız mağlubiyette de hayır vardır diye düşünüyoruz.'' Seyircisiz yapılan karşılaşmada, protokol tribününde fazla sayıda seyirci olduğunu belirten Baysal, ''Amigoları bile tribündeydi. Uyarılarımıza rağmen protokol tribününe yakışmayacak hareketler yapıldı'' diye konuştu. 
     Karşılaşmanın hakemi Sabit Hacıömeroğlu'nun yönetiminden memnun olduğunu kaydeden Baysal, ''Hakem de hata yapmamaya çalıştı'' dedi. 
     
     DENİZLİSPOR, DEPLASMANDA 3 PUANI UNUTTU 
     Denizlispor, Birinci Süper Futbol Ligi'nde yaptığı 9 deplasman maçında 3 puan alamadı. ''Horozlar'', deplasmanda yaptıkları 4 karşılaşmadan beraberlikle, 5 maçtan da puansız ayrıldı. Deplasman maçlarında 12 gol gören yeşil-siyahlılar, rakip fileleri ise ancak 6 kez havalandırabildi. 
     Denizlispor'un deplasmanda aldığı sonuçlar şöyle 

Gaziantepspor 1 - Denizlispor 1 
Fenerbahçe 3 - Denizlispor 2 
Altay 3 - Denizlispor 1 
Gençlerbirliği 0 - Denizlispor 0 
Samsunspor 0 - Denizlispor 0 
Kocaelispor 2 - Denizlispor 1 
Diyarbakırspor 0 - Denizlispor 0 
Trabzonspor 1 - Denizlispor 0 
Malatyaspor 2 - Denizlispor 1 
     





</TEXT>
</DOC>
