<DOC>
<DOCNO> 122682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko24.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı Güçlü'den bayram mesajı... 
</HEADLINE>
<TEXT>

     Tarım Bakanı Sami Güçlü, yayımladığı mesajda, çiftçi ve üreticiler başta olmak üzere, tüm Türk Milleti ve İslam aleminin Ramazan Bayramı'nı kutladı. 
     Güçlü mesajında, dini ve milli günlerin, milletin birlik, beraberlik, barış ve huzur içeriside yaşamasını sağlayan özel günler olduğuna işaret etti. 
     Türkiye'nin yaşantısında önemli bir yeri bulunan ve insana sevgi ve birbirleri ile kaynaşma duyguları aşılayan Ramazan Ayı'nı huzurla idrak etmenin mutluluğunun, bu bayram ile yeniden yaşanacağını ifade eden Bakan Güçlü, mesajında devamla şunları kaydetti 
     ''21. asırda küreselleşen bir dünya düzeni içerisinde, bölgesinde önemli tarımsal potansiyele sahip bulunan Türkiye'de, millet olarak yarınlarımıza daha güvenle bakabilmemiz için, bu bayram günlerine her zamankinden daha da fazla değer vermemiz ve sahip çıkmamız gerektiğine inanıyorum. 
     Ülkemizin sosyal ve ekonomi hayatında çok önemli bir yeri bulunan, alın teri ve el emeği ile her zaman milli birlik ve beraberliğimizin teminatı olan çiftçi ve üreticilerimiz başta olmak üzere, tüm Türk Milleti ve İslam Alemi'nin mübarek Ramazan Bayramlarını tebrik ediyorum'' 
     





</TEXT>
</DOC>
