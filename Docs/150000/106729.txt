<DOC>
<DOCNO> 106729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun11.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kodak, Dc5000 modeli fotoğraf makinelerinde hata olduğunu açıkladı 
</HEADLINE>
<TEXT>

     Kodak firması, DC5000 modeli dijital fotoğraf makinelerinde üretim hatası saptandığını belirterek, piyasaya sürdüğü 75 bin makinenin servise getirilmesi çağrısında bulundu. 
     Fotoğraf makinelerindeki arızanın ücretsiz olarak giderileceğini, ancak makinelerin geri alınmayacağını bildiren Kodak firması yetkilileri, makinenin aküsü ve hafıza kartının değiştirilmesi ile USB kablosunun kullanılması sırasında elektrik çarpmasına neden olduğunu bildirdiler. 
     Halen 820 euroya satılmakta olan Kodak DC5000 modeli dijital fotoğraf makinasının üretiminin de durdurulduğu belirtildi. 
     Kodak firmasından yapılan açıklamada, ABD'deki müşterilerin arızalı makineleri posta yoluyla servise gönderebilecekleri, ancak diğer ülkelerdeki müşterilerin bizzat servise başvurmaları gerektiği bildirildi. 
     





</TEXT>
</DOC>
