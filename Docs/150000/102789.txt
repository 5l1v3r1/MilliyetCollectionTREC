<DOC>
<DOCNO> 102789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur37.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'da yıldırım düşmesi sonucu orman yangını çıktı 
</HEADLINE>
<TEXT>

     Muğla'nın Milas İlçesi Selimiye Beldesi'nde, yıldırım düşmesi sonucu orman yangını çıktı. 
     Alınan bilgiye göre, Çakarkaya Köyü yakınında bulunan dağın doruğunda, yıldırım düşmesi sonucu orman yangını başladı. 
     Yangının devam ettiği bölgenin doruk olması nedeniyle, söndürme ekiplerinin karadan ulaşımında güçlük yaşandı. 
     Ekipler, helikopterlerle yangın bölgesine taşınarak, söndürme çalışmalarına başladılar. 
     Çam ağaçlarıyla kaplı alanda devam eden yangını söndürme çalışmalarına katılmak üzere, bölgeye takviye helikopterlerin çağırıldığı öğrenildi. 
     Öte yandan, Aydın'ın Umurlu Beldesi'ne bağlı Emirdoğan Köyü yakınındaki hazine arazisinde yıldırım düşmesi nedeniyle yangın çıktı. Yangın, Orman İşletme Müdürlüğü yangın söndürme ekipleri, Umurlu Beldesi İtfaiyesi'ne ait araçlar ve köy halkının müdahalesiyle söndürüldü. 
     Yangında yaklaşık 15 dönüm kamu arazisi üzerinde bulunan, 23 zeytin ağacı, 32 incir ağacı ve 10 çam fidanı kül oldu. 
     





</TEXT>
</DOC>
