<DOC>
<DOCNO> 120375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yazar/tamer.html </URL>
<DATE> 2002/11/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Karayalçın’dan AKP’ye yoksulluk projesi 
</HEADLINE>
<TEXT>

SHP’nin Yoksulluğu Yenmek İçin Acil Plan’ının hedefi, üçüncü yılın sonunda 15 milyon insanımızın günlük gelirini 2 doların üzerine çıkartmak 
     SHP Genel Başkanı Murat Karayalçın, "Yoksulluğu Yenmek için Acil Plan" başlıklı çalışmalarını dün bir basın toplantısıyla açıkladı. 
     Türkiye’de 15 milyon insanın günde 2 doların altında gelir düzeyiyle yaşadığı ve 2450 kalorinin altında gıda tüketiminde bulunduğu saptamasından yola çıkılarak hazırlanan projenin 2 önemli ayağı var 
     1 Sosyal Dayanışma ve Yardım Fonu’ndan Çocuk Esirgeme Kurumu, Kızılay, Milli Eğitim’in taşımalı eğitimi, belediyelerin bursları ve Sağlık Bakanlığı’nın Yeşil Kart’ına kadar mevcut tüm yardım kurumları, Toplumsal Dayanışma Kurumu adını verdikleri yeni kamusal örgütlenme çatısı altında toplanacak. 
     2 Bu kurumun finansmanı konsolide devlet bütçesi içinde özel bir bütçe olarak yer alacak. 
     
     Proje 3 yıllık 
     2003 - 2005 arası 3 yıllık dönemi kapsayan bu projenin mali portesi yılda 5.1 milyar dolar olmak üzere 3 yılda 15.3 milyar dolar. Proje hayata geçirildiği takdirde üçüncü yılın sonunda 15 milyon insanın günlük gelirinin 2 doları, gıda tüketiminin de 2450 kaloriyi aşması bekleniyor. 
     SHP’nin yoksullukla mücadele projesinin tam da yeni hükümetin kurulduğu şu günlerde açıklanması tesadüf değil kuşkusuz. Karayalçın, "Yoksullukla mücadele, AKP lideri Recep Tayyip Erdoğan’ın açıkladığı Acil Eylem Planı’nda yer alıyor. Ancak sadece tek bir paragraf olarak. Biz de diyoruz ki, bizim uzun süredir üzerinde kafa yorduğumuz bir çalışmamız var. Eğer yararlanmak isterseniz, bunu size sunmaya hazırız," diyor. 
     
     Halk merkezleri 
     SHP’li iktisatçılar Şener Özşahin, Dr. Hüseyin Özer, Sinan Dalgıç, Murat Karakuşçu, Feridun Yücel ve Emrullah Türkmen tarafından hazırlanan "Yoksulluğu Yenmek İçin Acil Plan"a göre var olan tüm kuruluşların yerini alacak olan Toplumsal Dayanışma Kurumu TDK, bütün hizmetleri gerek kentlerde gerekse kırsal köylerde mahalle aralarında kurulacak halk merkezleri adını verdikleri birimler aracılığıyla verecek. 
     Halk merkezlerinde 15 milyon insan bilgisayar aracılığıyla izlenecek. Bilgisayar bağlantısı konusunda Maliye Bakanlığı’nın kodlama sisteminden yararlanılabilir. Bir kişinin birkaç yerden maddi destek aldığı durumlar söz konusu. Yetki karmaşası var. Bunlar önlenmiş olacak. Ankara tümüyle devreden çıkacak. Halk merkezleri özel sektör, sivil toplum örgütleri ve üniversitelerden de destek alınacak. 
     
     Değirmenin suyu 
     Pekiyi bu değirmenin suyu nereden gelecek 
     SHP’nin projesinde, önce mevcut yardım kurumlarının yaptıkları harcamalar hesaplanmış. Bilgi verilemeyen kuruluşları da ekleyince 1999 yılı için 1.5 milyar dolar, 2000 yılı için 1.9 milyar dolar, 2001 için 1.5 milyar doların zaten harcandığı görülmüş. Karayalçın, yeni kaynak yaratılabilecek 3 alanı ise şöyle sıralıyor 
     "1 Kayıt dışının vergilendirilmesi Kayıt dışını 50 milyar dolar olarak kabul ettik ki bu çok ihtiyatlı bir tahmin. Buradan 20 milyar dolarlık bir matrah ve 3 yıl boyunca toplam 7 milyar dolar bir vergi geliri sağlanabileceğini düşündük. 
     Vergi denetiminin iyileştirilmesi ve ÖTV artı KDV oranlarının düşürülmesiyle vergi tabanının yaygınlaşması sonucu da 7 milyar doları aşkın bir gelir sağlamak mümkün. Mikro kredinin işletilmesi için uluslararası kuruluşlardan da 3 yıl boyunca belli bir fonun sağlanabileceği düşüncesindeyiz." 
     
     DEVAMI YARIN 
     
     







Kültürümüz değişiyor 


Dış dinamikler ve iç dubaralar 


Kılıç’ın istifası... 


Babacan ve türban 


Tayyip’le Kıbrıs’ı kazanmak, Kıbrıs’ı kaybetmek 


AKP’nin engelli koşusu 


Anadolu liseleri tarihe mi karışıyor .. 


Bu kur yüksek mi 


Başörtülüler değil başı açık olanlar... 


Hazine’nin patronu Babacan 


Karayalçın’dan AKP’ye yoksulluk projesi 


Kış kadınlar 


Vergi dediğin KDV ile ATV 


</TEXT>
</DOC>
