<DOC>
<DOCNO> 117951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/yazar/sazak.html </URL>
<DATE> 2002/11/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ilımlı İslam senaryosu 
</HEADLINE>
<TEXT>

     3 Kasım seçimlerinde AKP’ye tek başına’ iktidar yolu nasıl açıldı Başbakan Ecevit’in yakın çevresindeki değerlendirmeye bakılırsa erken seçim’i tetikleyen süreçte Derviş’in siyasi belirsizlik’ çıkışıyla başlayan ve ABD’nin olası Irak operasyonunu da içeren dış kaynaklı’ senaryonun etkisi büyük. Böylece Türkiye’ye uzunca süredir biçilen ılımlı İslam’ modeli demokratik yoldan hayata geçirilecek. 
     Benzer kaygıların Silahlı Kuvvetler’ce de duyulduğu ve gelişmelerin 28 Şubat deneyimleri ışığında dikkatle izlendiğini tahmin etmek güç değil. Nitekim 10 Kasım Atatürk’ü anma günü nedeniyle Genelkurmay Başkanı Orgeneral Hilmi Özkök’ün bir mesaj yayımlayarak, irtica ve bölücülüğe karşı ordunun laik Cumhuriyeti koruma ve kollama’ görevini hatırlatması önemlidir. 
     Belli ki askerler, AKP’nin iktidara gelişi nedeniyle kimi çevrelerde gözlenen oldu da bitti, maşallah’ havasını yadırgamaktadır. 
     CHP lideri Deniz Baykal’ın, AKP’nin 3 Kasım zaferini, Tayyip Erdoğan ve arkadaşlarından bile daha coşkulu kutlaması, güle oynaya’ demeçler vererek, İktidarı ben kullanıyorum, başbakan olsam ne çıkar olmasam ne’ sözleriyle piyasaya akredite olmaya çalışması da tuhaf değil midir 
     Sen git Türkiye’ye yeni bir senaryo lazım’ diyen Derviş’le seçime gir, Bizim Kemal geldi’ diye, CHP’yi sola kapat’. Ülkeyi AKP’ye teslim ettikten sonra zafer turları atmaya başla Neymiş AKP yıpranırsa gelecek seçimde CHP iktidar olurmuş. 
     Sayın Baykal, 1991 seçimlerinden bu yana başbakanlık bekliyor’. Olamıyor 
     SHP’nin Ankara, İstanbul ve İzmir’de belediye başkanlıklarını kazandığı 1989 yerel seçimlerinde Deniz Bey, genel sekreterdi. İnönü - Baykal birlikteliği solda büyük heyecan yaratmış, Özal’dan sonra SHP’ye ilk seçimde iktidar yolu açılmıştı. 
     O aşamadan sonra Baykal’ın parti içi iktidar koşusu’ başladı. 
     SHP’de sürekli kurultaylar’ dönemine girildi. Partiyi iktidara İnönü değil, Baykal taşır’ sözleri Deniz Bey’e aittir. 1991 seçimlerinden önce kurultay toplandı. Baykal iddialıydı 
     Biz SHP’yi iktidara getireceğiz. Ben 6. dereceden emekli olmuş Tekel memuru Hüseyin Hilmi’nin oğlu Deniz Baykal’ım. Sadece SHP genel başkanlığına değil, Türkiye Başbakanlığına talibim.’ 
     SHP’de İnönü - Baykal yarışırken, Atı alan Üsküdar’ı geçti’ Demirel’in DYP’si 1991 seçimlerinden birinci parti çıktı. 
     Deniz Baykal yine kurultay istedi ve İnönü partiye küme düşürmüştür. Onunla şampiyonluk umudu kalmamıştır’ diyerek üçüncü kez genel başkanlığa aday oldu, kaybetti. 
     3 Kasım’da CHP’nin aldığı oylar, SHP’ye küme düşüren’ 1991 seçimlerinin de altındadır. Yine de ortada bir başarı’ var, 1999’da ilk kez Meclis dışında kalan parti yeniden muhalefet sıralarına’ dönmüştür. 
     Acaba Derviş’le Baykal, CHP’deki 5.5 saatlik baş başa’ görüşmede ne konuştular Senaryo, Türkiye’yi AKP’ye teslim’ değilse neye güvenip gittiler seçime Açıklasınlar. 
     
     







Başbakanlık sorunu 


Hadi gelin gülelim hep beraber, kah kah kah... 


Irak ve Türkiye 


Akçakoca’nın itirazı 





CHP neden gümbür gümbür olmadı 


Baykal’dan Terim’e... 





Asr-ı ihanet 


ÖSS, YÖK, AKP ve unutulan gençlik 








Savaş olasılığı zayıflıyor 


İlk aşk mektubumun hazin sonu... 











Hükümetlerin başarı karnesi 


Ilımlı İslam senaryosu 


Evet yeni bir sol parti, hemen şimdi 





Anayasa nasıl değişir 





ABD’de pişer bize de düşer 


SPK, Tombala’ diyecek 


</TEXT>
</DOC>
