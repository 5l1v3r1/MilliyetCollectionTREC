<DOC>
<DOCNO> 128451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/spor/spo04.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜMER’DEN PEMBE TABLO 
</HEADLINE>
<TEXT>

Trabzon Başkanı, Aurelio ve Gökdeniz ile bir sorunlarının olmadığını ifade etti 
     Sıkıntımız yok’ 
     TRABZONSPOR Başkanı Özkan Sümer, birçok kulüpten teklif alan Aurelio ve sözleşmesinde sorun olduğu iddia edilen Gökdeniz ile ilgili olarak çarpıcı açıklamalar yaptı. Sümer, "Gökdeniz’e sözleşmeyi ben imzalatmıştım. 4 yıllık bir anlaşmamız var. Sözleşmede ilk 2 yılın sonunda, tarafların bir kez daha değerlendirme yapılacağı var. Bağlayıcılığı olan bir sözleşme bu" dedi. 
     
     Aurelio ümidi 
     SEZON sonunda sözleşmesi sona erecek olan Brezilyalı Aurelio ile görüşmelerinin sürdüğünü açıklayan Sümer, "Devre arasında imzaları tazelemek istiyoruz" diye konuştu. Trabzonspor Başkanı sözlerini şöyle noktaladı "Aurelio ile prensipte bir anlaşma yapmıştık. Eğer bir pürüz çıkmazsa, imza atarız. Şu anda futbolcunun olumsuz bir tavrı yok. Sorun iddiaları yalan." 
     
     Cafu’dan Caio için referans 
     TRABZONSPOR Asbaşkanı Erol Tuna, transfer gündemlerinde yer alan Caio için Brezilya Milli Takımı’nın kaptanı Cafu ile görüştüklerini açıkladı. Tuna, "Bazı teknik adamlar ve Cafu ile temasa geçtik. Kendisi bize olumlu şeyler söyledi. Böylesine bir referanstan sonra takıma faydasının olacağını düşündük" diye konuştu. 
     



 SPOR 
























</TEXT>
</DOC>
