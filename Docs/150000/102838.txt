<DOC>
<DOCNO> 102838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/siyaset/siy07.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP’ye Hazine yardımı yok 
</HEADLINE>
<TEXT>

81 trilyon dağıtacak olan Hazine’den DSP 19, MHP 15.5, ANAP 11.5, DYP 10.4 trilyon alacak 
     HARUN GÜREK 

     3 Kasım seçimleri öncesi 8 siyasi partiye yapılacak toplam 81 trilyon 286 milyar liralık yardımın ödenmesine bugün başlanıyor. 
     Geçen seçimlerde en yüksek oy alan parti konumundaki DSP’ye 19 trilyon 249 milyar, MHP’ye 15 trilyon 596 milyar, ANAP’a 11 trilyon 469, DYP’ye 10 trilyon 419 milyar lira ödenecek. TBMM’ye giremeyen, ancak yüzde 7’lik ülke sınırını aşan CHP ile AKP ve SP de 7 trilyon 555 milyar lira Hazine yardımı alacak. 
     Milletvekili sayısı 3’ün üzerinde olan BBP’ye 1 trilyon 888 milyar lira yardım verilecek. Hazine yardımını şehit ailelerine bağışlamakta ısrarlı olan BBP lideri Muhsin Yazıcıoğlu ise, "Noter vasıtasıyla Maliye Bakanlığı, Sayıştay ve Yüksek Seçim Kurulu nezdinde girişimde bulunacağız" dedi. 3 vekili bulunan TDP, 41 ilde teşkilatlanamadığı için yardımdan yararlanamayacak. 61 vekili olan YTP ise, en az 41 ilde örgütlenebildiğini belgelerse Hazine yardımı alabilecek. 
     
     



 SİYASET 
















</TEXT>
</DOC>
