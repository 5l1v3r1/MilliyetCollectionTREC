<DOC>
<DOCNO> 100886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/spor/bbas.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
12 OYNAYAN ADAM 
</HEADLINE>
<TEXT>

Basketbol Milli Takım Başantrenörü Aydın Örs, maçlarda 6 - 7 isim üzerinde odaklanıldığı şeklindeki eleştirilere karşı çıktı, "Böyle olsaydı, bu denli başarılı olamazdık" diye konuştu 
     GÖKHAN TÜRE 

     Yugoslavya’da özel turnuva 
     ABD’DE düzenlenecek Dünya Şampiyonası’na hazırlanan A Milli Basketbol Takımımız, özel turnuvaya katılmak için dün Yugoslavya’ya gitti. Başantrenör Aydın Örs, takımın 6 - 7 oyuncu üzerinde oluşturulduğu yönündeki eleştirilere katılmadığını belirtip, "Eğer böyle bir şey söz konusu olsaydı, geçen Avrupa Şampiyonası’nı ve son Yugoslavya, Brezilya maçlarını benchten gelenlerle oynamaz ve bu denli başarılı olamazdık" dedi. 
     
     Basketbolun lokomotifiyiz’ 
     HAKAN, Ömer, Haluk ve Kaya’nın hazır olduklarını ispatladıklarını vurgulayan Örs, şöyle devam etti "Onların Milli Takım’a nasıl motive olduğunu gördük. 12 oyuncunun oynamasını herkes ister. Ama o maçın karakterine göre azami oyuncudan nasıl istifade edeceğinizi düşünerek strateji yaratmak zorundasınız. Milli Takım şu anda Türk basketbolunu ayakta tutan tek lokomotifi" 
     
     Örs’e göre 
     - - - EKSİLER - - - 
     1- Set hücumunda tempoyu artırmamız gerek. Atışlarda geç kaldığımız için yanlış şut seçimleri yaptık. Geriye koşmada sorunlar yaşadık. 
     2- Faul atış yüzdemiz beklenin altında seyrediyor. Hedeflediğimiz yüzde 75 - 80 arasıydı. Ancak şu ana kadar yüzde 60’a ulaşabildik. 
     3- Üçüncü periyodlarda oyuna konsantrasyon açısından büyük sıkıntı yaşadığımız ortada. Bu periyodda performansımız bir anda düşüyor. 
     
     ARTILAR 
     1- Bireysel ve takım savunmasının giderek oturması ve her geçen maç bunu daha iyi uygulamamız bizi ümitlendiriyor. Savunmada daha iyi olacağız. 
     2- Hızlı hücum sayısını eskiye oranla çok daha üst düzeye çıkardık. Bunu daha da geliştirip, fast break sayısını artırmayı amaçlıyoruz. 
     3- Daha önce büyük problem yaratan top kayıplarını asgariye indirdik. Bu da beklenmedik sayılar yememizi önleyen olumlu bir gelişme. 
     
Rakip Avustralya      YUGOSLAVYA’DAKİ özel turnuvanın ilk gününde Milli Takımımız bugün Avustralya ile karşılaşacak. Saat 19.00’daki mücadeleyi NTV naklen yayınlayacak. Diğer maçta ev sahibi Yugoslavya ile Rusya kozlarını paylaşacak. Helsinki Turnuvası’na katılan Bayan Milli Takımımız ise ilk maçında bugün ev sahibi Finlandiya ile karşı karşıya gelecek. 
     



 SPOR 
























</TEXT>
</DOC>
