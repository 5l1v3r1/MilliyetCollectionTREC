<DOC>
<DOCNO> 122128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/soneko06.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Schroder Salomon Smith Barney Türkiye ''tarih için tarih'' alabilir 
</HEADLINE>
<TEXT>

     Uluslararası yatırım danışmanlık kuruluşu Schroder Salomon Smith Barney SSSB , büyük bir ihtimalle AB'nin 12 Aralık'taki Kopenhag Zirvesi'nde, Türkiye'nin AB ile müzakereler için ''Tarih İçin Tarih'' alacağı yorumunda bulundu. 
     SSSB tarafından yapılan analizde, AB'den olumlu bir sonuç alınması ihtimalinin güçlenmesiyle, piyasaların da bundan olumlu etkilenmeye devam edeceği belirtildi. Piyasaların AB'ye odaklanması nedeniyle, IMF ile görüşmelerin olumsuz bir hava yaratmayacağı da ifade edildiği. 
     Türkiye'nin, AB yolunda gerçekleştirdiği reform ve gayretlerin sürpriz olduğu da kaydedildi. 
     Analizde, Kopenhag sonrasında, Türkiye ekonomisini bekleyen kaygılar ise ''Irak konusu, petrol fiyatlarındaki belirsizlik ve IMF'nin, 2003 ekonomisini rayına sokmak için uzun ve zorlu bir 'yapılacaklar listesi'ni sunabileceği'' şeklinde sıralandı. 
     
     ENFLASYON TAHMİNİ... 

     SSSB analizinde, enflasyon konusunda da tahminlere yer verildi. SSSB, Kasım ayı TÜFE endeksinin yüzde 3.2, TEFE endeksinin de yüzde 2.4 olabileceği tahmininde bulundu. Çekirdek enflasyon olarak tabir edilen özel imalat sanayi enflasyonunun ise yüzde 1.4 olabileceği kaydedildi. 

     
</TEXT>
</DOC>
