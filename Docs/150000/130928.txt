<DOC>
<DOCNO> 130928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yasam/yas07.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayo krizinde ikinci perde 
</HEADLINE>
<TEXT>
Sen misin tayt isteyen 
Voleybol Federasyonu, "Maçları değil mayolu kızları izlemeye geliyorlar. Tayt istiyoruz" diyen Sivas Gençlikspor kaptanını ceza kuruluna sevk etti 
     ERAYDIN AYTEKİN Sivas DHA 

     Tayt ya da şort yerine maçlarda mayo’ giyme şartı getirilince, takımın as oyuncularının ailelerinden izin alamaması üzerine zor günler yaşayan Sivas Gençlikspor’un kaptanı Sevgi Yalçın, sorunu gündeme taşıdığı gerekçesiyle Voleybol Federasyonu’nca ceza kuruluna sevk edildi. 
     Deplasmanlı 3. Lig’de mücadele eden Gençlikspor, sezon başında federasyonun maçlarda mayo giyme zorunluluğu getirmesiyle sıkıntıya düştü. Özellikle Sivas’taki karşılaşmalarda çevrelerinden ve kızlarına laf atılmasından çekinen aileler kızlarını maçlarda çıkarmadı. 
     Takımın as oyunculardan yoksun olarak çıktığı son karşılaşmada da yenilmesi üzerine tartışma alevlendi. Yalçın’ın şu sözlerinin basında çıkması da fedarasyonu kızdırdı , "Federasyon bu sporun sadece Batı’da oynanmasını istiyor. Mayo nedeniyle birçok arkadaşımız oynayamıyor. Oynayan da rahat değil. Bu karar maçlara ilgiyi artırmak için yapılmış. Ama seyirci bizi değil, mayoları izlemeye geliyor. Maganda değil, maç izleyen seyirci görmek istiyoruz. Tayta izin verilmesi gerekiyor." 
     



 YAŞAM 

























</TEXT>
</DOC>
