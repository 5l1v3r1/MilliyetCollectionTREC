<DOC>
<DOCNO> 146837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sonspo11.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, dünya sıralamasında 10 sıra geriledi... 
</HEADLINE>
<TEXT>

     Uluslararası Futbol Tarih ve İstatistikleri Federasyonu'nun IFFHS Mart ayı dünya sıralamasında Türk takımlarının düşüşü sürdü. 
     Mart ayındaki değerlendirmede 10 sıra daha gerileyen Beşiktaş 45, 4 sıra gerileyen Galatasaray 95, 5 sıra gerileyen Denizlispor ise 107. sırada kendine yer bulabildi. 
     Fenerbahçe'nin de 116'ncılıktan 138. sıraya gerilediği değerlendirmede, Gençlerbirliği 183. sıradan 127'nciliğe, Trabzonspor 278'incilikten 181'inciliğe ve Malatyaspor ise 264. sıradan 210'unculuğa yükselerek, Türkiye Ligi'ndeki performanslarının meyvesini aldılar. 
     
     REAL MADRİD, ZİRVEYİ GERİ ALDI 

     Dünya sıralamasının üst sıralarında İspanyol, İngiliz ve İtalyan takımlarının büyük ağırlığı hissedilirken, dünyanın en pahalı futbol takımı olarak gösterilen Real Madrid, Manchester United'dan zirveyi bir ay aradan sonra yeniden devraldı. 
     IFFHS'nin mart ayı değerlendirmesine göre ilk 10 takım ve Türk ekiplerinin sıralaması şöyle oluştu 
     

Sıra Takım Ülke Puan 1. Real Madrid İspanya 302 2. Manchester United İngiltere 297 3. Arsenal İngiltere 287 4. Barcelona İspanya 284 5. Milan İtalya 264 6. Lazio İtalya 229 7. Inter İtalya 228 8. Celtic İskoçya 221 9. Valencia İspanya 220 10. Deportivo La Coruna İspanya 219 45. Beşiktaş Türkiye 156,5 95. Galatasaray Türkiye 108 107. Denizlispor Türkiye 101 127. Gençlerbirliği Türkiye 93 138. Fenerbaçe Türkiye 91 181. Trabzonspor Türkiye 78 210. Malatyaspor Türkiye 73,5      





</TEXT>
</DOC>
