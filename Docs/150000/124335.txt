<DOC>
<DOCNO> 124335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yasam/yas02.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hannibal yanında kuzu’ gibi kalır 
</HEADLINE>
<TEXT>

Bir Alman eşcinsel internete Yiyecek adam arıyorum’ ilanı verdi. İlanı başka bir eşcinsel Geliyorum’ diye yanıtladı ve gelip kendini yedirdi .. 
     DIŞ HABERLER SERVİSİ 

     Almanya, internette ilan vererek bulduğu partnerlerini diri diri parçalayarak yiyen 41 yaşındaki Armin M. adlı bir eşcinselin yarattığı dehşeti konuşuyor. İlk cinayetinden iki yıl sonra, yine ilanla ikinci kurbanını ararken yakayı ele veren manyak katil Armin M.’nin işlediği cinayetleri videoya da kaydettiği ortaya çıktı. Kassel kenti savcılığının açıklamasına göre, Armin M. adlı zanlı, internette verdiği bir ilanda aykırı bir macera yaşamaya hazır gönüllü aradığını duyurdu. Manyak katil kurbanına neler yapacağını da anlatarak buna razı olanların kendisine başvurmasını istedi. Ve ilana, Juergen B. adlı Berlinli bir eşcinselden yanıt geldi. 
     
     Parça parça yedi... 
     Juergen B. ile buluşan manyak katil, önce kurbanının penisini kesti. Karşılıklı anlaşma ile yapılan bu kesme işleminin ardından ikisi birlikte oturup kesilen penisi yediler. Zanlı daha sonra 37 yaşındaki kurbanını, boynuna vurduğu bıçak darbeleriyle öldürdü, vücudunu parçalara ayırdı. Gönüllü kurban Juergen B.’nin etini derin dondurucuda saklayan manyak, bunların büyük bölümünü zaman içinde yiyerek tüketti. Savcılık, etlerin bir bölümünü saklayan zanlının, cesedin geri kalan kısmını da gömdüğünü belirtti. Savcılar, olayın, "İki adamda da var olan homoseksüellik ve yamyamlık eğilimlerinden kaynaklanmış olabileceğini" söylediler. 
     
     İkinci kurbanı arıyordu 
     Cinayetin 2000 yılında işlendiğini belirten polis yetkilileri, öldürüp yemek için ikinci bir kurban arayan ve internette yeniden ilan veren yamyamın, bu ilanın fark edilmesinin ardından yakalanıp gözaltına alındığını söylediler. Armin M.’nin evinde yapılan aramada derin dondurucuda insan eti ve iskelet parçaları bulunurken, cinayetin görüntülerinin yer aldığı video kayıtları da ele geçirildi. 
     



 YAŞAM 





















</TEXT>
</DOC>
