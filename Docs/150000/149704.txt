<DOC>
<DOCNO> 149704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun19.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El Sahaf'ın oğlu "Babam iyi insandır" 
</HEADLINE>
<TEXT>

     Savaşı boyunca soğukkanlı ve neşeli tavırlarıyla dikkatİ çeken Irak Enformasyon Bakanı Muhammed Said El Sahaf'ın İrlanda'nın başkenti Dublin'de doktorluk yapan oğlu Usame El Sahaf, ülkesinde meydana gelen rejim değişikliğinden memnuniyet duyduğunu belirterek, babasını da ''iyi insandır'' diye savundu. 
     Irak halkının en kısa zamanda demokratik bir rejim kuracağına inandığını belirten El Sahaf, renkli günlük brifingleriyle bir anda savaşın yıldızı durumuna gelen babasını savunurken, onun bir baba olarak son derece iyi bir insan olduğunu söyledi. 
     ''Herkes kendi karar ve davranışlarından sorumludur'' diyen oğul El Sahaf, ''Zaten eve gelip de üniformasını çıkardığında, kendisiyle iş konuşmazdık'' dedi. 
     Dublin'deki Beaumont Hastanesi'nde 9 aydır cerrah olarak çalışan Usame El Sahaf, yaklaşık 2 yıl da Bağdat'ta doktorluk yaptığını ve insanların ambargolar yüzünden çektiği acıları ilk elden görme imkanı bulduğunu söyledi. 
     Bütün Irak halkı için iyi bir sonuç dileyen El Sahaf, ''Umarım acılar geçmişte kalır ve Irak halkı barış ve uyum içinde demokrasiyi başarır'' diye konuştu. 
     





</TEXT>
</DOC>
