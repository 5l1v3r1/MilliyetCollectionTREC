<DOC>
<DOCNO> 113490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo16.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da Galatasaray maçı hazırlıkları... 
</HEADLINE>
<TEXT>

     Ligde galibiyeti bulunmayan Diyarbakırspor, İstanbul'da Galatasaray ile yapacağı maçın hazırlıklarını yoğun bir şekilde sürdürüyor. 
     Kulüp Basın Sözcüsü Şahismail Bedirhanoğlu, hedeflerinin Galatasaray maçından puan veya puanlarla dönmek olduğunu belirterek, çalışmaların yoğun bir şekilde sürdürüldüğünü bildirdi. 
     Futbolcuların hırslı olmalarının kendilerini ümitlendirdiğine değinen Bedirhanoğlu, deplasmandan eli boş dönmeyeceklerine inandıklarını kaydetti. 
     Bedirhanoğlu, şöyle konuştu 
     ''Son çalışmasını bu akşam saatlerinde tamamlayacak olan takım, yarın sabah uçağıyla İstanbul'a gidecek. Takımda Raklin, Abdullah ve Kurtuluş'un sakatlıkları sürerken, cezalı futbolcumuz bulunmuyor. Galatasaray deplasmanından puanla döneceğimize inanıyorum. Takımdan umutluyuz. İstanbul'daki taraftarlarımızın desteğiyle sahadan puanla ayrılacağız.'' Bedirhanoğlu, forvet oyuncu sıkıntısını gidermek için çalışmaların sürdüğünü de belirtti. 
     





</TEXT>
</DOC>
