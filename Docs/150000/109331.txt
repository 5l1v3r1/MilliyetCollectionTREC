<DOC>
<DOCNO> 109331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/soneko24.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖİB ''Petkim Ekim'in 15'inden sonra ihaleye çıkacak'' 
</HEADLINE>
<TEXT>

     Özelleştirme İdaresi Başkanı Turgut Bozkurt, ''Ekim'in ikinci yarısından itibaren Petkim'in minimum yüzde 51'i ihaleye çıkacak'' dedi. 
     Özelleştirmeden sorumlu Devlet Bakanı Yılmaz Karayonlu'nun basın toplantısına katılan Bozkurt, toplantının ardından gazetecilerin sorularını yanıtladı. Tüpraş'ın da yıl sonuna kadar özelleştirilmesinin düşünüldüğünü ifade eden Bozkurt, kesin karar vermemekle birlikte Tüpraş'ın yüzde 20-25 oranında bölümünün ihaleye çıkarmayı düşündüklerini bildirdi. 
     
     ''GELİN EDİLMEYECEK KIZ ORTAYA ÇIKARILMAZ'' 

     Türk Hava Yolları'nı da izlediklerini anlatan Bozkurt, ''gelin edilmeyecek kızın ortaya çıkarılmaması lazım'' dedi. 
     Bozkurt, Eskişehir ve Bursa doğalgaz santrallarının de 2003 Nisan ayında ihaleye çıkacağını söyledi. Enerjide 22 üretim, 19'da dağıtım tesisinin listelerinin kendilerine geldiğini anlatan Bozkurt, amaçlarının hepsini aynı anda ihaleye çıkarmak ve uluslararası kuruluşlara yönelmek olduğunu dile getirdi. 

     
</TEXT>
</DOC>
