<DOC>
<DOCNO> 111968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/altan.html </URL>
<DATE> 2002/10/09/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Eski tabularla dogmalar ufalanma yolunda 
</HEADLINE>
<TEXT>

     Son 80 yıldır şoven ve mistik tabularla dogmaların yüksek duvarları arkasına gömülmüş 450 bin erkek erkeğe kahvesi, 40 bin köyü, 20 bin mezrasıyla yoksul halk yığınlarından oluşan bir Türkiye... "Yaşam kalitesi" açısından Yunanistan’ın bile 57 basamak altına düşmüş bir Türkiye... Ulusal gelir dağılımındaki uçurumları ve bebek ölümlerindeki rekorlarıyla Tanzanya’nın bile gerisine düşmüş bir Türkiye... 
     Ve mostralık görüntülerin arkasındaki gerçekleri yazan realist kalemlerin, imha edildiği Türkiye... 
     
     Şimdi ise tabularla dogmaların yüksek duvarlarındaki taşlar oynamaya başladı... 
     Dünkü Hürriyet’te, Zeynel Lüle’ye ait haberin sürmanşete çıkarılmış başlığı şöyleydi 
     "Tarihin önündeki engel İşkence" 
     AB Komisyonu, 13 aday ülkeyle ilgili "İlerleme Raporu"nda, Türkiye’nin Kopenhag kriterlerine uyum açısından eksikliklerini belirtirken, en başta "işkence"yi sayıyor... 
     
     Dünkü Milliyet’te Can Dündar da, 26 Aralık 1995’te gizli örgüt üyesi diye Manisa’da gözaltına alınmış, 14 - 30 yaş arası 16 gence, Bingöl’den yeni gelmiş "özel timci" polislerin yaptığı işkenceleri ayrıntılarıyla anlatıyordu 
     "...tacizden kaba dayağa, elektrikten cop sokmaya kadar değişik işkenceler..." 
     Yargıtay Ceza Genel Kurulu’nun "Manisa dosyası"ndaki işkenceleri suç sayması ve milletvekili Sabri Ergül’ün Meclis’te yaptığı açıklamalar sonucu, işkenceci polisler mahkemeye verildi. 
     Verildi de ne oldu 
     Can Dündar şöyle diyor 
     "Devlet, kendi kadrolu polisine aylarca tebligat yapamadı ve işkencecisini kolladı." 
     Şimdi AB Komisyonu, "insan haklarını umursamazlık" açısından Türkiye’nin ne kadar gerilerde kaldığını belgelerken, "Manisa dosyası"nı ön plana çıkarıyor. 
     
     Türkiye ve işkence... 
     12 Mart 1971’den sonra olup bitenleri ve işkencelerin boyutlarını İlhan Selçuk da, bizzat yaşadığı korkunç rezilliklerin ayrıntılarını anlatarak yazdı. 
     Bendeniz de yazmaya çalışmıştım Selimiye Kışlası’nda başımdan geçenleri... 
     
     Bazen düşünüyorum, "her alçağın son sığındığı yer ulusçuluktur" diyen Oscar Wilde ile, "Napoleon ordularının İngiltere’yi işgal etmemiş olmasına üzülmemek ahmaklıktır" diyen Bernard Shaw, acaba bir Türk yazarı olsalardı başlarına neler gelirdi 
     Ve Türkiye’nin realist kalemleri üstüne kasıtlı kezzaplar dökülmeseydi AB Komisyonu, "İlerleme Raporu"nda, Türkiye’nin hala daha işkenceci bir ülke olduğunu mu belirtirdi 
     
     Falih Rıfkı, I. Dünya Savaşı sırasında Şam’da başkomutan olan Cemal Paşa’nın yanındayken görüp yaşadıklarını, "Zeytindağı"nda olağanüstü güzel anlatmıştır. Orada 
     "Biz Türk neferini savaşta değil, kumarda harcadık" diyordu. 
     Ve yine aynı kitapta şöyle diyordu 
     "Türk neferi cephede ölüm düğmesine basınca, saraydaki paşaların göğsünde şeref madalyaları yanardı." 
     Sarıkamış soğuğunda kaputsuzluktan donarak ölen 75 bin asker içinse pek bir şey yazılmadı. 
     Kendisini, eksisi artısıyla saydamlaştırmayı bir türlü göze alamamış bir Türkiye’ye, "gelişmiş ülke" denebilir mi 
     AB Komisyonu da zaten diyemiyor işte... 
     
     Şoven ve mistik tabularla dogmaların yüksek duvarlarında taşlar oynamaya başladı gibi... 
     Başkan Bush’un, aralık ayında gerçekleştireceği öngörülen Irak harekatı, daha da oynatacağa benzer taşları... 
     2003 yılının ekiminde kimbilir ne tür olaylar çekilecek manşetlere... 
     Ya 2013 yılının ekiminde 
     Bir ülke şoven demagojilerle kendi gerçeklerini maskelediği ölçüde, büyütemez kanatlarını... 
     Usul usul Türkiye’nin de öz gerçekleri çıkıyor ortaya... Eski hipnozlar aşıldığı için üzülmeyin, sevinin... 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
