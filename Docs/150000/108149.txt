<DOC>
<DOCNO> 108149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur25.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti MYK toplantısı "Erdoğan'ın aday olacağına inanıyoruz" 
</HEADLINE>
<TEXT>

     AK Parti Grup Başkanı Bülent Arınç, partisinin genel başkanı Recep Tayyip Erdoğan'ın, Yüksek Seçim Kurulu'nun YSK vereceği kararla milletvekili adayı olacağına samimiyetle inandıklarını ifade ederek, ''Aksi karar çıkması durumunda gereğini yaparız'' dedi. 
     Erdoğan'ın başkanlığında, parti genel merkezinde yapılan Merkez Yürütme Kurulu MYK toplantısı sona erdi. 
     Arınç, 3.5 saat süren toplantının ardından genel merkezden ayrılırken, gazetecilerin, Erdoğan'ın milletvekili adaylığına ilişkin soruları üzerine, şöyle dedi 
     ''Erdoğan'ın, YSK'nın vereceği kararla milletvekili adayı olacağına samimiyetle inanıyoruz. Aksi kararın çıkması durumunda da gereğini yaparız. AK Parti'de her görevi layıkıyla yapacak arkadaşlarımız var.'' Bülent Arınç, AK Parti'nin bir ilkeler bütünü olduğunu, gelişen durumlar karşısında yeni kararlar alabileceğini belirtti. 
     Partinin tek hedefinin 3 Kasım seçimleri olduğunu dile getiren Arınç, en ciddi başarıyı sağlamak için kenetlendiklerini kaydetti. 
     





</TEXT>
</DOC>
