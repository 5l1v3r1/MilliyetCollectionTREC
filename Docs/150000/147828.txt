<DOC>
<DOCNO> 147828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/spor/bvol.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
File düğüm oldu 
</HEADLINE>
<TEXT>

Erkekler Voleybol Ligi’nde Arçelik, SSK engeline takılınca hesaplar karıştı. Ziraat Bankası’nı yenen Erdemir yeniden umutlandı. Şampiyonu, iki takımın bugün oynayacağı maç belirleyecek 
     Nefesler tutuldu 
     ESKİŞEHİR’DE yapılan Erkekler Voleybol Ligi play - off maçları dün müthiş mücadelelere sahne oldu. SSK karşısına şampiyonluk hesapları ile çıkan Arçelik, hiç ummadığı bir yenilgi ile karşılaşınca eline geçen büyük fırsatı tepti. Erdemirspor ise Ziraat Bankası engelini rahat geçerek tekrar potaya girdi. 
     
     Büyük randevu 
     ŞAMPİYON bugün saat 16.00’da TRT 2’de canlı yayınlanacak Erdemir - Arçelik maçından sonra belirlenecek. Bir puan farkla lider olan Arçelik’in mutlu sona ulaşabilmesi için rakibinden tek set alması yetecek. Kırmızı - Siyahlılar, 3-1 ve 3-2’lik yenilgilerde bile ipi göğüsleyecek. Erdemir’in ise rakibini 3-0 yenmesi gerekecek. 
     
Arçelik durdu 2-3      ERKEKLER Voleybol Ligi’nde SSK karşısına şampiyonluğu kucaklamak için çıkan Arçelik hüsrana uğradı. Kırmızı - Siyahlılar, nefesleri kesen maçı 3-2 kaybetti. Başkent ekibi güçlü rakibi önünde 2-1 geriye düşmesine rağmen oyunu bırakmadı. Ouchakov, Osman ve Erkan’ın muhteşem performansıyla galibiyete uzanan SSK, Arçelik’e çelme attı. 
     
     Maçın karnesi 
     RAGIP TEKİN 

     HAKEMLER İlhami Şenyurt, Ümit Sokullu 
     ARÇELİK Gökhan 6 , Burak 6 , Djuric 7 , Stefanov 7 , Hakan 7 , İvanov 7 , Barış 6 , Mustafa 4 , Orhan 5 , Volkan 4 
     SSK Ouchakov 7 , Osman 8 , Gürsel 6 , Erkan 9 , Bülent 6 , Maric 7 , Ender 7 , Ömer 6 , Berezin 6 
     SETLER 29 - 27, 20 - 25, 25 - 22, 22 - 25, 12 - 15 
     
Erdemir vurdu 3-0      ARÇELİK’İN, SSK’ya yenilmesinden sonra Ziraat Bankası’nın önüne çıkan Erdemirspor, rakibini 3-0 yenerek tekrar ümitlendi. Kırmızılı - Mavili takım başkent temsilcisi önünde sadece son sette zor anlar yaşadı. Ali Yılmaz ve Aykut’un başarılı oyunuyla rakibine şans tanımayan Erdemirspor sahadan galibiyetle ayrılmasını bildi. 
     
     Maçın karnesi 
     HAKEMLER Suat Koçer, Nihat Ermihan 
     ERDEMİR Barış 5 , Vladimir 7 , Sinan 6 , Aykut 7 , Ali Yılmaz 7 , Robert 6 , Cengizhan 6 
     ZİRAAT BANKASI Kaan 5 , Hüseyin 6 , Sergiy 6 , Ercan 5 , Beduline 6 , Konstantine 6 , Akif 6 , Tolga 4 , Fatih 5 
     SETLER 25 - 17, 25 - 12, 25 - 23 
     


SPOR 





























</TEXT>
</DOC>
