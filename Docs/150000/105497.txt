<DOC>
<DOCNO> 105497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko15.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günün ilk yarısını 84 puanlık kayıpla kapattı 
</HEADLINE>
<TEXT>

     İMKB Ulusal-100 Endeksi, önceki kapanışa göre 84.22 puan düşerek, 1. seansı 9,304.64 puandan tamamladı. Hisse senetlerinin ortalama değer kaybı yüzde 0.90 olarak gerçekleşti. 
     Günün ilk seansına 4.49 puan kayıpla 9,384.37 puan seviyesinde başlayan endeks, seansın ilk yarısını 24.87 puan yukarıda 9,413.73 puandan geçti. Endeksin gördüğü en düşük seviye kapanıştaki 9,304.64 puan, ulaşılan en yüksek seviye ise 9,499.88 puan oldu. 
     Seans kapanışında mali endeks 122.57 puan düşüşle 11,043.18 puana, sanayi endeksi 78.10 puan düşüşle 9,209.87 puana ve hizmetler endeksi de 33.02 puan düşüşle 6,499.88 puana geriledi. 
     Böylece önceki kapanışa göre mali grup hisseler ortalama yüzde 1.10, sanayi grubu hisseler ortalama yüzde 0.84, hizmet grubu hisseler ise ortalama yüzde 0.51 değer yitirdi. 
     İşlem gören toplam 281 hisse senedinden 113'ü değer yitirirken, 64 hisse senedi değer kazandı. 104 hissenin fiyatında ise değişiklik olmadı. 
     Seansta, 121 trilyon 498 milyar 852 milyon liralık işlem hacmi oluştu. 
     Akbank, Yapı ve Kredi Bankası, Sabancı Holding, Doğan Yayıncılık ve Doğan Holding en yoğun işlem gören hisseler oldu. 
     Uzmanlar, piyasanın bir kez daha dar bir bandın içerisine sıkıştığını ve bu bandın içerisinde hareketlerini sürdürdüğünü vurgulayarak, bazı hisselere gelen satışların bu seanstaki düşüşün ana nedeni olduğunu ifade ediyorlar. 
     





</TEXT>
</DOC>
