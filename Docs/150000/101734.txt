<DOC>
<DOCNO> 101734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/ekonomi/eko09.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Havayolu şirketi American Airlines küçülme kararı aldı 
</HEADLINE>
<TEXT>

     EKONOMİ SERVİSİ 

     11 Eylül sonrası büyük sorunlar yaşayan havacılık sektöründeki devlere her geçen gün bir yenisi ekleniyor. Pazar günü iflasını açıklayan US Airways’in ardından şimdi de dünyanın en büyük havayolu şirketi American Airlines, işçi çıkaracağını ve faaliyetlerinde kısıtlamalara gideceğini açıkladı. Çalışanlarının yüzde 5.6’sına tekabül eden 7 bin çalışanını işten çıkaracağını açıklayan firma, bunun yanında kapasitesini 2002 yazına oranla Kasım ayında yüzde 9 azaltarak toparlanmaya çalışacak. 
     
     83 uçağı artık uçmayacak 
     74 Fokker 100 uçağını kullanımdan kaldıracağını ve bu yıl alacağı yeni 35 uçağı iptal veya erteleyeceğini açıklayan firma, ayrıca 9 adet TWA 767 - 300 uçağını da kasım ayına kadar uçuştan kaldıracak. Firma böylece 1.1 milyar dolar düzeyinde bir faaliyet tasarrufu bekliyor. 
     1.4 milyar dolar zarar açıklayan US Airlines, II. Dünya Savaşı’ndan bu yana en yüksek kayba uğradı. United Airlines hisseleri de pazartesi günü yüzde 27 değer kaybetti. 
     



 EKONOMİ 






















</TEXT>
</DOC>
