<DOC>
<DOCNO> 124752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/pulur.html </URL>
<DATE> 2002/12/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bay Dümbürdeyli Bay Dümbürbeyli 
</HEADLINE>
<TEXT>

     BİR zamanlar, gazetelerin birinci sayfalarında edebiyat haberleri olurdu, şimdi yok, ancak "malum" yazarlardan birinin romanı piyasaya sürülmeden önce, bir cayırtıdır kopuyor, sonra sessizlik... 
     Hatırlarız, Orhan Veli "Süleyman Efendi’nin nasırını" şiire soktuğu zaman ne kıyametler kopmuştu, "Şiire nasır girer mi " diyenlerle "Nasır değil, basur bile girer " diyenlerin kavgası aylarca sürmüştü, yazarlar ikiye ayrılmış "Süleyman Efendi’nin Nasırı"nı tartışmışlardı. 
     
     BİR de Rabia Hatun meselesi vardı 
     "Aile" dergisi "Rabia Hatun" adında bir kadın şairin şiirlerini yayımlar, kadın, çok eski yıllarda yaşamış, Azeri kökenli bir şairdir, şiirler aruz vezniyle, özenli ve tumturaklı bir dille yazılmış, lirik şiirlerdir. 
     Mesela, 
     "Sen gülce bilirsin ne diyor, dinle şu güller 
     Kukul dediler hep şu kadehlerdeki müller" gibi... 
     
     "RABİA Hatun"un şiirleri günlerce tartışılır, hatta Erzurumlularla Diyarbakırlılar, şair hanıma sahip çıkmak için birbirlerine girerler, sonunda Nihat Sami Banarlı kestirip atar 
     "Rabia Hatun, diye bir şair yoktur." 
     Ortalık daha da karışır, sonunda gerçek anlaşılır, tarihçi "İsmail Hami Danişmend, önce şiirlerin ölen eşine ait olduğunu söylerse de sonunda itiraf eder 
     "Evet, bu şiirleri ben yazdım " 
     Bu olayı "Görgü Tanığı" kitabında anlatan Orhan Karaveli şöyle noktalar 
     "Rabia Hatun dernekleri kapandı, cadde ve meydanlardaki Rabia Hatun tabelaları söküldü ama, doğduklarında bu isim kendilerine verilen binlerce Rabia, bugün ellili yaşlarını sürüyor." X 
     Evet, bugün günlük gazetelerde edebiyatçı tartışmalarına pek rastlanmıyor, "Sen bunu benden çaldın, hayır asıl sen şundan çaldın " kavgaları da yok 
     
     BEREKET versin piyanist Fazıl Say, iki laf etti de sanat dünyasına bir canlılık geldi, oysa bir zamanlar Selim İleri’nin "Ortalık" köşesi, ya da Doğan Hızlan’ın yüksek himayelerindeki "Kültürazzi" köşeleri bile o dünyaya renk veriyordu. 
     
     BU konuya girince, rahmetli hocamız Salah Birsel’in "Köçekçe" şiirine değinmeden geçilir mi 
     "Bay Dümbürdeyli ünlü şair. 
     Bay Dümbürbeyli’yi yermektedir. 
     Bay Bümbürbeyli başka bir şair 
     Bay Dümbürdeyli’ye burun burun kıvırmaktadır. 
     Bay Lümbürleyli şairlerden bir oturaklısı 
     Bay Dümbürdeyli’yi, Bay Dümbürbeyliyi küçüksemektedir. 
     Bay Dümbürceyli bir diğer oturaklı şair 
     Bay Lümbürleyli’den iğrenmektedir 
     Bay Dümbürdeyli, Bay Dümbürbeyli 
     Bay Lümbürleyli’ye de, Bay Cümbürbeyliye de sövmektedir." 
     
     DİKKAT Başka kaynaklara bakıp, bu şiirde yanlış bulmaya uğraşmayın çünkü rahmetli hocamız Salah Birsel, bu şiiri, kendisi, bize, harf harf yazdırmıştır. 
     
     x Pergamon Yayınları 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
