<DOC>
<DOCNO> 124846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur22.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürücülere kış uyarısı... 
</HEADLINE>
<TEXT>

     Düzce Emniyet Müdürü Remzi Tan, sürücülerin yapılan uyarıları dikkate almalarının, kış koşullarında trafikte ulaşımı ve can güvenliğini sağlayacağını belirtti. 
     Tan, soğuk hava ve kar yağışının trafik akışını zora soktuğunu belirterek, sürücülerin tedbirli olup trafik işaret ve kurallarına uymalarını istedi. 
     Kış bastırmadan yapılması gereken ilk şeyin antifriz kontrolü olduğunu vurgulayan Remzi Tan, araçların su ve yağ kontrollerinin mutlaka yaptırılması gerektiğini söyledi. Tan, kar ve tipiye karşı çivili lastik kullanımının da yararlı olacağını belirtti. 
     Düzce Emniyet Müdürü Tan, şu uyarılarda bulundu 
     ''Yol ve hava şartlarına göre, görüş mesafesini kısıtlayan hava şartlarında, karlı ve sisli havalarda, farlar kullanılmalıdır. Hız kontrolü de önemlidir. Şehir içinde sürat sınırı 50 kilometre diye bu süratle gitmek uygun değildir. Takip mesafesini iyi ayarlamak, araçlarla aradaki mesafeyi artırmak önem taşımaktadır. Özellikle kavşak ve yaya geçitlerinde hız kontrolleri sağlanmalıdır. Sinyal lambalarının hemen ardından hız yapılmamalıdır. Tüm bu uyarılarımızın dikkate alınması, kış mevsiminin zor koşullarında trafikte ulaşımı ve can güvenliğini koruyacak ve kişileri kazalardan uzak tutacaktır.'' 
     





</TEXT>
</DOC>
