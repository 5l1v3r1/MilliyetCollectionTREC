<DOC>
<DOCNO> 131710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sontur10.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteorolojiden etkili sağanak yağış uyarısı... 
</HEADLINE>
<TEXT>

     Güney Ege ve Batı Akdeniz'de beklenen etkili sağanak yağış ve lodos nedeniyle ilgililer ve vatandaşların tedbirli olmaları istendi. 
     Meteoroloji Genel Müdürlüğü'nden yapılan ''meteorolojik uyarı''ya göre, yurdun güneybatı kesimleri bu geceden itibaren Orta Akdeniz'den gelen yeni bir yağışlı havanın etkisine girecek. 
     Bu gece Ege kıyılarından başlayacak yağışlar, Pazar ve Pazartesi günleri özellikle Güney Ege ve Batı Akdeniz'de yer yer kuvvetli lodosla birlikte etkili olacak. Yağışlar genellikle yağmur ve sağanak, İç Ege ve Göller Yöresi'nde kar ve karla karışık yağmur şeklinde olacak. 
     Hafta ortasında yine Orta Akdeniz'den gelecek yağışlı hava ile birlikte yurdun güney ve batı bölgelerindeki yağışların hafta sonuna kadar süreceği tahmin ediliyor. 
     Doğu ve Güneydoğu Anadolu bölgelerindeki sis, sabah saatlerinde yer yer yoğun olmak üzere devam edecek. Hava sıcaklığı, yurdun güney ve batı bölgelerinde mevsim normallerinin üzerinde seyredecek. 
     Güney Ege ve Batı Akdeniz'de beklenen etkili sağanak yağış ve lodos nedeniyle ilgililer ve vatandaşların tedbirli olmaları istendi. 
     





</TEXT>
</DOC>
