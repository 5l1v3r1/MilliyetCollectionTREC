<DOC>
<DOCNO> 145442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yazar/temelkuran.html </URL>
<DATE> 2003/03/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Deli adamların savaşı 
</HEADLINE>
<TEXT>

     "Bush bizi kurgusal nedenlerle savaşa yolluyor. Bu savaşa karşıyız Bay Bush. Utanın Utanın " 
     Ancak, Moore ve İspanyol yönetmen Pedro Almodovar dışında, en zavallı barış mesajlarını verenlerde bile bir titreklik vardı. Milyon dolarların üzerinde oturan bu yıldızlar basbayağı korkuyorlardı. Velhasıl ödleri patlamış bir şekilde sırıtıp oturan uslu çocuklar, hal ve gidişten yıldızlı pekiyi çekip dünyanın en meşhur müsameresini kazasız belasız atlattılar. O esnada Kral TV’nin müzik ödülleri törenine bakanlar, bizim az gelişmiş ülke VJ’lerinin, hatta Ajda Pekkan’ın bile daha sert savaş karşıtı konuşmalar yaptığını görmüşlerdir. Gözünü sevdiğim popüler kültür lemi "Es bağrıma bağrıma Ben Anadolu çocuğuyum Bana bir şey olmaz " havasında aslanlar gibi konuştu yani. 
     
Korkunun askerleri      Esasen diyeceğim şudur 
     Vietnam Savaşı’nın baş kahramanı ABD eski başkanlarından Nixon’ın bir teorisi var. Adıyla sanıyla "Deli Adam Teorisi". Teori şöyle 
     "Düşmanlarımız, emrimizde olağanüstü yıkıcı bir güçle bizim çıldırmış ve ne yapacağı öngörülmez olduğumuzu anlamalılar. Bu durumda korkuyla irademize boyun eğeceklerdir." 
     Şimdi Bush’un yapmaya çalıştığı bu. Çizdiği "çekilin önümden, kafayı yedim ben" portresi dünyanın haritasını değiştirmeye çalışıyor. İstidatlı bir genç, teoriyi çabuk kapmış "Filistinliler şu tarafa geçsin Kuzey Iraklılar, önlere doğru sıkışalım arkadaşlar İran’a şöyle bir şekil düşünüyorum. Kuzey Kore’yi toptan kapatalım diyorum. Suriye’yi daha sonra boya kalemlerimle çizeceğim. Savaş karşıtları mı Gelmeyin üstüme. Onları sonra hallederiz " tarzında başarılı bir tarz yaptı kendine. Hiç değilse Oscar törenlerinde görünen o ki, Bush şimdilik korkunun silahlarını insanların böğrüne dayamakta başarılı. Ama Iraklı öyle mi 
     
Çatıma helikopter kondu      Yaşlı adam Irak Ulusal TV’sinde tüfeğiyle geriniyor. Av tüfeğiyle helikopter düşürmüş, öyle diyor. Bombaymış, silahmış, o "fiyakalı" işlerden anlamam, düşürmüş de olabilir yani. Ama bu işlerden anlayan Amerikan propaganda ordusunun etekleri tutuşuyor. "Valla öyle değil ya " gibi açıklamalar yapıyorlar. Saddam’ı değil, evini koruyan adamlardan korkuyorlar. Bombaları, füzeleri, şunları bunları varken bir çakar almaz tüfekten korkuyorlar. Ödleri kopuyor. 
     "Deli adamlar" bu kez korkuyorlar. Kan ve dehşet ekranlarda yakın plan göründüğü için, bu kez "temiz iş" çıkartamadıkları için "sopalarını saklayan" deliler gibiler. Bir şey söyleyeyim mi O yüzden bu kadar çok gülüyorlar. Gülmeye zavallıca gayret ediyorlar... Çünkü bundan sonra bu savaşı kazansalar bile dünya bir kez onların korktuğunu gördü. İşin kötüsü onlar da dünyayı ve onlara gülen insanları görüyorlar. 
     
     







</TEXT>
</DOC>
