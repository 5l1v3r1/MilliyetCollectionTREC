<DOC>
<DOCNO> 122810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/spor/yguven.html </URL>
<DATE> 2002/12/05/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Avrupa’nın çöpü, Kupa’nın sapı 
</HEADLINE>
<TEXT>

     "Dünya takımı yapacağız" dediler, Dünya nın en tuhaf takımı olup çıktı Fenerbahçe... 
     "Avrupa’nın çöpü, Kupa’nın sapı" derken, geride Mısır piramitlerinden sonra Dünya’nın sekizinci harikası olarak nitelendirilen bir stat ile dokuzuncu harikası Lorant kaldı. 
     Bir de Ortega... Mı 
     Hayır. O artık "başkan adayı" .. 
     Nedir bu .. Kaos mu, skandal mı, parasıyla rezil olmak mı 
     Yoksa Harry Potter filmindeki gibi, "ilginçlik" dozu kaçmış bir kurgu mu izliyoruz Süper Lig’de .. 
     Sayın Aziz Yıldırım’a bakarsanız, Fenerbahçe’yi bu hale getiren nedenlerin ilk sırasında "basın" vardı. 
     Estağfurullah... Teveccühleri... 
     Kendileri yardım etmeselerdi, tüm basın camiası bir araya gelse bu kadarını beceremezdi. 
     Kolay iş değil. Artık "teknik direktör yemiş" bir Ortega’nın başına, hangi adamı hoca diye koyabilirsiniz 
     Yardım etmesi gereken teknik direktörle yaptığı soğuk savaşın galibi Oğuz’a, takımı nasıl teslim edebilirsiniz . 
     Otel lobilerinde futbolcuyu ikna toplantısı yapan ve kulüp yönetimine NBA’dan örnekler veren bir menajerle nasıl yola devam edebilirsiniz 
     Yaralı, örselenmiş, gruplaşmış, futbolculardan nasıl gönül birliği etmiş ekip oluşturabilirsiniz 
     Gizlilik her müessesenin hakkı... Her ferdi zan altında, "Köstebekspor" haline gelmiş Fenerbahçe’de bu sorunların üstesinden gelmek için gereken "gözden ırak" zamanı nasıl bulabilirsiniz 
     Peki şimdi ne olacak 
     Ben bilmiyorum şahsen... Merak eden, gidip Fenerbahçe’yi bugünlere getirenlere sorsun. Ama onların da bildiğini tahmin etmiyorum 
     Tüm Fenerbahçeliler’e geçmiş olsun. 
     
İki dakika      Sayın Lorant, cümle Fenerbahçelilerin en samimi hislerini dile getirip, "boynuna sarılmak" için masaları sandalyeleri devirerek üzerine gelen Ortega’yı yanlış anladığını açıkladıktan sonra, asıl "rencide olduğu" olaya gelmişti 
     "Basına kapalı Samandıra’daki hadiseyi iki dakika sonra duydunuz... İşte asıl çözmemiz gereken problem" .. 
     Bak sen .. 
     İki dakikayı hazmedememiş. 
     Halbuki iki dakika iyi süre... Mesela deprem öncesi bu süreyi elde edebilmek için yüz milyonlarca dolar yatırım yapılıyor. İki dakika "pılını pırtını alıp kaçacak" zaman kazandırıyor. Samandıra’daki "depremi" iki dakika sonra öğrendik de, Konya’daki "afeti" saniye saniye ekrandan izledik. O ne olacak .. 
     Sayın Lorant demiş ki, "hayatımın en kötü anı... İstifa etmeyeceğim". 
     Hayır efendim... Onun hayatının en kötü anı, Ortega üzerine yürüdükten sonra, "takıma karışmadığını iddia eden" yönetim tarafından birşey olmamış gibi davranmaya zorlandığı andı... 
     O zaman istifa etmeyene, Konya hava cıva. 
     
Kim kazanır      -Bırak hikayeyi, kim kazanır derbiyi 
     -İyi oynayan 
     -Kim iyi oynar 
     -Hocası becerikli olan 
     -Kimin hocası becerikli 
     -İyi oynayanın 
     - Sende iş yok, eloğlu yüzdesiyle söylüyor. 
     -Onların "tutturma" ihtimali Aziz Nesin’in orantısındaki "uyanıklar" kadar. İnananlar da gerisi. 
     
Koridor durumları      Nouma pamuk gibi... İlhan pişman... Ali Eren bile kavga ayırıyor. 
     Beşiktaş’taki "sinir kontenjanı"nı doldurmak Sinan Engin’e kalıyor mecburen. 
     İşin şakası bir yana, tüm gerilimi sırtlayıp dışarıya mutluluk fotoğrafları vermekten sinirleri keman yayına dönen Sayın Engin’in durumunu anlayabiliyorum. Ama koridorda konuk oyunculara saygı öğretme girişimlerine hak veremiyorum. 
     Koridorlar, sadece mapusanelerin hesaplaşma mekanlarıdır. Gözden ırak, el yapımı aletlerin düşman bedenlerde bırakıldığı, pusu ve kin kokan mekanlardır. Stadlarda hesaplar, onbinlerce gözün tanıklığında meşin yuvarlağı kaleye göndererek görülür. 
     Sayın Engin de aynı şekilde düşünüyor ki, çekmiş faksı özür dilemiş Gençlerbirliği’nin hocasından futbolcularından, başkanından. 
     Özür güzel de... En güzeli özür dileyecek iş yapmamak. 
     
Sabotaj mı ..      Başımızın tacı Fenerbahçeli futbolcularımıza sormak istiyorum .. 
     Acaba Konya’da futbol değil kaşık havası oynamanızın altında yatan mesaj, "Lorant grevi" mi .. 
     Hani kurtulalım şu adamdan, falan mı dediniz .. 
     Kısaca Ortega’ya mı özendiniz 
     Sabotaja mı niyetlendiniz .. 
     Günahı boynunuza .. Ama ortada "grev" varsa, "lokavt"ı göze almış olmalısınız. Milyonların sabrını sonuna kadar sınamak, on sekizde çalım yapmaktan çok daha tehlikelidir bilesiniz. 
     Fenerbahçe’nin adı Cumhuriyet. Lakin biz avukatsız, temyizsiz, nice "İstiklal Mahkemesi"ne şahit olduk yıllarca. 
     
Washington’a helal      Fantezi olsun diye söylemiyorum "Washington’un Fenerbahçe’den aldığı tüm para helaldir". 
     Sahada saç baş yolduran ağırlığını kıyasıya eleştiren biri olarak, bu yorumumun nedeni asla "sportif" değildir. 
     Washington bizim yüreğimizdeki sevgiyi çekip çıkardı ortaya, kendi yüreğini tekleterek. Bunca kin nefret arasında insanlığımızı hatırlattı. Futbola giren her milyon dolarla azalan erdem ve hoşgörümüzün henüz tükenmediğini kanıtladı. 
     Ümit verdi, ümit... 
     Sayın Özhan Canaydın’ın hastane kapısında Sayın Aziz Yıldırım’a geçmiş olsun dileklerini sunması, Sayın Serdar Bilgili’nin sahadan başka yerde görmediği Brazilyalı bir futbolcu için koroner servisine koşması, internetteki Fenerbahçe sitelerinin, başta Galatasaray, Beşiktaş siteleri olmak üzere üzüntülerini paylaşanlara teşekkür etmeleri az buz şey mi acaba .. 
     Washington’a kaç doları gitti bu ülkenin ve bu tablonun fiyatı kaç dolar sizce 
     
     



 SPOR 































</TEXT>
</DOC>
