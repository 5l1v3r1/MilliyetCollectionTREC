<DOC>
<DOCNO> 113178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/siyaset/siy05.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KADEK intihar edecek 
</HEADLINE>
<TEXT>

Türk Silahlı Kuvvetleri’nin askeri hazırlıklarını yakın izlemeye alan PKK’nın dağdaki grupları takviye ettiği belirtildi 
     BARKIN ŞIK Ankara 

     PKK - KADEK’in, Türkiye’nin Kuzey Irak’a müdahale etmesi durumunda, öncelikle batı bölgelerinde yeniden intihar saldırıları başlatacağı bildirildi. Türk Hava Kuvvetleri’ne karşı SA - 7 tipi füzeleri kullanacağı iddia edilen örgütün lojistik çalışmalara hız verdiği ve TSK’yı izlemeye aldığı kaydedildi. 
     İstihbarat birimlerinden alınan bilgilere göre, KADEK, Türkiye’nin olası harek tına karşı hazırlık yapmaya başladı. Cudi, Küpeli dağlarıyla Bestler - Dereler bölgesindeki gruplarını takviye etme kararı alan örgüt, bu zamana kadar güvenlik güçleriyle çatışmaya girilmemesini istedi. Almanya merkezli ilaç firmalarıyla da temaslarını sürdüren örgütün, bölgedeki kamplara ulaştırılacak sağlık malzemesi temin etmeye çalıştığı saptandı. 
     İran istihbarat birimleriyle temas halinde bulunan KADEK’in, 1000 adet otomatik silah sağladığı belirlendi. Elindeki SA-7 tipi füzeleri Türkiye’nin Irak sınırındaki kritik noktalara konuşlandıran örgütün, füzeleri Türk jetlerine karşı kullanmayı planladığı öğrenildi. 
     
Terör listesinde KADEK muamması      GÜVEN ÖZALP Brüksel 

     AB, terör listesine KADEK’in dahil edilmesi isteğini dönem başkanı Danimarka’nın reddettiğine yönelik haberler, Ankara’yı karıştırdı. Ancak Danimarka Dışişleri, haberlerin söylenti olduğunu ifade etti. Danimarka’nın Ankara Büyükelçisi Christian Hoppe da bir yazılı açıklamayla, KADEK’le ilgili bir karar alınmadığını kaydetti. 
     



 SİYASET 
















</TEXT>
</DOC>
