<DOC>
<DOCNO> 113160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun06.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çay istediler ölüm geldi 
</HEADLINE>
<TEXT>

İki müşterinin çayı yüksek sesle istemelerine sinirlenen kahveci, gençleri bıçakla öldürdü 
     M. AKİF ERDEM İstanbul 

     Gaziosmanpaşa’da yüksek sesle çay isteyen iki genç, tartıştıkları kahvehane sahibi tarafından bıçaklanarak öldürüldü. Olaydan sonra gözaltına alınan kahvehaneci, gençlerin kendisinden haraç istediklerini iddia etti. 
     Yunus Emre Mahallesi Yunus Emre Bulvarı’nda kahvehane işleten Halil Aydoğmuş ile önceki akşam k ğıt oynamaya gelen müşterileri Evren Koçak 19 ve Atilla Doğan 19 arasında tartışma çıktı. Sinirlerine h kim olamayan Aydoğmuş, bıçakla saldırdığı Koçak ile Doğan’ı vücutlarının çeşitli yerlerinden yaraladı. Diğer müşteriler tarafından hastaneye kaldırılan Koçak ve Doğan, yapılan müdahalelere rağmen kurtarılamadı. 
     Gözaltına alınan Aydoğmuş ifadesinde, daha önce kendisinden haraç isteyen Koçak ve Doğan’ın yine para talep ettiklerini, kavganın bu nedenle çıktığını iddia etti. Gençlerin aileleri ise bu iddiayı yalanladı. 
     



 GÜNCEL 























</TEXT>
</DOC>
