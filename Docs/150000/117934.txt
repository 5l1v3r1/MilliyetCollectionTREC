<DOC>
<DOCNO> 117934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/yasam/yas06.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamına tek kurşun 
</HEADLINE>
<TEXT>

Dört gündür aranıyordu, Tekirdağ’da ölü bulundu 
     ELVAN EZBER İstanbul 

     Fatih’teki işyerinden ayrıldıktan sonra bir daha kendisinden haber alınamayan işadamı Mustafa Hasanoğlu 41 , Tekirdağ’da domuz bağıyla bağlandıktan sonra başından tek kurşunla vurularak öldürülmüş bulundu. İstanbul Büyükşehir Belediyesi’nden aldığı ihalelerle tanınan Hasanoğlu’nun adı belediyeden aldığı ihaleler nedeniyle müfettiş raporunda da geçmişti. Hasanoğlu, şirket merkezinden, dört gün önce BMW marka jipiyle ayrıldı. Bir daha kendisinden haber alamayan yakınları polise başvurdu. Saray İlçe Jandarma ekipleri dün sabah ormanlık arazide domuz bağıyla bağlanmış ve kafasından tek kurşunla vurulmuş bir erkek cesedi buldu. Cesedin Hasanoğlu’na ait olduğu saptandı. Katil ya da katiller Hasanoğlu’nun üzerinde bulunan altın kol saati, bileklik ve cüzdanını da çaldı. Üç çocuk babası olan işadamının evli olmasına rağmen başka bir kadınla görüştüğü ve Bahçeşehir çevresinde trilyonluk site yapmaya hazırlandığı iddia edildi. 
     



 YAŞAM 



















</TEXT>
</DOC>
