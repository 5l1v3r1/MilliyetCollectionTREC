<DOC>
<DOCNO> 107498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/guncel/gun01.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Konsolosluğu’na uzaktan bakın 
</HEADLINE>
<TEXT>
Sakın sakın ha yaklaşmayın yanına 
İstinye’de hızla yükselen ABD’nin yeni İstanbul Konsolosluğu’nun çevresinde olan biteni merak ettik. Ne mi oldu Halkla konuşurken alıkonulduk 
     GÜLAY FIRAT İstanbul 

     Beyoğlu’nda 170 yıllık bir binada hizmet veren ABD’nin İstanbul Konsolosluğu, yakında İstinye sırtlarına taşınacak... Gecekonduların arasında hemen göze çarpan yeni konsolosluk binası, heybetiyle Beyaz Saray’la yarışabilecek boyutlarda... Tabii sadece heybet açısından değil, güvenlik önlemleri bakımından da... Yeni konsolosluk binasına komşu olan gecekondu mahallesine röportaj yapmak için gidince bunu bizzat, yerinde tespit etmiş olduk. Tam mahalle sakinleriyle tek tek tanışıp konsolosluk binası hakkındaki görüşlerini almaya başlamışken bir anda çevremiz sarıldı. 
     
     MAHALLELİ TEDİRGİN 
     Karşımızda konsolosluğun özel güvenlik görevlileri ve bir polis ekibi bulduk. Kimlik tespiti için alıkonulduk. Sonunda bizim sadece görevini yapan masum gazeteciler olduğumuz ortaya çıktı da yeniden özgür kalabildik... 
     İnşaatı bile böylesine geniş güvenlik önlemleriyle korunan yeni konsolosluk binası, 8 bin metrekarelik bir alan içinde hızla yükseliyor. Bitişikteki Kaplıca Mahallesi sakinleri, bu dev bina konusunda farklı farklı görüşler dile getiriyor. 
     
     NEREYE GİDERİM ’ 
     60 yıldır bu mahallede oturan, bahçesinde ördek besleyen Emel Esin, "Konsolosluğun bu kadar yakınlarımıza inşa edilmesi bence kötü. Amerikalılardan çok korkuyorum. Bizleri yerimizden edeceklermiş. Burası babamın evi. Ben burada büyüdüm. Babamdan kalan maaşla kıt kanaat geçinmeye çalışıyorum. Başka nereye giderim " diyor. Geçimini su satarak sağlayan Kenan Yalçın da huzurlarının kaçacağını düşünüyor. Yalçın, şunları söylüyor "Bina duvarının dibinde evlerimiz var. Adamlar bize bu kadar yakın olmak istemeyecek haliyle. Asıl sorunlar buraya taşındıklarında kendini gösterecek. Bu binanın burada olması bizim güvenliğimizi de tehdit edecek." 
     
     İMARLI YER YOK Kİ’ 
     Bakkal Ayşe Kınay ise inşaatta çalışan işçilere arada bir sigara sattığını belirterek, "Konsolosluğun yanında oturmanın bir anlamı yok. Bu dükk n ve beş katlı bina benim. Amerika malımın değerini versin, ben hemen giderim. Tek korkum, araya belediyeyi koyup istimlak edilmesi. O zaman tüm mahalleli birleşir hakkımızı mahkemede ararız" diyor. Mahallenin fırınını işleten Hasan Engin ise konsolosluğun yarar sağlayacağı görüşünde. 
     



 GÜNCEL 















</TEXT>
</DOC>
