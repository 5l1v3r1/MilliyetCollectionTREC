<DOC>
<DOCNO> 146317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/spor/spo02.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KAPTAN ROTAYI ÇİZDİ 
</HEADLINE>
<TEXT>

Fenerbahçe ile sezon sonunda sözleşmesi sona erecek olan Rüştü Reçber, yuvada kalmak istediğini söyledi, "Söz hakkı önce kulübümün. Şartlar uygun olursa bir yere gitmem" dedi 
     YALÇIN TÜRK 

     Teklif gelmedi’ 
     İSRAİLLİ menajerinin görüşmek için İstanbul’a gittiğini açıklayan Fenerbahçeli Rüştü, kısa bir süre içinde durumunun netleşeceğini açıkladı. Kendisine resmi bir teklifin ulaşmadığını açıklayan tecrübeli eldiven, "Şartlar uygun olursa, anlaşırsak ilk tercihim tabii ki Fenerbahçe olur. Kulübümle konuşmadan kesinlikle transferde adım atmam" diye konuştu. 
     
     Saran’a ulaşamadı 
     RÜŞTÜ, menajeri Pini’nin Sadettin Saran’dan randevu aldığını ancak ikinci kez görüşme şansı bulamadığını da açıkladı. Yıldız kaleci, "Sadettin bey İstanbul’da yokmuş. Menajerim yönetimle görüşemezse, İngiltere maçı dönüşü, kendim masaya oturup konuşacağım. O görüşmenin sonucuna göre hareket edeceğim. Sezon sonu gelmeden transfer konum netlik kazanır" dedi. 
     
Gol yağmuru      Hazırlıklarını yoğun bir şekilde sürdüren Fenerbahçe, dün PAF takımı ile oynadığı hazırlık maçını 7 - 0 kazandı. Recep - Ümit, Mustafa Doğan, Steviç, Cem Karaca - Hakan Bayraktar, Ceyhun, Ali Güneş, Serkan - Ulaş, Erhan Albayrak’tan kurulu kadro zaman zaman Oğuz Çetin’i kızdırdı. Karşılaşmanın gollerini Ulaş 3 , Erhan Albayrak 2 , Ceyhun ve Serkan attı. 
     
Dönüş için imza şartı      KALBİNDEKİ rahatsızlık nedeniyle futboldan kopan Washington’a geri dönmesi durumunda bir dizi şartların sunulacağı açıkladı. Sarı - Lacivertliler, yeniden futbola başlamak isteyen Sambacı’dan taahhütname almayı kararlaştı. Washington’un "Antrenmanda veya maçta bir sorun yaşarsam, Fenerbahçe sorumlu tutulamaz" şeklindeki bir yazıyı imzalayacağı vurgulandı. 
     
Devam kararı ağır basıyor      BAŞKAN Aziz Yıldırım ve yönetiminin yarın yapacağı toplantı camiada büyük merakla bekleniyor. Muhalefetin istifa baskısına karşın, yönetimin Mart ayındaki seçimlere kadar devam etmeyi planladığı öğrenildi. Öte yandan yeniden Başkanlık için adı geçen Ali Şen’in taraftarların isteğine göre adım atacağı iddia edildi. Şen’in oğlu Metin Şen, "Tribünler bağırırsa babam sessiz kalmaz" dedi. 
     


SPOR 



























</TEXT>
</DOC>
