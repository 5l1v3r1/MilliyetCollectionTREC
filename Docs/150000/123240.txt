<DOC>
<DOCNO> 123240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/guncel/gun10.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödüllerimi kimse alamaz .. 
</HEADLINE>
<TEXT>

Doping iddiası nedeniyle 2000’de aldığı ödüller geri istenen güreşçi Taşçı, Hiçbirini geri vermem’ dedi 
     GURBETGÖKÇE 

     Tarihi Kırkpınar güreşlerinde dokuz kez başpehlivan olup iki altın kemeri ebediyen kazanan Ahmet Taşçı’nın derecesi, iki yıl önce doping yaptığı gerekçesiyle mahkeme kararıyla iptal edildi. Kazandığı ödülleri geri vermesi istenen Taşçı, Gençlik ve Spor Genel Müdürlüğü GSGM ile aralarındaki mahkemelerin sürdüğünü belirterek, "Er meydanına büyük emek verdim, mahkeme henüz sonuçlanmadı. Ödüllerimi geri vermeyeceğim" dedi. 
     
     GEREKENİ YAPACAĞIZ’ 
     GSGM Ceza Kurulu, Taşçı’ya iki yıl yarışmalardan men cezası verdi. Taşçı, DNA testi yaptırıp temiz olduğunu belgeleyince, GSGM’nin kararı mahkemece iptal edildi. Ancak GSGM, bu kararı temyiz ederek, Taşçı’nın başpehlivanlığının iptal edildiği ve ödüllerinin geri alınacağı iddiasıyla Edirne Belediye Başkanlığı’na bir yazı gönderdi. Edirne Belediye Başkanı Cengiz Varnatopu, GSGM’nin yazısını işleme koyduklarını söyledi. Varnatopu, "Kırkpınar’ın yönetmelikleri neyi gerektiyorsa onu yapacağız. Taşçı’dan ödüllerini isteyeceğiz" diye konuştu. 
     Taşçı ise, davaların sürdüğünü belirterek, "Alın terimle ödülleri kazandım. Yaşanan olaylar beni daha da hırslandırdı. Amacım, 3. altın kemere sahip olmak" şeklinde konuştu. Taşçı’dan istenen ödüllerin, 37 Cumhuriyet ve 20 Ata altını, 3 milyar para ödülü, üç madalya ve bir kupa olduğu belirtildi. 
     



 GÜNCEL 





















</TEXT>
</DOC>
