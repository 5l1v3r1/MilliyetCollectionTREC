<DOC>
<DOCNO> 133768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun05.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Planlar 1 milyon göçmene göre 
</HEADLINE>
<TEXT>

Irak operasyonu sırasında Türkiye’ye yönelecek göç dalgasına karşı alınacak tedbirleri görüşmek için ABD’den Ankara’ya bir heyet geldi 
     ANKARA Milliyet 

     ABD, Irak’a askeri operasyon halinde Türkiye’ye yönelecek yüz binlerce göçmen için alınacak tedbirleri görüşmek üzere Ankara’ya heyet gönderdi. Heyet başkanı Richard Green, "500 bin - 1 milyon kişinin göç edeceği varsayımına göre planlama yaptıklarını" açıkladı. 
     
     Dışişleri’nde zirve 
     ABD Nüfus, Göçmenler ve Göç Bakan Yardımcısı Green başkanlığındaki heyet, dün Dışişleri Bakanlığı’nda temaslarda bulundu. Green, Irak’a olası operasyon sonrası ortaya çıkabilecek sorunlar konusunda görüş alışverişinde bulunduklarını belirtti. 
     
     Sınırda inceleme 
     Türk tarafının düşüncelerini ve kaygılarını dinlediklerini kaydeden Green, "Planlamalarımızı 500 bin - 1 milyon kişilik bir göçe göre yapıyoruz. Bu rakam Irak’ın tamamı için değil, sadece belli bir bölgesi için geçerli" dedi. Green, bölgede başka ülkeleri de ziyaret edeceklerini söylerken, heyetin bir bölümünün Irak sınırında incelemelerde bulunacağı kaydedildi. 
     



 GÜNCEL 





















</TEXT>
</DOC>
