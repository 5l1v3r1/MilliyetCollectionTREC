<DOC>
<DOCNO> 101746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/guncel/gun05.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcağın depremle ilgisi yok 
</HEADLINE>
<TEXT>

Kandilli, 21 ağustos 1945 tarihindeki 40.6’lık hava sıcaklığı rekorunun yenilendiğini açıkladı. Yetkililer, "Ancak bu sıcaklık artışını depreme bağlamak çok yanlış" dedi 
     SEMRA KARDEŞOĞLU 

     Meteoroloji İstanbul için önceki gün en yüksek sıcaklık değerini 39 verirken, Kandilli 21 ağustos 1945 tarihindeki 40.6’lık hava sıcaklığı rekorunun yenilendiğini açıkladı. Kandilli Rasathanesi Meteoroloji Bölüm Şefi Nail Yeniçeri, "Ancak bu sıcaklık artışını depreme bağlamak çok yanlış" dedi. Türkiye’nin Basra alçak basıncı etkisinde olduğunu hatırlatan Yeniçeri, "Bu durumda sıcaklığın yükselmesi çok normal. Değişik yıllarda sıcaklık rekorları kırılmış. O yıllarda deprem yaşanmadı" dedi. İTÜ Meteoroloji Mühendisliği öğretim üyesi Prof. Dr. Selahattin İncecik de, hava sıcaklığının artışının depremle bağlantısının bugüne dek kanıtlanmadığını belirtti. 
     
     Normale dönüyor 
     Türkiye’yi bunaltan hava sıcaklıklarının, yarından itibaren tüm yurtta mevsim normallerine döneceği bildirildi. Uzmanları, Balkanlar üzerinde bulunan yağışlı havanın etkisiyle 3 gün Karadeniz’de yağış beklendiğini bildiridi. 
     



 GÜNCEL 





















</TEXT>
</DOC>
