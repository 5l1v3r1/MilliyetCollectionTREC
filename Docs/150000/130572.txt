<DOC>
<DOCNO> 130572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo13.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en başarılı teknik direktörü Vicente del Bosque seçildi 
</HEADLINE>
<TEXT>

     Real Madrid Teknik Direktörü Vicente del Bosque, 2002 yılının en başarılı kulüp teknik adamı seçildi. 
     Uluslararası Futbol Tarih ve İstatistikleri Federasyonu IFFHS tarafından açıklanan değerlendirmede, dünyanın en pahalı takımı unvanıyla birçok yıldız futbolcuyu kadrosunda bulunduran son Şampiyonlar Ligi Şampiyonu İspanyol ekibinin teknik direktörü Bosque, takımı gibi adını da zirveye yazdırmayı başardı. 
     Bosque, değerlendirmede topladığı 224 puanla birinci sırada yer alırken, kendisini Arsenal Teknik Direktörü Arsene Wenger ile Manchester United Teknik Direktörü Sir Alex Ferguson ve Bayer Leverkusen Teknik Direktörü Klaus Toppmöller izledi. 
     IFFHS'nin ''Dünyanın En İyi Kulüp Teknik Direktörleri'' değerlendirmesinde, 2000 yılında başında bulunduğu Galatasaray'a UEFA Kupası'nı kazandıran Fatih Terim 6. sırada kendine yer bularak bir ilke daha imza atmıştı. Ancak bu tarihten sonra hiçbir Türk çalıştırıcı dünya sıralamasında yer alamadı. 
     
     İLK 10 
     ''Dünyanın En İyi Kulüp Teknik Direktörleri'' değerlendirmesinin ilk 10 sırasında şu isimler yer alıyor 
     
     
TEKNİK DİREKTÖR TAKIM ÜLKESİ PUAN 1-Vicente del Bosque Real Madrid CF İspanya 224 2-Arsene Wenger Arsenal FC Fransa 136 3-Sir Alex Ferguson Manchester United İskoçya 69 -Klaus Toppmöller Bayer Leverkusen Almanya 69 5-Nery Pumpido FC Olimpia Arjantin 61 6-Rafael Benitez Valencia CF İspanya 51 7-Marcello Lippi FC Juventus İtalya 32 8-Christian Gross FC Basel İsviçre 27 9-Hector Raul Cuper FC Inter Arjantin 25 10-Jair Picemi AD Soo Caetano Brezilya 21 
     





</TEXT>
</DOC>
