<DOC>
<DOCNO> 128800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/dunya/dun01.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, Körfez’e 20 bin asker gönderiyor 
</HEADLINE>
<TEXT>

     DIŞ HABERLER SERVİSİ 

     Şimdiye kadar Körfez bölgesine hiç kara birliği sevk etmeyen İngiltere’nin önümüzdeki hafta 20 bin kişilik bir kara gücünü yola çıkaracağı bildirildi. İngiltere, ayrıca 7 binden fazla yedek askeri de birkaç gün içinde silah altına alacak. 
     İngiliz Uçak Gemisi Ark Royal ve bir nükleer denizaltı öncülüğünde yapılacak büyük sevkiyatla ilgili planlar konusunda, Mısır’da tatilde bulunan Başbakan Tony Blair’e ülkeye döner dönmez bilgi verilecek. Tony Blair de gelecek hafta yılbaşı tatilinden sonraki ilk toplantısını yapacak olan Avam Kamarası’nda Körfez’de konuşlandırılacak güç konusunda açıklamalarda bulunacak. 
     
     Conilerle omuz omuza 
     Chicago Tribune’e göre, 20 bin kişilik İngiliz kara birlikleri ocak ortasından itibaren Körfez’e sevk edilecek. AP’ye konuşan bir İngiliz savunma yetkilisi, Körfez’e gidecek kara askerlerinin olası bir savaşta ABD askerleriyle omuz omuza Irak’a karşı çarpışacağını söyledi. Savunma konularında uzman "Jane’s World Armies" Editörü Emekli Binbaşı Charles Heyman, Körfez’e gidecek askerlerden 25 bininin Almanya’daki birliklerden gönderileceğini, sevkiyatın şubat sonuna kadar süreceğini belirtti. 
     



 DÜNYA 













</TEXT>
</DOC>
