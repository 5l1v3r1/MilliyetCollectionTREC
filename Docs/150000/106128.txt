<DOC>
<DOCNO> 106128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo21.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor... Mehmet Yılmaz ve Selahattin çalışmalara katılmadı... 
</HEADLINE>
<TEXT>

     Yeni sezonun ilk 4 haftasında herhangi bir sakatlık yaşamayan Trabzonspor'da, bugünkü antrenmana dün akşamki çalışmada sakatlanan Mehmet Yılmaz ve Selahattin katılmadı. 
     Kulüp doktoru Mesut Çelebi, Mehmet Yılmaz'ın sağ dizine darbe aldığını ve dizinde şişme meydana geldiğini, ancak birkaç gün sonra bu futbolcunun takımla birlikte çalışmalara başlayacağını söyledi. 
     Çelebi, sağ arka adalesine darbe alan Selahattin'in durumunun ise çekilen MR'ı sonunda netlik kazanacağını, ancak Gençlerbirliği maçına yetişme şansının bulunduğunu kaydetti. 
     Sakatlık konusunda bu sezon fazla sıkıntı yaşamadıklarını ifade eden Çelebi, ''Genç bir takımımız var ve sakatlanmalara karşı bünyeleri daha dayanıklı. Tabii sakatlanma konusunda başka etkenler de var. Ligin ilk 4 haftasına kadar her şey istediğimiz doğrultuda gidiyordu. Mehmet Yılmaz ve Selahattin'in sakatlıklarının da büyük bir boyutta olmaması sevindirici'' dedi. 
     Öte yandan, bordo-mavili takımın çalışmasına milli oyuncular Gökdeniz, Hasan, Feridun, Bushaj ve gribal enfeksiyon geçiren Augustine katılmadılar. Karadeniz ekibi, kondisyon ağırlıklı çalışma yaptı. 
     





</TEXT>
</DOC>
