<DOC>
<DOCNO> 100712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun10.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail - Filistin güvenlik görüşmeleri başarısız. 
</HEADLINE>
<TEXT>

     İsrail ile Filistinli yetkililer arasında dün gece yapılan güvenlik görüşmelerinin sonuçsuz kaldığı bildirildi. 
     Filistin lideri Yaser Arafat'ın danışmanı Nebil Ebu Rudeyna, Reuters ajansına verdiği demeçte, ''toplantının, İsrail askerlerinin Gazze ve Beytüllahim'den çekilmesini içeren İsrail önerisinin değişmesiyle herhangi bir sonuca ulaşmayı başaramadığını'' açıkladı. 
     Arafat'ın özel güvenlik danışmanı Muhammed Dahlan da, İsrail tarafının görüşmelerde sözünden döndüğünü, bu nedenle toplantının başarısız olduğunu söyledi. 
     İsrail güvenlik planına göre, İsrail askerleri Filistin'in denetim altına alacağı bölgelerden çekilecek, Filistin de bu bölgelerden İsrail çıkarlarına yönelik saldırı düzenlenmesini önleyecekti. 
     Filistin kabinesi, planı ilkesel olarak kabul etmişti. 
     Bu arada İsrail askerleri, Batı Şeria'da 2'si intihar komandosu 4 Filistinli militanın ailelerine ait Beytüllahim ve Nablus'ta bulunan 4 evi yerle bir etti. 
     İsrail'in, geçen ay Filistinli militanlara karşı tartışmalı planını hayata geçirmesinin ardından yıktığı ev sayısı 18'e yükseldi. 
     





</TEXT>
</DOC>
