<DOC>
<DOCNO> 141996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun23.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, Apo ile ilgili kararını yarın açıklayacak 
</HEADLINE>
<TEXT>

     Avrupa İnsan Hakları Mahkemesi AİHM terör örgütü başı Abdullah Öcalan'ın avukatlarının yaptığı başvuruyla ilgili kararını yarın verecek. 
     AİHM, 21 Kasım 2000 tarihindeki duruşmada, terör örgütünün başı ve Türk hükümetinin başvuruyla ilgili görüşlerini dinlemişti. 
     Fransa'nın Strasbourg kentindeki mahkeme, 14 Aralık 2000 tarihinde verdiği kararda, Avrupa İnsan Hakları Sözleşmesi'nin 2, 3, 5, 6, 7, 8, 9, 10, 13, 14, 18'inci maddelerinin ihlaliyle ilgili yapılan başvurunun incelenmeye alınmasını kabul etmiş, taraflardan bu maddelerle ilgili yazılı görüşlerini bildirmelerini istemişti. 
     AİHM, kabul edilebilirlik kararında esasa ilişkin görüşlerini açıklamayı, davanın karışık olması ve Türk hükümetinin iç hukuk yollarının henüz bitmediği yolundaki itirazı üzerine saklı tutma görüşünü benimsemişti. 
     AİHM'nin yarın açıklayacağı karardan sonra taraflar, sonuca üç ay içinde itiraz ederek, temyiz vazifesi gören Büyük Daire'ye gitme hakkına sahipler. 
     





</TEXT>
</DOC>
