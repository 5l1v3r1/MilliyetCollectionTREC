<DOC>
<DOCNO> 107324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/siyaset/siy08.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit ailelerine sözünüzü tutun 
</HEADLINE>
<TEXT>

     GÖKÇER TAHİNCİOĞLU Ankara 

     Hazine’nin 1.1 trilyon liralık seçim yardımını mevzuat uygun olması halinde şehit ailelerine vereceğini, aksine durumda ise iade edeceğini açıklayan BBP Genel Başkanı Muhsin Yazıcıoğlu, sözünden döndü. Yazıcıoğlu, şehit aileleri dernekleri ve partisinin yetkili kurullarının paranın iadesine karşı çıktıklarını öne sürerek, "TBMM’nin açılmasının ardından parayı şehit ailelerine aktarabilmek için yasa teklifi vereceğiz" dedi. 
     Hazine yardımı için gerekli olan en az üç milletvekilini transfer etmesinin ardından yöneltilen eleştiriler üzerine parayı iade edeceğini açıklayan Yazıcıoğlu, yardımı aldıktan sonra fikir değiştirdi. Yazıcıoğlu, iade açıklamasının ardından 54 şehit ailesi derneği temsilcilerinin partiye gelerek, "Bu parayı bize de, Hazine’ye de vermeyin. Sizin güçlü olmanız lazım" dediklerini belirtti. 
     



 SİYASET 





















</TEXT>
</DOC>
