<DOC>
<DOCNO> 136218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sontur06.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de 4 kilometrelik Tır kuyruğu... 
</HEADLINE>
<TEXT>

     Kapıkule Sınır Kapısı'nda Kurban Bayramı öncesinde 4 kilometrelik TIR kuyruğu oluştu. 
     Ocak ayından itibaren Türkiye'den yapılan ihracatta artış yaşanıyor. İhracatın artmasına paralel olarak TIR'ların sayısının da yükseldiğini ifade eden yetkililer, şunları söylediler 
     ''Kapıkule Sınır Kapısı'nda yoğun günler yaşanıyor. Bu yoğunlukta TIR'larla yurtdışına yapılan mal sevkiyatı önemli rol oynuyor. Kapıkule'de sıkıntı yaşanmaması için bayram boyunca yeterli sayıda personel çalıştırılacak. Gerekli önlemler alındı. Şu an itibariyle 4 kilometrelik TIR kuyruğu bulunuyor. Öğleden sonra bu yoğunluğun azalacağını tahmin ediyoruz.'' Kapıkule Sınır Kapısı'ndan son 24 saatte 597 TIR'ın geçiş yaptığı bildirildi. 
     





</TEXT>
</DOC>
