<DOC>
<DOCNO> 110198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sontur19.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Recai Kutan ''Direksiyonun başına geçmeye mecburuz'' 
</HEADLINE>
<TEXT>

     Saadet Partisi SP Genel Başkanı Recai Kutan, ''Direksiyonun başına geçmeye mecburuz'' dedi. 
     Kutan, Malatya'da partisinin İl Hanım Komisyonu Seçim Bürosunu ziyaret etti. 
     Burada bir konuşma yapan SP Genel Başkanı Recai Kutan, gazetelerde ve televizyonlarda yer almamalarının önemli olmadığını, vatandaşlara çeşitli yollarla ulaştıklarını belirtti. 
     Hiç bir partide olmayan güçte bir kadın kolları olduğunu belirten Kutan, vatandaşlara ulaşmak için kadın kollarının çok önemli olduğunu ifade etti. Kutan, şunları söyledi 
     ''Türkiye fevkalede tehlikelerle karşı karşıyadır. Şu anda sadece ekonomik sıkıntı olarak gösterilmektedir. Halbuki Türkiye'de ekonomik sıkıntılardan çok daha fazla tehlikeli siyasi gelişmeler var. Ülkenin etrafı adeta ateş çemberi ile çevrilmiş durumda. Özellikle dış güçler, Türkiye'yi nasıl olacak da güçsüz hale getireceğiz, nasıl olacak da batıya köle yapacağız gayreti içerisindedirler. Öyle basının, televizyonun yaptıkları, propagandalara aldanmıyoruz. Uydurma kamuoyu yoklamalarına da aldanmıyoruz. Allahın izniyle, direksiyonun başına biz geçmeye mecburuz. Çünkü acemi şoförlerin elinde bu otobüs uçuruma doğru gidiyor. Bunu engelleyecek olan sadece biziz.'' Kutan, daha sonra İl Teşkilatı tarafından açılan seçim bürosunu ziyaret etti. 
     





</TEXT>
</DOC>
