<DOC>
<DOCNO> 136354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/dunya/dun05.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire’den yeni Bin Ladin kaseti 
</HEADLINE>
<TEXT>

El Kaide lideri, ABD’yi intihar saldırılarıyla vurma’ ve Irak’a destek olma çağrısı yaptı 
     DIŞ HABERLER SERVİSİ 

     Katar’ın El Cezire televizyonu dün El Kaide lideri Usame Bin Ladin’e ait olduğunu öne sürdüğü yeni bir ses kasetini yayınladı. Bin Ladin, son ses kaydında, tüm Müslümanları ABD’ye karşı Irak halkını desteklemeye ve Irak’a yönelik saldırıyı püskürtmeye çağırıyor. "Amerikalılarla Irak’a karşı her türlü işbirliğinin, İslam’a karşı düşmanlık olduğu" ifadesini kullanan Bin Ladin, ABD’nin Irak’a karşı "psikolojik savaş açtığını" söyledi. El Kaide lideri, Irak halkını ABD ve İsrail hedeflerine karşı intihar saldırıları düzenlemeye de çağırdı. Nerede ve ne zaman kaydedildiği belirtilmeyen kasette Bin Ladin, "Irak’taki Müslümanların öldürülmesi için üslerini açan Müslüman ve Arap liderler dinden dönmüştür" dedi. 
     ABD Dışişleri Bakanı Colin Powell, bu konuşmadan hemen önce ellerinde Bin Ladin’e ait olduğu söylenen yeni bir kasetin metni bulunduğunu duyurmuştu. Powell, bu kasetin El Kaide ile Irak arasındaki ilişkiyi kanıtladığını savundu. İsminin açıklanmasını istemeyen Amerikalı istihbarat uzmanları ise kasetteki sesin Usame Bin Ladin’e ait olduğunu söyledi. 
     



 DÜNYA 















</TEXT>
</DOC>
