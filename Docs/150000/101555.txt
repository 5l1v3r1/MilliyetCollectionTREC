<DOC>
<DOCNO> 101555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/bbas.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptanın seyir defteri 
</HEADLINE>
<TEXT>

Basketbol Milli Takımı’nın hazırlık kampını değerlendiren Harun Erdenay, "Gün geçtikçe daha savaşçı bir takım oluyoruz. ABD’de zirveyi zorlayacağız" dedi 
     GÖKHAN TÜRE 

     En kaliteli kadro’ 
     A Milli Basketbol Takımı’nın kaptanı Harun Erdenay, Ay - Yıldızlı ekibin 2002 Dünya Şampiyonası seyrini, Milliyet’e değerlendirdi. 34 yaşına rağmen form grafiği her geçen gün yükselen yıldız forvet, 12 Dev Adam’ın Dünya Şampiyonası’nda zirveyi zorlayacağını söyledi. Harun, "Tarihin en kaliteli kadrosuna sahibiz. Gün geçtikçe daha savaşçı bir takım hüviyetine bürünüyoruz. Bunu da son olarak Yugoslavya maçında gösterdik" diye konuştu. 
     
     Güvenimiz arttı’ 
     KAPTANLIĞIN zor tarafları da olduğuna dikkati çeken Harun, "Birbirinden farklı insanların bir arada mükemmel bir ritm yakalaması kolay değil. Bunun da sıkıntılarını zaman zaman yaşıyoruz. Ancak, giderek mükemmele yaklaştığımızı söyleyebilirim. Hüseyin ve İbrahim’in de aramıza katılması gücümüzü katlayacak. Indianapolis’te hedefimiz yarı finaldi. Ama Yugoslavya galibiyeti güvenimizi artırdı. Neden final olmasın" ifadelerini kullandı. 
     
Aydın Örs memnun      A Milli Takım Başantrenörü Aydın Örs, 12 Dev Adamın Yugoslavya galibiyeti ile büyük moral depoladığını ve oyuncuların kendisine olan güvenini üst düzeye çıkardığını söyledi. Örs, topu rakip sahaya taşımadaki gecikme, şut seçimlerindeki yanlışlar, ribaund zaafı ve faul yüzdesi konusundaki eksiklerini de Yugoslavya’daki turnuvada büyük ölçüde giderdiklerini ifade ederek, "Hüseyin’in ve İbrahim’in de eklenmesiyle İndianapolis’e en hazır ve en iyi kadromuzla gideceğiz" dedi. 
     
Havada panik      A Milli Basketbol Takımımız dün Yugoslavya’dan dönüşü sırasında havada adeta korku tünelinden geçti. JAP Havayolları’na ait uçakla Belgrad’tan havalanan milli takım kafilesi kötü hava koşulları nedeniyle tam 45 dakika tribülansa girdi. Sarsıntılar oyuncuların büyük çoğunluğunda panik havası yaşatırken, bazı oyuncular da mide bulantısından şikayetçi oldular. Oyuncularımız Atatürk Havalimanı’na inişte büyük sevinç yaşarken uçağın pilotu tribülanstan çıkmak için rotayı değiştirdi ve bu yüzden milli takım İstanbul’a yarım saat gecikmeli indi. 
     
Sakatlar düzelecek      YUGOSLAVYA’daki hazırlık turnuvasında sakatlanan Asım ile Kerem’in durumlarının ciddi olmadığı açıklandı. Baldırında ezilme bulunan Asım ile dizine darbe alan Kerem’in birkaç gün dinlendikten sonra yeniden idmanlara başlayabileceği belirtildi. Turnuvanın en değerli oyuncusu seçilen Mirsad ı, Aydın Örs ödül olarak Yugoslavya’nın Yenipazar kentinde yaşayan ailesinin yanına yolladı. Milliler son hazırlıklarını yapmak için 19 Ağustos’ta ABD’nin Detroit kentine geçecek. 
     



 SPOR 

























</TEXT>
</DOC>
