<DOC>
<DOCNO> 117164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/soneko22.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihaleleri başarıyla sonuçlandı... 
</HEADLINE>
<TEXT>

     Hazine Müsteşarlığı, bugün biri 133 gün vadeli, diğeri 238 gün vadeli olmak üzere iki bono ihalesi birden düzenledi. 
     Bono ihalelerinde faizler, bir önceki ihaleye göre 7.4-9.9 puan azaldı. 
     Hazine'nin, 133 gün vadeli bono ihalesine toplam 2 katrilyon 775.3 trilyon liralık teklif gelirken, ihalede nominal 2 katrilyon 552.8 trilyon liralık satış gerçekleşti. İhaledeki net satış miktarı da 2 katrilyon 180.2 trilyon lira olarak gerçekleşti. 
     İhalede gerçekleşen bileşik f aiz yüzde 54.00, basit faiz de yüzde 46.77 oldu. 
     
     238 GÜNLÜK BONO İHRACI 

     Hazine'nin bugünkü 238 gün vadeli ikinci bono ihalesine ise toplam 3 katrilyon 116.9 trilyon liralık teklif geldi. 
     İhalede nominal 1 katrilyon 492.5 trilyon liralık satış gerçekleşti. İhaledeki net satış miktarı 1 katrilyon 113.6 trilyon lira oldu. 
     İhalede gerçekleşen bileşik faiz yüzde 56.50, basit faiz ise yüzde 52.03 oldu. 
     Ayrıca kamuya, 133 gün vadeli bonodan 90 trilyon liralık, 238 günlük bonodan da 375 trilyon liralık net satış gerçekleştirildi. 
     Bono ihalelerinden 133 gün vadeli olan kağıtların geri ödemesi, 19 Mart 2003 tarihinde yapılacak. 
     Hazine'nin 238 gün vadeli bono ihalesinde satılacak kağıtların geri ödemesi ise 2 Temmuz 2003 tarihinde yerine getirilecek. 
     İhalesi yapılan 238 gün vadeli bonolar, 4 Eylül ve 9 Ekim tarihlerinde ihraç edilen ve 2 Temmuz 2003 geri ödeme tarihli Hazine bonolarının yeniden ihracı şeklinde oldu. 
     
     6.1 KATRİLYON LİRALIK ÖDEME VAR 

     Öte yandan Hazine bu hafta, Kasım ayının en büyük iç borç geri ödemesi olan, toplam 6 katrilyon 118.2 trilyon liralık ödeme yerine getirecek. 
     Hazine'nin Kasım ayı toplamında yapacağı iç borç ödemeleri toplamı ise 9 katrilyon 482 trilyon lirayı buluyor. 
     
     SON İHALEDE DURUM 

     Hazine en son 22 Ekim tarihinde, biri 3 ayda bir değişken faiz ödemeli devlet tahvili, diğeri 308 gün vadeli bono ihalesi olmak üzere iki ihale birden düzenlemişti 3 ayda bir değişken faiz ödemeli devlet tahvili ihalesine toplam 644.1 trilyon liralık teklif gelirken, ihalede nominal 480.6 trilyon liralık satış gerçekleşmişti. Net satış miktarı da 518.2 trilyon lira olan ihalede dönemsel faiz yüzde 14.95 olmuştu. 
     Hazine'nin aynı gün düzenlediği 308 gün vadeli bono ihalesine ise toplam 3 katrilyon 986.2 trilyon liralık teklif gelmişti. 
     İhalede nominal 3 katrilyon 730.5 trilyon liralık satış gerçekleşirken, net satış miktarı 2 katrilyon 455.8 trilyon lira olmuştu İhalede bileşik faiz yüzde 63.90, basit faiz ise yüzde 61.34 olarak belirlenmişti. 
     Buna göre bugünkü ihalede faizler, bir önceki ihaleye göre 7.4-9.9 puan gerileme göstermiş oldu. 
     





</TEXT>
</DOC>
