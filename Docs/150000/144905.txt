<DOC>
<DOCNO> 144905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/siyaset/asiy.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
59. hükümete sancılı’ güvenoyu 
</HEADLINE>
<TEXT>

Erdoğan başbakanlığındaki 59. hükümetin güvenoylamasında AKP 21 fire verdi. Erdoğan hükümeti, 348 kabule karşı 164 ret oyu ile güvenoyu aldı 
     ANKARA Milliyet 

     Başbakan Tayyip Erdoğan’ın kurduğu 59. hükümet, Meclis’ten güvenoyu aldı. Güvenoylamasını TBMM Başkanı Bülent Arınç yönetti. 
     Saat 11.00’de başlayan oturuma, Erdoğan oylama başladıktan hemen sonra geldi. Başbakan Yardımcısı Abdullah Gül, Erdoğan’ı Genel Kurul kapısında karşıladı. CHP Genel Başkanı Deniz Baykal ile DYP Genel Başkanı Mehmet Ağar ise, oturum açıldığında salonda hazır bulundu. Ve güvenoylaması sonucu, 59. hükümet, AKP’den 21 eksik oyla, katılan 512 milletvekilinden 348’inin kabul, 164’ünün ret oyu vermesi sonucu güvenoyunu aldı. Bağımsız Süleyman Bölünmez, Ülkü Güney, Mustafa Zeydan ve Sebahattin Cevheri ile DYP’li Mehmet Tatar da hükümete güven yönünde oy kullandı. 
     
     İlk tebrik Baykal’dan 
     Oylama sonrası Erdoğan’a ilk tebrik Baykal’dan geldi. Hemen ardından da Ağar’ın tebriki, Genel Kurul’da alkışlarla karşılandı. Bir teşekkür konuşması yapan Başbakan Erdoğan, şunları söyledi 
     "Meclisimiz, milletimizden aldığı emaneti, bugün hükümetimize verdiği güvenoyuyla omuzlarımıza bırakmıştır. Bu yüce emanete büyük milletimiz adına sadakatle sahip çıkacağız. Bu zor günlerde bu tarihi imkanı ülkemizin itibarı için değerlendirmek hepimizin boynunun borcudur. Bu sıkıntılı günlerin bir an önce aşılmasını, aydınlık yarınların gelmesini Allah’tan temenni ediyorum." 
     
     AKP’de süs’ kavgası 
     AKP’deki firelerin oranı ve geç kalan milletvekilleri, grupta tepki yarattı. 
     Afyon milletvekili Reyhan Balandı’yı oylama sonrası kulis merdivenlerinde gören Adana Milletvekili Zeynep Tekin, gelmeyen AKP’lileri kastederek, "İşte geldi 15’ten biri. Biraz az süslenseydin, nerde kaldın " diye çıkıştı. Balandı da, "Sen buranın şeyi misin, niye karışıyorsun " karşılığını verdi. Daha sonra kuliste diğer AKP’li kadın milletvekilleriyle bir araya gelen Balandı, Tekin’i şikayet ederek, "Nedir çektiğimiz bu kadından Her şeye karışıyor. Yeter artık" dedi. 
     
     
</TEXT>
</DOC>
