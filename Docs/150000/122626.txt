<DOC>
<DOCNO> 122626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/yazar/guclu.html </URL>
<DATE> 2002/12/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Doktorların bitmeyen çilesi 
</HEADLINE>
<TEXT>

     Genç doktorların çilesi bitmiyor. Tıbba girmek bir dert mezun olmak bin dert. Mezuniyet sonrası ise tam bir ömür törpüsü. Tıpta Uzmanlık Sınavı TUS canlarından bezdirmişken bir de başlarına zorunlu hizmet çıktı. Osman Durmuş’un bu son dakika golünü, yeni Sağlık Bakanı Recep Akdağ kaldıracağız dedi ama arkası gelmedi. 
     Onların çilesini en iyi onlar bilir. On binlerce öğrenci ve genç doktor adına söz Dr. Berna Şeker’de 
     "Ben AB vatandaşı olmak istediğimi biliyorum. Ama Türkiye’nin önüne çizilmeye çalışılan hedef gerçekten bu mu bilemiyorum Söylev ve eylemler, her zaman olduğu gibi o denli farklı ki Yönetenler ısrarla Türkiye özgürlükler ülkesi olacak diyor. Ama 21. yüzyılda yeryüzündeki en özverili mesleklerden biri olan hekimlik için MECBURİ HİZMET diye bir kavram söz konusu. 
     Bir dayatma, zorlama, mantığa aykırı bir uygulama ile karşı karşıyayız. Hangi düşünce, daha doğrusu hangi düşüncesizlik bunu açıklayabilir ki Biz Türkiye’deki genç hekimler, Türkiye’deki ve tüm dünyadaki - uygulamayı dünya perspektifinde takip etme fırsatım olduğu için vurguluyorum - tüm üniversite öğrencilerinden çok daha zor koşullarda tamamlıyoruz eğitimimizi. Daha doğrusu tamamlamaya çalışıyoruz. Çünkü Türkiye’ de intörnlük adı altında bir eğitim dönemi geçiriyoruz. Ki bu tıp eğitiminden daha çok bir hayat eğitimi. Kesinlikle abarttığım düşünülmesin sabrımızı sınadığımız bir yıldan başka bir şey değil bu. 
     36 saat uykusuz, aç, ayakta, kimsenin yapmak istemediği tüm işleri, tabiri caizse ayak işlerini yaparak tamamlıyoruz bu bir yılı. Ama eğitimimize ve meslek hayatımıza, tıbbi bilgi adına bir şeyler katma fırsatımız olmuyor. Acil servislerde sedye taşıyoruz, polikliniklerde dosya, EKG okumayı, yorumlamayı öğrenemiyoruz hiç. EKG aletini bir o yana bir bu yana taşımaktan vaktimiz olmuyor. Hastalara dokunamıyoruz, steteskopumuzu kullanamıyoruz. Doktor olduğumuzun farkına bile varamıyoruz. Hiç takdir edilmiyor aksine hep horlanıyoruz. Gizli gizli ders çalışıyoruz bulduğumuz ufacık boşluklarda. Ama yakalanıyor ve azar istiyoruz. 
     "Olmaz ki senin işin bu mu" diyorlar. Hemen farkına varıyoruz işimizin bir şeyler öğrenmek olmadığının. Yutkunuyoruz. Gözlerimiz doluyor... 
     Tüm bunların sonunda diplomalarımızı alacağımız günü hayal ediyoruz ama o da ne DİPLOMA YOK, gönderdiğim köye git, orada sana hiçbir imk n tanımasam da 2 yılını boşa geçir, sonra gel diplomanı al diyorlar. Bizi bu kadar aşağılamaya kimsenin hakkı yok. 
     Bir yıl boyunca insana yakışmayan koşullarda çalıştırıldığımız yetmiyor gibi geleceğimize de yön verilmeye çalışılıyor. Biz bu ülkeye onurla hizmet etmek için girdik tıp fakültesine. Her türlü güçlüğe rağmen başımız dik mezun olduk. 
     Zorlamaya, dayatmaya yeter artık. Van’dan Aydın’a kadar her karış vatan toprağı önemli bizim için. Çiftçi Ahmet Efendi ile işadamı Berk Bey arasında hiçbir fark yok gözümüzde. Biz Atatürk gençliğiyiz kendine güvenen, kararlı. Kendine güvenmeyen, basiretsiz hükümetlerin kurbanı olmayacağız. 
     Sağlık hizmetinin tek başına doktor olduğunu sanan sağlık bakanlarından çok şey bildiğimiz kesin. İmk nımız olduğu her yerde her durumda insanlara yardım etmeye ant içtik. Ama insani haklarımızı, asla kendine güvensiz insanların oyuncağı yapmayacağız. 
     Ülkemize ne şekilde nasıl ve nerede hizmet edeceğimizi seçme hakkımızı sonuna kadar kullanacağız. Türkiye’ye hizmet etmeyi beceremeyen yöneticiler şunu iyice anlamalılar ki hizmet zorunlu değil GÖNÜLLÜ olur. 
     Dileğim Türkiye’nin kısa sürede özgürlükler ülkesi olabilmesi. Özgürlüğün kişisel çıkar demek olmadığını içimize sindirebilmeliyiz. Yani "Benim yasaklarım kalksın da gerisini boş ver" ile geçirecek vakti yok Türkiye’nin..." 
     Özetin özeti Eğitim gibi sağlıkta da gönüller kırık. Bir an önce tamir edilmeyi bekliyorlar. 
     
     







Liberaller CHP’de 


Dalaman yolcu kontrolünde karşılaştığım garip tavır 


İşkence masası 


Türkiye’nin ABD’ye koşulları 


Doğru nedir İyi nedir 


Petrol parfümü 


Doktorların bitmeyen çilesi 


Bankacılık nereye 


Yaşam kültürü ve Kando’nun gülünesi anıları 


Vatandaş seninle gurur duyuyor Hasan Hoca... 


Tam bir kara mizah hikayesi... 


Mumcu’nun kucağına bir sorun da biz koyduk 


Olağan’ hal notları 2 İyi şeylere inanır mısın 


Bir başka Mülkiyeli 


</TEXT>
</DOC>
