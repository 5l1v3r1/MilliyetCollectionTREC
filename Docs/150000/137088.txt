<DOC>
<DOCNO> 137088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun15.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin Irak, müslüman olduğu için hedef 
</HEADLINE>
<TEXT>

     Irak lideri Saddam Hüseyin, Papa 2. Jean Paul'ün elçisi Kardinal Roger Etchegaray'e, ABD'nin ülkesine Müslüman olduğu için saldırmak istediğini belirterek, din ve ırk ayrımına karşı çıkmalarını istedi. 
     Irak devlet televizyonunda yayınlanan habere göre, Saddam Hüseyin, 90 dakika süren görüşmesinde Etchegaray'e, ''Irak'tan ne istenildiğini ve ülkesinin, Müslüman bir Arap ülkesi olmasının saldırı nedeni olduğunu söylemenin Irak ve Araplar için hak olup olmadığını'' sordu. 
     Irak'ın hiçbir kitle imha silahına sahip olmadığını, ancak Filistinlileri öldüren ve mülklerini tahrip eden İsrail'in bu silahlara sahip olduğunu belirten Hüseyin, ''Bu, açıkça ırk ve din ayrımcılığı değil midir Soru, bu'' diye konuştu. 
     Saddam Hüseyin, Papa'ya bu konuda önemli görev düştüğünü, bunun Papa'nın ''tarihi ve Allah için sorumluluğu'' olduğunu söyledi. 
     Papa 2. Jean Paul de, dün Irak Başbakan Yardımcısı Tarık Aziz'i Vatikan içindeki Papalık özel kütüphanesinde kabul etmişti. 

     
</TEXT>
</DOC>
