<DOC>
<DOCNO> 104702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sontur19.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazıl Say, Aşık Veysel'in köyünde piyano çalacak... 
</HEADLINE>
<TEXT>

     Besteci ve piyanist Fazıl Say, Sivas Kongresi'nin yıldönümü dolayısıyla 4 Eylül Çarşamba günü Sivas'ta konser verecek. 
     Sivas Cumhuriyet Üniversitesi'nin daveti üzerine Sivas'ta konser vermeyi kabul eden Say, halk ozanı Aşık Veysel'in köyü Sivrialan'a da giderek, köy sakinlerine piyano çalacak. 
     Kurtuluş Savaşı'nın başlatılmasında önemli bir aşama olarak bilinen Sivas Kongresi'nin yıldönümü kutlamalarına katılmaktan büyük mutluluk duyduğunu belirten Say, ''Aşık Veysel'in köyüne gitmeyi de çok anlamlı buluyorum. Orada Anadolu'nun köklü kültür geleneğiyle buluşacağım. Bu gelenek, insanı en yüce değer sayar. Kalıcı olan evrensel değer de işte budur'' dedi. 
     





</TEXT>
</DOC>
