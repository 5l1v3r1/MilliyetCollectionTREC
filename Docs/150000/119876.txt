<DOC>
<DOCNO> 119876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy02.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bakanlar görevi devraldı 
</HEADLINE>
<TEXT>

     SEÇKİN ÜREY Ankara 

     Mesut Yılmaz, görevini, yine ANAP kökenli Devlet Bakanı Ertuğrul Yalçınbayır’a devretti. 
     
Azlettiği Tüzmen’e koltuğu devretmedi      Devlet Bakanlığı’na atanarak Dış Ticaret Müsteşarlığı sırasında kavgalı bir süreç sonrasında kendisini azleden Tunca Toskay’a bağlı kuruluşların sorumluluğunu üstlenen Kürşad Tüzmen, Toskay’la devir teslim töreni yapmadı. Tüzmen, "Kendisi rahatsızmış, bu yüzden orada devir teslim yapılmayacak" dedi. Dış Ticaret Müsteşarlığı ve Eximbank’ın yanı sıra 57. Hükümet döneminde Mehmet Keçeciler’e bağlı olan Gümrük Müsteşarlığı’nın sorumluluğunu da üstlenen Tüzmen, devir teslim törenini Keçeciler’le yaptı. 
     
     Adalet Bakanı Cemil Çiçek, Amme Hukuku Kürsüsü’nden hocası olan Aysel Çelikel’in elini öpüp çiçek vererek görevi devraldı. 
     Erdoğan’la gittiği Madrid’den sabaha karşı dönen yeni Dışişleri Bakanı Yaşar Yakış da Şükrü Sina Gürel’den görevi devraldı. 
     
     Necdet Tekin’den görevi devralan Milli Eğitim Bakanı Erkan Mumcu, kabine listesindeki değişiklik için, "Cumhurbaşkanı na güveni için teşekkür ediyorum" dedi. 
     



 SİYASET 




















</TEXT>
</DOC>
