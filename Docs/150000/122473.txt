<DOC>
<DOCNO> 122473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/soneko04.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş Holding'in Garanti'deki payı yüzde 55.08'e çıktı 
</HEADLINE>
<TEXT>

     Doğuş Holding'in Garanti Bankası'ndaki payı yüzde 55.08'e yükseldi. 
     Garanti Bankası'ndan Borsa'ya gönderilen yazıya göre, Doğuş İnşaat ve Ticaret A.Ş.'nin banka sermayesinin yüzde 6.07'sini temsil eden hisse senetleri, BDDK'nın izni doğrultusunda Doğuş Holding'e devredildi. 
     Beheri 500 lira nominal değerli 96.127.356.181 adet Borsa'da dolaşımda bulunmayan hisselerin devri sonrası, Doğuş Holding'in bankadaki payı yüzde 55.08, Doğuş İnşaat'ın payı ise yüzde 9.50 oldu. 
     Bu arada, Garanti Bankası, Doğuş İnşaat'a ait beheri 1.000 lira nominal bedelli 6.210.600.000 adet Doğuş Otomotiv Holding A.Ş. hisse senetlerini 107 trilyon 520 milyar lira karşılığında satın aldığını açıkladı. Hisselerin devri sonrası bankanın Doğuş Otomotiv Holding A.Ş.'ye yüzde 18.82 oranında iştirak etmiş olduğu kaydedildi. 
     





</TEXT>
</DOC>
