<DOC>
<DOCNO> 143848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun25.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ABD ile sonuna kadar savaşacağız 
</HEADLINE>
<TEXT>

     Irak, ABD'yle sonuna kadar savaşacağını bildirdi. 
     Irak'ın Yeni Delhi Maslahatgüzarı Adday El Sakıp, Reuters'e yaptığı açıklamada, ''ABD'yle sonuna kadar savaşacağız, kitle imha silahı kullanmayacağız, çünkü kitle imha silahımız yok'' dedi. 
     El Sakıp, ''Irak'ın geleneksel silahlara ve cephaneye sahip olduğunu'' belirterek, bu tip silahlarla kendilerini savunacaklarını ifade etti. 
     ABD ile savaşın havada değil karada olacağını, Irak ordusunun göğüs göğüse savaşacağını söyleyen El Sakıp, Iraklıların geçmişte de saldırılara maruz kaldığını ve kendini nasıl savunacağını bildiğini kaydetti. 
     El Sakıp, ''Biz bu savaşa hazırız. Ne kadar sürerse sürsün, bir yıl, bir ay savaşacağız'' dedi. 
     





</TEXT>
</DOC>
