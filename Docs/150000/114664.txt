<DOC>
<DOCNO> 114664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/soneko18.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İran kişi başına 1500 ile az gelişmiş ülkeler arasında... 
</HEADLINE>
<TEXT>

     İran, kişi başına 1500 dolar milli gelirle az gelişmiş ülkeler grubunda bulunuyor. 
     İRNA'nın haberine göre, İran Bütçe ve Planlama Yüksek Enstitüsü Araştırma ve Eğitim Bölümü Başkanı Hüseyin Azimi, İsviçre'nin kişi başına 40 bin dolar milli gelirle, gelişmiş ülkeler arasında ilk sırayı aldığını, endüstrileşmiş 10 ülkenin milli gelirinin kişi başına ortalama 33 bin dolar civarında olduğunu söyledi. 
     Azimi, sosyal ve ekonomik kalkınma planlarının kişi başına gelirde bu büyük farklılığın sebeplerini teşhis etmesi gerektiğini, gelir adaletsizliğinin işsizlik, yoksulluk, kültürel sorunların ve kimlik krizinin nedeni olduğunun belirtti. 
     Yüksek gelir seviyesinin doğal kaynaklar rezervlerinin miktarına bağlı olmadığını söyleyen Azimi, İran'da kişi başına milli gelirin son 20 yılda artmadığını, aksine düştüğünü, bunun da ülkenin kalkınma eğiliminin bir enerjiden yoksun olduğunu gösterdiğini kaydetti. 
     İran Bütçe ve Planlama Kurumu Sosyal Güvenlik Bölümü Müdürü Macid Yarmand da, İran halkının yüzde 15'inin yoksulluk sınırının altında yaşadığını, yoksulluk sınırının kentlerde hane halkı için 710 bin riyal 89 dolar ve kırsal kesimde ise hane halkı için 480 bin riyal 60 dolar olarak belirlendiğini, yoksulluk sınırının tespitinde ev, giyim, eğitim ve sağlık gibi temel yaşam ihtiyaçlarının göz önüne alındığını açıklamıştı. 
     Yarmand, Mart 2000-Mart 2001 döneminde elde edilen verilere göre, İranlıların gelir sıralamasının en altında yer alan yüzde 10'unun milli gelirden yüzde 2, en üstte bulunan yüzde 10'unun ise milli gelirden yüzde 30 pay aldığını belirtmişti. 
     





</TEXT>
</DOC>
