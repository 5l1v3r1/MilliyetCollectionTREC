<DOC>
<DOCNO> 111601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun14.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya, sol aday Lula ile beklentilerine kavuşmak istiyor 
</HEADLINE>
<TEXT>

     Brezilya'da, zengin kesim de yoksullar da değişim ve risk almayı istiyor ve devlet başkanlığına sol aday Lula da Silva'yı destekliyor. 
     Devlet başkanlığı seçimlerine bundan önce üç kez adaylığını koyup kaybetmiş, ancak bu kez kazanmaya kararlı solcu sendika lideri Ignacio Lula da Silva'dan radikal değişim bekleniyor. 
     Çok uzun yıllar süren dur-kalk ekonomisi devreleri, hiperenflasyon, durgunluk-hızlı büyüme, diktatörlükler, seçilmiş plütokratlardan bezgin Brezilya, Portekizli kaşiflerin de malumu olan potansiyel beklentilerine erişememenin öfkesini yaşıyor. 
     Bir kaşifin ''toprağın kendisi öylesine cömert ki, değerlendirmesini bilene herşeyi verir'' diye yazdığı Brezilya, tabii ve ekonomik, ticari zenginlikler, çeşitliliklerle dolu. Fabrikalarında jet uçakları, otomotiv, bilgisayar ve hatta füzeler üretiliyor, araştırmacıları, Çin ortaklığıyla yörüngesel uydular geliştirip, hastalık nedeni organizmaların genetik yapısını haritalandırıyor. 
     Ne yazık ki, bütün bu zenginlikler Brezilya'yı gelişmiş ülkeler masasına oturtamadı eşitsizlikler çok fazla ve yaygın, ahalinin küçk azınlığı Belçika standardında lüksü, çoğunluğu Hindistan'daki gibi sefaleti yaşıyor. 
     
     ''500 YILDIR YÖNETİMDE OLANLAR SORUNLARI ÇÖZEMEDİ...'' 

     Popüler bir karikarüstin deyişiyle, ''500 yıldır yönetimde olanlar sorunları çözemedi, şimdi artık, Lula'nın zamanı''. Tarzını daha sessiz ve ılımlı yönde değiştiren Lula, toprak reformunu teşvik edip, Brezilya'yı daha kendine dönük, kendi için çalışır kılmayı istiyor. 
     Amerika Ülkeleri Serbest Ticaret Bölgesi'ne FTAA de karşı olan Lula ''bu bir bütünleşme değil, ilhak önerisidir ve ülkemiz ilhak edilmeyecektir'' dedi. 
     





</TEXT>
</DOC>
