<DOC>
<DOCNO> 149959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/soneko14.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin 15 günlük ihracatı, Türkiye'nin yıllık ihracatı kadar... 
</HEADLINE>
<TEXT>

     ABD, 2001 yılında 730.8 milyar dolarlık ihracat, 1 trilyon 180.2 milyar dolarlık da ithalat yaptı. Türkiye'nin 2001 yılında gerçekleştirdiği 31.2 milyar tutarındaki yıllık ihracat rakamına ABD, ortalama 15.6 günde ulaştı. 
     Dünya Ticaret Örgütü'nün 2001 yılı dünya ihracat ve ithalat verilerinden yapılan hesaplamaya göre, Türkiye'de dünya sıralamasında ihracatta 31.2 milyar dolarla 36. sırada, 40.6 milyar dolarla ithalatta 30. sırada bulunuyor. 
     Aynı yıl dünyada ABD'nin ardından 570.8 milyar dolarla en fazla ihracatı, 492.8 milyar dolarla da en fazla ithalatı Almanya gerçekleştirdi. 
     Japonya, 403.5 milyar dolar tutarında ihracat, 349.1 milyar dolar tutarında ithalatla üçüncü oldu. 
     Fransa, 2001 yılında 321.8 milyar dolar ihracatla 4. sırada yer alırken, İngiltere 331.8 milyar dolarla ithalat da 4. sırada yer aldı. 
     İngiltere 273.1 milyar dolar ihracatla, Fransa ise 325.8 milyar dolar ithalatla 5. sıraya yerleştiler. 
     
     ABD'NİN GÜNLÜK İHRACATI 2 MİLYAR DOLAR 
     ABD, 2001 yılında günlük ortalama 2 milyar dolar ihracat, 3.2 milyar dolar da ithalat gerçekleştirdi. 
     Almanya'nın günlük ortalama ihracatı 1.56 milyar dolar, ithalatı da 1.35 milyar dolar olurken, Japonya'nın günlük ortalama ihracatı 1.1 milyar dolar, ithalatı da 0.96 milyar dolar oldu. 
     
     DÜNYADA TÜRKİYE'NİN YERİ 
     Aynı yıl Türkiye 31.2 milyar dolarla ihracat da 36. sırada, 40.6 milyar dolarla ithalat da 30. sırada yer aldı. 
     ABD ise Türkiye'nin 2001 yılında gerçekleştirdiği 31.2 milyar tutarındaki ihracatı ortalama 15.6 günde, 40.6 milyar dolarlık ithalatı da ortalama 12.7 günde gerçekleştirdi. 
     Dünya ihracatında ikinci sırada yer alan Almanya, Türkiye'nin bir yıllık ihracatını ortalama 20 günde, Japonya ortalama 28 günde gerçekleştirdi. 
     Türkiye'nin bir yıllık ithalatını ise Almanya ortalama 30 günde, Japonya ise ortalama 42 günde gerçekleştirdi. 
     Ülkelerin 2001 yılı ithalat ve ihracat rakamları şöyle 
     
     
ÜLKELER İHRACAT milyar dolar İTHALAT milyar dolar ABD 730.8 1180.2 ALMANYA 570.8 492.8 JAPONYA 403.5 349.1 FRANSA 321.8 325.8 İNGİLTERE 273.1 331.8 ÇİN 266.2 243.6 KANADA 259.9 227.2 İTALYA 241.1 232.9 HOLLANDA 229.5 207.3 HONG KONG x 191.1 202.0 TÜRKİYE 31.2 40.6 
     x Hong Kong'un 191.1 milyar dolarlık ihracatının sadece 20.3 milyar doları kendi ürettiği ürünlerin ihracıyken, 170.8 milyar doları yeniden ihraç dışardan alınan ürünün işlenmeden yeniden ihraç edilmesi şeklinde... 
     





</TEXT>
</DOC>
