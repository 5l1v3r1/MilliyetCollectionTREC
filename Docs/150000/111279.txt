<DOC>
<DOCNO> 111279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/spo03.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR DAHA ASLA 
</HEADLINE>
<TEXT>

Galatasaray’da kötü futbolun beraberinde gelen eleştiriler, oyuncuları hırslandırdı. Sarı-Kırmızılılar, Fatih Terim’e eski günlere dönme sözü verdi 
     Gelip geçici’ 
     ŞAMPİYONLAR Ligi’nde, Barcelona yenilgisinin ardından Brugge ile berabere kalarak eleştiri yağmuruna tutulan Galatasaray’da futbolcular kenetlendi. Elazığ yolculuğu öncesinde Fatih Terim ile toplantı yapan Sarı - Kırmızılı futbolcular, eski günlere dönme konusunda söz verdi. Oyuncular, bu kadar eleştiriyi hak etmediklerini söyleyip, "Fırtına gibi eseceğiz" dediler. 
     
     Turu geçeriz’ 
     FUTBOLCULAR, Elazığ karşılaşmasını kayıpsız geçip, ligdeki çıkışlarını sürdüreceklerini de dile getirdiler. Sarı - Kırmızılılar Terim’e şunları söylediler "Bizim hatalarımız nedeniyle siz de zor durumlara düştünüz. Bu tür olumsuzluklara asla izin vermeyeceğiz. Galatasaray’ın gücü ve hedefleri belli. Eskiden olduğu gibi yine sadece başarılarımızda konuşulacağız. Söz veriyoruz." 
     
Savunmada sıkıntı      ELAZIĞSPOR ile bugün deplasmanda kozlarını paylaşacak olan Galatasaray’da defans krizi yaşanıyor. Elazığ maçı öncesinde Hakan Ünsal’ın yanı sıra Kaptan Bülent ve Almaguer’in forma giyemeyecek olması savunma kurgusunu alt üst etti. Fatih Terim’in bugünkü kritik karşılaşmada savunmayı Emre Aşık, Vedat, Ergün ve Sarr’dan oluşturmayı planladığı ifade edildi. 
     İKİNCİ Başkan Ali Dürüst, önemli bir deplasmana gittiklerini söyledi. Dürüst, "Galatasaray, bir maçlık galibiyet ya da mağlubiyetle değerlendirilme aşamasını çoktan geçmiştir. Takımda olumsuz herhangi bir şey yok. Herkes profesyonelce düşünüyor. Biz eleştirilere alışığız. Daha önceki yıllarda da eleştirildik. Daha sonra tarihe geçtik" diye konuştu. 
     
Finans müjdesi      Sarı-Kırmızılılar, Kuruçeşme Adası’nı kiralayan Unit Group Şirketi’nden yeni stat projesi için 60 milyon dolarlık bir destek almaya hazırlanıyor 
     ERHAN TELLİ 

     GALATASARAY yılan hikayesine dönen stat projesinde adım adım mutlu sona yaklaşıyor. Kuruçeşme Adası’nı 20 yıllığına kiralayan Unit Group Şirketi’nin, stat yapımı için Galatasaray’a 60 milyon dolar vereceği bildirildi. Bu olumlu gelişme Sarı - Kırmızılılar’da büyük sevinç yarattı. Öte yandan bir Japon firmasının da Galatasaray’a teklif vermeye hazırlandığı iddia edildi. 
     ALİ Sami Yen Stadı’nın yıkım - yapım işlemlerinin yaklaşık 28 aylık süre içinde tamamlanması planlanıyor. Yap - işlet - devret modelinin benimsendiği yeni projenin, kapasiteyi 40 bin kişiye yükselteceği bildirildi. Yönetimin stat gelirlerinden mahrum kalmamak için inşaat boyunca maçları Olİmpiyat Stadı’nda oynama fikrine sıcak baktığı belirtildi. 
     



 SPOR 
































</TEXT>
</DOC>
