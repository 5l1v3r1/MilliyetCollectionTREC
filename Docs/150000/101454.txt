<DOC>
<DOCNO> 101454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/soneko16.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada ekonomisinde "yavaşlama" sinyalleri... 
</HEADLINE>
<TEXT>

     ABD'de uzun süredir etkili olan ekonomik durgunluğun etkilerine rağmen şimdiye kadar ayakta kalma başarısı gösteren Kanada ekonomisi, belirgin bir yavaşlama dönemine girildiğine dair işaretler veriyor. 
     Kanadalı ekonomi uzmanları, tüketim malları, istihdam, stok miktarları ve yan sanayii rakamlarına göre hazırlanan endeks araştırmalarına dayanarak, Temmuz ayı rakamlarının bir önceki aya göre düşüş gösterdiğini açıkladılar. 
     Rakamlardaki düşüş oranının beklenenin üzerinde olduğunu söyleyen uzmanlar, bunun, satın alma gücünün önceki aya göre azaldığı anlamına geldiğini ifade ediyorlar. 
     Uzmanlar, Kanada ekonomisinin genel anlamda geleceğinin pek parlak olmadığı görüşünde birleşiyorlar. 
     





</TEXT>
</DOC>
