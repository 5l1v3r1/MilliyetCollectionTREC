<DOC>
<DOCNO> 129180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/guncel/gun06.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı ilaçta 2.5 milyarlık fark 
</HEADLINE>
<TEXT>

Kan kanserine karşı kullanılan Gleevec’i değişik kuruluşlar, oldukça değişik fiyatlarla ithal ediyor 
     Özel bir kan kanseri türüne karşı başarılı sonuçlar veren "Gleevec" isimli ilaca Türkiye’de ruhsat verilip verilmemesi tartışılırken, ihtiyaç halinde çeşitli kuruluşlarca getirtilen ilacın fiyatlarında 2.5 milyar liraya varan farklar olduğu belirtildi. İlacı kimi kuruluş 3.2 milyar liraya, kimi kuruluş da 5.7 milyar liraya Türkiye’ye getiriyor. 
     
     BİREYSEL İSTEK 
     İlaç, Türkiye’de ruhsat alana kadar SSK, Bağ-Kur, Türk Eczacıları Birliği TEB , Sağlık Bakanlığı ve ilacın firması tarafından bireysel istekler üzerine, ücreti hastaya reçete edilerek yurtdışından getirtiliyor. Ancak ilacı TEB 3448 dolara yaklaşık 5.7 milyar lira , SSK 2360 dolara yaklaşık 3.9 milyar lira BağKur 2795 dolara yaklaşık 4.5 milyar lira , Sağlık Bakanlığı ve ilacın üretici firması da ise 1954 dolara yaklaşık 3.2 milyar lira Türkiye’ye getiriyor. Türkiye’ye 14 Mart 2002’den bu yana 2048 adet ilaç getirilirken, Ankara’daki iki ecza deposunda toplam 18, İstanbul’daki iki ecza deposunda 11, firmanın deposunda da 76 ilaç bulunuyor. 
     
     DENETLENMİYOR 
     Sağlık Bakanlığı, ithalat rejimi gereği, ilaç hammadde ve yardımcı madde ithalatında fiyatları denetleme yetkisine sahip olmadığından, hammaddelerin farklı ülkelerden farklı fiyatlarla ithal edilebildiği kaydediliyor. 
     Ambalaj malzemelerini oluşturan karton, PVC, folyo gibi malzemeler Türkiye’de üretildiğinden, söz konusu maddelerin fiyatları üreticilerince tespit ediliyor. İşçilik ve işletme giderleri de firmalar tarafından belirleniyor. Tüm bunlar fiyatların belirlenmesini doğrudan etkiliyor. 
     



 GÜNCEL 





















</TEXT>
</DOC>
