<DOC>
<DOCNO> 113122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur09.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derya Tuna'yı vuran zanlı Transparan giydiği için vurdum 
</HEADLINE>
<TEXT>

     Derya Tuna'yı yıbaşında sahne alacağı Günay Restoran'ın önünde dün akşam bacağından tek kurşunla vurduğu öne sürülen Hüseyin Bozan yakalandı. 
     Olayla ilgili soruşturmayı yürüten Asayiş Şube Müdürlüğü Cinayet Büro Amirliği'ne bağlı ekipler, olayın zanlısı Diyarbakır nüfusuna kayıtlı Bozan'ı yakalayarak şubeye getirdi. 
     Bozan'ın ilk sorgusunda, "Tuna'yı, transparan kıyafet giyerek sahneye çıkması nedeniyle vurduğunu" söylediği belirtildi. 
     Savcılık talimatıyla halen Asayiş Şube Müdürlüğü Cinayet Bürosu'nda tutulan İbrahim Tatlıses'in ise ifadesinde, Tuna'nın yaralandığı olayda "azmettirici olduğu iddiasını yalanladığı" kaydedildi. 
     Tuna, Şamdan'ın gecesinde giydiği transparan kıyafet nedeniyle Tatlıses'in tepkisi çekmişti. 
     Polis yetkilileri, Tatlıses'in dışında 5-6 kişinin daha olayla ilgili bilgisine başvurulduğunu söyledi. 

     
</TEXT>
</DOC>
