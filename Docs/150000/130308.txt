<DOC>
<DOCNO> 130308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yasam/yas02.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamına seks’ tuzağı 
</HEADLINE>
<TEXT>

Şantaj çetesinden müthiş plan. Para sızdırmak istedikleri Antalyalı Özbek’e kadın ayarlayıp evde bastılar. Sonra da çırılçıplak fotoğraflarını çekip 2 milyar istediler... 
     TESLİME TOSUN Antalya DHA 

     Antalya’da iflas eden genç işadamını seks tuzağına düşürüp fotoğraflarını çekerek şantaj yapan 4 kişilik çete yakalandı. Fotoğraflara ise savcılık el koydu. 
     Ahatlı Mahallesi’nde oturan beyaz eşya mağazası sahibi Turan Özbek’in 25 , 1.5 yıl önce işleri bozuldu. Borçlarını ödeyemeyince, Arif Akkaya’dan 30 faizle para alan Özbek, aldığı anaparanın çok üzerinde bir faiz ödemesine rağmen bir türlü borcunu bitiremedi. İflas eden işadamı dükk nını kapatarak kayıplara karıştı. 
     
     Önce alışveriş, sonra seks 
     İşportacılık yapmaya başlayan işadamından tekrar para sızdırmak isteyen Akkaya, Mehmet Emin Şen ile Ramazan Turan’ı, Özbek’i bulmaları için görevlendirdi. Özbek, sokaklarda satıcılık yaparken bulundu. Bunun üzerine bir plan hazırlayan Akkaya, birlikte yaşadığı Songül Turan’ı, Özbek’ten alışveriş yapmaya gönderdi. Tanışıp samimiyeti ilerleden Turan, Özbek’i seks yapmak istediğini söyleyerek evine götürdü. Planı uygulamaya koyan Turan, eve girdikten bir süre sonra "Eyvah eşim geldi" diyerek Özbek’i gardıroba soktu. 
     
     Suçlarını itiraf ettiler 
     Eve gelen Akkaya, Özbek’i saklandığı yerden çıkartıp aşağıda bekleyen arkadaşları Şen ve Ramazan Turan’ı çağırdı. Sevgilisi ile birlikte yakalamış gibi önce Özbek’i döven Akkaya ve adamları, daha sonra genç adamı çırılçıplak soyup tecavüz ediyormuş görüntüsü vererek fotoğrafları çekti. 2 milyar para isteyen Akkaya ve adamları, Özbek’i para bulması için serbest bıraktı. Polise giden Özbek, yardım istedi. Polis seri numaralarını aldığı paraları Özbek’e verip şantajcılar için pusu kurdu. Özbek’ten parayı alan şantaj çetesi, suçüstü yakalandı. Suçlarını itiraf eden zanlılar tutuklandı. 
     



 YAŞAM 
















</TEXT>
</DOC>
