<DOC>
<DOCNO> 107886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/soneko04.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa beklentileri... 
</HEADLINE>
<TEXT>

     Borsa, Bankacılık Düzenleme ve Denetleme Kurumu'nun, Pamukbank ve Yapı Kredi Bankası'na ilişkin vereceği karara odaklandı. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, geçen hafta boyunca etkili olan siyasi baskının endeksi 8,871 seviyesine kadar çektiğini söyledi. 
     Piyasayı baskılayan en önemli etkenin seçim erteletme girişimleri olduğunu anlatan Yüksel, ''Hafta boyunca Mesut Yılmaz'ın AB uyum yasalarının aksayacağı gerekçesi ile seçim erteleme istemesi endişe yarattı'' diye konuştu. 
     8,750-8,500 aralığını önümüzdeki dönemde endeks dibi olarak telaffuz etmeye devam ettiklerini kaydeden Aslı Yüksel, şunları kaydetti 
     ''Bu hafta piyasayı en fazla etkileyebilecek gelişmelerden biri de, Pamukbank ve Yapı Kredi Bankası hakkındaki BDDK kararı. Bilindiği gibi ek niyet mektubunda IMF'ye, bu iki bankanın durumu ile ilgili karara varılacağı bildirilmişti. Ancak bu konunun ileri tarihe atılmış olduğu hafta sonu açıklandı. Dolayısıyla endekste bu haftada 9,000 seviyesinde bulunan formasyon desteğinin üzerinde taban oluşumunun devam edebileceğine inanıyoruz. Ancak 9,000 sert geri çekilmeyi beraberinde getirebileceğinden dikkatle takip edilmeli.'' Yüksel, endekste destek noktalarının 9,000-8,750-8,500, direnç noktalarının ise 9,500-9,750-10,500 olduğunu belirtti. 
     





</TEXT>
</DOC>
