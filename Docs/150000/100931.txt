<DOC>
<DOCNO> 100931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/sazak.html </URL>
<DATE> 2002/08/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yüzde 10 telaşı 
</HEADLINE>
<TEXT>

     NTV tarafından Tarhan Erdem’e yaptırılan kamuoyu araştırmasının sonuçları, AKP ile ötesi partiler arasındaki uçurum’u ortaya koymakla kalmadı, ittifak arayışları’nın, hatta seçimleri erteletecek hükümet senaryoları’nın gerçek nedenleri de açığa vurmaktadır 
     Yüzde 10 telaşı...’ 
     Tarhan Erdem dünkü Radikal’de, barajı dört ya da beş partinin aşabileceğini yazdı. 
     Araştırma, Derviş’li Yeni Türkiye’nin de AKP’nin karşısında düşünülen çekim alanı’nı yaratamadığını ve yüzde 30’lar beklenirken partinin yüzde 10 çıtası’nı güçlükle geçebildiğini gösteriyor. 
     Erdem’in yansıttığı tablo şöyle 
     22 Temmuz Pazar günü seçim yapılmış olsaydı... AKP, yüzde 21 - 24 oy oranıyla, farklı olarak diğer partilerin önünde bulunacaktı. 
     Adlarının alfabe sırasıyla ANAP, CHP, DYP, MHP ve YTP’nin oyları yüzde 8 - 12 arasında bulunacaktı. Araştırmaya göre MHP, barajın üstünde bulunmakla birlikte, aldığı oydan hata payı düşünüldüğünde, oy oranı 10 - 11’e inmektedir. DYP, yüzde 8 - 12 arasında görünmektedir. 
     ANAP, CHP ve YTP, 8 - 11 arasındaki tehlikeli banttadır. 
     Deneklerle, YTP’nin üçlü lider başkanlığında yeni kurulduğu ve medyamızın aşırı ilgisinin devam ettiği günlerde konuşulmuş olduğu göz önünde bulundurulmalıdır. 
     Temmuz sonunda HADEP, SP, DSP barajın 4 - 6 puan altında kalacak, diğer partiler, yüzde 3’ten az oy alacaklardı.’ 
     Bu araştırmanın bir başka çarpıcı sonucunu da Tarhan Erdem şöyle açıklıyor 
     Meclis’te, toplam olarak yüzde 60 - 70 mertebesinde oy alan partiler temsil edilecek. Yüzde 30 - 40 oy temsil edilmeyecektir.’ 
     3 Kasım tablosu aydınlanıyor 
     Anayasa’nın 78’inci maddesindeki savaş hali’ gerekçesiyle seçim ertelenmezse AKP sandıktan birinci parti çıkar. 
     Derviş cephesine gelince... Hazine’deki ziyaretçilerine şunu söylemiş 
     Araştırmalar gerçeği yansıtıyorsa DSP’nin yüzde 4, CHP’nin yüzde 8’de seyreden oylarının toplamı yüzde 12 kayıp demektir. Ancak solda güç birliği yaparsak, AKP’nin karşısında bir iktidar seçeneği yaratabiliriz.’ 
     Derviş inatla’ birliktelik arıyor olsa da zamanı daralıyor. Danışmanı Oya Ünlü istifa ederek siyasete adım attı. Derviş ne yapacak Bakanlıktan ayrılacak, hemen YTP’ye girmeyerek bekleyecek. Üniversiteye de dönebilir 
     İsmail Cem - Mehmet Ali Bayar arasındaki seçim işbirliği’ anlaşması Derviş’in kafasındaki bir dönem başbakanlık’ modeline geçerlik kazandırabilir mi Zor. Kemal Bey bu seçime girmeyebilir ANAP, DTP, YTP ittifakı oluşabilir. 
     Ankara kulislerindeki ANAP - DYP arasında Çiller’in başkanlığı’na dayalı seçimin ertelenmesi senaryolarına gelince... 
     DYP liderine sorduk. Tansu Hanım, Katiyen öyle bir şey yok. AK Parti gelir korkusuyla bu tür senaryoları ortaya atanlarla bizim işbirliğimiz olamaz. Merkez sağı sandıkta birleştireceğiz. Göreceksiniz DYP, seçimden birinci parti çıkacaktır’ diye meydan okudu. 
     Rus ruleti gibi seçim. Kimi vuracağı belli değil 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
