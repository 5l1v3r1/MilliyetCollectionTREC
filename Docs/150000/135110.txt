<DOC>
<DOCNO> 135110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/dunya/dun04.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vermeyiz kardeşim’ 
</HEADLINE>
<TEXT>

Denktaş noktaladı Halkın hizmetçisi değilim. Annan Planı’nı halk istese de imzalamam. Karpaz ve Güzelyurt’u vermeyeceğiz 
     Halk istese bile Birleşmiş Milletler BM Genel Sekreteri Kofi Annan’ın planını bugünkü haliyle kabul etmesinin mümkün olmadığını söyleyen KKTC Cumhurbaşkanı Rauf Denktaş, Karpaz ile Güzelyurt’ta ısrarlarını sürdüren Rumların sadece toprak talebiyle masaya geldiğini belirtti. Denktaş, "Bunu ne biz, ne Türkiye kabul ediyor. Vermiyoruz, vermeyeceğiz" dedi. 
     Denktaş, Kıbrıs Türk Tabipler Birliği Yönetim Kurulu heyetini kabulünde, "Halkın iradesine boyun eğiyoruz, görüşmeye devam ediyoruz. Bir netice alınmazsa, alınamadığını halka söyleyeceğiz. Halk Hayır imzalayalım’ derse, vicdanım kabul etmezse, 3 - 5 yıl sonra ıstırap içinde göreceğim bir halkın anlaşmasını ben imzalamam, mecbur değilim. Bu halkın iradesine boyun eğmeme değil. Ben halkın hizmetindeyim, ama halkın hizmetçisi değilim" diye konuştu. 
     Planın değiştirilmesi için müzakere yaptıklarını ve sayfalarca öneri götürdüklerini, ancak buna karşın Rum tarafının öneri sunmak yerine sadece toprak konusunu masaya getirdiğini anlatan Denktaş, Karpaz ve Güzelyurt’un verilmesine yönelik ısrarın devam ettiğini bildirdi. Denktaş, "Karpaz’ı ne biz, ne Türkiye veriyor. Verelim de anlaşma olsun...’ Vermiyoruz kardeşim. Vermiyoruz ve vermeyeceğiz. Bu harita, bu şekliyle 
     insanlığa aykırı" şeklinde konuştu. 
     



 DÜNYA 













</TEXT>
</DOC>
