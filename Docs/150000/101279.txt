<DOC>
<DOCNO> 101279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/yazar/pulur.html </URL>
<DATE> 2002/08/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Temel’leröle helalleştik... 
</HEADLINE>
<TEXT>

     "TEMEL’lerle helalleşelim " diye yola çıktık, gittik geldik. 
     Trabzon’a inip "Zorlu Otel"e yerleşince, odada bulduğumuz "Made in Karadeniz" fıkraları, "Temel"in adeta helalleşmek için bize uzattığı eliydi. 
     Hikmet Aksoy’un derlediği bu fıkralardan en az duyulan birkaçını yazalım... 
     
     "TEMEL" notere gitmiş, fotoğraf istemişler, bakmışlar Temel’in fotoğrafı bıyıksız, oysa şimdi bıyıklı, noter, "git fotoğraf çektir, gel " demiş... 
     Temel, biraz sonra gelmiş, noter sormuş 
     "Yeni fotoğraf çetirdin mi " 
     "Yooo, berbere gittim, bıyıklarımı kestirdim, daha ucuza geldi " 
     
     "TEMEL" bir baskül bulmuş, yol kenarında insanları tartıyor, tartısı 50 bin lira... 
     Bir adam tartılmış, 100 bin lira vermiş, Temel ceplerini ters çevirmiş, 50 bin lira yok, çaresiz 
     "Emice, bozuk para yok, bir daha tartıl da fit olalım, hakkın geçmesin " 
     
     "TEMEL" yaşlanmıştır, doktora gider, şikayeti vardır, özellikle sol ayağı ağrımaktadır, doktor muayene eder 
     "İhtiyarlık, ihtiyarlığın gözü kör olsun " 
     "Temel" doktorun teşhisini beğenmez 
     "Doktor, sağ ayağım da aynı yaştadır, o niye ağrımıyor " 
     
     MAHKEMEDE hakim Temel’e sorar 
     "Nerede oturuyorsun " 
     "Kardeşimle beraberiz hakim bey " 
     "Kardeşin nerede oturuyor " 
     "Babamla beraber " 
     Hakim kızar 
     "Peki be adam, baban nerede oturuyor " 
     "Temel" ellerini açar 
     "Lafımı anlatamadım galiba hakim bey, hepimiz birlikte oturuyoruk " 
     
     "TEMEL" komşunun incir ağacına çıkmış, tam o sırada ağacın sahibi yetişmiş 
     "Ula piç kurusu, çabuk aşağı in, dalları kıraysun, babana diyeceğim " 
     "TEMEL" ağacın yukarısına bağırır 
     "Buba, bak amice sana bir şey diyecek " 
     
     "TEMEL" arkadaşlarıyla kavga edip "hayvan" dediği için mahkemeye düşmüş, kendisini savunmuş 
     "Hayvan demek hakaret değildir... İnsan kurnaz olursa tilkudur, daha ileri giderse kurttur, cesur ve heybetli olursa aslandur, uysal olursa kuzu, korkak olursa tavşan, inatçı olursa keçi, güzel sesli olursa bülbül, mercan gözlü olursa hamsidir. Velhasıl, ne olursa olsun, insan, hayvanlıktan kurtulamaz." 
     Bunların bir kısmı "Temel’ler"in hayal ürünü, ya da yakıştırma olsa bile, ama öyleleri var ki 
     Geçen gün "Haslet" çizdi, Gümüşhane’deki "Karaca" mağarasına girmek için "Temel" jeton alıyor, jetonu deliğe atıyor, kendisi turnikenin altından yerde sürünerek geçiyor. 
     
     







Pire berber iken, deve tellal iken... 


Erkeklere ders 


Derviş ve solda birlik 


Orkestra 


Menderes’in son sözleriyle veda etti 


Gençler neden bu kadar mutsuz 


İster döv, ister aldat, yeter ki boşanma 


"Temel’leröle helalleştik... 


4 Kasım sabahı 


Mehmetçik sağ olsun 


Narin nefesli adamlar ve saydam sevgilileri 


Derviş’in istifası sonrasında umut ve k bus senaryoları 


Erzincan güzel ama... 


Kemal Derviş AKP’ye ekonomiyi anlatacaktı 


</TEXT>
</DOC>
