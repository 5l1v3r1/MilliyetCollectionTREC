<DOC>
<DOCNO> 139818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/magazin/amag.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1001 surat Nurgül 
</HEADLINE>
<TEXT>

Kozmetik firması Pastel’in yeni yüzü olan Nurgül Yeşilçay, reklamlarda bambaşka tiplerle’ karşımıza çıkacak 
     MAGAZİN SERVİSİ 

     Üç farklı kadın 
     ASMALI Konak’ın Bahar’ı Nurgül Yeşilçay, şimdi de reklam yıldızı oldu. Yeşilçay, önümüzdeki günlerde ekranlara gelecek reklamlarda, Pastel’in 2003 yazı için hazırladığı kozmetik ürünlerini tanıtacak. Yönetmenliğini Abdullah Oğuz’un üstlendiği reklamda Yeşilçay, üç farklı kadını canlandıracak. Sürme ve göz kalemleriyle Hintli, rujlarla bohem Fransız kadınlarını anımsatan oyuncu, ışıltı modasının yansıtıldığı renklerle de parti makyajını tanıtacak. 
     
     Her makyajda ayrı... 
     YEŞİLÇAY’IN bu kampanyanın yıldızı olarak seçilmesinin iki nedeni olduğunu belirten Oğuz, şunları söyledi "Birincisi çok düzgün, duru bir yüze sahip. Kemik yapısı ve dudakları yapılan değişik makyajlarla değişkenlik gösteriyor. 1001 surat gibi. Her makyaj ortaya farklı bir güzellik çıkarıyor. İkincisi de, Nurgül’ün şu anki imajı. Reklamlar yayımlanmaya başladığında insanlar bambaşka bir Nurgül Yeşilçay görecek." Çekimlerde Yeşilçay’ın makyajlarını, New York’lu makyöz Patrice önderliğindeki ekip yaptı. 
     



 MAGAZİN 
















</TEXT>
</DOC>
