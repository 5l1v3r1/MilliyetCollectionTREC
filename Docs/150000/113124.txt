<DOC>
<DOCNO> 113124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur11.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da ''Rum Pontus Devleti'' kurma faaliyetine tutuklama 
</HEADLINE>
<TEXT>

     Karadeniz Bölgesi'nde sözde Rum Pontus Devleti kurmak amacıyla faaliyetlerde bulunduğu öne sürülen Fethi Gültepe, Türkiye'ye giriş yaparken Atatürk Havalimanı'nda gözaltına alındı. 
     Atina'daki Pandio Üniversitesi Siyaset Bilimleri 4. sınıf öğrencisi Gültepe, Trabzon'un Tonya ilçesindeyken Yunanistanlı Teodoros Spardopulos tarafından 1998'de Yunanistan'a götürüldüğünü belirtti. Gültepe, kendilerini Atina'da terörist Abdullah Öcalan'ın Yunanistan'dan Kenya'ya kaçırılması nedeniyle odudaki görevinden uzaklaştırılan ve halen Yunanistan Gizli Servisi'nde EYP görev yaptığı belirtilen Savas Kalenderidis'in karşıladığını anlattı. 
     Üniversiteye girdikten sonra her ay 500 dolar maaş aldığını kaydeden Gltepe Sinop, Samsun, Trabzon, Ordu, Giresun, Gümüşhane, Bayburt ile Amasya'nın Merzifon ilçesi ve Sivas'ın Suşehri ilçesini kapsayan bölgede sözde Rum Pontus Devleti'ni kurmak için eğitim aldığını söyledi. 
     Terörle Mücadele Şube Müdürlüğü'ndeki işlemleri tamamlandıktan sonra İstanbul DGM Cumhuriyet Başsavcılığı'na sevk edilen Gültepe'yi, sağlık kontrolünün ardından Savcı Kaya Kabacıoğlu sorguladı. 
     Savcı Kabacıoğlu'nun tutuklama istemiyle Nöbetçi 4 No'lu DGM Yedek Hakimliği'ne gönderdiği Gültepe tutuklanarak cezaevine konuldu. 
     





</TEXT>
</DOC>
