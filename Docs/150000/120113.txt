<DOC>
<DOCNO> 120113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yasam/yas01.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Damalı bayrağı İstanbul gördü 
</HEADLINE>
<TEXT>

Formula 1’in patronu Ecclestone, beklenen açıklamayı dün yaptı İzmir ve Antalya da mükemmeldi ama, 2005 için İstanbul’u seçtim .. 
     Aylardır Türkiye’de yapılıp yapılmayacağı ve yapılırsa hangi kentte olacağı bir türlü kesinleşmeyen Formula 1 yarışlarında, dün beklenen açıklama geldi. 
     Formula 1 Organizasyonu FAO Başkanı Bernie Ecclestone, dün bir açıklama yaparak, yarışların bir ayağının ilki 2005’te olmak üzere bundan böyle Türkiye’de de yapılacağını ve kentin de İstanbul olacağını bildirdi. Türkiye Otomobil ve Motorsporları Federasyonu’nun TOMSFED yazılı açıklamasında da, Ecclestone’un şehir ile ilgili kararını federasyona ilettiği belirtildi. 
     Daha önce İstanbul, İzmir ve Antalya’da incelemelerde bulunan Ecclestone, TOMSFED’e gönderdiği yazıda, "Antalya’nın tanıtımı, otellerinin imkanları beni etkilemesine ve İzmir’in mükemmel çekiciliğine rağmen, İstanbul’da karar kıldım. Bu kararımda sadece İstanbul’un dünya çapında bir şehir olması değil, aynı zamanda takımların lojistik ihtiyaçları da etken olmuştur" dedi. 
     Bu arada, Bernie Ecclestone’un da Formula 1 sözleşmesini imzalamak ve basın toplantısı yapmak üzere Türkiye’ye geleceği ifade edildi. TOMSFED açıklamasında, "Ülkemize çok büyük bir fırsat sağlayacak bu organizasyonun, Türk turizmi ve Türk sporuna da büyük faydalar sağlayacağına yürekten inanıyoruz. Projenin gerçekleşmesi için destek veren herkese teşekkürlerimizi sunuyor, Formula 1’in milletimize hayırlı olmasını diliyoruz" denildi. 
     



 YAŞAM 
























</TEXT>
</DOC>
