<DOC>
<DOCNO> 114744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/ekonomi/eko07.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
120 milyon lira kuyruğu 
</HEADLINE>
<TEXT>

Ziraat Bankası, banka kartı dağıtmasına rağmen sefer taslı, dantelli emekli kuyruklarından kurtulamadı. Emekliler 120 milyonluk aylıkları için şube önlerinde geceden kuyruğa giriyor 
     İSMAİL ŞAHİN 

     Yer, Ümraniye Ziraat Bankası Özel İşlem Şubesi’nin önü. Saat 01.00 Bankanın önünde 50’ye yakın işçi emeklisi, yarın sabah maaşlarını erkenden alabilmek için sıraya girmiş. 
     İsimlerini emeklilerden birinin tuttuğu kuyruk kağıdına’ yazdıran emeklilerin kimisi, evden getirdikleri sefer tasları ile karnını doyurmaya çalışıyor, kimisi dantel örüyor, kimisi de kartonları yatak yapıp, battaniyeye sarılarak uyumaya çalışıyor. Şube önündeki emekliler sabah 05.00’e doğru sayılarının 100’e yaklaştığını söylüyor. Saat 08.00’de banka önüne gittiğimizde ise kuyruktaki emekli sayısı 450’yi buldu. İsmini vermek istemeyen ve şube önünde hem dantel yapıp hem de kuyrukta bekleyen 65 yaşındaki emekli şöyle konuştu 
     "Ben de biliyorum, üç dört gün sonra rahatlıkla alırım paramı. Ancak ihtiyacım var. Faturaları yatıracağım. Üç gün üstüste gelip maaş alamayanlar var. Bu nedende tedbirli davranıyorum. 120 milyon için akşam yedide geldim dokuzuncu sırayı alabildim." 
     



 EKONOMİ 



















</TEXT>
</DOC>
