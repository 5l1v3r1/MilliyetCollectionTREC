<DOC>
<DOCNO> 100640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/siyaset/siy01.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’e lider ol’ baskısı 
</HEADLINE>
<TEXT>

Yakın çevresinde bulunan işadamları, bürokratlar, akademisyen ve siyasetçiler, Derviş’in ikinci değil, birinci adam olması için ısrar ediyor 
     ANKARA Milliyet 

     Liberal sosyal sentez anlayışıyla merkezde birlik arayışını sürdüren Devlet Bakanı Kemal Derviş’in üzerindeki "birinci adam ol" baskısı giderek artıyor. Çevresindeki bazı işadamı, siyasetçi, akademisyen ve bürokratların lider olması yolunda yoğunlaşan taleplerini dinleyen Derviş, "mebusluk değil, güçlü bir iktidar aradığı" yanıtını verdi. 
     
     Aday olmayacak mı 
     Dün gün boyu temaslarda bulunan Derviş’in bu sözleri, seçimde aday olmayabileceği yorumlarına da neden oldu. Sabah saatlerinde TÜSİAD Başkanı Tuncay Özilhan’ı kabul eden Derviş, Bakanlar Kurulu’nun ardından Devlet bakanları Fikret Ünlü ve Tayyibe Gülek’le görüştü. Derviş, Başbakanlık’tan Hazine Müsteşarlığı’na geçtikten sonra Gaziantep Büyükşehir Belediye Başkanı Celal Doğan’la buluştu. 
     Akşam da ANAP lideri Mesut Yılmaz’la buluşan Derviş’in 45 dakika süren bu görüşmesinden sonra herhangi bir açıklama yapılmadı. Yılmaz’ın, Derviş’e istifa etmesine gerek olmadığını, kendisinden rahatsızlık duymadıklarını ifade ettiği öğrenildi. Yılmaz’ın, Derviş’e ANAP’a gelmesi konusundaki mesajını yinelediği de belirtildi. 
     Derviş, Celal Doğan ile yaptığı görüşmede de, "Benim amacım mebus olmak veya bazılarını mebus yapmak değil. Güçlü bir iktidar bekliyorum. Benim bütün çabalarım bir ittifak sağlamak için" dedi. İttifaktan bahsederken "merkez sol" ifadesini kullanan Derviş, şöyle devam etti "Bana zaman tanınmasını ve anlayış gösterilmesini istiyorum. Aradığımız ittifak bir hükümet programı’ veya geniş tabanlı platform’ kurularak sağlanabilir." 
     
     Cem’in arkasında değil, önünde’ 
     Geçen hafta sonunda İstanbul’da bir araya gelen bazı işadamı, bürokrat ve siyasetçiler de, Derviş’in İsmail Cem’in arkasında değil, birinci adam olması konusunda görüş dile getirdiler. 
     Derviş’in yakın çevresi içinde yer alan gazeteci Zeynep Göğüş, bugün piyasaya çıkan Tempo Dergisi’ndeki yazısında, özetle şu bilgileri verdi "İstanbul’da sıcak hafta sonu. Üniversitenin Baltalimanı’ndaki lokantasında, her biri kendi alanında isim olan işadamı, bankacı, eski siyasetçi, gazeteci, doktor ve öğretim üyelerinden oluşan orta yaş üzeri 10 kişilik bir masa. Siyasi tartışma da, hava kadar hararetli. Ve sonunda şöyle bir karara varılıyor Derviş nereye, biz oraya " 
     Türkiye son birkaç haftadır Derviş’i izledi diyen Göğüş, şöyle devam etti 
     
     Başka türlüsü olmaz’ 
     "Sabrı taşanlardan TOBB Başkanı Rıfat Hisarcıklıoğlu, hem etrafındakilere, hem de Derviş’in yüzüne, Başa siz geçmelisiniz., liderliği üstlenmelisiniz. Başka türlüsü olmaz’ dedi. Derviş üzerindeki Lider olmalısın’ baskısı artarken, Troyka’dan geriye kalan Cem - Özkan düo’su farklı bir tutum takındı. Özkan’ın kapıları Cem’e göre Derviş’e daha açıktı. Cem ise Derviş’e liderliği teklif bile etmiyordu. Hatta dönüşümlü liderlikten bile söz etmiyordu. O halde troykanın diğer iki atı geriden koşacaktı. Bu tutumunu değiştirmesi için Cem’e baskı gelmeye başladı. ... Derviş’in kafasında tam olarak ne olduğunu, kimse bilmiyordu. ... Kesin olarak bilinen ise, yapı olarak Derviş’in kartlarını göğsünde kapalı tuttuğuydu. Stratejik hamleleri nelerdir Bunun ancak genel ipuçlarını veriyordu. İttifak çabalarını sürdürecekti..." 
     



 SİYASET 



















</TEXT>
</DOC>
