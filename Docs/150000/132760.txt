<DOC>
<DOCNO> 132760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur35.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Nemalar kurban bayramı'ndan önce ödensin" 
</HEADLINE>
<TEXT>

     Bağımsız Kamu Çalışanları Sendikası BASK Genel Başkanı Resul Akay, hükümetten, kamu çalışanlarının siyasi baskılardan uzak, ekonomik ve sosyal sorunları çözümlenmiş bir ortamda hizmet verebilmelerini sağlayacak çalışmalar yapmasını beklediklerini söyledi. 
     Akay, BASK'a bağlı Adana'daki şube başkanlarıyla yaptığı toplantıda, kamu çalışanlarına yönelik yeni hükümetten öncekilerin düştüğü hatayı tekrarlamamalarını beklediklerini ifade ederek, sorunlarına çözüm bulunması ve seslerine kulak verilmesi gerektiğini kaydetti. 
     Zorunlu tasarruf nemalarının her yıl Şubat ayında ödendiğine dikkat çeken Akay, şöyle konuştu 
     ''Kamu çalışanları her ay kredi kartlarının faizini ödemekte büyük sıkıntılar yaşamaktadırlar. Nemalarını Şubat ayında alacakları düşüncesinde kredi kartlarıyla borçlanan memurlar zor günler geçirmektedirler. Hükümet kamu çalışanlarını kredi kartı tuzağına düşürmek zorunda bıraktı. Nemaların Şubat ayında ödenmesini bekliyoruz. 
     Batık bankalara, sermayeye kaynak bulan hükümet yetkilileri, işçi ve memurlara nasıl kaynak bulamazlar Kimseden lütuf beklemiyoruz. 
     Bizler sokakta ve meydanlarda hak aramak istemiyoruz. Sendikaların da görüşleri alınarak diyalog içinde bunun çözümlenmesinden yanayız.'' ABD'nin olası Irak operasyonuna karşı olduklarını belirten Akay, ''Hükümetin savaşa karşı olan tavrını daha açık ve net şekilde ortaya koymasını bekliyoruz. Körfez savaşının ülkemize verdiği ekonomik zararın halen faturası ödenmektedir'' dedi. 
     





</TEXT>
</DOC>
