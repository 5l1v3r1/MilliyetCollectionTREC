<DOC>
<DOCNO> 139880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/okur.html </URL>
<DATE> 2003/03/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tüpraş, olası Irak savaşına hazır 
</HEADLINE>
<TEXT>

     Bakanlar Kurulu’nda bir kararname bekliyor. Kararname, "Olası bir savaş durumunda Türkiye’nin en büyük petrol rafinerisi Tüpraş’a serbest piyasadan 5 milyon ton petrol alabilmesi olanağını veriyor. 
     Bu kararnamenin hazırlanmasında Başbakan Yardımcısı Abdüllatif Şener, çok çalıştı. Konuyla ilgili görüşmeleri yürüttü. Dolayısıyla tezkere sıkıntısını aşmak için büyük çaba harcayan hükümet, petrol sıkıntısına karşı önlemini aldı. 
     Biliyorsunuz Türkiye’nin petrol ihtiyacı 24 milyon ton. Bu ihtiyacın 19 milyon tonu kontratla alınıyor. 2 milyon ton petrol ise yerli üreticilerden sağlanıyor. Irak’tan aldığı petrol ise 2.6 ile 2.9 milyon ton arasındaydı. 
     Tüpraş, İran, Suriye, Suudi Arabistan, Libya, Tataristan ve Cezayir ile 2003 yılına ilişkin tüm kontratları yapmış durumda, üstelik Tüpraş’ın tepe yönetimi geçen hafta Londra’da Suudi Arabistan yetkilileriyle bir görüşme daha yaptı. İranlı yetkililerle yapılan özel görüşmelerde Türkiye’ye olası bir savaş durumunda 1.5 ile 2 milyon ton arasında petrol verilmesi konusu görüşüldü. 
     
     Petrol sözü alındı 
     Söz alındı. Zaten Tüpraş yönetimi, "Olası bir operasyonda Irak devre dışı kalırsa ne yaparız" düşüncesiyle Tataristan’la üç ay önce bir anlaşma imzalamış ve 2.4 milyon tonluk petrol devreye girmişti. Şimdi diyeceksiniz ki verilere bakılınca petrol açığı ortaya çıkmıyor mu Çıkmıyor. Çünkü Tüpraş, BP ile bir anlaşma imzaladı. Spot piyasadan da bu kanalla alım yapıyor. Tüpraş cephesinden baktığımızda sorun yaşanmayacağı görünüyor. 
     
TIR’cıların savaş senaryosu      Türkiye’nin beş büyük sınır kapısı var. Silopi Habur, Irak kapısı. Hatay Cilvegözü, Suriye kapısı. Ağrı Gürbulak, İran kapısı, Edirne Kapıkule, Bulgaristan kapısı. Edirne ipsala, Yunanistan kapısı. 
     Şimdi dikkatimiz tek bir kapıda "Habur." Habur kapısından 10 bin TIR geçiyor, 4 milyon ton ham petrol taşıyor, Irak’a yapılan 1.5 milyar dolar ihracat bu kapıdan gerçekleşiyor, Mersin ve İskenderun limanlarına gelen mallar TIR’larla Irak’a buradan ulaşıyordu. Artık bu kapı durdu. Çünkü Habur’dan Irak’a giren bir TIR ya da tanker bir haftada dönüş yapıyordu. Dışişleri Bakanlığı giriş ve çıkışlara "risk" nedeniyle yasak getirdi. Tamı tamına 3 bin araç olduğu yerde kaldı. Peki bu işin etkisi ne olur 
     Uluslararası Nakliyeciler Derneği Başkanı Çetin Nuhoğlu, 2 bin aracın bu işten zarar gördüğünü söylüyor. Zarar büyük değil. Ama savaşın süresi zarar hesabı için önemli. TIR’cıların hesabı belli Savaş kısa sürerse sorun yok ama uzarsa ne olur UND henüz bu konuda bir çalışma yapmamış. Ama asıl beklediği AKP hükümetinden bir yetkili bakanın konuyla ilgili görüş sorması. Arayan yok 
     
ABD 220 milyon doları düşünüyor      ABD’nin Türkiye Büyükelçisi Robert Pearson yakında ülkesine geri dönüyor. Görevini ABD’nin Finlandiya Büyükelçisi Bonnie McElveen - Hunter’a bırakıyor. Yeni büyükelçi, bakalım Ankara’nın hareketli ortamını sevecek mi Özellikle yılan hikayesine dönmüş "Nitelikli Sanayi Bölgeleri" ya da QIZ konusuna nasıl bakacak 
     QIZ diye üç yıldır tartıştığımız konu nihayetinde karşımıza tekstili de kapsayacak bir biçimde ortaya çıktı. Şimdi sıkı durun. Ve "at pazarlığı"nı" kim yapıyor, lütfen iyi anlayın 
     ABD, ileri teknoloji ürünü olarak kabul ürünlerin ithalatında yüzde sıfır ile yüzde 7.7 gümrük vergisi alıyor. Toplam 249 milyon dolar ithalat yapılıyor. Aldığı gümrük vergisi taş çatlasa 5 milyon doları geçmiyor. Bir de emek yoğun ürün olarak kabul edilen ürün ithalatına bakalım. 1.9 milyar dolarlık ithalat yapılıyor. 215 milyon dolar gümrük vergisi alıyor. 
     Kısacası ABD’nin bu işten 220 milyon dolarlık gümrük vergisi geliri var. İşte dünyanın süper gücü ABD, oturmuş bunun pazarlığını yapıyor. Peki biz ne istiyoruz Bize de aynen diğer ülkelere verildiği gibi gümrük muafiyeti sağlanması ve QIZ’nin tüm sektörlere yayılması gerektiğini anlatmaya çalışıyoruz. 
     Bir türlü olmuyor. Görünen köy kılavuz istemiyor. Küçük düşünenler büyük rakamlarla boğuşuyor, büyük düşünenler de zenginliği küçük rakamlarla yaratıyor. Haksız mıyız 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
