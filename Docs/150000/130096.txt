<DOC>
<DOCNO> 130096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko02a.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank Meclis gündeminde 
</HEADLINE>
<TEXT>

     AKP Milletvekili Emin Şirin, Sabah Grubu’nun eski sahibi olduğu Etibank’la ilgili olarak, Başbakan Yardımcısı Abdüllatif Şener’in yanıtlaması istemiyle yazılı soru önergesi verdi. Önergede, Etibank’tan alacaklar ve Sabah Grubu ile Turgay Ciner arasındaki kira sözleşmesinin Fon tarafından onaylanıp, onaylanmadığı da dahil şu sorulara yer verildi 
     
     Etibank’ın borç dökümü ne 
     BDDK’nın el koyması dolayısıyla TMSF’ye devredilmiş bulunan Etibank’ın borçlarının dökümü nedir 
     
     Borcu ödemekten kim sorumlu 
     Bu borçların ödenmesinden kimler sorumludur 
     
     Ödeme planı var mı 
     Etibank’ın sahipleriyle nasıl bir ödeme planında mutabık kalınmıştır Bu ödeme planının detayları ve teminatları nelerdir Basından öğrenildiğine göre, Etibank’ın sahibi görünen Sabah Grubu ve Bilgin ailesinin TMSF’ye devredilen 7 bankaya toplam 500 milyon dolar, TMSF’ye devredilenler dışındaki bankalara toplam 600 milyon dolar, devlete vergi ve SSK borcu olarak toplam 40 milyon dolar borcu bulunmaktadır. Bu rakamlar doğru mudur 
     
     Gazetenin sahibi kim 
     Etibank dolayısıyla Bilgin ailesi ve Sabah Grubu’nun elindeki en önemli değerlerin Sabah gazetesi, atv ve Bir Numara Yayıncılık olduğu bilinmektedir. Bu şirketler hakkında ne gibi tedbir alınmıştır Bu şirketlerin mülkiyeti halihazırda kime aittir 
     
     Baskı tesisi ipotekli mi 
     Yine basından öğrenildiğine göre Sabah gazetesinin İstanbul Samandıra’da bulunan baskı tesisleri, hem bankalara ipoteklidir, hem de TMSF tarafından haczedilmiştir. Yine basından öğrenildiğine göre, İSKİ’nin Ömerli Barajı koruma havzasında bulunan bu tesis için yıkım kararı vardır ve konu mahkemededir. Hakkında yıkım kararı bulunan bu tesisin TMSF tarafından karşılık olarak kabul edildiği doğru mudur Eğer doğru ise makul müdür 
     
     Bilgin’in geliri var mı 
     Dinç Bilgin, Sabah gazetesinin künyesinde halen "İmtiyaz Sahibi, Bilgin Yayıncılık AŞ adına Dinç Bilgin" şeklinde yer almaktadır. Dinç Bilgin’in Sabah gazetesinden bir geliri var mıdır Bu gelirinden borçlarına karşılık bir ödeme yapılmakta mıdır 
     
     Hacizler yapıldı mı 
     Bilgin ailesinin diğer fertlerinin herhangi bir ödemeleri var mıdır Mal ve mülklerinin üzerine gerekli hacizler konulmuş mudur 
     
     Tecil protokolü 
     TMSF, Etibank AŞ’den olan alacağına karşılık 15.08.2001 tarihinde 6183 sayılı Amme Alacaklarının Tahsili Hakkındaki Kanun gereği "tecil talebi" protokolü imzalamış mıdır Protokol imzalamışsa, "tecil talebi" karşılığı gerekli teminatlar alınmış mıdır Tecil talebi protokolündeki ödeme takvimine uygun tahsilat yapılmış mıdır Tahsilat yapılmışsa miktarı ne kadardır 
     
     Tahsilat var mı 
     TMSF, el konulan diğer bankalar nedeniyle Sabah Grubu’ndan olan alacağının tahsili için herhangi bir işlem başlatmış mıdır Herhangi bir tahsilat yapılmış mıdır 
     
     Mal mı kaçırılıyor 
     Sabah Grubu ile Merkez Ciner Grubu arasında imzalanmış olduğu bilinen ve k r merkezleri ile nakit akışını Merkez Grubu’na taşıyan, "kira sözleşmesi"nin bağlayıcılığı var mıdır Bu işlem bütün alacaklılardan mal - para kaçırma anlamına gelir mi TMSF bu kira akdini onayladı mı Onayladıysa hukuki sonuçları ne olabilir 
     
     İhale olacak mı 
     Ciner Grubu, Sabah Grubu’nun yayınları ve işletmelerine talip ise, TMSF ile bu konuda görüşmeler yapılıyor mu TMSF gözetiminde başka talipler var mıdır ve teklif alınmış mıdır Sabah Grubu’nun işletmeleri TMSF tarafından ihaleye çıkarılacak mıdır 
     
     Borçlu değişti mi 
     İş Bankası, Sabah Grubu’ndan ipoteğe dayalı alacağına karşılık başlattığı icra takibi neticesinde, aynı miktarda, aynı yerden ipotek alarak malın başkasının üzerine geçmesini sağlamış mıdır Tahsil etmek yerine, kredi borçlusunu değiştirmiş midir Böylece diğer alacaklıların bu mallar üzerindeki hakları yok edilmiş midir Bu şekilde alacaklılardan mal kaçırılmış mıdır 
     
     Alacak devredildi mi 
     İş Bankası, Sabah Grubu’ndan olan ipoteğe dayalı alacağının üzerine giderek ipoteğin paraya çevrilmesini başlatmış mıdır Adana ve Ankara’daki Sabah tesisleri satış aşamasına geldiğinde Beyoğlu 15. Noterliği’nde tanzim edilen 14.11.2001 tarih ve 18373 yevmiye no’lu düzenleme ile "Alacak Temliki ve İpotek Verme Vaadi Sözleşmesi" gereği olarak alacağının Ciner Grubu’na bağlı, "Merkez Basın, Yayın, Filmcilik, Programcılık, Reklamcılık, Organizasyon Sanayii Tİcaret AŞöye devretmiş midir 
     
     İcra takibi ne oldu 
     İş Bankası hangi amaçla icra takibi başlatmıştır Neden icra dosyası alacağını Ciner Grubu’na devretmiştir Bu icra takibi sonunda neler elde etmiştir Hangi alacağını nakit olarak ve kimden tahsil etmiştir İcra dosyasına kaç para ödemiştir ve ödemelerini kim yapmıştır 
     
     Fon ne yaptı 
     TMSF, İş Bankası’nın sattığı mallar üzerine iştirak haczi uygulamış mıdır Bu satıştan tahsilat yapmış mıdır 
     
     Borç ne olacak 
     Sabah Grubu, devam ettiği sürece yapılan ödeme planına göre borçlarını ödeyebilir mi 
     
     Kamu zararı... 
     Sabah Grubu malları ve Etibank AŞ hakim hissedarlarının malvarlıkları satıldığı takdirde, kamu zararı karşılanabilecek midir 
     



 EKONOMİ 























</TEXT>
</DOC>
