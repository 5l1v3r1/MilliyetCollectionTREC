<DOC>
<DOCNO> 116306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yasam/yas00.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyunu ve kilosunu bilmeyen var 
</HEADLINE>
<TEXT>
Türk’ün profili çıkarıldı... 
Efes Pilsen’in 2001 yılında 20 ilde yüz yüze anket yöntemiyle yaptırdığı "Türkiye Profili 2" araştırması, Türk insanının, değişen fiziksel özelliklerinin yanı sıra yaşam tarzını da ortaya çıkardı. İşte sonuçlar... 
Kahverengi gözlüyüz Kahverengi siyah 70.5 Ela bal 16.4 Yeşil 9.1 Mavi 4.0      
     Kısa boylu, tıknazız 
     TÜRK insanının yüzde 70.5’i kahverengi siyah gözlü yüzde 46.6’sının ten rengi buğday kumral, yüzde 56.7’sinin saç rengi siyah. Türk erkeğinin yüzde 40’ı bıyık, yüzde 14.5’i sakal bırakıyor. Türk insanı rejim yapmayı sevmiyor. Araştırmaya katılanların yüzde 82.6’sı rejim yapmadığını bildirmiş. Türk kadınının ortalama kilosu 62.1 kg, ortalama ayak numarası 38, ortalama boyu 1 metre 62 cm. Türk erkeğinin de ortalama kilosu 70.7 kg, ortalama ayak numarası 42, ortalama boyu 1 metre 72 cm. 
     
Gözümüz bozuk Gözlük-lens kullanmayanlar 34.3 Gözlük kullananlar 61.8 Lens kullananlar 1.7 Lens ve gözlük kullananlar 2.2      
Kumral çıktık Buğday kumral 46.6 Esmer koyu 23.0 Beyaz açık 30.4      
     Dişlerimiz çürük 
     İNSANIMIZIN yüzde 77.3’ü diş doktoruna gitmiş. Yüzde 6.3’ü düzenli olarak sağlık muayenesi yaptırıyor. Yüzde 61.8’i gözlük kullanıyor. İnsanların yüzde 43.2’sinin saçı dökülüyor. Türk erkeğinin yüzde 87.1’i evde kendisi tıraş oluyor. Yüzde 9.9 oranında bir kesim hiç tıraş olmuyor. İnsanların yüzde 12’si dişini fırçalamıyor. 
     
Ne zaman kitap aldık Hiç satın almayanlar 41.3 Uzun süredir almayanlar 32.4 Son 1 yıl-6 ay içinde 6.6 Son 6 ay-3 ay içinde 3.9 Son 3 ay-1 ay içinde 5.7 Son 1 ay içinde 10.1      
Gazete okumuyoruz Her gün okurum 34.9 Haftada 4-5 gün okurum 12.1 Haftada 2-3 gün okurum 15.7 Haftada 1 gün okurum 13.9 Hiç okumam 23.4      
     Operaya ve baleye hayır 
     ARAŞTIRMADA Türk insanının kitap almadığı, almadığı gibi okumayı da hiç sevmediği ortaya çıktı. Ankete katılanların yüzde 41.3 oranında bir kesimi hiç kitap satın almamış. Boş zamanlarında sinemaya gitme oranı yüzde 31.9, tiyatroya gitme oranı yüzde 17, baleye operaya konsere gitme oranı yüzde 6.9. 
     
Cep’e alıştık... Telefonu olanlar 86.0 Cep telefonu olanlar 39.0 Faksı olanlar 0.7 Telesekreteri olanlar -      
Burcumuzu bilmiyoruz Burcunu bilmeyenler 34.5 Koç 6.8 Boğa 6.1 İkizler 6.6 Yengeç 5.4 Aslan 5.3 Başak 4.0 Terazi 6.6 Akrep 4.3 Yay 2.9 Oğlak 6.3 Kova 4.3 Balık 6.9      
     Televizyon tutkunuyuz 
     2 bin 125 kişi üzerinde yüz yüze anket yöntemiyle yapılan araştırmada, erkeklerin yüzde 51.2’si maç yapmayı seviyor. Kahveye giden erkeklerin oranı ise 65.1 gibi yüksek bir rakam... Kadınların yüzde 71.2’si de dantel elişi yapmayı seviyor... İnsanların sadece yüzde 35’i her gün gazete okuyor, televizyon izleme sıklığı ise yüzde 87.7 gibi yüksek düzeyde bulunuyor. 
     
Bilgisayarı tanımıyoruz Bilgisayarı olmayanlar 90.1 Bilgisayarı olanlar 9.9      
     Banka yok, para dövize 
     YÜZDE 53.5 oranında kesim hane gelirinin son bir yıl içinde azaldığını, yüzde 34.9 oranında kesim de şu anda borcu olduğunu, yüzde 88.6 oranında kesim tasarruf edemediğini, yüzde 71 oranında kesim de bir banka ile çalışmadığını bildirdi. İnsanların yüzde 48.4’ü tasarruflarını döviz olarak değerlendirmeyi tercih ediyor. Yüzde 19’unun parası TL’de, yüzde 16.5’i tasarruflarını altına yatırıyor. İnsanların yüzde 90.1’i bilgisayar sahibi değilken, yüzde 39’unun cep telefonu, yüzde 86’sının telefonu var. Türk insanının yüzde 82’si ne evde, ne işyerinde bilgisayar kullanıyor. 
     



 YAŞAM 



















</TEXT>
</DOC>
