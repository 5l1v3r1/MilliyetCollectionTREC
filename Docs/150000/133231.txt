<DOC>
<DOCNO> 133231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/altan.html </URL>
<DATE> 2003/01/26/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bir deli pöstekisi, hep birlikte sayalım mı 
</HEADLINE>
<TEXT>

     Yolda da yakalanmış. Kaptan, geminin kıçaltına hapsetmiş delikanlıyı. 
     Şilep, New York Limanı’na yanaşmış, vinçler çalışmaya başlamış getirilen yükler boşaltılmış, Türkiye’ye götürülecek mallar yüklenmiş ve tekrar yola çıkılmış. 
     Birkaç hafta sonra Haydarpaşa’ya yanaşmış şilep... Kıçaltına hapsettikleri kaçak yolcuyu da salıvermişler. 
     Bizim delikanlının, gizlice Amerika’ya gittiğini bilen arkadaşları, soruyorlarmış kendisine 
     - Yahu çok çabuk döndün, anlatsana neler gördün Amerika’da... 
     Gizlice bindiği şilep, New York’a yanaştığı zaman, kıçaltında sadece vinç seslerini dinleyip durmuş olan delikanlı 
     - Vallahi, diyormuş, ne anlatayım bilmem ki, bir gürültü, bir gürültü... 
     TV kanallarında haberleri izlerken, nedense hep aklıma geliyor bu hikaye... 
     
     Önceki akşam sofrada, sağ yanımda Refik Halit oturuyordu, karşımda Haldun Taner, sol yanımda Akagündüz ve sevgili Simin... 
     Yok hayır... 
     Önceki akşam sofrada sağ yanımda Orhan Pamuk oturuyordu, karşımda Ahmet Altan, sol yanımda Mehmet Altan. 
     Bol bol şarap içiyorduk ve gülüyorduk. 
     Yıl galiba 1953’tü... 
     Yok hayır yıl 2003’tü... 
     Sofrada Sabahattin Eyüboğlu oturuyordu karşımda, sağ yanımda Reşat Nuri, sol yanımda Nurettin Artam... 
     Yok hayır... 
     Yıl 2003’tü... 
     Ve bendeniz şiirler okuyordum Yahya Kemal’den, Necip Fazıl’dan, Orhan Seyfi’den... 
     Sonra saat gecenin, yahut sabahın 4’ünde yatmak için soyunurken birden Cahit Sıtkı’nın bir şiiri geldi aklıma 
     Öldük ölümden bir şeyler umarak, 
     Bir büyük boşlukta bozuldu büyü. 
     Gök mavisi, dal yeşili, kuş tüyü 
     Alıştığımız bir şeydi yaşamak. 
     Yıl 1953’tü... 
     Yok, hayır 2003’tü... 
     
     Eski Dışişleri bakanlarımızdan, Em. Büyükelçi İlter Türkmen, Türkiye’nin bugünkü dış politikaları üstüne ayrıntılı yorumlar yapıyor. 
     Tabii iyi bir diplomat olduğu için de, kibarlığını bozamıyor ve olup bitenleri çeşitli açılardan değerlendirirken, Bektaşi fıkrası falan anlatamıyor. 
     İlter, ne de olsa hem eski bir okul, hem de Paris dostu. 
     Ankara’yı zarifçe uyarmalarına, şu ünlü Bektaşi fıkrasını da biz ekleyelim bari. 
     Bir gün adamın biri, Baba erenlere 
     - Apteshanede sakız çiğnemek günah mıdır, değil midir, diye sormuş. 
     Baba erenler sakalını sıvazlayıp şöyle bir düşünmüş 
     - Evladım, demiş, günah olmasına belki günah değildir ama, kenefte ağzının oynadığını görenler, bok yiyorsun sanırlar... 
     
     Bekri Mustafa, şişeyi ağzına dikmiş kafayı çekerken, bir yandan da, bizdeki demokrasiyi anlatmaya çalışıyormuş 
     - Yani şimdi bakın, bizdeki partilerde inci, yahut zümrüt, yahut pırlanta değerinde yani bakın, yani o değerde siyasetçilerimiz yok mu Elbette ki var yani... Var tabii... Ama işte, yani demokrasimizin boynuna takılacak bir gerdanlığı bir türlü yapamıyoruz. Neden yapamıyoruz Çünkü yani, şey yani... Bizim siyasetçilerin neredeyse hepsi kopuk yani, bilmem anlatabildim mi yani 
     
     Birbirine iç içe dolanmış bulutların gerisinde kalan ışıklara benzer, birtakım anıların çağrışımlarıyla başladık yazıya... 
     Ömer Özcan’ın son çıkan kitabı "Türk Edebiyatında Hiciv ve Mizahöda rastladığım, Ümit Yaşar’ın "Orhan Veli" adlı şiiriyle bitirelim yazıyı 
     Yıl bindokuzyüzkırkaltı 
     Ankara’da Şükran Lokantası 
     Köşede bir masa 
     Masanın üstünde tabak 
     Tabakta marul salatası 
     Bir sandalyede sen vardın 
     Orhan Veli 
     Bir sandalyede ben 
     Kadehlerimizde Kulüp rakısı 
     Ve dudaklarımızda yarım kalmış mısralar 
     Hala gözlerimin önündedir 
     O sarhoş gecenin hatırası 
     
     Şimdi mahzun kaldı şiirlerin 
     Gittin "Sereserpe" "Hürriyete Doğru" 
     "Kitabe - i sengi mezarın" 
     "Altındağın rüyası" 
     Hey koca Orhan Veli hey 
     Ne sana kaldı, ne bana kalır 
     Bu gözünü sevdiğimin dünyası. 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
