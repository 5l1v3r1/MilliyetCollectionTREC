<DOC>
<DOCNO> 140428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/gun05.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Afla serbest kalmışlar 
</HEADLINE>
<TEXT>
Alo dolandırma hattı 100 kişiyi çarptı 
Kartı bankamatiğe sıkışanları, kendilerine ait 444 0 444 numaralı cepi aratıp edindiği bilgilerle hesaptaki tüm paraları çeken üç kişi yakalandı 
     ELVAN EZBER İstanbul 

     Aftan yararlanarak tahliye olan 3 kişi, ATM dolandırıcılığın-dan yakalandı. Zanlıların, aralarında bir komiser ve beş polisin de bulunduğu 100 kişiyi dolandırdıkları öğrenildi. 
     ATM dolandırıcılığı üzerine operasyon başlatan polisin, Güngören’de bir ATM’yi izlemeye alması sonucu, Mehmet ve Ercan Karaismailoğlu ile Cebrail Fırat suçüstü yakalandı. Suçlarını itiraf eden Ercan ve Mehmet Karaismailoğlu’nun cinayetten, Fırat’ın hırsızlıktan cezaevine girdiği, aftan serbest kaldıkları anlaşıldı. 
     
     İşte yöntemleri 
     Zanlıların yöntemlerini, bir GSM şirketinden kendilerine banka numarasına benzeyen 444 0 444 nolu hat alarak uyguladıkları ortaya çıkarıldı. Bu numarayı, şebeke üyesi bir kadına veren zanlılardan Ercan Karaismailoğlu, yöntemlerini şöyle anlattı "İki iskambil k ğıdını bankamatiğe takıyorduk. Para çekmeye gelen müşterinin kartı sıkışıyordu. Bu sırada yardım etmek bahanesiyle harekete geçiyorduk. Kartın çıkarılamayacağını söyleyip kendi telefonumdan, müşteri hizmetlerini arıyorum diyerek, aldığımız numarayı arıyordum. Müşteri de numarayı görünce bize güvenip tüm bilgilerini karşısına çıkan kadın arkadaşımıza söylüyordu." 
     Müşterinin telefondaki kadının talimatıyla bankamatikten ayrıldığını söyleyen Karaismailoğlu, "Ardından biz makineden kartı çıkarıp hesaptaki paraları çekiyorduk" dedi. 
     



 GÜNCEL 


















</TEXT>
</DOC>
