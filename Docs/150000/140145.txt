<DOC>
<DOCNO> 140145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur14.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik Fonu'nda 5.3 katrilyon birikti, 53,9 trilyon lira ödendi 
</HEADLINE>
<TEXT>

     İşsizlik Sigortası Fonu'nda biriken 5 katrilyon 329 trilyon liranın sadece trilyon 905 milyar lirası işsizlik ödeneği olarak harcandı. 
     Türkiye İş Kurumu verilerine göre, kendi kusuru olmaksızın işini yitiren ve yasanın aradığı koşullara sahip işsizlere, fondan ilk ödemenin yapıldığı Mart 2002'de 1 trilyon 254 milyar 87 milyon, Nisan 2002'de 2 trilyon 413 milyar 77 milyon, Mayıs 2002'de 3 trilyon 212 milyar 91 milyon, Haziran 2002'de 3 trilyon 842 milyar 78 milyon, Temmuz 2002'de 4 trilyon 914 milyar 75 milyon, Ağustos 2002'de 5 trilyon 150 milyar 41 milyon, Eylül 2002'de 6 trilyon 204 milyar 26 milyon, Ekim 2002'de 6 trilyon 391 milyar 67 milyon, Kasım 2002'de 6 trilyon 566 milyar 11 milyon, Aralık 2002'de 6 trilyon 862 milyar 91 milyon ve Ocak 2003'te ise 7 trilyon 91 milyar 24 milyon olmak üzere, toplam trilyon 905 milyar 68 milyon lira tutarında işsizlik ödeneği ödemesi yapıldı. 
     Prim kesintilerine 1 Haziran 2000 tarihinde başlanan İşsizlik Sigortası Fonu'nda, 1 katrilyon 862 trilyonu işçi ve işveren payı, 694 trilyon 182 milyarı devlet katkısı, 928 milyarı idari para cezası ve 2 katrilyon 772 trilyonu da faiz geliri olmak üzere toplam 5 katrilyon 329 trilyon 110 milyar lira birikti. 
     
     YÜZDE 348.9 ORANINDA GETİRİ 
     Fonda biriken paraların yüzde 14.21'i mevduat, yüzde 45.52'si bono, yüzde 25.44'ü tahvil ve yüzde 14.83'ü de dövize endeksli kuponlu tahvil yolu ile nemalandırıldı. 
     İşsizlik Sigortası Fonu'nda ilk faiz gelirinin elde edilmeye başlandığı Temmuz 2000'den Ocak 2003 sonuna dek geçen 31 aylık sürede fon toplam yüzde 348.9 oranında getiri sağlarken, aynı dönemde TEFE artışı yüzde 191.9, döviz sepetindeki artış ise yüzde 179.9 olarak gerçekleşti. Yine İşsizlik Sigortası Fonu'nun 2002 yılı getirisi yüzde 69.3 olarak gerçekleşirken, aynı dönemde TEFE artışı yüzde 32.6, döviz sepeti artışı yüzde 36.7 oldu. 
     
     YARARLANMA KOŞULLARININ AĞIRLIĞI 
     5 katrilyon 329 trilyon 110 milyar lira tutarında para biriken İşsizlik Sigortası Fonu'ndan, işsizlere 11 ayda toplam trilyon 905 milyar 68 milyon lira ödenirken, biriken miktara göre toplam ödemelerin düşük olması dikkati çekiyor. 
     Yetkililer, işsizlik ödeneğinden yararlanma koşullarının ağırlığı nedeniyle, fondan işsizlere gereksinimlerini karşılayacak düzeyde ve sürede işsizlik ödeneği verilemediğini belirterek, ödenekten yararlanma koşullarının hafifletilmesi gerektiğini bildirdiler. 
     Bu arada, Çalışma ve Sosyal Güvenlik Bakanı Murat Başesgioğlu, daha önce yaptığı açıklamada, İşsizlik Sigortası Fonu'ndan yararlanma koşullarının yeniden düzenleneceğini, bu konuda çalışma yürüttüklerini bildirmişti. 
     





</TEXT>
</DOC>
