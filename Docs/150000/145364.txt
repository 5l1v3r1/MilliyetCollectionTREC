<DOC>
<DOCNO> 145364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur32.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ABD yardımının kuzey cephesinin açılmasıyla ilgisi yok 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, ABD yönetiminin ek savaş bütçesinde Türkiye için ayırdığı 1 milyar dolarlık hibe veya 8.5 milyar dolarlık doğrudan kredi kullandırılmasının ''kuzey cephesi''nin açılmasıyla ilgisi olmadığını söyledi. 
     Gül, MİT Müsteşarlığı'nda Başbakan Recep Tayyip Erdoğan ve bazı bakanlara verilen brifingin ardından Başbakanlık Merkez Binası'na geldi. Kısa bir süre burada kalan Gül, Başbakanlık'tan ayrılırken gazetecilerin, ABD yardımına ilişkin sorularını yanıtladı. 
     Söz konusu yardımın yeni olmadığını, daha önceden bunu bildiklerini kaydeden Gül, yardımın ''kuzey cephesi''nin açılmasıyla ilgisi bulunmadığını, Türkiye'nin ekonomik zararlarının karşılanmasına yönelik olduğunu belirtti. 
     Gül, yardımın 1 milyar dolar hibe veya 8.5 milyar dolar kredi şeklinde olacağını bildirdi. 
     




</TEXT>
</DOC>
