<DOC>
<DOCNO> 145689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun26.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hapis ceazsı sona eren Metin Kaplan tutuklu kaldı 
</HEADLINE>
<TEXT>

     Almanya'da, 4 yıllık hapis cezası bugün sona eren İslami Cemiyet ve Cemaatleri Birliği İCCB yöneticisi Metin Kaplan'ın, sınır edilip edilmeyeceğine karar verilinceye kadar tutuklu kalacağı bildirildi. 
     Düsseldorf Eyalet Yüksek Mahkemesi sözcüsü, yaptığı açıklamada, rakibi İbrahim Sofu'yu öldürttüğü gerekçesiyle 4 yıl hapis cezasına çarptırılan Kaplan'ın, sınırdışı edilmesinde hukuki bir engelin olup olmadığı konusunda karar alınıncaya kadar tutuklu kalacağını söyledi. 
     Mahkeme, daha önce aldığı kararda, ''kara ses'' olarak bilinen Cemalettin Kaplan'ın oğlu olan Metin Kaplan'ın sınırdışı edilebilmesi amacıyla, cezasını çektikten sonra da tutuklu kalmasını kararlaştırmıştı. 
     Mahkemenin, Kaplan'ın Türkiye'ye iade edilmesinde hukuki bir engel olmadığı yönünde görüş belirtmesi halinde, sınırdışı edilmesiyle ilgili son kararı federal hükümet verecek. 
     




</TEXT>
</DOC>
