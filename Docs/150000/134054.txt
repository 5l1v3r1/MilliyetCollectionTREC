<DOC>
<DOCNO> 134054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun05.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de savaş karşıtı gösteri... 
</HEADLINE>
<TEXT>

     ABD'nin New York kentinde 500'ü aşkın kişi, Times Meydanı'nda savaş karşıtı gösteri düzenledi. 
     Pankartlar taşıyıp, sloganlar atarak Broadway boyunca polis eşliğinde yürüyen göstericiler, ABD Başkanı George Bush'un, ulusa sesleniş konuşmasını ''savaş söylevi'' olarak tanımladı ve Dışişleri Bakanı Colin Powell'ın, Irak'ın kitle imha silahlarına ilişkin BM Güvenlik Konseyi'ne bilgi sunacağı 5 Şubat'ta yine gösteri yapma çağrısında bulundu. 
     BM binasının önünde son bulan gösteri, bir saatten fazla sürdü. 
     Bu arada, savaş karşıtı 100'ü aşkın örgüt, 15 Şubat'ta New York'ta ''Dünya Savaşa Hayır Diyor'' adlı bir gösteri düzenleyeceklerini açıkladı. 
     Aynı gün birçok ülkenin başkentinde benzer gösterilerin düzenleneceği, New York'taki gösteriye, Nobel barış ödüllü Güney Afrikalı zenci Başpiskopos Desmond Tutu, aktör Mercedes Ruehl ve yönetmen Jonathan Demme'in de katılacağı belirtildi. 
     





</TEXT>
</DOC>
