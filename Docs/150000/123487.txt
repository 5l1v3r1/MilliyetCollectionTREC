<DOC>
<DOCNO> 123487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yasam/yas04.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlike uzaydan değil Ye-Cüc’den gelecek ’ 
</HEADLINE>
<TEXT>

UFO’lar din adamlarını da ikiye böldü. Kimi kıyamet uzaydan gelecek derken kimisi de "Ye-Cüc, Me-Cüc’den korkun" diyor 
     SELMA KUNAR Antalya DHA 

     Türkiye’de de sık görülen’ UFO’lar, ilahiyatçılar arasında da tartışma yarattı. Dünyada yaşamın sona ermesine uzaylıların neden olacağını iddia eden din adamlarına yanıt veren Marmara Üniversitesi İlahiyat Fakültesi Öğretim Üyesi Prof. Dr. Celal Yeniçeri, "Uzaylıların insanoğluna zarar vereceği yolunda herhangi bir ayete rastlamadım" dedi. 
     Kuran-ı Kerim’deki bazı ayet ve hadislerde uzaylılarla insanoğlunun buluşacağının ima edildiğini belirten Prof. Dr. Yeniçeri, şunları söyledi 
     
     İnsanların işini bitirdik’ 
     "Bazı din alimleri bu buluşmanın kıyamet günü olacağını söylüyor. Ancak asıl zararı uzaylılar değil, Ye - Cüc, Me - Cüc adı verilen bir kavim verecektir." 
     Yeniçeri, bu kavimle ilgili olarak bir ayette, "Dünyada insanların işini bitirdik, göklerin de işini bitirelim" ifadesinin yer aldığını da söyledi. Kuranı Kerim’in göklerde yaşayan dünya dışı varlıkları anlattığını belirten Prof. Dr. Yeniçeri şöyle konuştu 
     
     Uzaylıya aldırış etmeyin’ 
     "Belki biz oraya gideceğiz, belki de onlar buraya gelecek. Kuran’da Allah’ın insanoğlunun göklere gittiğiyle ilgili hitapları var. Örneğin namazla ilgili bir ayette Allah insanoğluna, Eğer siz göklerde öğle ve ikindi vakitlerini kılarsanız, Allah’a hamd edin’ der. Yani Allah göklere gittiğinizde de namaz kılın’ diyor. Bir başka ayette de oradaki varlıkları işaret ederek, Onları görüp aldırış etmeden geçin’ diye bir işaret daha var. Bu da gösteriyor ki, 
     insanoğlu göklere gidecek." 
     



 YAŞAM 














</TEXT>
</DOC>
