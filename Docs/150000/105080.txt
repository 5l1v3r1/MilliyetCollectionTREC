<DOC>
<DOCNO> 105080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/spor/spo01.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'DA SESSİZLİK 
</HEADLINE>
<TEXT>

Siyah-Beyazlı yönetim bundan böyle konuşmama kararı aldı. Gereksiz ve sivri açıklamaların takıma büyük zarar verdiğini düşünen yöneticiler artık suskun kalmayı tercih edecekler 
     BİLAL MEŞE 

     Sadece Mete Düren 
     SEZON başından bu yana hakemlerle başı dertten kurtulmayan Beşiktaş yönetimi, konuşmama kararı aldı. Her maç sonrasında hakemleri sert bir dille eleştiren yöneticiler, bundan böyle medyaya demeç veremeyecek. Yönetim Kurulu’nda alınan karar gereği artık sadece İletişim Komitesi Başkanı Doktor Mete Düren, medyanın sorularını yanıtlayacak, gerekirse yazılı açıklama yapacak. 
     
     Açık oturum yok 
     YÖNETİCİLER televizyonlardaki açık oturumlara da katılmayacaklar. Siyah - Beyazlı idareciler, "Maç bitiminde gergin oluyoruz. Bize uzatılan mikrofonlardan yöneltilen soruları bu psikoloji içinde yanıtlıyoruz. Doğal olarak tavrımız sert oluyor. Bu tip konuşmalar, hem takıma hem de yönetime sıkıntı yaratıyor. Artık sadece Mete Düren konuşacak" dediler. 
     
     Divan Kurulu’nu 
     boykot ettiler 
     BEŞİKTAŞ’IN Olağan Divan Kurulu dün yapıldı, yönetim toplantıya katılmadı. Kulübün 30 Haziran 2002 itibarıyla borcunun 27 trilyon 726 milyar lira olduğu açıklandı. Borcun 22 trilyon 6 milyar lirasının bankalara olduğu kaydedildi. Denetleme Kurulu Başkanı Uğur Balkan, borçların büyüdüğüne dikkat çekti, üye Yalçın Çoğum, mali açıdan iyi yönetilmediklerini ileri sürdü. 
     DİVAN Kurulu Başkanı Şeref Nasır, kulüp yönetimiyle aralarında bir sorun olmadığını belirtirken, divan üyeleri toplantıya katılmayan yönetim kurulunu eleştirdi. Divan üyesi Nevzat Demir, kurulun kendisine yetki vermesi durumunda, yönetim kurulunun gelecek toplantıya katılması için uğraş vereceğini söyledi. Demir’e tesislere olan katkısı nedeniyle plaket verildi. 
     
LUCESCU çileden çıktıRumen hoca, Diyarbakır maçında verdiği taktiği uygulamayan oyuncularına tepki gösterdi 
     BEŞİKTAŞ Teknik Direktörü Mircea Lucescu, Diyarbakırspor karşısında futbolcuların oyun sisteminden uzaklaşmaları üzerine adeta çıldırdı. Özellikle karşılaşmanın bitimine doğru yapılan bireysel hatalar üzerine çileden çıkan Rumen hoca, "Büyük takım olmak kolay değil. Büyük takımlar sahaya bir taktikle çıkar, taktiğini asla değiştirmez. Bunu doksan dakika uygular" diye konuştu. 
     SİYAH-Beyazlı futbolcuları bireysel oynamakla suçlayan Lucescu, "Futbol kolektif oyundur. Özellikle son on dakika içinde ortaya koyduğunuz futbol beni çok rahatsız etti. Takım oyunundan ve de disiplinden uzaklaştınız. Herkes takımdan çok kendine oynuyor" dedi. Yasin’i görev alanını terketttiği için eleştiren Rumen hoca, Tümer ile Ahmet Dursun’u da egoistlikle suçladı. 
     
Büyük suçlamaAhmet Dursun, başta Tümer olmak üzere arkadaşlarının egoist davrandığını, bu yüzden az gol attıklarını ileri sürdü 
     SİYAH-Beyazlı takımın golcü futbolcusu Ahmet Dursun, Diyarbakır önünde farkın artmamasının nedenini takım arkadaşlarına bağladı. Takım içinde başta Tümer olmak üzere büyük bir egoistliğin yaşandığına dikkat çeken Ahmet, "İki kez pozisyona girdik, bize pas vermesi gerekirken, topu kaleye vurdu" dedi. 
     TÜMER’İ kahraman olmaya çalışmakla suçlayan Beşiktaş’ın yıldız futbolcusu, "Eğer takımı ön plana çıkarsaydı en az 4-5 farklı galip gelirdik" ifadesini kullandı. Diyarbakırspor’u yendikleri için mutlu olduğunu da sözlerine ekleyen Ahmet Dursun, "Ancak egoistlik aldı başını gidiyor" diyerek isyan etti. 
     
Yine ıskaladılar      HAFTA içi yeni bir yabancı için düğmeye basan yönetim, önce Giunti, ardından da Ambrosetti’de hedefi vuramadı. İki oyuncu için de önce "anlaştık" açıklamasını yapan yöneticiler ardından geri adım attılar. Yönetim hem Giunti, hem de Ambrosetti için "Teknik Direktör Lucescu istemedi" savunmasını yaptı. 
     



 SPOR 




























</TEXT>
</DOC>
