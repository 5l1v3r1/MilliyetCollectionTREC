<DOC>
<DOCNO> 137468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yazar/dundar.html </URL>
<DATE> 2003/02/18/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
ABD’ye kayıtsız şartsız destek yok’ 
</HEADLINE>
<TEXT>

ABD ile anlaşmazlığın sürdüğünü söyleyen Gül, bunun sadece ekonomik değil, siyasi ve askeri konularda da geçerli olduğunu söyledi 
Kral değilim’ diyen Gül, Meclis’i savaşın uluslararası meşruiyete dayandığı konusunda ikna etmek gerektiğini söyledi 
     Amerika çok ağır bastırıyor. 
     Ve Türkiye h l direniyor. 
     Galiba 17 Şubat itibarıyla Irak krizinde durumun özeti bu... 
     Mütekebbir 
     Kapalı kapılar ardında cereyan eden görüşmelerde Türk tarafına uygulanan baskının ne kadar ağır olduğunu gösteren bir ipucu vereyim 
     Washington görüşmelerinde Türk heyetinde bulunan üst düzey yetkililerden biri Amerikan Dışişleri Bakanı Colin Powell’la gece yaptıkları bir görüşme sırasında kalbinin sıkıştığını ve fenalık geçirdiğini söyledi. 
     Nedenini sordum. 
     "Powell değilse de yanındakilerin tavrı çok mütekebbirdi" dedi. 
     "Mütekebbir..." 
     "Kibirli" anlamına gelen ve kalbe ağrı veren bu sözcük Türkiye’nin neyle karşı karşıya olduğunu özetliyor. 
     
     "Kayıtsız destek yok" 
     Peki Türkiye’nin direnişi .. 
     Daha 3 hafta önce "Artık bizden günah gitti. Stratejik ortağımızın yanındayız" diyen Başbakan Abdullah Gül, dün Başbakanlığın özel uçağı Ata ile Avrupa Birliği’nin Irak görüşmeleri için Brüksel’e uçarken 3 hafta önceki söyleminden hayli değişik bir tonda konuştu "Kayıtsız şartsız destek vermeyiz" dedi. 
     Gül, Türkiye’nin hem muhalefetin, hem AKP içinden 60’a yakın milletvekilinin itirazına rağmen Meclis’ten üslerin modernizasyonuna ilişkin izni geçirerek bir adım attığını hatırlattı, ama h l siyasi - askeri ve ekonomik meselelerde bir anlaşmaya varılamadığını söyledi. 
     
     "Ben emİr deĞİlİm" 
     Bu konuşmanın asıl altı çizilecek yanı, kamuoyunda işin para pazarlığında düğümlendiği izlenimi yaratılmasına karşın, bunun ötesinde askeri ve siyasi konuda da Washington’la anlaşma sağlanamadığını göstermesi... 
     Başbakan ısrarlara rağmen bu anlaşmazlık noktalarına girmedi. 
     Ancak bunların Irak’ın etnik dengeleri ve istikrarına dair kaygılar ile harek tın kumandasına ve bölgedeki grupların silahlandırılmasına ilişkin hazırlıklar olduğu biliniyor. 
     Gül, önceki gece geç vakit yapılan Genelkurmay’ın da katıldığı toplantıya atfen "Gece yaptığımız toplantıda gördük ki, aynı hassasiyet sadece Meclis grubumuzda değil, bütün kurumlarımızda mevcut" dedi. 
     Başbakan, "Ben ne kralım, ne de emir. Demokratik bir ülkenin hükümet başkanıyım" diyerek öncelikle Meclis’i ikna etmesi gerektiğinin altını çizdi. Gül, sadece modernizasyona ilişkin ilk tezkereyi geçirmekte bu kadar zorlanırken asker bulundurmayla ilgili bir oylamanın çok daha riskli olacağını görüyor. 
     Meclis’i ikna edecek, Anayasa’nın 92. maddesindeki "askeri harek t için hukuki meşruiyet" şartını karşılayacak bir gelişme bekliyor. 
     Bu BM Güvenlik Konseyi’nin kararı da olabilir. Daha fazlası da gerekebilir. Başbakan’a göre neyin "meşru" sayılacağına Meclis karar verecek. 
     
     "Avrupa geç uyandI " 
     Gül, "AB bizim bir numaralı önceliğimiz. Sırt çeviremeyiz" derken, yaklaşan ateşin hararetini ilk olarak en yakındaki Türkiye’nin fark ettiğini ve harekete geçtiğini, ne yazık ki, Avrupalıların ateşi geç hissettiğini söylüyor. Avrupa’nın İstanbul zirvesine yeterince sahip çıkmamış olmasından duyduğu hayal kırıklığını da belirtiyor. 
     Başbakan’ın konuşması sırasında ses tonunun yükseldiği üç konu dikkatimi çekti Biri Amerika’yla savaşa karşı bir para pazarlığı yapıldığı izlenimi verilmesi... Diğeri Amerikalılara teslim olmuş görüntüsü... Ve son nokta Gül, bu tavrı alırken, Saddam’ın yanında gibi bir görüntü vermemeye özen gösteriyor. 
     Konuşmasının bir yerinde Saddam’a sempati duymadığını özellikle belirtti. BM kararlarına çok gönüllü topyek n adımlar atmayan Irak rejiminin, şansı değerlendiremediğini vurguladı. 
     "Mütekebbir" sözcüğünün diğer ucundakiler için "mahviyet sahibi" tabiri kullanılıyor. Yani "boyun eğen"... 
     İki yöne çekilen iplerin tam gergin olduğu ve neredeyse kopmaya yaklaştığı bu noktada Türkiye boyun eğmemeye çalışıyor. 
     Bunun sıkıntısı Başbakan’ın yüzünden okunuyor. Kendisine birinci Körfez krizindeki muhalefeti hatırlatıldığında ise Churcill’in bir lafına atıf yapıyor 
     "Başbakan olunca dosyaları gördüm." 
     
Polisler duymasın’ Karadağlı’yı arayıp Geçmiş olsun’ dedi      Görünen o ki, Meclis’te AKP’li milletvekillerinin direnişi, kamuoyundan yükselen "savaşa hayır" itirazıyla birlikte Gül’ün elini güçlendiriyor. Başbakan, Amerikalılarla yaptığı görüşmelerde sık sık buna atıf yapıyor. "1 dakika karanlık kampanyası"nın başladığı gece Başbakanlık Konutu’nda ışıkları o mu yakıp söndürdü bilinmez, ancak dün öğrendik ki, geçen cumartesi "savaşa hayır" yürüyüşünde bir süre Emniyet’e götürülüp sorgulanan Tamer Karadağlı’yı telefonla aramış ve "Geçmiş olsun" demiş. Bence bunda nezaketi aşan bir anlam var. 
     
     







ABD’nin Kongre’si varsa... 


Al TRT ver külah 


Güvensizlik 


Zamanın ruhunu kavramak için... 


Gözü dönmediyse 


ABD’ye kayıtsız şartsız destek yok’ 


Tezekle ısınan okula bilgisayar 


Paritenin yönü 


Kriz atlatıldı, ama... 


Savaşa hayır Saddam’ı korkutmaya evet 


Bush sonrası ABD 


Amerika’nın kime hayrı dokunmuş ki 


Fransızın "hayır"ı bizden çok farklı 


</TEXT>
</DOC>
