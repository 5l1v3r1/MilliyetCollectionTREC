<DOC>
<DOCNO> 112820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/spo04.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aday enflasyonu 
</HEADLINE>
<TEXT>

Kongreye iki ay kala Trabzon’da seçim kulisleri hareketlendi. Özkan Sümer ve Ahmet Ağaoğlu’nun yanı sıra sürpriz isimlerin adaylığı gündeme geldi 
     TRABZONSPOR’DA gündem iki ay sonra yapılacak kongreye kilitlendi. Bordo - Mavililer’de adaylığını koymaya hazırlanan isimlerin lobi çalışmalarına başladığı açıklandı. Özkan Sümer ve Ahmet Ağaoğlu’nun yanı sıra birçok yeni isimin yarışa hazırlandığı bildirildi. Son günlerde eski Başkan Mehmet Ali Yılmaz’ın da aday olma veya bir adayı desteklemeye sıcak baktığı konuşuluyor. 
     İLK etapta adaylığını açıklayan isimlere Ali İhsan Koç ve Oktay Saral da katıldı. Mustafa Günaydın’ın da nabız yokladığı vurgulandı. Milletvekili adayları Faruk Özak, Akif Hamza Çebi ve Eyüp Aşık’ın ise seçimlerden sonra başkanlık konusunda ağırlıklarını koyabilecekleri belirtildi. Ahmet Suat Özyazıcı ise tek liste halinde seçime gidilmesini önerdi. 
     
     Valiye eleştiri 
     TRABZONSPOR Yönetim Kurulu Üyesi Kerim Kalafatoğlu sert açıklamalar yaptı. Kalafatoğlu, "Bazı siyasi partilerin, bu kulübün üzerinden rant elde etme gayretlerine bir son vermelerini istiyoruz" dedi. Trabzon Valisi Adil Yazar’a da tepki gösteren Kalafatoğlu, "Bazı bürokratlarımız, bölünmüşlüğü ortadan kaldırmak için çalışacağını beyan ediyor. Herkes asli görevini yapsın" ifadelerini kullandı. 
     
Sessiz Gökdeniz      Trabzonspor’da Bursaspor maçı öncesinde kadro dışı bırakılan Kaptan Gökdeniz, moral motivasyonunu kazanmak için konuşmama kararı aldı. Olaylardan ve kişilerden uzak kalmaya özen gösterdiğini dile getiren yıldız futbolcu, "Hakkımda sürekli olur olmaz şeyler söyleniyor. En iyisi uzak durmak" dedi. 
     



 SPOR 






























</TEXT>
</DOC>
