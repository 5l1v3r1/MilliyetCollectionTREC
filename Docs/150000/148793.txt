<DOC>
<DOCNO> 148793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun24.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD tankları Erbil'e ilerliyor... 
</HEADLINE>
<TEXT>

     Amerikan tanklarının Kuzey Irak'taki Erbil kentine doğru ilerlediği bildirildi. 
     Bölgedeki Reuters muhabiri, 12 Abrams tankıyla 4 zırhlı aracının bu sabah, sevinç gösterilerinde bulunan Iraklı Kürtler eşliğinde, Erbil havaalanında kurulan geçici Amerikan üssüne doğru gittiğini söyledi. 
     Amerikan zırhlı araçlarının, ilk kez Kuzey Irak ön cephe hattına bu kadar yaklaştığı belirtiliyor. 
     Erbil, Bağdat'ın kontrolünde bulunan, ancak Saddam Hüseyin rejiminin yıkılmasından sonra durumu belirsizliğini koruyan Kuzey Irak kentleri Musul ve Kerkük'e 80 kilometre uzaklıkta bulunuyor. 
     Bu arada, bir Amerikan askeri, Harir havaalanına dün akşam Almanya'dan geldiklerini söyledi, ancak rotalarının neresi olduğunu açıklamadı. 
     





</TEXT>
</DOC>
