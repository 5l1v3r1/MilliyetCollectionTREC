<DOC>
<DOCNO> 106368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/yazar/bila.html </URL>
<DATE> 2002/09/08/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Erteleme girişimi 
</HEADLINE>
<TEXT>

     Partiler seçim bildirgelerini açıklamaya başladı. Liderler meydanlara indi. 3 Kasım seçimlerine doğru hızla yol alınıyor. 
     Ancak, 3 Kasım seçimlerini erteleme girişimleri de aynı hızla devam ediyor. Seçime girmeyi göze alamayan partiler ve milletvekillerinin son umudu 11 Eylül’de ortaya çıkmaları beklenen "küskünöler... 
     Her erken seçim kararından sonra adayların belli olmasıyla birlikte ortaya çıkan küskünler hareketi, bugüne kadar seçimi ertelemeyi başaramadı. 
     Bu kez başarabilirler mi 
     
     Çiller’e "220 notu" 
     DYP lideri Tansu Çiller’e dün bir not iletildi. Nottaki mesaj, seçimi erteleme amacıyla başlatılan girişimin hızla taraftar bulduğu ve böyle bir önergeye imza atacak milletvekili sayısının 220’ye ulaştığı yönündeydi. 
     DYP lideri Çiller, dünkü görüşmemizde kendisine ulaşan bu notu doğruladı ve şu değerlendirmeyi yaptı 
     - Evet. Bana bir not ulaştırıldı. Küskünlerin 220’yi buldukları belirtiliyor. Seçimi ertelemek için yoğun bir faaliyet var. Erteleme girişiminin YTP ve ANAP kaynaklı olduğu belirtiliyor. Bizden de destek istiyorlar. 
     Çiller’e sorduk 
     - Böyle bir girişime destek vermeniz söz konusu mu DYP’den de imza verecek küskün çıkar mı 
     - Bizim destek vermemiz mümkün olmaz. Bu saatten sonra bunu ahlaki bulmam. Biz seçimlerin 3 Kasım’da yapılmasında ısrarlıyız. Ancak, bildiğiniz gibi bizim sayımız 85. Bu sayıyla istediğimiz kararı çıkaramayız. Bizim dışımızda bir çoğunluk oluşturabilirler mi Bugüne kadar hep küskünler çıkmıştır. Ama küskünler hareketi hiçbir zaman sonuç alamadı. Bu kez yoğun bir faaliyet gözleniyor. Bizim desteğimiz olmaz. Her partiden küskün çıkabilir. Ancak ben bir sonuç almalarını tahmin etmiyorum, temenni de etmiyorum. Dürüst ve düzgün bir durum olmaz. 
     11 Eylül’den sonra küskünlerin seçimin ertelenmesine dönük bir önerge vermeleri gündeme gelebilir. 
     
     İzgi 110 imzayı işleme koyarım 
     Küskünler meclisi olağanüstü toplamak için gereken 110 imza sayısına ulaşabilirler mi Ulaşırlarsa Meclis Başkanı Ömer İzgi, TBMM’yi olağanüstü toplantıya çağırır mı Çağırsa seçimlerin ertelenmesi önergesini işleme koyar mı Bu soruları Meclis Başkanı Ömer İzgi’ye sorduk, yanıtı ve değerlendirmesi şöyle oldu 
     - Ben içtüzükle bağlıyım eğer 110 imza toplanır ve bana ulaşırsa ben meclisi toplantıya çağırmak zorundayım. Burada bir takdir yetkim yok, sadece zamanlama konusunda bir yetkim var. O günün gündemine göre başvuruda belirtilecek tarihin birkaç gün öncesi veya sonrasına toplantı çağrısı yapabilirim. 
     Zaten meclis 1 Ekim’de açılacak, tarih çok yakın. Yapılacak çağrı 1 Ekim tarihine yakın olursa o takdirde zamanlama konusunda takdir yetkimi kullanarak 1 Ekim’de de toplanmasını bekleyebilirim. Birkaç gün için olağanüstü çağrıya gerek olmayabilir. 
     Seçimlerin ertelenmesine ilişkin bir önerge gelirse onu da işleme koymak zorundayım, zaten toplantıya çağırmam da bu anlama gelir. 
     İzgi’ye seçimlerin ertelenmesi talebinin bir hakkı suiistimal niteliğinde olduğu ve bu nedenle meclisi toplantıya çağırmayabileceği yolunda görüşler bulunduğunu ve Necmettin Karaduman’ın Meclis başkanlığı sırasında bunun uygulandığı yolunda görüşler olduğunu anımsattık. İzgi, şu karşılığı verdi 
     - Doğrudur, Sayın Karaduman kendisine yapılan müracaatı işleme koymadı. Ancak o zamanki içtüzük hükümleri, başkana böyle bir takdir yetkisi veriyordu. Ancak sonradan içtüzük değiştirildi ve başkanın bu yetkisi kaldırıldı. 110 imza ile başvurulunca toplantıya çağırmak zorunlu hale getirildi. 
     İzgi, verdiği bilgiler ile tartışmalara açıklık getirmiş oldu. Eğer küskünler 110 imzayı bulurlarsa, meclis seçimleri ertelemek üzere olağanüstü toplantıya çağrılacak. Küskünlerin çoğunluğa ulaşıp ulaşamayacakları ise bu hafta içerisinde belli olacak. 
     
     







Karpuz dondurması 


Seri ilanlar... 


Erteleme girişimi 


Kritik seçim ve iki ana adres AKP ile CHP... 


23 yıl sonra... aynı yolda.... 


İzmir İzmir’e benzemiş 


Her kadın unutulmazdır 


Kilisenin şartı, Bezmialem Valde Sultan’ın şartı 


Çelebi niye yok 


Taksiye, şoförün dinini sorup da mı binsek 2 


Tanrı Amerikalıları korusun 


Bayraklı kıyafet yasak 


Türkiye’nin riski neden yüksek 


Panayırdan fuara fuardan panayıra 


Malatya’da Kopenhag kriterlerine uygun sünnet 


</TEXT>
</DOC>
