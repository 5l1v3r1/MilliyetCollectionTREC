<DOC>
<DOCNO> 119651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy70.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
En yoksul seçmenler AKP’li değil DEHAP’lı 
</HEADLINE>
<TEXT>

CHP seçmeni, AKP’ye oy verenlere göre daha varlıklı. En yoksul seçmen AKP’de değil DEHAP’ta. Vatandaşın en önemli sorunu ekonomi. Temel seçim mesajı ise ekonomiyi düzeltecek hükümet isteği 
     3 KASIM ANALİZİ - 4 

     Yılmaz ESMER 

     3 Kasım’daki seçmen tercihleriyle ilgili yaygın bir kanı var. CHP’nin kent seçkinleriyle orta ve üst sınıfların partisi olduğu düşünülüyor. AKP’nin ise işçiler, işsizler, ezilenler, horlananlar, köyden, kasabadan gelip büyük kent yaşamına uyum sağlayamayanlar arasında destek bulduğu söyleniyor. Başka bir deyişle, sosyal demokratların bir türlü kendi doğal tabanlarına erişemedikleri dile getiriliyor. 
     Yoksulluk, ezilmişlik, horlanmışlık iki boyutta ele alınabilir. Bu boyutlardan birincisi insanların objektif yoksullukları. Bu dışarıdan bakılınca görülebilen bir olgu. Gelir yok, mal - mülk yok, evde doğru düzgün eşya yok, muntazam pişen aş yok... Ancak işin bir de sübjektif yanı var. Sosyologların göreceli yoksunluk dedikleri durum. İnsan, diğerlerine göre kendisini ne kadar yoksun yoksul değil hissediyor Hayattaki arzularını ne ölçüde gerçekleştirebildiğini düşünüyor Kendisini toplumun güçsüzleri, ezilenleri arasında mı görüyor Gerek sübjektif, gerek objektif boyutlarla ilgili ayrıntılı veri topladık. Yoksulların ve yoksunların belli partilere yönelip yönelmediklerini anlamaya çalıştık. 
     
CHP’lilerin tuzu kuru mu      Sabit telefon, cep telefonu, bulaşık makinesi, bilgisayar, çamaşır makinesi, otomobil ve yazlık ev. Kişinin yaşam düzeyini ölçebilmek için bunlara sahip olup olmadıklarını araştırdık. Bulguların her birini ayrıntılı olarak incelemeye yerimiz müsait değil. Ama ana fikri hemen iletebiliriz Bu kıstaslara göre, CHP seçmeni, AKP’ye oy verenlere göre hatırı sayılır ölçüde varlıklı. Ama en yoksul seçmen AKP’de değil DEHAP’ta. Bir iki örnek vermeye çalışalım. 
     CHP’lilerin yüzde 70’e yaklaşan bir kesiminin cep telefonu var. Bu oranlar AKP’lilerde yüzde 48, DEHAP’lılarda yüzde 51, GP’lilerde yüzde 63 olarak bulundu. GP’lilere hangi GSM operatörüne abone olduklarını sormadık Bulaşık makinesi oranları ise şöyle CHP yüzde 49, AKP yüzde 18, GP yüzde 18, DEHAP yüzde 10. Tabanların bilgisayara olan yakınlığı da çok farklı. CHP’lilerin yaklaşık dörtte birinin evinde bir kişisel bilgisayar var. AKP ve DEHAP seçmenlerinin ise yalnızca yüzde yedisi bilgisayar sahibi. CHP’ye oy verenlerin yüzde 21 kadarının yazlık evi var. AKP tabanında bu oran yüzde beş dolayında. GP’de yüzde sekiz, DEHAP’ta ise yüzde 3 gibi çok çok küçük oranlarda yazlık ev sahipliği gözleniyor. Eşyaları tek tek saymak yerine parti seçmenlerinin bu yedi refah göstergesinden ortalama kaç tanesine sahip bulunduklarına bakalım. 
     
     AKP 2.57 
     CHP 3.76 
     GP 2.73 
     DEHAP 2.06 
     
     Açmak gerekirse, ortalama DEHAP seçmeninde, sıraladığımız yedi maddeden ikisi var. AKP’lilerde ortalama iki ile üç arasında. Ortalama CHP seçmeni ise, yedi eşyanın dörde yakınına sahip. Objektif refah göstergeleri açısından, CHP tabanı ile AKP, GP ve DEHAP tabanları arasında önemli farklar var. Bu fark "yaşadığınız yerde sizin gibi bir ailenin rahatça geçinmesi için ayda kaç lira gerekir " sorusuna verilen cevaplarda da ortaya çıkıyor. CHP’liler için geçim sıkıntısı çekmemenin sınırı ayda bir milyar lira civarında. AKP’liler ayda 750 milyonu "ideal gelir sınırı" olarak görüyor. GP seçmeninin ortalaması ise 840 milyon dolayında. 
     
Ağır çıkacaksın basamaktan      Deneklerimizin, objektif koşullarından bağımsız olarak, kendilerini nasıl gördüklerini ve toplumun neresinde olduklarını anlayabilmek için "merdiven tekniği" diyebileceğimiz bir soru türüne başvurduk. Kendilerine 10 basamaklı bir merdiven resmi gösterdik. "Arzular merdivenini" gösterirken şöyle sorduk "Hayatta hepimizin birtakım arzuları vardır. Kimileri bu arzularının çoğunu elde eder. Kimileri ise bunları gerçekleştiremez. Siz kendi arzularınızı ve durumunuzu düşünecek olursanız bu merdivenin neresindesiniz " 
     Hiçbir parti tabanının ortalaması merdivenin en üst basamaklarında değil. DEHAP’lılar ortalama olarak kendilerini üçüncü basamak civarında görüyor. AKP seçmeni, dördüncü basamaktan, ayağını beşinciye doğru hafifçe uzatmış durumda. GP’liler beşinci basamağa yakın. CHP ortalaması ise beşinci basamak. 
     
Toplumsal güç merdiveni      Bu kez de merdivenin en üstünde, toplumun en güçlü, en çok sözü geçen, en zengin insanlarının ve en altında da en güçsüzlerin, en fazla ezilenlerin bulunduğunu düşünsek, parti tabanları kendilerini nerelerde görürlerdi Toplumsal güç merdiveninde de kendisini en alta yerleştirenler gene DEHAP’lılar. Ve gene CHP’liler, AKP’lilerin de, GP’lilerin de, MHP’lilerin de, DYP’lilerin de üzerinde. Başka bir ifadeyle, CHP’li seçmen, kendisini ortalama olarak diğer seçmenlere göre toplumsal bakımdan daha güçlü, daha sözü geçer hissediyor. 
     
Sistem çalışıyor mu      Seçim sonuçları da açıkça gösterdi ki, vatandaşın siyasal sistemin işleyişiyle, siyasal partilerle, parlamento ile sorunu var. Seçmenin kuşkusuz sistemle sorunu var. Öte yandan sistemden umudunu da kesmiş değil. Kendi oyu ile birçok şeyi değiştirebileceğini düşünüyor. "Hükümette kim olursa, olsun beni alakadar etmez" demiyor, zira hükümetlerin fark yaratabileceği kanısında. O zaman belki de vatandaşın gözünde sorun, sistemden çok onun uygulayıcılarında. 
     Genel seçmen kitlesinin sadece dörtte biri ülkemizde demokrasinin işleyişinden memnun. Ancak, yüzde 87 gibi ezici bir çoğunluk, oylarıyla birtakım şeyleri değiştirebileceğini düşünüyor. Aynı şekilde, seçmenlerin yüzde 82’si, hükümette kimin bulunduğunun da önemli olabileceği görüşünde. Yani sistemden tamamen umut kesmenin işaretleri olan "ben ne yaparsam yapayım hiçbir şey değişmez" ve "hükümette kimin olduğunun hiç önemi yok" türü düşünceler büyük çoğunluk tarafından paylaşılmıyor. Üstelik siyasi partilerden gece gündüz yakınan, onlara olan bütün güvenini kaybeden halkımızın sadece onda biri "siyasi partilere gerek olmadığı" kanısında. 
     Ama bir de madalyonun öbür yüzü var. Partilerin vatandaşın görüşüne önem verdiklerini, onun isteklerini dikkate aldıklarını düşünen çok küçük bir azınlık. Halkın yüzde 85’i, "Türkiye’de politikacılar arasında rüşvet ve yolsuzluğun çok yaygın olduğunu söylüyor. Ancak seçmenlerin üçte ikisi, yolsuzluk ve rüşvet konusunda partiden partiye fark olduğunu düşünüyor. Yani vatandaşın çoğunluğu, dürüstlük açısından her partiyi aynı çuvala koymuyor. Tabii "bunların hepsi aynı ölçüde yolsuzluğa bulaşmış" diyenlerin oranının da üçte bir dolayında olduğunu unutmamak gerek. 
     Sistem açısından çok da iyimser olmayan bir haber, halkın sadece yüzde beşinin ülkede bireysel özgürlük ve insan haklarına büyük ölçüde saygı gösterildiğini düşünmesi. Kuşkusuz burada vatandaşın insan hakkı kavramından ne anladığı da önemli. Ancak bu sorunun cevabını tartışmaya maalesef yerimiz müsait değil. 
     Sistemin meşruiyeti açısından belki de en can alıcı olanı "problemleri olsa da, demokrasi diğer her türlü yönetim biçiminden daha iyidir" fikrine gösterilen tepki. Bu soruya verilen cevapların dökümü şöyle 
     
     Bu ifadeye kesinlikle katılanlar 38 
     Katılanlar 46 
     Katılmayanlar 12 
     Kesinlikle katılmayanlar 5 
     
     Söylemeye bile gerek yok ki "demokrasi çok iyidir" demekle, demokratik değerlere ve hoşgörüye sahip olmak, yani "demokrat" olmak farklı şeyler. 
Seçmeni ne etkiledi      Her karar için olduğu gibi, oy tercihini de etkileyen pek çok faktör sayılabilir. Çoğu zaman bunları birbirinden ayırt etmek veya hangi faktörün ne kadar ağırlıklı olduğunu bilebilmek de mümkün olmaz. Ama hiç değilse seçmeni çok etkileyen hususlarla, hiç önem vermedikleri ayırt edilebilir belki. İşte oy veren seçmenlerin, seçimlerini yaparken etkilendikleri çeşitli faktörlerin önem sırası. Bize söylediklerine göre en az anketlerden, en fazla da partinin liderinden etkilenmişler. Hükümeti cezalandırma arzusu da, hayli üst sıralarda yer alıyor. Sıralama şu şekilde 

</TEXT>
</DOC>
