<DOC>
<DOCNO> 101531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/guncel/gun04.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Reis’ önde protokol arkada 
</HEADLINE>
<TEXT>

     ERGÜN AYAZ Kocaeli DHA 

     Yeraltı dünyasının ünlü isimlerinden olduğu iddia edilen Kürşat Yılmaz, sponsorluğunu üstlendiği 3. Kandıra Yoğurt Festivali’nde Alişan, Oya Aydoğan, Kont Adnan konserini en önde izlerken, Kandıra Kaymakamı Şaban Balcı, Belediye Başkanı İsmail Genç, İlçe Garnizon Komutanı Kurmay Kıdemli Albay Necdet Mete ile diğer protokol üyeleri konseri sahnenin arkasında teknik adamların maç izledikleri özel yerde izledi. Yılmaz’ı Kandıra futbol sahasındaki konserde Yapımcı ve Organizatör Hilmi Topaloğlu da yalnız bırakmadı. 
     Eşi ve 20 koruması ile birlikte izlediği konserde Yılmaz’dan şarkıcılar "Reis" diye söz etti. Balcı, organizasyonu belediyenin yaptığını belirterek yorum yapmazken, Genç, "Kürşat Yılmaz Kandıralıdır. Bize festival için sanatçı getirebileceğini iletti. Kabul ettik" dedi. 
     Şarkıcıların Yılmaz’a methiyeler düzmesinin protokolde hoşnutsuzluk yarattığı belirtildi. 
     



 GÜNCEL 














</TEXT>
</DOC>
