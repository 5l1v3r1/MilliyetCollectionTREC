<DOC>
<DOCNO> 130623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur38.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kıbrıs Özel Koordinatörü Weston, Ankara'da... 
</HEADLINE>
<TEXT>

     ABD Dışişleri Bakanlığı Kıbrıs Özel Koordinatörü Thomas Weston, Ada'daki tarafların üzerinde uzlaşabileceği bir anlaşmayı desteklediklerini söyledi. 
     Weston, Dışişleri Bakanlığı Müsteşar Yardımcısı Büyükelçi Baki İlkin ile yaklaşık 1 saat süren görüşmesinin ardından gazetecilere kısa bir açıklama yaptı. 
     Büyükelçi İlkin ile bugünkü görüşmesinin bir ön görüşme niteliği taşıdığını, değerlendirmelerine yarın sabah da devam edeceklerini belirten Weston, Ada'daki iki tarafın yanı sıra yakın ve dost bir müttefik ülke olarak tanımladığı Türkiye'nin de kabul edebileceği bir uzlaşıyı her zaman desteklediklerini kaydetti. 
     Weston, Ankara'ya yeni bir öneriyle gelip gelmediğinin sorulması üzerine de ''Bu tip sorularla ilgili bir değerlendirme yapmıyorum'' demekle yetindi. 
     





</TEXT>
</DOC>
