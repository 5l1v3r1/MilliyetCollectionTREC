<DOC>
<DOCNO> 136170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yasam/yas07.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy düğünü kana bulandı 
</HEADLINE>
<TEXT>

Maganda terörü yine bir düğünü kana buladı. Damadın ağabeyi, kalaşnikofla 2 kişiyi öldürdü, 4 kişiyi de yaraladı 
     MEHMET EMİN ÖZTÜRK, BARIŞ DURAK Şanlıurfa DHA 

     Şanlıurfa Suruç’ta bir köy düğününde damadın ağabeyi Kalaşnikof tüfekle rasgele ateş açarak düğünü kana buladı. Kurşunların isabet ettiği iki kişi öldü, ikisi ağır dört kişi yaralandı. 
     Dumlukuyu köyünde berdel usulüyle evlenen Mustafa Dağ’ın düğün töreninde ağabey Kadir Dağ 26 Kalaşnikof tüfeğiyle ateş etmeye başladı. Dağ’ın attığı mermiler altı kişiye isabet etti. Müzeyyen Dağ 22 ve Sultan Şahin 19 olay yerinde öldü. Peyami 24 , Ayfer 19 , Feride 19 ve Bayram Şahin 18 de yaralandı. Feride ve Ayfer Şahin’in durumunun ağır olduğu belirtildi. 
     Dağ Kalaşnikof tüfeğiyle birlikte yakalanarak gözaltına alındı. 
     
     İki düğün yasa boğuldu 
     Berdel usulüyle damat Dağ, kızkardeşini Mehmet Şahin’e, Şahin de kızkardeşini Dağ’a vermişti. Dün Saygın köyünde Şahin, Dumlukuyu köyünde de Dağ ailesi düğün yapıyordu. Maganda düğünü kana bulayınca iki düğünde de yas tutulmaya başladı. 
     



 YAŞAM 

















</TEXT>
</DOC>
