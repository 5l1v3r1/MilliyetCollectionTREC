<DOC>
<DOCNO> 101048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur24.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa çıkmadı ancak Derviş henüz karar vermedi... 
</HEADLINE>
<TEXT>

     Ankara'da bugün sabah saatlerinden itibaren yayılan "Kemal Derviş istifa edecek" söylentisi, akşam saatlerinde "Ecevit-Derviş" görüşmesi ile zirveye çıktı. 
     Randevudan istifa kararı çıkmadı, yaklaşık 2,5 saat sonra yaptığı açıklamada ise görevine devam edeceği işaretini verdi. 
     Başkent bugün heyecanlı bir gün yaşadı. Kulisler sabahtan itibaren "Kemal Derviş piyasalar kapandıktan sonra istifasını açıklayacak" söylentisi ile çalkalandı. 
     Ardından Kemal Derviş'in Başbakan Ecevit'ten saat 16 00'da randevu istemesi "istifa" söylentilerine hız kazandırdı. Ecevit'in bir süredir sözcüleri aracılığıyla ve bizzat kendi ağzından Derviş'ten duyduğu rahatsızlığı dile getirmesi, saat 16 00'daki zirveden istifa kararı beklenmesine neden oldu. 
     Ecevit randevuyu verdi "Ne görüşeceğini bilmiyorum, niyetini söylemedi" dedi. 
     Ancak randevu Ecevit'in işlerinin yoğunluğu nedeniyle saat 16 30'a alındı. 
     Herkes nefesini tutttu ve saat 16 30'daki randevu beklenmeye başladı. 
     Ve beklenen randevu saat 16 30'da başladı. Başbakanlığa önce Ecevit geldi. Derviş de 16 30'da Başbakanlık merdivenlerini tırmanıp içeri girdi. 
     Başbakanlık resmi konutunda yaklaşık yarım saat süren randevudan Kemal Derviş asık bir suratla ayrıldı. 
     Derviş toplantıdan sonra Başbakanlık resmi binasından ayrılırken gazetecilerin "istifa ettiniz mi" sorularını yanıtsız bırakarak aracına bindi ve Hazineye gitti. 
     Ve gelecek açıklamalar için heyecanlı bir bekleyiş başladı. Gazeteciler Başbakanlıkta ve Hazine Genel Müdürlüğü önünte taraflardan bir açıklama bekledi. Ancak beklenen açıklama gelmedi. Ecevit Başbakanlıktan ayrılırken "Derviş istifa etti mi" sorusuna "Açıklanacak hiçbir şey yok" diye yanıt verdi. 
     Kapayı kapılar ardında yapılan göreşmede Derviş'in istifasını vermediği öğrenildi. Ancak tarafların birbirlerine karşılıklı sitemi ile havanın gerginleştiği belirtiliyor. 
     Kemal Derviş, Ecevit ile randevusundan sonra Hazinede kurmaylarıyla bir toplantı yaptı. Toplantıda teknik ekibine Ecevit ile yaptığı görüşmenin perde arkasını anlattı. Ecevit'le görüşmede istifanın gündeme geldiğini ancak henüz istifasını vermediğini söyledi. 
     
     Gelişmeleri aktarmaya devam edeceğiz... 

     





</TEXT>
</DOC>
