<DOC>
<DOCNO> 104353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yasam/yas01.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu can kaptan takograf derdinde 
</HEADLINE>
<TEXT>
Aşırı hız faciası 
Gerede TEM gişelerine yıldırım gibi giren Patnos Tur otobüsü, önündeki otobüsü biçti, 5 kişi can verdi 
     MESUT ÇATAK, ÖZGÜR CANER, ÖZGÜR CANSU, İSMAİL AY Bolu DHA 

     Bolu’nun Gerede ilçesi TEM Otoyolu gişeleri, dün aşırı hız düşkünü canavar’ bir otobüs şoförünün yol açtığı faciaya sahne oldu. 
     Korkunç kaza, gişelerin İstanbul yönünde saat 05.45’te meydana geldi. Gişede bilet almak için duran kaptan şoför İskender Erkmen 38 yönetimindeki Kafkas Kars Turizm’e ait otobüs, bir anda korkunç bir çarpmayla savruldu. Otobüse çarpan, büyük bir hızla gişelere giren ve bu yüzden de duramayan kaptan şoför İsmet Kaya 39 yönetimindeki Patnos Tur’a ait bir başka yolcu otobüsüydü. Korkunç çarpmanın etkisiyle öndeki otobüs 10 metre savrularak gişelerin yanındaki beton bariyerlerin üzerine devrilirken, Patnos Tur’a ait otobüs de gişelere çarparak durabildi. 
     
     33 de yaralı var 
     Kazada, Kafkas Kars Turizm otobüsünün arka koltuklarında oturan Gülsüm Karadağ 41 , Leyli Taşkapu 44 ile kimliği belirlenemeyen iki kadın ve Patnos Tur’a ait otobüste bulunan Mehmet Nuri Sancar 64 korkunç şekilde can verdi, 7’si ağır tam 33 kişi de yaralandı. Canavar’ kaptan şoför Kaya ise aracın takografını alarak kaçtı. Ancak Kaya, Düzce Üç Kardeşler Dinlenme Tesisleri’nde, Patnos Tur otobüsünün yedek şoförü Mehmet Hanifi ve muavin Nedim Arslan da Kaynaşlı’da yakalandı. 
     
     Yolcular Suçlu kaptan 
     Çalışmaların ardından yol, otobüslerin de kaldırılmasından sonra tekrar trafiğe açıldı. Patnos Tur yolcuları, şoförün sisli havaya karşın çok hızlı gittiğini savunurken, Gişelere de çok hızlı girdi’ diye ifade verdi. 
     
Şoför, şoför değil mi      Korkunç kazaya yol açıp kaçtıktan sonra polisin yakaladığı İsmet Kaya yanda , ifadesinde, ehliyetine aşırı hızdan dolayı Erzincan’da el konulduğunu itiraf etti ve kardeşi Celal Kaya’ya ait taşıma belgesini kullandığını söyledi. Haberi öğrendikten sonra Gerede’ye giden Patnos Turizm’in sahibi İsak Yaşar ve firma müdürü Şakir Yıldırım da, şirketlerinde İsmet Kaya adında bir şoför çalışmadığını öne sürdü. Yıldırım, "O şoförü tanımıyoruz. Büyük ihtimalle diğer şoförlerimiz Erzurum’dan arkadaş olarak otobüse almış" dedi. 
     



 YAŞAM 



















</TEXT>
</DOC>
