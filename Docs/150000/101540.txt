<DOC>
<DOCNO> 101540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/siyaset/asiy.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’e çalışamaz’ raporu verilecekti .. 
</HEADLINE>
<TEXT>

DSP’li Halıcı ile Erdener, Ecevit’in sağlık kontrolüne gitmemesinin nedeni üzerine ilginç açıklamalarda bulundu. Başbakan’a çalışamaz raporu verilecekti’ iddiası hatırlatıldı 
     GÜNSELİ ÖNAL Ankara 

     Başkent Hastanesi’nin gözetimi altındaki tedavisini yarıda kesen Başbakan Bülent Ecevit’in son günlerdeki yoğun çalışmalarını rahatlıkla sürdürmesi, yeni iddiaların ileri sürülmesine yol açtı. DSP milletvekilleri, Ecevit’in DSP’nin bölünmesinden birkaç gün sonraki sağlık kontrolüne gitmemesi ve tedaviyi bırakmasının nedeninin, "Başkent Hastanesi’nin kendisine çalışamaz’ raporu vermeye hazırlandığını öğrenmesi" olduğu iddialarının kulislerde dile getirildiğini söylediler. Buna göre, aktif çalışabilmek için doktorlarının iznini bekleyen Ecevit’e bu bilgi, Gülhane Askeri Hastanesi’nde görevli bir doktor tarafından ulaştırıldı. Ecevit de Başkent Hastanesi’nin uyguladığı tedaviyi yarıda kesti. 
     
     İyiydi, hasta dediler’ 
     DSP Grup Başkanvekili Emrehan Halıcı ile DSP İstanbul Milletvekili Yücel Erdener, söz konusu iddiaları kendilerinin de kulislerde duyduklarını bildirdiler. 
     Halıcı, Oran sitesindeki çalışma ofisinde Ecevit ile görüşmeleri sırasında sağlığının iyi olduğunu bizzat gözlemlemelerine ve Başbakan’ın grup toplantısına katılmak istemesine karşın, ertesi gün doktorların buna izin vermediklerini anımsattı. 
     Cumhurbaşkanı başkanlığındaki AB zirvesine katılmaya hazırlanan Ecevit’e yine doktorlarının son dakikada "katılamaz" dediklerini vurgulayan Halıcı, şöyle konuştu 
     "Ecevit, Hüsamettin Özkan ve arkadaşlarının istifa ettikleri hafta perşembe günü sağlık kontrolüne gidecek, doktorların iznine göre aktif olarak çalışmaya başlayacaktı. MGK ve Yüksek Askeri Ş ra toplantılarına mutlaka katılmak istiyordu. O kontrole gitmedi. Neden gitmediğini bilmiyoruz. Ama kulislerde bizim kulağımıza da Hastaneye gitseydi çalışamayacağına dair bir rapor verilecekti’ biçimindeki söylentiler geliyor." 
     Erdener de şunları söyledi "Başbakanımız son kontrol için hastaneye gitmekten vazgeçti. Bunun nedenleri üzerinde çok iddialar duyduk. Bir gün bir milletvekili grubu Meclis kulisinde sohbet ederken, Doktorları Başbakan için çalışamaz raporu hazırlamış. Başbakan hastaneye gitseydi kendisine bu rapor verilecekmiş. Ecevit, çok akıllı davrandı, çabuk uyandı, hastaneye gitmedi. Kendisine Gülhane Askeri Hastanesi’nden bir doktor haber vermiş ve gitmemesi için uyarmış’ diye bir iddia ortaya atıldı." 
     Erdener, "Ben de bu iddiayı dile getirenlere Çabuk uyanması mı kalmış. Neredeyse ölüme götürüyorlardı’ dedim" diye konuştu. 
     
DSP’den atıldı kızıp bomba ihbarı yaptı      TOLGA ŞARDAN Ankara 

     Besni’de yaşanan ve Başbakan Bülent Ecevit’e yönelik ihbar mesajı, Ankara’yı karıştırdı. DSP’de üyeliği feshedilen Besnili Gazi Koca’nın, eylem ihbarı yaptığı polis tarafından belirtildi. Gözaltına alınan Koca, tutuksuz yargılanmak üzere serbest bırakıldı. 
     Olay, İstanbul Emniyet Müdürlüğü’nün internet sitesine gelen bir ihbarla ortaya çıktı. Cumartesi gece yarısına doğru siteye gönderilen, "Başbakan, yarın 11 Ağustos Pazar bombayla havaya uçurulacak" mesajı gelmesi üzerine İstanbul polisi, alarma geçip Ankara Emniyeti’ni uyardı. Bunun üzerine Başbakan’ın korumaları olası eyleme karşı güvenlik önlemlerini artırdı. Yapılan teknik inceleme sonrasında ihbarı içeren mesajın Adıyaman’ın Besni ilçesindeki bir internet kafeden gönderildiği saptandı. Önceki gün internet kafenin ortaklarından Gazi Koca gözaltına alındı. Polis, daha önce DSP’ye üye olan Koca’nın ilçedeki uygunsuz faaliyetleri nedeniyle 2000 yılında DSP ilçe örgütünden atılıp üyeliğinin feshedildiğini belirledi. 
     Koca, mesaj göndermediğini iddia etti. Ancak, polis, yaptığı araştırma sonucunda Koca’dan şüphelendi. Koca, tutuksuz yargılanmak üzere serbest bırakıldı. 
     



 SİYASET 

















</TEXT>
</DOC>
