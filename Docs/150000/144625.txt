<DOC>
<DOCNO> 144625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun02.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hedefe kilitlendi... 
</HEADLINE>
<TEXT>

     ABD ve İngiliz birliklerinin 3 gün önce Kuveyt’ten Bağdat’a doğru başlattığı kara harek tı güneydeki şiddetli çatışmalarla sürerken, müttefikler Bağdat’ın 160 km. yakınındaki Necef kentine kadar ilerledi. Dünkü önemli gelişmeler şöyle l ABD 3. Zırhlı Piyade Tümeni Nasıriye’yi aldı. l Umm Kasr liman kentinde çatışmalar sürdü. l Rumeyla petrol sahası ABD birliklerine geçti. l ABD Deniz Kuvvetleri’ne bağlı özel kuvvetler Navy Seals iki önemli petrol tesisini ele geçirdi. 
     Güneydeki en şiddetli çatışmalar, Basra çevresinde yaşandı. ABD piyadelerine ait tanklar, Basra’nın batısında Irak kuvvetleriyle çatışmaya girerken, öğle saatlerinde düzenli Irak kuvvetlerinin Basra’dan çekildiği haberi geldi. 
     İngiltere Savunma Bakanı Geoff Hoon, Saddam Hüseyin’e bağlı güvenlik güçlerinin direnişi sürdürdüğünü, ancak Saddam rejiminin bombardımanla parçalandığını söyledi. Basra’daki BBC muhabiri, kentin müttefiklerin eline geçtiğini ileri sürdü. Çatışmalar sırasında Irak’ın 11. tümenine bağlı askerlerin de silahlarını bırakarak teslim olduğu belirtildi. 
     
     BAĞDAT’A 160 KM. KALDI 
     Müttefikler dün Nasıriye yakınlarındaki direnişi de kırdı ve Fırat Nehri’ni geçerek, Bağdat’ın güneyindeki Necef kentine ulaştı. ABD’li askeri sözcü Stuart Upton, "Nasıriye düştü" dedi. AP, ABD birliklerinin, Rumeyla petrol sahasının güvenliğini sağladığını bildirdi. 
     



 GÜNCEL 





















</TEXT>
</DOC>
