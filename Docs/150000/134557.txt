<DOC>
<DOCNO> 134557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/spor/aspo.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
KARNE ZAMANI 
</HEADLINE>
<TEXT>

Devlerin buluşması zirveye son şeklini verecek. Sarı - Lacivertliler yeni sistemleriyle görücüye çıkacak, lider Kartal ilk yarıdaki soluksuz gidişini sürdürmeye çalışacak 
     Ali Aydın yönetecek 
     TÜRKİYE nefesini tuttu, Fenerbahçe - Beşiktaş derbisini beklemeye koyuldu. Şükrü Saracoğlu Stadı yine tarihi bir geceye sahne olacak, ligde zirvenin ateşi Kadıköy’de yanacak. Yaklaşık 45 gündür bu zorlu mücadeleye hazırlanan iki ekip saat 19.00’da kozlarını paylaşacak. Karşılaşmayı Ali Aydın yönetecek. Kartal’da cezalı olan Ronaldo forma giyemeyecek. 
     
Örnek olacağız’      BEŞİKTAŞ Kaptanı Tayfur, derbide iki takım oyuncularına da büyük görevler düştüğünü söyledi. Tecrübeli oyuncu, "Centilmence bir mücadele olması en büyük isteğimiz. Bu konuda Türkiye’ye örnek olmalıyız. Biz futbolcular buna hazırız. Tribünlerden de aynı olgunluğu bekliyoruz. Olumlu atmosfer sahadaki kaliteyi de artıracaktır" ifadesini kullandı. 
     
Önce dostluk’      FENERBAHÇE kaptanı Ogün, Beşiktaş ile ne ilk, ne de son defa karşılaşacaklarını belirtti, "90 dakika bitiminde yine dostluk kazanacak" dedi. Yıldız oyuncu, ligdeki gelecekleri için kazanmak zorunda olduklarını da kaydetti, "Ancak sahada gerginlik istemiyoruz. Biz futbolcular üzerimize düşeni yapacağız, tribünlerden de aynısını bekliyoruz" diye konuştu. 
     
Futbol, Kadıköy’e kilitlendi      ERDOĞAN ŞENAY 

     Aylardır beklenen müthiş gecede, Fenerbahçe ve Beşiktaş galibiyet için bütün kozlarını kullanacaklar. Fenerbahçe’nin kazanmak zorunluluğunda olma durumu, sanıyorum muhteşem gece adına, en büyük avantajıdır. Oğuz Çetin ile birlikte düşünce zenginliğini de yenilemiş kadro, çok hızlı ve kontrollü oynayacaktır. 
     Beşiktaş’a gelirsek... Oturmuş kadrosu, ilk yarıda yakaladığı en üst seviyedeki oyun düzeni ve ilk yarıyı şampiyon bitirmesi Beşiktaş’ı büyük bir rahatlama duygusuyla bütünleştirmiştir. Ronaldo’nun olmaması dezavantaj gibi gözükse de, kurt hoca Lucescu, savunmayı kalabalık tutacak ve Fenerbahçe’nin kendi sahasından gelen hücumlarını orta alanda kıracaktır. 
     Beraberlik ihtimalinin büyük olduğu bu 90 dakikada, iki devin birbirini yenmek için, bütün kozlarını kullanacakları açık. Bütün mesele olaysız, iki takımın şöhretine yakışır adap içinde geçmesidir tüm ülkede beklenen tarihi 90 dakikanın... 
     
Atan kazanır      RIDVAN DİLMEN 

     Derbinin, bu sezonun en önemli maçlarından biri olduğunun altını sık sık çiziyorum. Bence erken golü atan takımın, 90 dakika sonunda güleceği bir sınav olacak. Sebebi Beşiktaş yenik duruma düşürse, mecburen gol yollarını açabilmek için hücum yapacak. Bu da çabuk oyuncuları olan Fenerbahçe’nin lehine olur. Eğer Fenerbahçe geriye düşerse zorlanır. Kapanacak olan Beşiktaş’ı, Ceyhun’un şutları dışında açabilecek başka bir silahı yok. 
     Bu tür maçlarda oyuncuların kartlara dikkat etmesi gerekiyor. İki takım adına da, kırmızı kart nedeniyle oluşabilecek eksikler, kaybetmeleri anlamı taşır. 
     Fenerbahçe’nin duran toplarda, Beşiktaş’a oranla daha şanslı olacağını düşünüyorum. Siyah - Beyazlı takımda, Ronaldo ilk kez forma giyemeyecek. Brezilyalı oyuncu, dar alanda çok etkili. Beşiktaş, Ronaldo’nun açığını kapatamazsa, adam paylaşımında hatalar yapabilir. Bu da ibreyi rakibe çevirir. 
     
Rüştü ve Ronaldo      ATTİLA GÖKÇE 

     Hazırlık dönemi bu gecikmiş derbi ile ilgili beklentileri değişik biçimde etkiledi. Ortada gerilim yok, bu çok güzel. Öte yandan her iki takımın teknik direktörleri, yönetimleri, taraftarları galibiyet dışında hiçbir şeye razı değil. Bu beklentiler de gerçekçilikten uzak. Fenerbahçe’de kaleci Rüştü yeterli maç tecrübesine sahip değil. Beşiktaş’ta da Ronaldo yok. İki takımın handikapları eşit. Fenerbahçe’nin seyircisi, Beşiktaş’ın takım içi dayanışması eldeki kozlar. Maçın kilitlenme yönleri ileri uç - savunma adamlarının didişeceği yerler. Bilmeceyi her iki takımın orta alan oyuncuları çözümler. Ayrıca bu maç nasıl biterse bitsin dünyanın sonu değil. Kazanan herşeyi kazanmayacak. Kaybeden için de hedef kapıları kapanmayacak. Sakin olalım, bu maçtan keyif alalım. 
     
Stres başrolde      BİLAL MEŞE 

     Böylesi kritik derbiler öncesinde skora yönelik yorumlarda bulunmak zordur. Kaldı ki, futbolun sürprizler oyunu olduğunu da unutmamak gerek. Fenerbahçe’nin, Galatasaray’ı 6 - 0 yeneceği kimin aklına gelirdi 
     Sergen’in yokluğunda bana göre Beşiktaş’ın en büyük silahı İlhan Mansız’dır. Yeterki sinirlenmesin, hakem ve rakiplerle uğraşmasın, sahada kalsın. Ronaldo’nun olmayışı savunmanın handikapı gibi görünse de, Zago’nun bu alanı toparlayacağından kuşkum yok. Orta alanda Pancu ve Tümer diğer etkili isimler. Hoca değişimi, yeni transferler ve müthiş seyirci kalabalığı Fenerbahçe’nin artıları olarak ön plana çıkıyor. Fenerbahçe’de beklentiler büyük. Diğer bir anlamda kader maçı. Bu stresi nasıl kaldıracaklar bilemem Fenerbahçe’nin geçireceği her golsüz dakika, Beşiktaş’ın işini kolaylaştıracaktır. 
     
Ezeli rekabetin tarihçesi Organizasyon O G B M A Y İstanbul Ligleri 59 20 15 24 84 76 İstanbul Kupası 3 1 - 2 3 5 İstanbul Şildi 5 4 - 1 11 6 Milli Küme 23 8 5 10 39 39 Spor Toto 2 - - 2 - 2 Başbakanlık 2 - - 2 2 6 Cumhurbaşk. 4 2 - 2 5 6 Fed. Türk. Kp. 15 3 4 8 15 21 Türkiye 1. Ligi 90 30 30 30 83 92 T.S.Y.D Kp. 35 12 10 13 39 42 Donanma Kup. 5 2 2 1 5 3 Atatürk Kupası 2 2 - - 5 1      
     
Şükrü Saracoğlu Stadı’ndaki maçlar  O G B M A Y Özel 57 28 14 15 108 75 RESMİ 245 84 66 95 291 299 Toplam 302 112 80 110 399 374      
     Not Fenerbahçe’ye göre hazırlanmıştır. 
     
En farklı galibiyeti 3-0 1976 En farklı yenilgisi 1-5 1989 En gollü maçları 7-1 1941 Son galibiyeti 2-0 2002 Son yenilgisi 1-2 2001 Son beraberliği 2-2 1997      
     
Yıldırım’ın derbileri Rakipler O G B M A Y Beşiktaş 12 6 1 5 19 16 G.Saray 13 4 5 4 21 20      
     
Bilgili’nin derbileri Rakipler O G B M A Y Fenerbahçe 5 2 - 3 7 9 G.Saray 7 3 2 2 9 8      
     
     



 SPOR 























</TEXT>
</DOC>
