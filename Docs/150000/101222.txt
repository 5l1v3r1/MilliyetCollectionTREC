<DOC>
<DOCNO> 101222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gun04.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm durakta geldi 
</HEADLINE>
<TEXT>

Aşırı hız yapan üniversiteli, Yenibosna’da otobüs durağına daldı, 4 kişi can verdi 
     ASLI ÖKTENER, HALUK ATALAY 

     Yenibosna’da aşırı hız yapan üniversite öğrencisinin kullandığı otomobil, otobüs durağına daldı. Kazada Saniye Alabacak, oğlu Burak ve yeğeni Ali Erdem Tekniker ile sürücü Oğuz Öztürk hayatını kaybeti. 
     Yenibosna üst geçidi altında bulunan Kuleli otobüs durağında yaşanan kaza saat 14.30 sıralarında meydana geldi. E - 5 Karayolu’nda Sefaköy’den Şirinevler yönüne giden Yıldız Teknik Üniversitesi Endüstri Mühendisliği Bölümü öğrencisi Öztürk’ün 19 kullandığı otomobil aşırı hız sonucu kontrolden çıkarak önce bariyerlere çarptı, ardından Kuleli otobüs durağına daldı. 
     
     1 yaşındaki çocuk kurtuldu 
     Kazada durakta minibüs bekleyen Saniye Alabacak 37 , 8 yaşındaki oğlu Burak, ile aynı yaştaki yeğeni Ali Erdem Tekniker olay yerinde hayatını kaybetti. Alabacak’ın kucağında bulunan 1 yaşındaki kızı ise mucize eseri kurtuldu. Otomobilin hava yastığının açılmasına rağmen ağır yaralanan üniversite öğrencisi Öztürk ise kaldırıldığı İstanbul Üniversitesi İstanbul Tıp Fakültesi Hastanesi’nde yaşamını yitirdi. 
     Kazanın ardından Öztürk’ün bir kamyon tarafından sıkıştırıldığı iddia edildi. Olayın görgü şahidi bir polis memuru ise sıkıştırılma iddialarını yalanlayarak, Öztürk’ün sürücüler arasında makas’ diye tabir edilen zikzaklar çizdiğini ve çok süratli olduğunu söyledi. 
     



 GÜNCEL 

























</TEXT>
</DOC>
