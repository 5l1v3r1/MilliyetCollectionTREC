<DOC>
<DOCNO> 127184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yasam/yas00.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlaklar için karar zamanı 
</HEADLINE>
<TEXT>

2003, Oğlak burcundan olanları teste tabi tutacak önemli kararlar almaya zorlayacak. Yılın ikinci yarısında ise gezegenlerin açıları, Oğlaklar için olumlu gelişmeler getirecek 
     2003'te sizi neler bekliyor - 10 

     R. HAKAN KIRKOĞLU 

     OĞLAK 22 Aralık - 20 Ocak 
     Tanımlayan kelimeler 
     Pratik, hırslı, planlı, yöntem bilen, sabırlı, çalışkan, sorumluluk sahibi, dikkatli. 
     - Aşırı tutucu, materyalist, bencil, güvensiz, kötümser ve katı. 
     Yönetici gezegeni Satürn 
     Elementi Toprak, Niteliği Öncü 
     Vücutta karşı geldiği bölge Kemikler, deri, dizler ve dişler, kalsiyum biriken yerler. 
     Rengi Koyu gri, siyah Metali Gümüş 
     Taşı Ametist 
     
     
     ŞANSLI ALANLAR 
     Jüpiter 27 Ağustos tarihine kadar Aslan burcunda kalacak ve size parasal alanda destek çıkacak. Bunlar ortaklaşa konulardan, yatırımlardan ya da eşinizle ilgili kaynaklardan gelebilir. Yakın beraberliklerde de tutkulu, size duygusal derinlik getiren bir atmosfer söz konusu... Ağustos sonrasında ise Jüpiter size planlarınızı daha geniş bir alanda uygulama fırsatı verecek. 
     
     ZORLANMA ALANLARI 
     Sizi kritik kararlara sürükleyecek temalar belirgin olarak yılın ikinci yarısında... Bu dönemde Satürn önemli bir hareket yaparak burç değiştiriyor ve sizi eleştirmeye başlıyor. Bu dönemde pek çok gelişmeyi bir tehdit gibi algılayabilir ve otoritenizin sarsıldığını görebilirsiniz. Gerçekten de sarsılma söz konusudur ama eğer olaylara objektif bakar eksiklerinizi tamamlama yoluna giderseniz, hasarlarınızı en aza indirebilirsiniz. Diğer bir gerginlik kaynağı ise ilişkiler ve evlilikler olabilir. 
     
     OĞLAK KADINI İÇİN AŞK 
     Yılın ilk yarısında ilişkilerde yeni bir şey olmayabilir ama 4 Haziran sonrasında kritik kararlar söz konusu. Eğer aradıkları bağlılığı ve dayanıklılığı buluyorlarsa problem yok ama tersi durumda kendilerini daha fazla zorda bulabilirler. Yılın ikinci yarısında evlilikler önemli bir testten geçmekte... Venüs ise olumlu açıları ile yıl boyunca ilişkilerde dengeyi korumaya çalışacak. Özellikle 5 Şubat - 2 Mart, 17 Mayıs - 10 Haziran, 27 Kasım - 21 Aralık böyle dönemler... Mars’ın sert açısı 5 Mart - 22 Nisan arasında huzursuzluk getirebilir. 
     
     OĞLAK ERKEĞİ İÇİN AŞK 
     Oğlak erkekleri yılın ikinci yarısında ilişkiler ve evlilik hayatında önemli bir testten geçecekler. Mars’ın olumlu açıları altında ilişkilerini dengeleme ve düzeltme olanağına da sahipler. 17 Ocak’a kadar olan devre ve 17 Haziran - 15 Aralık döneminde daha yapıcı ilişkiler geliştirebilirler. Venüs ise 5 - 29 Temmuz arasında yine ilişkileri ve evliliği güçlendirici bir konumda olacak. 5 Mart - 22 Nisan arasında sabırsızlık, ani kararlar ve sert tepkiler ilişkileri hırpalayabilir. 

</TEXT>
</DOC>
