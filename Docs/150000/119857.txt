<DOC>
<DOCNO> 119857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/guncel/gun03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşka çifte silah 
</HEADLINE>
<TEXT>

Bursa’ya kaçan evli kadın ve şığının evine baskına gelen silahlı kişiyi polis yakaladı. Azmettirdiği sanılan koca ise aranıyor 
     FATMA HATUN ALAGÖZ Bursa DHA 

     Bursa’ya kaçan şıklar Eda Özcan ile Rahmi Tetik’in evinin etrafında gezen ve üzerinden Özcan’ın fotoğrafı ile iki silah çıkan Yılmaz Tosun, kiralık katil olduğu şüphesiyle gözaltına alındı. 
     İstanbul’un Fatih semtinde geçen temmuz ayında iki çocuğunu eşi Ali Özcan’a bırakan Eda Özcan, sevgilisi Rahmi Tetik’le Bursa’ya kaçtı. Olaydan bir süre sonra Ali Özcan, eşinin Rahmi Tetik’le kaçtığını öğrendi. Bu sırada Rahmi Tetik’in İstanbul’da oturan annesi ve kız kardeşi esrarengiz şekilde öldürüldü. 
     
     Polis devrede 
     Tetik, annesinin ve kardeşinin ölümünden sorumlu tuttuğu Ali Özcan’ı önceki gün de Bursa’da Santral Garaj semtinde yanında uzun boylu, esmer ve eli sargılı bir gençle gördüğünü polise haber verdi. Polis, önce genç sevgililerin kaldıkları evden bir başka yere taşınmasını sağladı. Bu sırada önlem alan polis, eşk li verilen eli sargılı Yılmaz Tosun’u eve girmek isterken yakaladı. Üst araması yapılan Tosun’un belinde iki silah ile Eda Özcan’ın fotoğrafı ele geçirildi. 
     Bursa Emniyet Müdürlüğü’nde sorgulanan zanlı Tosun, Ali Özcan’ın arkadaşı olduğunu, sadece Eda Özcan ve Rahmi Tetik’in adresini öğrenmeyi amaçladığını öne sürdü. Tosun, belindeki silahları neden taşıdığı sorusuna ise yanıt veremedi. 
     Tosun, "adam öldürmeye eksik teşebbüs" ve "ruhsatsız silah taşımak" suçlarından çıkarıldığı mahkemede ise Bursa’ya türbeleri gezmek için geldiğini söyledi. Tosun, tutuklanarak cezaevine konuldu. Ali Özcan’ın da yakalanmasına çalışıldığı kaydedildi. 
     



 GÜNCEL 


















</TEXT>
</DOC>
