<DOC>
<DOCNO> 103717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yazar/pulur.html </URL>
<DATE> 2002/08/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Değişseler n’olur, değişmeseler n’olur 
</HEADLINE>
<TEXT>

     DENİZ Baykal değişse ne olur, değişmezse ne olur 
     Eğer değişmişse, yani "Bir Bölen" olmaktan çıkmışsa, bu seçimde "Kemal Derviş" şansını iyi kullanır, başarıya ulaşır. 
     Ya değişmemişse, yani "benden olsun, az olsun " huyunu sürdürürse, başarısız olur, seçimi kaybeder, belki de yine barajın altına düşer. 
     Ama Deniz Baykal’ın değişmemesi, rejim sorunu haline gelmez, kimse "Deniz Baykal değişmemiş " diye endişeye kapılmaz. 
     
     OYSA, Tayyip Erdoğan "değişmemişse" yani "değiştim" diye takiyye yapıyorsa, bunu allayıp, pullayıp bazılarına yutturuyorsa, seçim ertesi "Ben değişmedim" diye, marifetlerini sıralamaya başlarsa, işte o zaman rejim sorunu ortaya çıkar. 
     
     O zaman, ne mi olur 
     Ertuğrul Özkök’ün, pek beğendiği, Prof. Erdoğan Teziç’in "kendisini savunan demokrasi" kavramı gündeme gelir. 
     Unutanlara hatırlatalım, Sayın Teziç, bu kavramı "28 Şubat’ın en canlı günlerinde" ortaya atmıştı 
     Özkök de geçen perşembe günü, bunu hatırlatıyordu, Tayyip Erdoğan’ın Hıdiv Kasrı’na koyduğu içki yasağını örnek vererek. 
     
     MEĞER, bu memlekette "solu" ne kadar seven varmış... 
     Herkes "solu birleştirmesi" için Kemal Derviş’e destek, arka verdi. 
     TÜSİAD’dan tutun da, aklınıza, gelen malum kişilere kadar, herkes... 
     Niye 
     Çünkü ortada onları korkutacak, tedirgin edecek bir sol yok da ondan... 
     Kemal Derviş solcu mu 
     Dünya Bankası’ndan "ruhsatlı" IMF’den "destekli" "solcu" olunuyorsa, Kemal Derviş de, o kadar solcudur. 
     
     BIRAKALIM, Kemal Derviş’in sağcılığını, solculuğunu da bir başka soru soralım 
     "Kemal Derviş, hem İsmail Cem’i, hem YTP’yi sattı mı " 
     Evet, sattı, tabii siyasi pazarda... 
     Ama YTP "Bizi Derviş sattı " deyip, işin içinden sıyrılamaz... 
     "YTP solcu parti değildir " lafını kim söylemiştir 
     Partinin Genel Sekreteri İstemihan Talay 
     İncili Çavuş’un özür dilemesi gibi "Galiba solcuyuz " düzeltmesini kim yapmıştır 
     Genel Başkan ismail Cem 
     Eeee, niye Kemal Derviş’e kızıyorsunuz 
     Siyaset ciddi bir iştir, siyaset acımasızdır, siyasette duygusallık yoktur. 
     
     VE tabii "fantezi" de yoktur. 
     Bir marifetmiş gibi, zemzem kuyusuna işeyen Arap misali, adını bile çözemediği partinin şakşakçılığını yapmak fantezidir. 
     Evet, siyasette fantezi yoktur, fantezinin yeri malumdur. 
     
     







Sorular 


YÖK adaleti... 


Derviş ve iktidar 


"Durun, siz kardeşsiniz .." 


Üniversiteli gençlik mutlaka oy kullanmalı 


Yalnız bizde değil... 


Nasıl anlatsam, nerden başlasam 


Değişseler n’olur, değişmeseler n’olur 


CHP’li Derviş ve seçim 


CHP’ye gelecek yeni oyları kim engeller 


Rakamlar yanıltıyor 


Solcu kimdir Sol birleşir mi 


</TEXT>
</DOC>
