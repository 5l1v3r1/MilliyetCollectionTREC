<DOC>
<DOCNO> 127051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo07.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gollere yabancı futbolcu damgası... 
</HEADLINE>
<TEXT>

     Birinci Süper Futbol Ligi'nde 2002-2003 sezonunun 18 maçlık ilk bölümünde filelere giden toplam 440 golden 128'ine yabancı futbolcular imza attı. 
     Türkiye'de futbol yaşantılarını sürdüren ''lejyonerler'', Birinci Süper Futbol Ligi'nin ilk 18 maçlık bölümündeki gollerin yüzde 29.09'unu kaydetti. 
     Bu arada yabancı oyuncuların attığı toplam 128 gol, 40 ayrı futbolcu arasında dağıldı. 
     
     G.ANTEPSPOR, G.BİRLİĞİ VE F.BAHÇE 

     Ligin ilk bölümünde gollerinin yarısından fazlasına yabancı futbolcuları imza atan 3 takım bulunuyor. 
     Gaziantepspor'un toplam 31 golünden 17'sini yüzde 54.83 , Gençlerbirliği'nin 47 golünden 25'ini yüzde .19 ve Fenerbahçe'nin 39 golünden 20'sini yüzde 51.28 yabancı oyuncuları kaydetti. 
     
     SAMSUNSPOR'UN ''SİFTAHI'' YOK 

     Ligin ilk bölümünde yabancı oyuncuları hiç gol atamayan tek takım ise Samsunspor oldu. 
     Karadeniz ekibinin rakip filelere gönderdiği gollerin tamamı Türk oyunculardan gelirken, yabancılar gollere katkıda bulunamadı. 
     
     EN GOLCÜSÜ VIOLA 

     Ligde geride kalan 18 maçlık ilk bölümde yabancı oyuncular içinde en fazla golü Gaziantepspor'dan Viola attı. 
     Brezilyalı futbolcu, kırmızı-siyahlı forma altında 11 gole ulaşırken, aynı zamanda ''Gol Krallığı'' yarışmasında da Bursasporlu Okan Yılmaz'ın ardından 2. sırada yer aldı. 
     Viola'yı 9 golle Gençlerbirliği'nden Youla ile kalp rahatsızlığı nedeniyle ilk yarıyı tamamlayamayan Fenerbahçeli Washington izliyor. 
     
     KONA, TARİHE GEÇTİ 

     İstanbulsporlu futbolcu Andre Kona, Türk futbol tarihine geçti. 
     Türkiye'deki 10. sezonunu geçiren Kongolu futbolcu, 18. haftada Adanaspor'a attığı golle, ''100'ler Kulübü''nün son üyesi oldu. 
     1993-94 sezonunda Türkiye'ye gelen ve bundan önceki sezonlarda Gençlerbirliği, Antalyaspor ve Diyarbakırspor formaları giyen Kona, Türk futbol tarihinde en çok gol atan futbolcuların yer aldığı listeye girmeye hak kazandı. 
     Kona ayrıca, geçen yıllarda Fenerbahçe forması giyen ve sonradan Türk vatandaşlığına da geçen Boşnak Elvir Boliç'ten sonra bu hakkı kazanan 2. yabancı futbolcu onuruna erişti. 
     Andre Kona, Tanju Çolak'ın toplam 240 gol atarak, listenin en başında yer aldığı ''100'ler Kulübü''nün 22. üyesi oldu. 
     
     YABANCILARIN GOL SAYILARI 

     Adanaspor Pachola 3 
Altay Owana 1 
Ankaragücü Augustine 8 , Niculescu 1 
Beşiktaş Pancu 5 , Nouma 1 , Ronaldo 1 
Bursaspor Franja 3 , Junior 2 
Denizlispor Bencik 4 , Kabat 2 
Diyarbakırspor Da Silva 1 
Elazığspor Meszaros 7 
Fenerbahçe Washington 9 , Ortega 5 , Revivo 2 , Johnson 2 , Steviç 1 , Rapaiç 1 
Galatasaray Christian 3 , Felipe 2 , Sarr 1 , Baliç 1 
Gaziantepspor Viola 11 , Romaschenko 2 , Cesar 2 , Preko 1 , Bouazizi 1 
Gençlerbirliği Youla 9 , Ahmet Hassan 8 , Thomas 5 , Philip 3 
Göztepe Rachid 1 
İstanbulspor Deniz Uygar 2 , Kona 2 
Kocaelispor Lazarov 5 , Yordanov 3 
Malatyaspor Duro 2 , Oliviera 2 
Samsunspor - 
Trabzonspor Aurelio 3 
Not Türk vatandaşlığına geçen futbolcular, yabancı olarak değerlendirilmiştir. 

     
</TEXT>
</DOC>
