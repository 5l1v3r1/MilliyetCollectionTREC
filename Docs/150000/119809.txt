<DOC>
<DOCNO> 119809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sontur15.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan-Simitis görüşmesine Dışişleri'nden kimse alınmadı mı 
</HEADLINE>
<TEXT>

     Dışişleri Bakanı Yaşar Yakış, AK Parti Genel Başkanı Recep Tayyip Erdoğan ile Yunanistan Başbakanı Kostas Simitis'in Atina'da yaptığı görüşmelere Dışişleri Bakanlığı yetkililerinin alınmadığına dair basında yer alan haberleri değerlendirdi. 
     Yakış, Dışişleri Bakanlığı'nda gazetecilerin konuya ilişkin soruları üzerine, şunları söyledi 
     ''Diplomat olan ya da olmayan ayrımı yok. Sadece bir toplantı yapıldı. Simitis, tüm konuları burada mı görüşelim yoksa genel bir giriş yapıp, heyetler arasında mı ayrıntıya girelim diye sordu. Sayın Erdoğan da burada her şeyi görüşebiliriz dedi. Dolayısıyla müzakerelerin tamamı başbaşa kısımda görüşülmüş oldu. İki taraf arasında bu görüşmenin daha önceden kaç kişi olacağı da belirlenmişti, bir artı iki denmişti. Dolayısıyla görüşmede Sayın Erdoğan'ın siyasi danışmanı ile ben vardım.'' 
     





</TEXT>
</DOC>
