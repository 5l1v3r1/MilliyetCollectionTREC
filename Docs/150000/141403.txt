<DOC>
<DOCNO> 141403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/siyaset/siy02.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu kadro kuruyor 
</HEADLINE>
<TEXT>

     ANKARA Milliyet 

     Milli Eğitim Bakanı Erkan Mumcu, Atatürk ilke ve inkılaplarına aykırı etkinlikte bulunduğu gerekçesiyle faaliyetine son verilen Türk Din Eğitimi Vakfı’nın TÜDEV iki kurucu üyesini şube müdürü olarak atadı. Mumcu, Din Öğretimi Genel Müdürlüğü Şube Müdürü Mehmet Çatakçı’nın yerine Sait Balcı’yı atadı. Mumcu, TÜDEV’in kurucu üyeleri Hacı Murat Turgut, Süleyman Arslan ile Harun Karcı’yı da genel müdürlükte görevlendirdi. 
     Mumcu, Ercan Türk’ü daire başkanı olarak atadı. Eski Din Öğretimi Genel Müdürü Ahmet Gül, personeliyle kurduğu TÜDEV aracılığıyla içeriği Atatürk ilke ve inkılapları, Milli Eğitim Temel Kanunu’na aykırı değerlendirmelerin bulunduğu kitap ve takvimleri, Talim ve Terbiye Kurulu’ndan izin almaksızın, imam hatip liselerine sattırdığı gerekçesiyle 2000 yılında yargılanmıştı. 
     
     Sezer’e şik yet ettiler 
     Öte yandan rektörler, Mumcu’yu, "Yükseköğretim Kanunu Tasarı Taslağı" nedeniyle Cumhurbaşkanı Ahmet Necdet Sezer’e şik yet etti. "Mumcu’ya rektörlerin mutabakatını sağlamadan yasayı çıkarmasının sakıncalı olduğunu söyledim" diyen Sezer’in, hafta içinde Mumcu’yu Köşk’e davet edeceği öğrenildi. 
     



 SİYASET 















</TEXT>
</DOC>
