<DOC>
<DOCNO> 116726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun24.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız televizyonları "AKP ezici üstünlük sağladı" 
</HEADLINE>
<TEXT>

     Fransız televizyon kanalları, Adalet ve Kalkınma Partisi'nin milletvekili seçimlerinde büyük bir zafer elde etmesine geniş yer verdiler. 
     TF1 kanalı, Türk seçmenin geleneksel partileri tamamen dışladığını belirterek, AB'nin Turkiye'deki seçim sonuçlarını yakından izlediğini hatırlattı. 
     France 2 televizyon kanalı ise AKP yöneticilerinin bile bu kadar yüksek oranda oy oranı beklemediklerini belirtti ve sonuçların Türk seçmenin radikal bir değişim beklentisini ortaya koyduğunu ifade etti. Fransız kanalı, ''açık farklı seçim zaferine rağmen, AKP'nin ne kadar istikrar getireceğinin tartışmalı olduğu'' yorumunu yaptı. 
     France 3 kanalıysa AKP'nin ezici bir üstünlükle yarışı önde tamamladığını kaydetti. Bu kanal, Türk seçmenin iktidara gelen partiden en önemli beklentisinin ekonomik krizi aşmak olduğunu belirtti. 
     





</TEXT>
</DOC>
