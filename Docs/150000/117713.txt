<DOC>
<DOCNO> 117713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/spor/spo04.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İç transfer harek tı 
</HEADLINE>
<TEXT>

Trabzon 3 yıllığına yeniden anlaştığı Aurelio’nun ardından, Petkoviç, Erman Güraçar ve Mehmet Yılmaz’a imza attırmak için kolları sıvadı 
     Yönetim atakta 
     TRABZONSPOR iç transferde yıldızlarıyla sözleşme uzatabilmek için harekete geçti. İlk etapta Aurelio ile üç yıllığına yeniden anlaşan Bordo - Mavililer, şimdi de gündemine Petkoviç, Erman Güraçar ve Mehmet Yılmaz’ı aldı. Kiralık oynayan Mehmet Yılmaz’ın yanı sıra halen sözleşmeleri devam eden kaleci Petkoviç ve golcü Mehmet Yılmaz’a teklif götürülmesi kararlaştırıldı. 
     
     Sıcak baktılar 
     ALTAY’DAN kiralanan Mehmet Yılmaz’ın bonservisi için 700 - 800 bin dolarlık bir rakamın ayrıldığı öğrenildi. Genç golcü, Trabzonspor’da kalmak istediğini ve imzaya hazır olduğunu bildirdi. Kaleci Petkoviç ise, "Kalmak için her türlü özveriyi gösteririm. Avrupa Kupaları’na katılmayı başarırsak, işler daha da kolaylaşır. Trabzon’da uzun süre kalmak istiyorum" dedi. 
     
     Sümer kararsız 
     TRABZONSPOR Başkanı Özkan Sümer, aralık ayı içinde yapılacak olan kongrede aday olup olmayacağı konusunda net bir karar vermediğini açıkladı. Sümer, "Bazı gazetelerde adaylığım konusunda ilginç ifadeler yer alıyor. Şu ana kadar kesin karar vermiş değilim. İddia edilenler gerçeği yansıtmıyor. Kongreye daha çok var. Gelişecek şartlara göre kararımı belirleyeceğim" dedi. 
     
     Güneş’ten mesaj 
     MİLLİ Takımlar Teknik Direktörü Şenol Güneş, dinlenmek için gittiği Trabzon’da dostluk mesajları verdi. Güneş, Trabzonspor Teknik Direktörü Samet Aybaba ile arasında her hangi bir sorunun olmadığını açıkladı. Güneş şunları söyledi "Samet Aybaba benim beğendiğim teknik adamlardan birisi. Kendisine en zor dönemlerinde destek oldum. Türk antrenörleri hakkında söylediği sözler kendisini bağlar" dedi. 
     



 SPOR 






















</TEXT>
</DOC>
