<DOC>
<DOCNO> 132645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko08.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Frankfurt Borsası 1992'den bu yana özel şirket yönetiminde... 
</HEADLINE>
<TEXT>

     Özelleştirme süreci yaklaşık 2 yıl süren Frankfurt Borsası, 1992 yılından bu yana Deutcshe Börse AG adlı özel şirket tarafından yönetiliyor. 
     Frankfurt borsasında 11 Aralık 1992 tarihinde düzenlenen olağanüstü toplantıda, borsanın Deutsche Börse AG Alman borsası adlı özel şirket tarafından devralınması kararlaştırıldı. 
     Özelleştirme süreci yaklaşık 2 yıl süren Frankfurt borsasının ticaret siciline kaydı ve Deutsche Börse AG tarafından resmen devralınması, 16 Aralık 1992 tarihinde gerçekleşti. 
     Frankfurt borsası tarafından A.A'ya yapılan açıklamada, genel kurulun, borsada hissesi bulunan şirketlerin tüm hisselerinin de Deutsche Börse AG'ye devredilmesini kararlaştırdığı belirtildi. 
     İştiraklerin yoğunlaşması sonucu borsada daha verimli hizmet veren bir sistemin ortaya çıktığı, böylece Alman hisse ve borsa sektöründe faaliyet gösteren büyük şirketlerin 2 yıl içinde Deutsche Börse AG'nin çatısı altında toplanmış olduğu kaydedildi. 
     Katılımlar sayesinde daha çeşitli alanlarda teklifler sunmaya başlayan Deutsche Börse AG'nin uluslararası alanda da rekabet gücünü arttırdığı vurgulandı. 
     Açıklamada, yerel borsaların iştirakleri ile ülke çapında daha verimli hizmet verildiği, ancak Deutsche Börse AG'nin kendisini sadece ulusal değil, bir Avrupa borsası olarak gördüğü ifade edildi. 
     Açıklamada ayrıca, 1 Nisan 1993 tarihinde başarılı bir şekilde uygulamaya konulan BOSS adlı elektronik ''Orderrouting'' sisteminin de, hizmetlerin koordine edilmesine büyük katkı sağladığı belirtildi. 
     





</TEXT>
</DOC>
