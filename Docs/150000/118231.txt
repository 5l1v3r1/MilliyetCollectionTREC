<DOC>
<DOCNO> 118231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sondun13.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AB kamuoyu, Doğu Avrupa'ya genişleme hakkında bilgisiz 
</HEADLINE>
<TEXT>

     Avrupa Birliği'nin AB Doğu Avrupa'ya doğru genişlemesi, kamuoyunda bilgisizlik ve kayıtsızlıkla karşılanıyor. 
     AB'nin müstakbel yeni üye ülkeleri vatandaşları, genişleme hakkında pek az şey biliyor ve pek de umursamıyor. AB'nin kamuoyu araştırma kurumu Eurobarometer'in, 16 bin AB vatandaşını kapsayan kamuoyu araştırmasına göre, halkın sadece beşte biri genişleme hakkında fikre sahip. 
     Üçte ikiden fazla çoğunluk genişlemeyi, barış ve AB'nin dünyadaki konumunu güçlendireceği inancıyla destekliyor. AB'de kamuoyunun yarısından fazlası, genişlemenin maliyetinden korkup, fonların daha yoksul yeni üyelere kaymasıyla kaybedeceklerinden endişeli. İnsan kaçakçılığı, kaçak göçmen girişlerinde artışla suçların artacağı ve iş güvencesinin azalacağından da korkuluyor. 
     AB üyesi ülkelerde çoğunluk yeni üye adaylarını bilmezken, Eurobarometer'in bir başka kamuoyu araştırmasına göre, 10 önde gelen aday ülkede AB üyeliğini destekleyenlerin oranı, yüzde 50'nin biraz üzerinde, doğrudan karşı çıkanların oranı ise yüzde 14. 
     AB üyeliğinin zihinlerde ve yüreklerde pek yer edemediği yeni aday ülkelerde kimisi, daha büyük ölçekli AB'de ikinci sınıf vatandaş olmaktan ürküyor. Kimileri de ''AB üyeliğinin sağlık, eğitim ve benzeri temel sorunları, sihirli dokunuşla halletmeyeceği'' görüşünde. 
     





</TEXT>
</DOC>
