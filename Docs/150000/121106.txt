<DOC>
<DOCNO> 121106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun24.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Kıbrıs'ta uzlaşma beklentisi sürüyor" 
</HEADLINE>
<TEXT>

     AB Komisyonu, Kopenhag zirvesine kadar Kıbrıs konusunda bir uzlaşmaya varılmasını umut etmeyi sürdürdüğünü açıkladı. 
     Komisyon'un genişlemeden sorumlu üyesi Günther Verheugen'in sözcüsü Jean-Christophe Filori, ''Fransa Cumhurbaşkanı Jacques Chirac, NATO zirvesinde yaptığı açıklamada, Kıbrıs konusunda, AB'nin sorun ithal etmek istemediğini söyledi ve bu sözlerinin Kıbrıslı Rumlara da yönelik bir mesaj olduğunu belirtti. AB Komisyonu bu görüşü paylaşıyor mu '' sorusuna şu yanıtı verdi 
     ''Herkesin tercih ettiği çözüm, Kıbrıs'ta, AB'ye tam üyelikten önce bir uzlaşma olmasıdır. AB'nin öncelik verdiği yaklaşım budur. Ancak bu, Kıbrıs'ın katılımı için bir önkoşul değildir. Kopenhag zirvesinden önce bir mutabakat sağlanması umudunu sürdürüyoruz. BM'nin girişimlerini destekliyoruz.'' Chirac'ın, ''Türkiye laik bir ülkedir. Modern Türkiye'nin babası olan Mustafa Kemal'in mirası ve tarihi bir kazanım olan laikliğin Türkiye'de yeniden tartışma konusu yapılmaması beklentisindeyiz'' şeklindeki sözlerinin AB Komisyonu tarafından nasıl değerlendirildiğinin sorulması üzerine, Filori şunları söyledi 
     ''Laikliğin AB'ye katılım için bir ölçüt olup olmadığı tartışması Komisyon'un işi değildir. Kriterler arasında insan hakları, hukuk devleti unsurları, din ve inanç özgürlüğü bulunuyor. AB'ye yakında üye olacak ülkelerin bazılarının anayasasında din unsuru yer buluyor. Bu, AB açısından hiçbir zaman sorun olmadı.'' 
     





</TEXT>
</DOC>
