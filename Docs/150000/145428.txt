<DOC>
<DOCNO> 145428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yasam/yas20.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet'e takılanlar 
</HEADLINE>
<TEXT>

     
     
Hotmail’de e-posta sınırlaması      DIŞ HABERLER SERVİSİ 

     Amerikan yazılım devi Microsoft, ücretsiz e-posta servisi veren Hotmail’ aracılığıyla gönderilecek mektup sayısını günde 100 adetle sınırladı. Microsoft yetkilileri, kararın, spam’ olarak adlandırılan kitle halinde lüzumsuz e - posta gönderilmesini engellemek amacıyla alındığını, ancak kullanıcıların yüzde 99’unun gereksiz e -posta göndermedikleri için kısıtlamadan etkilenmeyeceklerini belirttiler. Uzmanlar gereksiz e - posta miktarının son 18 ayda yüzde 500 arttığını bildirdiler. 
     
Dizüstü bilgisayar’ın mucidi öldü      Dizüstü bilgisayarlara ilham veren, ilk taşınabilir bilgisayarın mucidi ve öncüsü Adam Osborne, 64 yaşında öldü. İlk karısı Cynthia Geddes, İngiltere’den göç ettikten sonra uzun süre California’daki Berkeley kentinde oturan Osborne’un, Hindistan’ın güneyindeki küçük Kodiakanal köyünde geçirdiği felç yüzünden öldüğünü açıkladı. 1981 yılında piyasaya sürdüğü 11 kiloluk ilk taşınabilir bilgisayarla büyük bir ticari başarı elde eden Osborne’un adını taşıyan şirketi, iki yıl sonra iflas etmişti. Osborne’un ayda 10 binden fazla satan portatif dikiş makinesi iriliğindeki bilgisayarı, o dönem büyük beğeni toplamıştı. 
     
Bu bebek kopya ’ymış      İnsanoğlunun uzaylılar tarafından kopyalanarak yaratıldığına inanan Raelian isimli tarikatın yan kuruluşu Clonaid, kopyaladığını iddia ettiği üçüncü bebeğin fotoğrafını basına sundu. Şu ana dek beş kopya bebek ürettiklerini’ açıklayan Clonaid Başkanı Brigitte Boisselier, Brezilya’nın Sao Paulo kentindeki basın toplantısında, Japonya’da doğan üçüncü kopya bebeğin kuvöz içindeki fotoğrafını gösterdi. Clonaid, kopyalanarak hayata geldiği iddia edilen ilk bebek olan Eve Havva ile ilgili bilgi vermemiş, bu tutumunu daha sonraki bebekler için de sürdürmüştü. 
     


YAŞAM 



















</TEXT>
</DOC>
