<DOC>
<DOCNO> 132295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun03.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MYERS’a PKK sitemi 
</HEADLINE>
<TEXT>

Genelkurmay Başkanı, ABD’lilerin PKK ile yaptığı görüşmeden duyulan rahatsızlığı Myers’e iletti... 
     ANKARA Milliyet 

     Terör örgütü PKK - KADEK’in Amerikalılarla görüştüğü yönündeki tespitlerden duyulan rahatsızlığın ABD Genelkurmay Başkanı Orgeneral Richard Myers’a iletildiği belirtildi. 
     ABD’li yetkililerin PKK - KADEK’in üst düzey yöneticileriyle görüştüğü yönündeki tespitlerin Genelkurmay Başkanı Orgeneral Hilmi Özkök ile Myers arasında gerçekleşen görüşmelerde gündeme geldiği kaydedildi. ABD’li yetkililerin "PKK - KADEK’le görüşen bu Amerikalıların, ABD hükümeti ya da ona bağlı herhangi bir kuruluşla hiçbir irtibatları yok" yanıtını vermesine karşın, söz konusu rahatsızlığın Myers’ın ziyaretinde de gündeme geldiği ifade edildi. Org. Özkök’ün, ABD’li muhatabına, bu tür olayların 11 Eylül’den sonra ABD’nin dünya ölçeğinde bayraktarlığını yaptığı terörle mücadele misyonuna uymadığı mesajını verdiği kaydedildi. 
     
     YALANLADILAR 
     ABD’nin Ankara Büyükelçiliği üst düzey yetkilileri ise "PKK ile yapılan görüşmeyle" ilgili iddiaları reddetti. Haberlere kaynaklık eden Davut Bağıstani’nin ise PKK militanı olduğunu söyleyerek, "Bu tarz iddialar bütünüyle gerçekdışıdır. Amerikalı yetkililer, PKK ya da KADEK ile hiçbir temasta bulunmamıştır" dedi. 
     



 GÜNCEL 




















</TEXT>
</DOC>
