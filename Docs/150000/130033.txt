<DOC>
<DOCNO> 130033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo09.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor da Beyşehir'de tesis kurmak istiyor... 
</HEADLINE>
<TEXT>

     Konya'nın Beyşehir İlçesi'nde, Fenerbahçe'den sonra Trabzonspor'un da kamp amaçlı spor tesisi kurmak için belediyeye başvurduğu bildirildi. 
     Alınan göre, Türkiye'nin en büyük tatlı su gölünün bulunduğu Beyşehir İlçesi, uygun rakımı, temiz havası ve zengin bitki örtüsü nedeniyle büyük spor kulüplerinin gözdesi durumuna geldi. 
     Beyşehir Belediye Başkanı Hanefi Kasapoğlu, Trabzonspor Kulubü Yönetim Kurulu'nun Beyşehir'de spor kompleksi kurma kararı aldığı ve bu karar doğrultusunda, bordo-mavili kulübün genel sekreteri Mehmet Ören imzasıyla belediyelerine, ''Yönetim kurulu kararı gereğince Beyşehir Belediyesi'nin spor kulüplerine, spor kompleksi kurmak amacıyla tahsis ettiği araziden Trabzonspor Kulübü Derneği olarak yararlanmak istiyoruz'' ifadeleri yer alan yazı ulaştırdıklarını kaydetti. 
     Kasapoğlu, belediye meclisinin, gelecek ayki olağan toplantısında Trabzonspor Kulübü'nün bu talebini değerlendireceğini bildirdi. 
     Daha önce de Fenerbahçe'nin ilçelerinde tesis kurmak için çalışma başlattığını, bu kulüpten sonra Trabzonspor'un da bu yönde talepte bulunmasının sevindirici olduğunu ifade eden Kasapoğlu, ''Trabzonspor'un isteğine belediye olarak sıcak bakıyoruz'' dedi. 
     





</TEXT>
</DOC>
