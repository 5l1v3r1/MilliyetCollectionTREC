<DOC>
<DOCNO> 128126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/soneko45.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yılı rekorla kapadı... 
</HEADLINE>
<TEXT>

     İMKB Bileşik Endeksi 2. seansta 92.17 puan artışla 18,625.02 puandan, yeni bir 2003 yılı rekoruyla kapandı. 
     Hisse senetleri 2. seansta ortalama yüzde 0.50 oranında değer kazandı. 
     Bundan önceki kapanış rekoru, 18,387.58 puanla 22 Aralık günkü kapanışta kırılmıştı. 
     İlk seanstaki 239.93 puanlık artış dikkate alındığında Borsa endeksi, günün tamamında 332.10 puan yükseldi. Hisse senetlerindeki günlük değer artışı da yüzde 1.82 oldu. 
     2. seans kapanışında mali endeks 140.87 puan artışla 25,594.77 puana, sanayi endeksi 45.31 puan artışla 16,299.23 puana, hizmetler endeksi 27.57 puan artışla 9,923.02 puana yükseldi. 
     Böylece ilk seansa göre mali grup hisseler ortalama yüzde 0.55, sanayi grubu hisseler ve hizmetler grubu hisseler ortalama yüzde 0.28 değer kazandı. 
     2. seansta işlem gören toplam 291 hisse senedinden 125'i değer kaybetti, 98'i değer kazandı, 68'inin fiyatında değişiklik olmadı. 
     Seansta, 329 trilyon 437 milyar 772 milyon liralık işlem hacmi kaydedildi. Günlük işlem hacmi ise 663 trilyon 320 milyar 857 milyon lira olarak hesaplandı. 
     2. seansta Doğan Holding, Yapı Kredi Bankası, Sabancı Holding, İş Bankası C ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
