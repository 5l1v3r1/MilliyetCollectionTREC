<DOC>
<DOCNO> 105601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/magazin/mag00.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızıgül gözaltında 
</HEADLINE>
<TEXT>

Mahsun Kırmızıgül, Prestij Müzik’in eski ortaklarından Hilmi Topaloğlu’nun "Tehdit ediliyorum" şeklindeki iddiaları üzerine sorgulandı 
     ERDAL KILINÇ İstanbul 

     Prestij Müzik’in eski ortaklarından ünlü sanatçı Mahsun Kırmızıgül, Organize Şube ekipleri tarafından gözaltına alındı. 
     Yaklaşık 1 ay önce şirketin ortaklarından Hilmi Topaloğlu, "tehdit edildiği ve tartaklandığı" iddiaları üzerine adli makamlara şik yette bulundu. Bunun üzerine DGM, Prestij Müzik’in hesaplarını incelemek ve ortaklar arasındaki ilişkileri açığa çıkarmak için polise talimat vererek, operasyon başlattı. Ünlü sanatçı Kırmızıgül ve bazı sanatçıların da aralarında bulunduğu bir çok kişi bunun üzerine gözaltına alınarak sorgulanmaya başladı. Kırmızıgül’ün, şirketin borçlu olduğu gerekçesiyle kendi payına düşen hisse senetlerini İbrahim Genç’e sattığı ve Prestij Müzik ile herhangi bir bağlantısının bulunmadığını söylediği öne sürüldü. 
     
     



 MAGAZİN 















</TEXT>
</DOC>
