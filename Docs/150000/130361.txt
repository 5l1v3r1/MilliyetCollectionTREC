<DOC>
<DOCNO> 130361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/soneko04.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta 154 gün vadeli bono ihalesi düzenleyecek... 
</HEADLINE>
<TEXT>

     Hazine bu hafta 154 gün vadeli bono ihalesi düzenleyecek. 
     Hazine, 14 Ocak Salı günü düzenleyeceği 154 gün vadeli bono ihalesinde kağıtların ihraç tarihi 15 Ocak Çarşamba olarak belirlendi. 
     Geri ödemesi, 18 Haziran 2003 tarihinde yapılacak olan ihalede satılacak konusu senetler, 8 Ocak 2003 ihraç tarihli 161 gün vadeli Hazine bonosunun yeniden ihracı şeklinde olacak. 
     Hazine en son, 7 Ocak tarihinde biri 161 gün, diğeri de 273 gün vadeli olmak üzere iki bono ihalesi düzenlemişti. 
     161 gün vadeli bono ihalesine toplam 1 katrilyon 162.5 trilyon liralık teklif gelirken, ihalede nominal 1 katrilyon 52.2 trilyon liralık satış gerçekleşmişti. İhaledeki net satış miktarı da 861.7 trilyon lira olmuştu. 
     Bu ihalede bileşik faiz yüzde 57.10, basit faiz ise yüzde 50 olarak gerçekleşmişti. 
     273 gün vadeli bono ihalesine ise toplam 1 katrilyon 13.3 trilyon liralık teklif gelinken nominal satış 896.7 trilyon lira, net satış miktarı ise 631.5 trilyon lira olmuştu. 
     İhalede bileşik faiz yüzde 59.61, basit faiz ise yüzde 56 olarak belirlenmişti. 
     Hazine, bu gelecek 31 trilyon 78 milyar lira iç borç, 234.7 milyon dolar dış borç ödemesi gerçekleştirecek. 
     





</TEXT>
</DOC>
