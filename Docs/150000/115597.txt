<DOC>
<DOCNO> 115597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sondun15.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Rusya'dan gazla ilgili açıklama istedi 
</HEADLINE>
<TEXT>

     ABD, Moskova'da Çeçen militanlara karşı düzenlenen ve 100'den fazla rehinenin öldüğü operasyonla ilgili Rusya'dan açıklama istedi. 
     ABD Dışişleri Bakanlığı'ndan bir yetkili, "Ruslardan, kullanılan gazla ilgili bilgi ve orada ne olduğunu anlamamız için bize yardım etmelerini istedik" dedi. 
     Yetkili, operasyon sırasında tiyatro binasında olduğu sanılan 2 Amerikalı ile ilgili bilgi alamadıklarını belirterek, ABD'nin Moskova Büyükelçisi ve diğer görevlilerin kayıp Amerikalıları bulmak için yoğun biçimde çalıştıklarını ifade etti. 
     Washington yönetimi, önceki gün, kuşatmanın bitmesinden dolayı memnuniyet, kayıp olmasından ötürü üzüntü duyulduğunu bildirmiş, Rus güvenlik güçlerinin operasyon taktiği hakkında ise açıklama yapmamıştı. 
     





</TEXT>
</DOC>
