<DOC>
<DOCNO> 106533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun40.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "İsrail, 11 Eylül saldırılarını kullanıyor" 
</HEADLINE>
<TEXT>

     Filistin lideri Yaser Arafat, İsrail'i, terörizmle Filistinliler arasında bağ kurmaya çalışmak amacıyla ABD'de 11 Eylül'de düzenlenen saldırıları suiistimal etmekle suçladı. 
     Arafat, Filistin Yasama Konseyi'nde yaptığı konuşmada, ''bu eşi görülmemiş saldırının kurbanı Amerikan halkına'' desteğini bildirerek, terörizmi kınadı. 
     11 Eylül saldırılarının, dünyada, Ortadoğu'da ve İsrail'le Filistinliler arasındaki dengeleri değiştirdiğini belirten Arafat, İsrail'in, bu saldırıları, terörizmin kurbanı Filistinliler olmasına rağmen, Filistin mücadelesini terörizmle bağlantılandırmak için kullandığını söyledi. 
     Bu arada, The Associated Press ajansı, konuşmasının başında her türlü terörü kınayan Arafat'ın, intihar saldırılarının durdurulması çağrısında bulunmadığına dikkat çekti. 
     AP, daha önce Arafat'ın taslak konuşma metnini yayımlayarak, Filistin liderinin intihar saldırılarını yasadışı ilan edeceğini bildirmişti. 
     





</TEXT>
</DOC>
