<DOC>
<DOCNO> 145222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun19.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon "Nasıriye'de 7 ABD askeri öldü" 
</HEADLINE>
<TEXT>

     ABD Savunma Bakanlığı Pentagon , Irak'ın güneyinde Nasıriye kentinde son çatışmalarda 7 Amerikan askerinin öldüğünü bildirdi. 
     Altıncı gününe giren Irak savaşında resmi açıklamaya göre ABD ordusundan ölen asker sayısı 18'e çıktı. 
     Ölen 7 askerden dördü onbaşı, ikisi çavuş, biri de teğmen. 
     ABD ordusu, Nasıriye'de iki stratejik köprünün denetimi için Kobra helikopterleri ve topçu birlikleriyle Irak savunma birimlerine yüklendi. Bir Amerikan birliğinin Fırat nehrini aşarak Bağdat'ın zaptı için doğu kolunu açtığı ve ilerleme sağladığı bildirildi. 
     Amerikan ordusunun Fırat'ın batı tarafında başkent Bağdat'a 100 km yaklaştığı, bugün açılan doğu yarma kolununsa başkentin 375 km güneyinde bulunduğu kaydedildi. 
     ABD Kara Kuvvetleri orgenerali John Abizaid, dün Nasıriye'de 9 Amerikan askerinin öldüğünü bildirerek, savaş öncesi tahmine göre ölü sayısının ''az'' olduğunu bildirdi. 
     




</TEXT>
</DOC>
