<DOC>
<DOCNO> 108145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur21.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rızaen ırza geçmeye 2 yıl hapis... 
</HEADLINE>
<TEXT>

     Eskişehir'de, 16 yaşından küçük bir kıza rızan ırza geçmek suçundan yargılanan kişi, 2 yıl 5 ay hapis cezasına çarptırıldı. 
     Eskişehir Ağır Ceza Mahkemesi'nde görülen duruşmaya, tutuksuz sanıklar Fadime Eyigül ile Kadir Eyigül katılmazken, tutuklu sanıklar Hasan Hüseyin Şeker ile Necmi Şeker, hazır bulundu. 
     Mahkeme heyeti, savcının iddianameyi okumasının ardından, 16 yaşından küçük kızın rızaen ırzına geçmek suçundan yargılanan sanık Necmi Şeker'in savunmasını dinledi. 
     Necmi Şeker, savunmasında, davalı Z.T. 15 ile kendisinin isteği ile birlikte olduğunu ve söz konusu iddianın gerçeği yansıtmadığını belirterek, tecavüz suçu işlemediğini savundu. 
     Mahkeme heyeti, şahitleri dinledikten sonra, tutuksuz sanıklar Fadime ve Kadir Eyigül ile tutuklu sanık Hasan Hüseyin Şeker'in beraatine, rızaen ırza geçme suçundan yargılanan Necmi Şeker'in de 2 yıl 5 ay hapis cezasına çarptırılmasına karar verdi. 
     Necmi Şeker, geçen Nisan ayında Z.T'nin babası Recep Talay'ın, kızına tecavüz edildiği iddiasıyla suç duyurusunda bulunması üzerine tutuklanarak cezaevine konulmuştu. 
     Tutuksuz Fadime ve Kadir Eyigül ile tutuklu Hasan Hüseyin Şeker de, Necmi Şeker'e yardım ve yataklık suçundan yargılanıyorlardı. 
     





</TEXT>
</DOC>
