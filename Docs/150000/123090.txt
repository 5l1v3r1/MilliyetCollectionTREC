<DOC>
<DOCNO> 123090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/siyaset/siy04.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan’ın cami ziyareti 
</HEADLINE>
<TEXT>

     WASHINGTON AA 

     ABD Başkanı George Bush, Müslümanların Ramazan Bayramı’nı kutlamak için başkent Washington’da bir camiyi ziyaret etti. Irak’a olası askeri operasyonda Amerikalı Müslümanların desteğini almaya çalışan George Bush, "milyonlarca Amerikalı dostun Müslümanlığın ibadetlerini yerine getirdiğini ve Amerikalı Müslümanların dürüstlük, adalet ve şefkat içinde yaşadıklarını" söyledi. 11 Eylül’deki saldırıların ardından ikinci defa bir İslam merkezini ziyaret eden Bush, "Ordumuzun ve yönetimimizin Müslüman üyeleri, ulusumuzun dünyada barış, adalet ve özgürlük gibi değerleri için dostça hizmet veriyor" dedi. Camideki din adamları ise Bush’un ziyaretinin, ABD’de İslam düşüncesi ve ibadetine gösterilen hoşgörü ve değeri ifade ettiğini söyledi. 
     
     



 SİYASET 
















</TEXT>
</DOC>
