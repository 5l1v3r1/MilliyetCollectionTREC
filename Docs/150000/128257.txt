<DOC>
<DOCNO> 128257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun06.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo'da 3 yaşlı. pirinç kekinden boğulup öldü... 
</HEADLINE>
<TEXT>

     Yaşlı 3 Japon, yeni yıl için yapılan pirinç keki boğazlarında kalınca boğularak öldü. 
     Tokyo İtfaiye Müdürlüğü yetkililerinin açıklamasına göre, geleneksel yapışkan pirinç kekinden yiyen 86 yaşında bir erkek önceki gün, 85 yaşında bir erkekle 92 yaşında bir kadın ise dün boğuldu. 
     Pirinç keki boğazlarında kaldığı için hastaneye kaldırılan 22 kişiden 10'u ise komada. 
     Japonya'da her yıl özellikle yaşlılar arasında, ''mochi'' pirinç keki boğazlarında kaldığı için ölenler oluyor. Geçen yıl 20 kadar kişi hastaneye kaldırılmış, ancak ölen olmamıştı. 
     Japonya İtfaiye Müdürlüğü, dün yayınladığı uyarıda, pirinç keklerinin küçük lokmalar halinde, çok çiğnenerek ve bol içecekle yenmesini salık vermişti. 
     Mochi pirinci, geleneksel olarak kızartılıp deniz yosununa sarılmış olarak ya da et suyu çorbada yeniyor. 
     





</TEXT>
</DOC>
