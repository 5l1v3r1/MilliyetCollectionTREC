<DOC>
<DOCNO> 120558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/bnba.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpücem dedim sana 
</HEADLINE>
<TEXT>

NBA’in unutulmaz isimlerinden Charles Barkley, "19 sayı atamaz" dediği Çinli Ming’in 20’ye ulaşması üzerine girdiği iddiayı kaybetti, bir eşeğin poposunu öptü 
     NBA’DE oynadığı zamanlarda sahadaki çılgınlıklarıyla tanınan Sir’ Charles Barkley bu kez de dilinin kurbanı oldu. Basketbolu bırakan ünlü yıldız, Houston Rockets - LA Lakers maçı öncesinde ünlü yorumcu Kenny Smith ile röportaj yaparken 2.25 boyundaki Çin’li Pivot Yao Ming’in 19 sayı atamayacağını iddia etmişti. 
     BARKLEY bu yorumunu, eğer iddiayı kaybederse bir eşeğin poposunu öpeceği sözüyle de pekiştirince, olanlar oldu. Ming’in 20 sayı ile maçı tamamlamasının ardından da sözünden dönemedi. Sir, Dallas - Houston maçı öncesinde 16 bin seyircinin önünde salona getirilen eşeği poposundan öptü ve Ming hakkında bir daha iddialı demeç vermeyeceğini söyledi. 
     
Hido reklam yıldızı      ABD’DEKİ basketbol elçimiz Hidayet, Amerikan Fox spor kanalında gösterilen reklam filminde yer aldı. Sacramento Kings takımıyla Meksika tarzı fast - food lokantalar zinciri Taco Bell arasında yapılan anlaşmayla çevrilen reklamda Hidayet, basketbolseverlere Türkçe soru yönelterek, İngilizce karşılıklarını vermelerini istiyor. NBA’de Dallas Mavericks sahasında Houston Rockets’ı da 103 - 90 yenerek, 12. maçından da galibiyetle ayrıldı ve Ortabatı Grubu liderliğini sürdürdü. Portland Trail Blazers ise deplasmanda Seattle Supersonic’i 89 - 85 yendi. 
     



 SPOR 




























</TEXT>
</DOC>
