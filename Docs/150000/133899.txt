<DOC>
<DOCNO> 133899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sonspo02.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Olası Irak Savaşı, sporu da etkiledi... 
</HEADLINE>
<TEXT>

     Ortadoğu'da olası bir Irak Savaşı, sporu da olumsuz yönde etkiliyor. 
     Serbest ve Grekoromen Güreş Milli Takımları'nın, ABD'de yapmayı düşündüğü kamp ve bu ülkenin Colorado eyaletinde 8-9 Şubat tarihlerinde gerçekleştirilecek olan Uluslararası Colorado Springs David Schultz Turnuvası'na katılmasına, Irak'taki gelişmeler nedeniyle izin verilmedi. 
     Turnuvanın bitiminde Grekoromen Milli Takımı, bu ülkede 15 günlük bir kamp yapmayı planlıyordu. 7 serbest, 7 de grekoromen güreşçiden oluşacak milli takımlara, devletin ilgili makamları tarafından Irak'ta çıkabilecek bir savaş nedeniyle izin çıkmadı. 
     Öte yandan Güreş Federasyonu, Grekoromen Milli Takımı'nın daha önce katılmayı planladığı ve 1-2 Şubat tarihlerinde ABD'de düzenlenecek Uluslararası Concorde Kupası'na ise organizasyona çok az sayıda ülkenin katılacak olması nedeniyle gitmekten vazgeçti. 
     





</TEXT>
</DOC>
