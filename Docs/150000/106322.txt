<DOC>
<DOCNO> 106322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/gun05.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım’a dava açıyor 
</HEADLINE>
<TEXT>

Örgüt liderinin itirafı üzerine öldürülen müsteşarın eşi Özden Sipahioğlu, dava açmak için Dışişleri’nden yanıt bekliyor 
     ÖMER ERBİL İstanbul 

     Yunanistan’da çökertilen 17 Kasım örgütü için Türkiye’de de dava açılıyor. 4 Temmuz 1994’te düzenlenen suikastla şehit edilen Atina Büyükelçilik Müsteşarı Haluk Sipahioğlu’nun eşi Özden Sipahioğlu, örgüt lideri Lambros kod adlı Aleksandros Yiotopulos’un cinayetleri itiraf etmesi üzerine "Ya örgüte ya da Yunanistan’a dava açacağım. Dışişleri Bakanlığı’ndan cevap bekliyorum" dedi. 
     Terör kurbanları arasında iki Türk diplomat, bir İngiliz ataşe ve 4 Amerikalı da olan örgüt, eylemlerde 23 kişiyi öldürmekten sorumlu tutuluyor. 
     Mağdur diğer Türk diplomat aileleriyle birlikte hareket edeceklerini belirten Sipahioğlu, şöyle konuştu 
     
     Mağdurlar birleşiyor 
     "Tazminat davası da olabilir, ceza davası da. Hukukçularla konuşup karar vereceğiz. Dışişleri Bakanlığı ile görüşüp davaya müdahil olmak istediğimi söyledim. Bakanlıktan, aileleri bir araya getirmeye çalıştıkları söylendi. Ancak hiç kimse açmasa ben ferdi olarak davamı açacağım. Daha önce Yunanistan’a karşı hiç bir dava girişimimiz olmamıştı. Davayı örgüte karşı mı açacağız, Yunanistan’a karşı mı bunu bilmiyorum. Bunu Dışişleri ile karar vereceğiz." 
     



 GÜNCEL 


















</TEXT>
</DOC>
