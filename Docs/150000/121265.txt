<DOC>
<DOCNO> 121265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/spo02.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PROTESTO 
</HEADLINE>
<TEXT>

Fenerbahçe taraftarı, İstanbulspor maçında çekirdek yiyecek, tezahürat yapmadan doksan dakika tribünde sessizce oturacak 
     YUSUF KOBAL 

     Kıyat kızdırdı 
     FENERBAHÇE yönetimi ile tribünler arasındaki gerginlik had safhaya ulaştı. Basın Sözcüsü Atilla Kıyat’ın bir televizyon programındaki "Artık taraftarın değil, polisin yanında olacağız" açıklamasına büyük tepki gösteren Sarı - Lacivertli taraftarlar, İstanbulspor maçında stadı dolduracaklar ve bir süre yönetimi istifaya çağırdıktan sonra sessizce oturacaklar. 
     
     Olay çıkmayacak’ 
     TRİBÜNLERİ ateşleyen örgütlü gruplardan Kill For You, Genç Fenerbahçeliler ve Ünifeb organizasyonun başını çekecek ve takıma kesinlikle destek verilmeyecek. Yaşanan gelişmeleri protesto etmek amacıyla böyle bir karar alan tribünler çekirdek yiyerek maçı izleyecekler, tezahürat yapmayacaklar. Gruplar asla çirkin bir olaya kalkışmayacaklarını, sağduyunun hakim olacağını açıkladılar. 
     
     Yeni bir sayfa 
     BAŞKAN Aziz Yıldırım ve yönetimini destekleme fikrinden vazgeçen bu üç gruptan Kill For You maraton, Genç Fenerbahçeliler Migros tarafındaki açık, Ünifeb Grubu da okul tarafındaki açık tribünde etkili oluyor. Panathinaikos ve Galatasaray maçları sonrası yapılan açıklamalarla yükselen tansiyonun ardından artık yönetim ile taraftarlar arasında yeni bir döneme giriliyor. 
     
Pamuk eller cebeBaşkan Aziz Yıldırım, Sosyal Tesisler’in yeniden inşaası için gerekli olan 2.5 milyon doları yönetici arkadaşlarından istedi 
     Göreve çağırdı 
     ESKİ yönetici Hamdi Akın’ın yaptırdığı otel projesi için kongre öncesi yıkılan sosyal tesislerde inşaatın yeniden başlamasını isteyen Başkan Aziz Yıldırım, yönetici arkadaşlarını göreve çağırdı. Yıldırım, banka kredisi kullanma yetkisi olmasına rağmen tesis için gerekli 2.5 milyon doları kesinlikle yöneticilerden toplamayı hedefliyor. 
     
     Şubeler taşınacak 
     AZİZ Yıldırım bir dahaki Yüksek Divan Kurulu toplantısına kadar inşaatın bir bölümünü de bitirmeyi düşünüyor. Öncelikle binanın altında bulunan Masa Tenisi ve Yelken Şubeleri’ni başka bir yere taşıdıktan sonra harekete geçecek olan Fenerbahçe Yönetimi, Sosyal Tesisleri en kısa zamanda cepten ödenecek paralarla bitirip hizmete açacak. 
     
"Avrupa’da noktalarım"      ŞİŞLİ Rotary Kulübü tarafından "Yılın Başarılı Meslek Adamı" seçilen Fenerbahçe’nin file bekçisi Rüştü, ödül töreninde yaptığı konuşmada veda sinyali verdi. Milli kaleci "Türkiye’de herşeyi başardım. Şimdi Dünya kulübü olan bir takıma gitmek, burada futbola noktayı koymak istiyorum" dedi. Rüştü, "Fenerbahçe’de 9 yıl başarıyla forma giydim. Bundan hep gurur duydum. Ancak hedefim Avrupa’da oynamak. Bunu bu yıl sonu gerçekleştirmek istiyorum. Bu sene olmasa da gelecek yıllarda mutlaka gerçekleşeceğine inanıyorum" ifadesini de kullandı. 
     
Ortega yatağa düştü      YALÇIN TÜRK 

     FENERBAHÇE’DE Ortega grip nedeniyle yatağa düştü. Yoğun tedavi uygulanan Ortega’nın iki kilo verdiği ve hastalık yüzünden oldukça güçsüz kaldığı öğrenildi. Arjantinli futbolcunun İstanbulspor karşısında forma giyip giymeyeceği maç günü belli olacak. Bu arada Roma’da oynayan Arjantinli Batistuta, İtalyan gazetelerine gelecek yıl Japonya’ya gideceğini ve yanında Ortega’yı görmek istediğini açıkladı. Dünkü idman öncesi oyuncuları ile görüşen Lorant, İstanbulspor maçı için uyarılarda bulundu ve "Rakibi küçümsemeyin. Kaza istemiyorum" dedi. 
     



 SPOR 
























</TEXT>
</DOC>
