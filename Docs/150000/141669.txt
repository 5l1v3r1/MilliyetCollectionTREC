<DOC>
<DOCNO> 141669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur07.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıldır küs olduğu kocasını döverek öldürdü... 
</HEADLINE>
<TEXT>

     Konya'nın Hüyük İlçesi'ne bağlı Pınarbaşı Köyü'nde bir kadın, 2 yıldır küs olduğu 40 yıllık kocasını döverek öldürdüğü gerekçesiyle tutuklandı. 
     Alınan bilgiye göre, yaklaşık 40 yıldır evli olan Ünzile 58 ve Hulusi Çimendere 60 yaklaşık 2 yıl önce bilinmeyen bir nedenle tartıştı. O günden sonra aynı evde yaşamalarına karşın birbiriyle konuşmayan 40 yıllık evli Çimendere çifti, yaşamlarını bugüne kadar küs olarak geçirdi. 
     Önceki gün bilinmeyen bir nedenle çıkan tartışma sonucu eşini döven Ünzile Çimendere, hastaneyi arayarak eşinin hasta olduğunu ve tedavi edilmesi gerektiğini söyledi. Ağır yaralı olarak Konya Numune Hastanesi'ne kaldırılan ve hayatını kaybeden Hulusi Çimendere'ye yapılan otopside, vücudunda ağır darp izleri, ayak ve kollarında kırıklar olduğu ve bu nedenle iç kanama geçirerek hayatını kaybettiği tespit edildi. 
     Yetkililer, Hulusi Çimendere'nin dövüldükten sonra elbiselerinin çıkarıldığı ve temizlendikten sonra yeniden giydirildiğinin belirlendiğini kaydetti. 
     Mahkemeye çıkarılan Ünzile Çimendere tutuklanarak cezaevine gönderildi. 
     





</TEXT>
</DOC>
