<DOC>
<DOCNO> 106327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/gun09.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca tüfekle hırsız vurdu 
</HEADLINE>
<TEXT>

Marmara Üniversitesi öğretim görevlisi Mehmet Kandil, dairesine girmeye çalışan hırsızı pompalı tüfekle öldürdü 
     ŞAKİR AYDIN İstanbul 

     Üsküdar Mehmet Akif Caddesi’nde iki katlı bir binada oturan Marmara Üniversitesi Eğitim Fakültesi öğretim görevlisi Mehmet Kandil, önceki sabaha karşı saat 04.30 sıralarında duyduğu sesler üzerine uyandı. 
     Kandil, pencereden bakınca, oğlu Ertuğrul’un oturduğu yan dairenin balkonunda, tornavidayla kapıyı açmaya çalışan bir kişi gördü. Ve hemen pompalı tüfeğini alıp çatıya çıktı. Kandil, "Dur, yoksa vururum " diye bağırsa da, panikleyen hırsız, kaçmak istedi. Bunun üzerine Kandil ateş açarak hırsızı vurdu. Hırsız oracıkta can verirken, bekleyen arkadaşı kaçtı. Kandil de karakola giderek teslim oldu. 
     
     Bir yılda 200 hırsızlık 
     Kandil’in oturduğu mahallenin muhtarı ve sakinleri, son zamanlarda hırsızlık olaylarının artmasına karşın çevrede polisiye önlemlerin yetersiz kalmasından yakındı. Vatandaşlar hırsızların mahallede cirit attığını, son bir yılda 200’e yakın evin soyulduğunu iddia eti. 
     



 GÜNCEL 


















</TEXT>
</DOC>
