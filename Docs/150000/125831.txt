<DOC>
<DOCNO> 125831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun17.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides, Annan'a yanıtını hazırlıyor... 
</HEADLINE>
<TEXT>

     Kıbrıs Rum Yönetimi lideri Glafkos Klerides'in, BM Genel Sekreteri Kofi Annan'ın gönderdiği son mektuba yanıtını, hafta sonunda ya da Pazartesi günü vereceği açıklandı. 
     Rum Yönetimi sözcüsü Mihalis Papapetru, mektubun içeriğine değinmeden, Klerides'in mektup ve ekindeki belgeye yanıtı gönderildikten sonra açıklama yapılacağını söyledi. 
     Demokratik Seferberlik Partisi DİSİ Başkanı Nikos Anastasiadis'in, ''Klerides seçimlerde aday olmayacaksa, Kıbrıs konusunda müzakere yapmasının doğru olmayacağı'' yönündeki açıklamasına da yanıt veren Papapetru, ''Anastasiadis'in önerisinin temelsiz olduğunu'' kaydetti. 
     Papapetru, Klerides'in henüz niyetini açıklamadığını belirttti. 
     Kıbrıs Rum Kesimi'nde 16 Şubat'ta ''başkanlık'' seçimi ve gerekmesi halinde bu seçimin ikinci turu 23 Şubat'ta yapılacak. Klerides'in görev süresi 28 Şubat 2003'te doluyor. 
     





</TEXT>
</DOC>
