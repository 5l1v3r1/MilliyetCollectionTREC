<DOC>
<DOCNO> 147035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko20.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet'in "Acil Eylem Planı" değerlendirildi... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, bugün gelinen nokta itibariyle Acil Eylem Planı'nda yer alan kısa vadeli 40 eylem veya faaliyetin 32'sinin tamamlandığını, geriye kalan 8 eylemin de tamamlanmak üzere olduğunu bildirdi. 
     Acil Eylem Planı değerlendirme toplantısı, Başbakan Yardımcısı Şener başkanlığında, ilgili kuruluş temsilcilerinin katılımıyla Devlet Planlama Teşkilatı'nda gerçekleştirildi. 
     Şener, toplantının açılışında yaptığı konuşmada, devam eden 8 eyleme ilişkin olarak, ''aslında noktayı koymanın mümkün olmadığı, belli bir prosedürün devam etmesi gerektiği nitelikte olduğu için, bunların da tamamlanmak üzere olduğunu kabul edebiliriz'' değerlendirmesinde bulundu. 
     Şener, ''dolayısıyla Acil Eylem Planı olarak önceden kamuoyuna ilan edilen ay ve gün itibariyle, takvimi belirlenen ve kamuoyunun denetimine açılan faaliyetler kamuoyunun denetleyeceği şekilde açık ve şeffaf bir şekilde yürütülmektedir ve takvim aksatılmamaktadır'' diye konuştu. 
     Bu arada 6 aylık eylemler arısında da tamamlanan veya tamamlanmak üzere olan bazı eylem ve faaliyetlerin bulunduğunu anlatan Şener, ''bunu bir bütün olarak değerlendirdiğimizde, programımızın aksatılmadan götürülmekte olduğu sonucuna varırız'' dedi. 
     





</TEXT>
</DOC>
