<DOC>
<DOCNO> 134700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/siy02.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter Kıbrıs’a uzandı 
</HEADLINE>
<TEXT>

KKTC’den Türkiye’ye sevk edilen hastalara da fahiş fiyatla stend takılmış 
     GÖKÇER TAHİNCİOĞLU Ankara 

     SSK’ya fahiş fiyatla tıbbi malzeme alımı yapan doktorlarla, bu malzemeleri usulsüz yöntemlerle satan firmalara yönelik düzenlenen Neşter Operasyonu’nda yolsuzluk iddiaları Kıbrıs’a kadar uzandı. Soruşturmada, KKTC’den Türkiye’ye sevk edilen hastalar üzerinden fahiş fiyatla malzeme alındığı, bunun parasının da KKTC Sağlık Bakanlığı’na ödettirildiği iddiası araştırılırken, bazı doktorların da ucuz malzeme satan firmaları "ucuz malzeme kullanan hastalar ölebilir" şeklinde tehdit ettiği’ öne sürüldü. 
     Ankara DGM Başsavcılığı’na ulaşan bir ihbara göre, bir hastaneye KKTC’den sevk edilen çok sayıda kalp hastası üzerinde sadece iki firmanın stendleri kullanıldı. Bu firmaların piyasanın çok üzerinde 2 bin 450 dolara sattığı stendler KKTC’den gelen hastalara takıldı. Bunun 15 trilyonu bulan faturası da KKTC Sağlık Bakanlığı’nca ödendi. 
     
Kamu doktorları özel bürolarını kapatmayacak      Sağlık Bakanı Recep Akdağ, Aile Hekimliği Birinci Basamağa Yönelik Tanı ve Tedavi Rehber Uzman Grubu Çalışma Toplantısı’na katılmak üzere Abant Koru Otele geldi. Otele geceyarısı gelen Akdağ’ı Bolu Valisi karşıladı. Bakanla birlikte çalışma toplantısına katılan Müsteşar Necdet Ünüvar, Bakan Akdağ’ın yaptığı çalışmaların kamuoyunda yanlış anlaşıldığını anlattı. Ünüvar, "Bakanlığımızın yaptığı çalışma kapsamında kamuda çalışan doktorlara ait özel muayenehanelerin kapatılması söz konusu değil. Yapılan çalışma tamamen hekimlerin kişisel performanslarının ve hasta memnuniyetinin sağlanmasına yönelik" dedi. n BOLU AA 
     



 SİYASET 















</TEXT>
</DOC>
