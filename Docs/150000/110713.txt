<DOC>
<DOCNO> 110713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yasam/yas07.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meme kanserinde erken evre umudu 
</HEADLINE>
<TEXT>

İleri evre meme kanseri tedavisinde kullanılan arimidex ve tamoxifen etken maddeli ilaçların, erken evrede büyük yararı olduğu ortaya çıktı 
     Türk hastalar da katıldı 
     BUGÜNE kadar yürütülen en kapsamlı kanser çalışması olan ATAC araştırmasının sonuçları, Fransa’nın Nice kentinde düzenlenen toplantıda, 1000’i aşkın doktora anlatıldı. ATAC araştırması, 21 ülkede 381 kanser tedavi merkezinde, 9 bin 366 hasta üzerinde uygulandı. Araştırmaya Hacettepe ve İstanbul Üniversitesi Tıp Fakültesi’nden de hastalar katıldı. 
     Tekrarlama riski azaldı 
     ARAŞTIRMA sonucunda, 2.5 yıllık tedavinin ardından "arimidex" etken maddeli ilacın tek başına uygulandığı grupta yer alan 3 bin 125 kadının yalnızca 317’sinde kanser tekrarlama riski görüldü. Daha önceki tedaviye göre, tekrarlama riskinin yaklaşık dörtte bir oranında azaldığı belirlendi. Rahim kanseri vakaları düştü, damarda pıhtılaşma gibi yan etkilerin oranı da azaldı. 
     Yasal süreç başlatıldı 
     İLAÇ, erken evre meme kanserinde yardımcı tedavi olarak kullanılmak üzere Amerika, Japonya ve İspanya gibi birçok ülkeden ruhsat aldı. Türkiye’de önümüzdeki aylarda piyasaya sürülmesi için de yasal süreç başlatıldı. Londra Üniversitesi’nden Prof. Dr. Michael Baum, "Standart tedavi yöntemine karşı ilk kez bu kadar başarılı bir alternatif yaratmayı başardık" dedi. n ŞÜKRAN PAKKAN 
     



 YAŞAM 














</TEXT>
</DOC>
