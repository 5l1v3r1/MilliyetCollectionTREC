<DOC>
<DOCNO> 125108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/spo01.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL SUS PUS 
</HEADLINE>
<TEXT>

Takımdaki ahengi bozmak istemeyen Beşiktaş Teknik Direktörü Mircea Lucescu yöneticilerden ilk yarı sonuna kadar kimsenin transfer konuşmamasını rica etti 
     BİLAL MEŞE 

     "Bursa maçından sonra" 
     BEŞİKTAŞ Teknik Direktörü Mircea Lucescu, yönetimden maçlar bitinceye kadar transfer konuşulmamasını istedi. Geçen hafta Ümraniye Tesisleri’nde transfer komitesi üyeleriyle biraraya gelen Rumen hoca, "Takım şu anda iyi durumda. Kaldı ki şu aşamada transfer konusunun gündeme gelmesi bizim için dezavantaj. Bursaspor maçından sonra gerekirse oturur, konuşuruz" dedi. 
     
     Yönetim rapor bekliyor 
     YENİ sezona dönük transfer çalışmalarına hız veren ve Boca Juniors takımının forvet oyuncusu Raul Estevez haberini doğrulayan yöneticiler, "İlk etapta Lucescu’dan gelecek rapor doğrultusunda ara transferde izleyeceğimiz politikayı belirleyeceğiz. Şu aşamada transfer konuşmalarını dondurduk. Hocanın raporunu bekliyoruz. Geldiği anda harekete geçeriz" diye konuştu. 
     
     Prensipte anlaştılar 
     YURT içinden de transfer yapmak için araştırmalarını sıklaştıran yönetimin, Altaylı Sinan, Gençlerbirliği’nden El Saka ve Trabzonspor’dan Aurelio ile söz kestiği öğrenildi. Menacer Sinan Engin ise İlhan Mansız konusunda kendilerine herhangi bir teklif gelmediğini belirtip, şöyle dedi "Bize gelen ciddi bir teklif yok. Kaldı ki şu aşamada satılacak oyuncumuz ise hiç yok." 
     
İlhan Mansız can sıktıBeşiktaşlı yöneticiler, Avrupa’da arayış içersinde bulunan yıldız futbolcu için "O zaman niye imza attı" diye tepki gösterdiler 
     GALATASARAY derbisinde, Beşiktaş Teknik Direktörü Mircea Lucescu’ya oyundan alındığı için kızan İlhan Mansız’ın, yakın çevresine mutsuz olduğunu belirtmesine tepkiler sürüyor. Yöneticiler, "Madem burada kalmak istemiyor, o zaman niye imza attı" diyerek tecrübeli oyuncuya tepki gösterdiler. İlhan Mansız’ın bu tutumunun altında formsuzluğunun baş faktör olduğu da kaydedildi. 
     ANTRENMANLARDAKİ kavgalara bile farklı yaklaşım gösteren Lucescu ise oyundan alınan futbolcunun davranışlarının doğal olduğunu söyledi. Rumen hoca yakın çevresine, "Kavganın olduğu yerde rekabet vardır. Oyundan alındıktan sonra tepki göstermesi de doğaldır. Göstermeyen futbolcudan hayır gelmez. En azından formasına sahip çıkıyor demektir" dediği öğrenildi. 
     
Beşiktaş’ta mola yok      SAMSUNSPOR’U yenerek liderlik koltuğunu kaptırmayan Beşiktaş’ta gözler kupa maçına çevrildi. Denizlispor maçının hazırlıklarına dün başlayan Siyah - Beyazlı ekipte, Samsunspor karşısında forma giyen oyuncular düz koşu yaptılar. Yaklaşık iki saat süren çalışmaya, gribal enfeksiyona yakalanan Amaral, sakatlıkları devam eden Ahmet Dursun, Yasin Sülün, Bayram, Pancu ve izinli olan kaleci Cordoba katılmadı. 
     
Bayram’a ameliyat      BEŞİKTAŞLI Bayram, sağ dizindeki sakatlığı nedeniyle bugün Caroussel Acıbadem Hastanesi’nde ameliyat olacak. Bu arada sakatlığı devam eden Yasin Sülün’ün Denizlispor maçında da forma giymesinin zor olduğu kaydedildi. Kulüp doktoru Ayhan Obtur, genç futbolcuyu riske etmeyeceklerini kaydetti. 
     
Denizli çıkarması      TÜRKİYE Kupası’nda Denizlispor ile karşılaşacak Beşiktaş, hazırlıklarını tamamlayarak bu akşam özel uçakla Denizli’ye gidecek. Pamukkale’de kamp sonrası kafile maçın ardından İstanbul’a dönecek. Bu arada Başkan Serdar Bilgili ile yönetim kurulu üyeleri tam kadro Denizli’de yer alarak, destek verecek. 
     
Kupa maçının saati değişti      DENİZLİSPOR ile Beşkitaş arasında oynanacak Türkiye Kupası maçının saati değişti. Futbol Federasyonu’ndan yapılan açıklamaya göre, Denizli Atatürk Stadı’nda saat 17.30’da başlayacağı bildirilen karşılaşma, aynı gün saat 18.30’a alındı. 
     



 SPOR 


























</TEXT>
</DOC>
