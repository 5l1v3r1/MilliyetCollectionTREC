<DOC>
<DOCNO> 110938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yazar/sazak.html </URL>
<DATE> 2002/10/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçim şimdi başlıyor 
</HEADLINE>
<TEXT>

     TBMM’nin 3 Kasım seçimleri nedeniyle tatile girmesi’ sonucu siyaset anketlerden meydanlara taşınıyor. 
     Seçim şimdi başlıyor 
     Küskünlerin 1 Ekim’de Meclis’te açık tutarak seçimi erteletme’ girişiminin sonuçsuz kalması demokrasi adına sevindiricidir. 
     Türkiye’yi 2001 Şubatı’nda Cumhuriyet tarihinin en ağır ekonomik yıkımına uğratan kadrolar, zamanında göze alamadıkları istifa’dan kaçınmanın bedelini 3 Kasım’da Meclis dışında kalarak ödeyecekler. 1999’da Apo rüzgarı’yla gelenler, Derviş rüzgarı’yla gidiyor 
     2001 krizinin bedelini bu ülkede yaşayan her insan ağır şekilde ödedi. Ülke ekonomisi küçüldü, kişi başına ulusal gelir 2 bin dolara düştü, 2 milyondan fazla insan işini kaybetti, işyerleri kapandı. Sanayiciden çalışanlara herkes bedel ödedi. Sadece siyaset kurumu bu hesaplaşma’nın dışında kaldı. Evet bu Meclis çok yasa çıkardı, AB üyelik sürecinin yolunu açtı. Ancak toplumu siyasetten soğutan pek çok yanlış icraata da gözünü kapadı. Yolsuzlukların üstü örtüldü. 
     Tek başına af’ yasası bile Meclis’in ayıbı olarak yıllarca anımsanacak. Seçim yolu açık kaldıktan sonra mesele yok. Halk, sandık önüne gelince yetki verdiğini tasfiye etmesini de bilir. 
     Nitekim küskünler’ hareketine yönelik kamuoyu tepkisi öfkeli kalabalıklar’ın mevcut kadroları değiştirmek üzere bir an önce seçim istediğini gösteriyor. Türkiye’de seçim süreleri 1991’den bu yana giderek kısalıyor. İktidarlar abartılı’ bir söylemle işbaşına geliyor. 
     Özal dönemi sona ererken, meydanlar Kurtar bizi Baba’ sloganlarıyla inliyordu. 2001 krizi gösterdi ki, Türkiye’nin faiz - borç sarmalının miladı 1990’lar başıdır Erbakan’ın Adil Düzen’i’ 28 Şubat’la son buldu. Devlet ciddiyeti ve güvenilir liderliğiyle işbaşına gelen Ecevit’in bakanlarının Çankaya’da Anayasa kitapçığıyla taltif edilecekleri’ kimin aklına gelirdi 
     Siyasi kadroların bu kadar hızlı aşındığı kaç ülke var 
     Daha sandık gözükmeden yeni seçimden’ söz ediyoruz. 
     Çünkü her şeyi seçimden’ bekliyoruz Daha doğrusu seçimden seçime’ oy kullandıkça, siyasal katılımı sandığa gitmekle sınırlı saydıkça mucize çözümler’ beklentisine giriyoruz. Türkiye bir seçime daha, abartılı vaatler ve beklentiler’le gidiyor. 
     Seçim ve siyasi partiler yasasında lider oligarşi’sini kaldıracak önlemler alınmadı. Barajlar yine yüksek. Halkın seçimden sonra bu benim milletvekilim’ deme şansı olmayacak. Çünkü listeler, genel başkanlarca hazırlandı. Adayları tanımıyoruz. Seçmenler bunlar arasında tercih’ yapamayacak, politbüro’ üyelerini onaylayacak. 
     Hazin olan, zamanında bunlara karşı çıkmak yerine grup disiplini’ gerekçesiyle milletvekillerini oy makinesi’ haline getiren kadroların Meclis’te seçime hayır’ demeleriydi. 
     Halk bu oyunu görüyor. 
     Seçim şimdi başlıyor. 
     Asıl deprem 3 Kasım’dan sonra partilerde yaşanacak. Liderleri zor günler bekliyor. 
     
     







Seçmen kim 


"Rezaletler müzesi" için malzeme bolluğu... 


Asiye’nin kaderi 


Gözler Kuzey Irak’ta 


Irak’ta az zarar çok zarar hesabı 


Otopark soygununda paralar nereye gidiyor 


CHP ve ibadet 


"Baltalar elimizde uzun ip belimizde Gidiyoruz seçime, hey seçime..." 


Hazine’nin borç finansman hesabı 


AKP’nin yeni yaklaşımı 


Genel seçim yöntemiyle parti kongresi 


Krizi yenenler 


Çok şeyler yazmak lazım çoookkkk 


Seçim şimdi başlıyor 


Tarımda işler kötü 


İşadamının Karaoğlan anısı 


</TEXT>
</DOC>
