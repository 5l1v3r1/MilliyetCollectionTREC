<DOC>
<DOCNO> 118814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun03.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kıbrıs planına tepkiler cesaret verici" 
</HEADLINE>
<TEXT>

     BM Genel Sekreteri Kofi Annan, "Kıbrıs sorununa çözüm bulmak amacıyla hazırlayarak taraflara sunduğu plana verilen ilk tepkilerin cesaret verici olduğunu" söyledi. 
     Washington'a yaptığı ziyaretten New York'a dönüşünde gazetecilerin sorularını cevaplandıran Annan, "Ankara, Atina gibi başkentler ve Washington'dan cesaret verici sinyaller geldiğini ya da açıklamalar yapıldığını" belirtti. 
     "Kendisine henüz ne Kıbrıs Türk ne de Rum tarafından herhangi bir şey geldiğini" belirten Annan, liderlerden ilk tepkilerini 18 Kasım'a kadar vermeleri talebinde bulunmuştu. Genel Sekreter, "Liderlere, bana derhal bir cevap vermek için acele etmemelerini söyledim. Bu nedenle kendilerinden hemen bir cevap beklemiyorum. Buna rağmen ilk tepkiler beni cesaretlendirdi" diye konuştu. 
     





</TEXT>
</DOC>
