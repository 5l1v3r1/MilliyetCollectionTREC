<DOC>
<DOCNO> 130315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/asik.html </URL>
<DATE> 2003/01/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Öfke tatlı da... 
</HEADLINE>
<TEXT>

     YÖK’e hepimiz kızgınız. Ama insan birlikte yola çıktığı kişilerin neyin peşinde olduğunu da bir sorgulamaz mı Bu iktidar bilimsel ve çağdaş bir üniversite peşinde mi Tersi niyetler içinde mi YÖK mü daha tehlikeli, AKP’nin eğitimi geriye döndürmeye yönelik niyet ve projeleri mi 
     İnsanın hangi amaca omuz verdiğini görmesi bu kadar zor mudur laik hocam 
     
     Haftanın olayı malum... Genelkurmay’ın Basın Kokteyli.. Ve komutanların siyasete uyarıları... Evet askerin demokrasiye müdahalesi doğru değildir. 
     İyi ama Türkiye’de işleyen bir demokrasi var mı 
     Demokraside bir partinin yüzde 35 oyla Meclis’in yüzde 65’ine yayılması olası mı Demokrasi kendisine yönelik sabotajlara izin verir mi 
     Tabii ki aksaklık ülkede muhalefet yokluğundan kaynaklanıyor. CHP’nin sinemakeliğinden... Sivil toplum örgütlerinin sessizliğinden... 
     Eğer siyasi muhalefet, cumhuriyet, laiklik ve demokrasiyi korumakta hassas olsa demokrasi dışı güçlerin oyuna girmesine gerek kalır mıydı 
     
     Biri öteki kadar zengin olunca, kardeşler birbirlerini severler. 
Uganda Sözü 

Teröriste yataklık..      Okurumuz Turgut Sancaklı soruyor "Hukumumuzda suçluya, özellikle de teröriste yataklık edenlere ağır cezalar verildiğini biliyoruz. 
     Terörist devlete yataklık eden devletlere de evrensel hukukta ceza sözkonusu mudur " 
     Bir diğer okur sorusu 
     - "Memleketin bütün kaleleri zaptedilmiş bütün tersaneleri işgal edilmiş olabilir" diye bir söz vardı. Üs ve limanların ABD’ye verilmesi bana bu sözü hatırlattı da söyleyeni anımsamadım. Kim söylemişti 
     
Mesut’un dansı...      Faruk Bildirici son kitabı "Hanedanın Son Prensi"nde anlatıyor 
     " Semra Özal Ankara Palas’taki akşam yemeğinde herkes pistte dans ederken Mesut Yılmaz’ın somurtarak oturduğunu fark etti. Dans bitip yerine otururken Yılmaz’ın kulağına doğru eğildi 
     - Berna’yı dansa kaldırsana. 
     Yılmaz harekete geçmek zorunda kaldı. Fakat zoraki dans ettiği her halinden belliydi. Eşinin beline sarılan elinden tesbihi sarkıyor, omzundaki elinde de ağızlığa taktığı sigarası h l tütüyordu." 
     
Söz ve anlam...      AŞK 1 sesli, 2 sessiz ve 2 aptaldan oluşan bir kelime. 
     DİL Bazı dejenere insanların konuşmak için de kullandıkları cinsel organ. 
     BAŞ AĞRISI Kadınlar tarafından en sık kullanılan doğum kontrol yöntemi. 
     NANOSANİYE Trafikte ışığın yeşile dönmesi ile arkadaki hayvanın korna çalması arasında geçen süre. 
     FUTBOL Kadınların kocaları yerine bilmeden evlendikleri nesne. 
     KUANTUM FİZİĞİ Gece vakti, karanlık bir odada var olmayan bir kediyi arayan kör adam. 
     HARWARE Bilgisayarın software arızası nedeniyle bozulması durumunda yumruklanan kısmı. 
     ENTELEKTÜEL 2 saat boyunca seksden başka bir şey düşünmemeyi becerebilen insanoğlu. 
     EKİP ÇALIŞMASI Bütün suçları ekibin geri kalanına yüklemeyi sağlayan çalışma biçimi. 
     
Soyadaş vekiller      Okurumuz Lerzan hanım çiçeği burnunda emekliymiş... Eline 22. dönem şimdiki dönem milletvekillerinin isim listesi geçmiş... "Aylak bakkal yumurta tartar" hesabı oturmuş, soyadları aynı olan milletvekillerini araştırmış. Çıkan sonuç mu 
     İkişer tane olan soyadları Akbulut, Akdemir, Akman, Albayrak, Arıkan, Atalay, Aydoğan, Baş, Bulut, Can, Çavuşoğlu, Çetinkaya, Çiçek, Demir, Erdoğan, Ergin, Işık, Kaplan, Kart, Koca, Önder, Sarı, Taşçı, Toprak, Torun, Üstün ve Yazıcıoğlu. 
     Üçer tane olan soyadları Aslan, Ateş, Aydın, Çetin, Doğan, Eraslan, Güler, Koç. 
     Dörder tane olan soyadları Arslan, Çakır, Çelik, Erdem, Kaya, Özcan, Şahin, Yıldırım. 
     Beşer tane olan soyadı Kılıç. 
     Altışar tane Yıldız ve Yılmaz. 
     
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
