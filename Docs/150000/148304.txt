<DOC>
<DOCNO> 148304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun19.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD tankları Enformasyon Bakanlığı'na doğru ilerliyor... 
</HEADLINE>
<TEXT>

     Irak'ın başkenti Bağdat'ta Amerikan askerlerinin, Irak Enformasyon Bakanlığı'na doğru ilerlediği bildirildi. 
     Bölgedeki Reuters muhabiri, ittifak güçlerine ait savaş uçaklarının bölgeyi ağır bombardımana tutmasının ardından, Amerikan tanklarının bölgeye doğru gittiklerini belirtti. 
     Muhabir, Enformasyon Bakanlığı'nın çok sembolik bir hedef olduğunu ve hükümetin kalbi sayıldığını, bu yüzden Bakanlığın ele geçirilmesinin önemli olduğunu ifade etti. 
     Muhabir, Bakanlığın bulunduğu alana kuzeydoğu kesiminden Dicle nehri kıyısından ilerleyen tankların sayısı hakkında ise bilgi vermedi. 
     





</TEXT>
</DOC>
