<DOC>
<DOCNO> 148876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo04.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Altay 82. randevuya çıkıyor 
</HEADLINE>
<TEXT>

     Galatasaray ile Altay, yarın yapacakları maçla birlikte Birinci Süper Futbol Ligi'nde 82. kez karşı karşıya gelecek. 
     2 takım arasında bugüne dek yapılan maçlarda Galatasaray'ın 46, Altay'ın ise 14 galibiyeti bulunurken, 21 maç da berabere sonuçlandı. 
     Sarı-kırmızılıların toplam 134 golüne, siyah-beyazlılar 68 golle karşılık verdi. 
     Galatasaray, ligin ilk yarısında deplasmanda yaptığı karşılaşmayı 2-1 kazanmıştı. 
     
     İSTANBUL'DAKİ MAÇLAR 
     Galatasaray ile Altay arasında İstanbul'da yapılan lig maçlarında da sarı-kırmızılı takımın büyük üstünlüğü göze çarpıyor. 
     2 takım bugüne dek İstanbul'da 40 lig maçında karşılaşırken, sarı-kırmızılılar 23, siyah-beyazlılar ise 6 galibiyet elde etti. Taraflar 11 kez de eşitliği bozamadı. İstanbul'da Galatasaray 70, Altay ise 28 gol attı. 
     
     FARKLI SKORLAR 
     Galatasaray, Altay ile yaptığı karşılaşmalarda en farklı skorlu galibiyeti 1996-97 sezonunda rakibini 8-1 yenerek aldı. 
     ''Aslanlar'' ayrıca, İzmir ekibini 1997-98 sezonunda da 6-1 gibi farklı bir skorla yendi. 
     





</TEXT>
</DOC>
