<DOC>
<DOCNO> 108205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/spor/spo06.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova’da altın avı 
</HEADLINE>
<TEXT>

Grekoromen Güreş Milli Takımımız, Dünya Şampiyonası’na katılmak için bugün Rusya’ya gidecek 
     NECMİ KEPÇETUTAN 

     20 Eylül’de Moskova’da başlayacak Dünya Güreş Şampiyonası için hazırlıklarını tamamlayan milliler bugün Rusya seferine start verecekler. Çalışmaları Kızılcahamam’da tamamladıklarını belirten Teknik Direktör Salih Bora, "Sporcularımızın kilo durumlarında sorun yok. Tek dezavantajımız organizasyonu iddialı ülkelerden Rusya’nın üstlenmesi. Takım halinde de ilk üçü hedefliyoruz. Altın almadan dönersek başarılı sayılmayız" dedi. 
     
     KADRODAKİ iki olimpiyat, iki Dünya, altı Avrupa Şampiyonluğu bulunan Hamza Yerlikaya, bir Dünya, beş Avrupa Şampiyonluğu olan Şeref Eroğlu ve bir Dünya şampiyonluğu sahibi Ercan Yıldız, altınla dönmek için vargüçleriyle mücadele edeceklerini söylediler. Grekoromen stilin üç önemli ismi, "Şampiyonluk bizim işimiz. Türkiye’yi ayağa kaldıracak sonuçlara imza atmak en büyük hedefimiz" diye konuştular. 
     



 SPOR 

























</TEXT>
</DOC>
