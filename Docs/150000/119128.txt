<DOC>
<DOCNO> 119128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur15.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Cuma namazı sonrasında tıraş... 
</HEADLINE>
<TEXT>

     AK Parti Genel Başkanı Recep Tayyip Erdoğan, Kocatepe Cami'nde Cuma Namazı kıldı. 
     Erdoğan, Genel Başkan Yardımcıları Abdulkadir Aksu ve Vecdi Gönül ile Cumhurbaşkanı Ahmet Necdet Sezer ile yaptığı görüşmenin ardından Hoşdere Caddesi'ndeki berberinde tıraş oldu. 
     Erdoğan daha sonra Kocatepe Camii'nde, beraberindekilerle Cuma namazını kıldı. Namazdan sonra cami avlusundaki bir grup vatandaş, ''Başbakan Erdoğan'' diye slogan atarken, izdiham yaşandı. 
     Bu arada Erdoğan işadamı Mehmet Nazif Günal'ın ablası Aysel Günal'ın kılınan cenaze namazına da katıldı. 
     Namazın ardından Erdoğan, MNG Holding'in Yönetim Kurulu Başkanı Günal'a taziyelerini iletti. 
     





</TEXT>
</DOC>
