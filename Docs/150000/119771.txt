<DOC>
<DOCNO> 119771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sonspo11.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de kıran kırana mücadele sürüyor... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Merkez Grubu ikincisi Detroit Pistons'ın deplasmanda Atlantik Grubu altıncısı New York Knicks'i 94-91 yendiği maçta Mehmet Okur, sayı kaydedemedi. 
     New York'ta yapılan maçta oyuna sonradan giren ve toplam 4 dakika oynayan Mehmet Okur, yalnızca 3 kez 2 sayılık atış denemesinde bulundu, bunda da başarılı olmadı. Takımda Richard Hamilton 31 sayı, Ben Wallace ise 19'u ikinci yarıda olmak üzere toplam 21 ribaund aldı. 
     Tarihinin en kötü sezonunu yaşayan ve 10. maçında 2. galibiyetine ulaşan New York Knicks'de ise tekrar ilk 5'te oynamaya başlayan Latrell Sprewell ve Allan Houston 23'er sayı kaydetti. 
     Gecenin diğer maçında Atlantik Grubu lideri New Jersey Nets, Batı Konferansı Ortabatı Grubu altıncısı Denver Nuggets'ı 99-79 yendi. 
     East Rutherford'daki karşılaşmada, birinci çeyrekte üst üste 5 şutta 13 sayılık bir skor yakalayan Jason Kidd, New Jersey Nets adına toplam 24 sayı attı. 
     Üst üste 4. yenilgisine uğrayan ligin en genç 2. takımı Nuggets'da Kenny Satterfield 15 sayıyla sayı liderliğini elde etti. 
Sonuçlar şöyle 

New Jersey Nets-Denver Nuggets 99-79 
Atlanta Hawks-Toronto Raptors 117-92 
New York Knicks-Detroit Pistons 94-91 
San Antonio Spurs-Cleveland Cavaliers 104-78 
Gold State Warriors-Los Angeles Clippers 89-99 
     





</TEXT>
</DOC>
