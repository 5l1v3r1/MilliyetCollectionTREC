<DOC>
<DOCNO> 138838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/siyaset/siy01.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır direndi, Gül imza istedi 
</HEADLINE>
<TEXT>

     ELÇİN ERGÜN, ÖNDER YILMAZ 

     Başbakan Abdullah Gül başkanlığında yapılan Bakanlar Kurulu toplantısında tezkereye en ciddi muhalefet Başbakan Yardımcısı Ertuğrul Yalçınbayır’dan geldi. Gül, Yalçınbayır’ın başını çektiği muhalefeti, "Hepimiz sizin gibi hissediyoruz. Ama uluslararası ilişkilerde duygusallığa yer yok. Türkiye’nin geleceği bakımından önlem almak zorundayız. İmzalarınızı bekliyorum. Ondan sonrasına bırakın Meclis karar versin" diyerek tezekereyi imzalamaya ikna etti. 
     Dışişleri Bakanı Yaşar Yakış’ın tezkereyi ve gerekçelerini okuduğu Devlet Bakanı Ali Babacan’ın da ekonomik yardım paketiyle ilgili gelişmeleri anlattığı toplantıda "meşruiyet tartışması" açıldı. Bunun üzerine Gül kapalı bir toplantıda konunun tartışılmasını önerdi. 
     Gül, savaş sonrasında Kuzey Irak’ta doğabilecek tehlikeleri öne çıkararak şöyle konuştu "Buradaki herkesin hissiyatı aynı. Savaşa karşıyız. Ancak, uluslararası ilişkilerde duygusallığa yer olmaz. İleri görüşlü, realist olup hesabımızı iyi yapmalıyız, ülkemizin güvenliğini, çıkarlarını düşünmeliyiz. Ülkemizin geleceği için önlem almak zorundayız. Bu işin doğrusu, dışında kalamayacak olmamız. Savaşa girmiyoruz. ABD için de bir şey yapmıyoruz. ABD, geciktirdiler’ demesin. Tezkerenin imzalanması ve Meclis’e gönderilmesi kanaatindeyim. Tezkereye imza koymanızı rica ediyorum. Son inisiyatifi Meclis kullansın. Savaş konusunda kararı verecek yer TBMM’dir." 
     
Beyaz Saray Memnun olduk      Beyaz Saray Sözcüsü Ari Fleischer, Türkiye’de yabancı asker bulundurulmasına ilişkin tezkerenin TBMM’ye sevkine ilişkin kararı memnuniyetle karşıladıklarını bildirdi. Fleischer, "Türk hükümetinin dünkü kararını memnuniyetle karşılıyoruz. Bu çok ciddi bir konu ve demokratik bir ülke olarak Türkiye de bu konuyu ciddiye alıyor. Türkiye ile birlikte çalışıyoruz ve parlamentonun da kararını vermesini bekliyoruz" dedi. 
     

</TEXT>
</DOC>
