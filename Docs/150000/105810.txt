<DOC>
<DOCNO> 105810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/guncel/gunz1.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Köprü çilesi bitiyor 
     Fatih Sultan Mehmet Köprüsü’nde FSM çileli günler sona eriyor. Sağanak yağış nedeniyle ara verilmek zorunda kalınan çalışmalar, havanın iyi gitmesi durumunda bu gece bitiriliyor. Köprü, cumadan itibaren tamamen trafiğe açılacak. İki şeritten oluşan her etabın 22 günde bitirilmesi hedeflenerek başlatılan çalışmalar, yağış nedeniyle 10 gün aksamıştı. 
     
     İzmir 4.0’la sallandı 
     İzmir ve çevresi, dün saat 16.35’te Richter ölçeğine göre 4 büyüklüğünde bir depremle sallandı. Kandilli Rasathanesi Deprem Araştırma Enstitüsü, depremin merkez üssünün Torbalı ilçesi olduğunu saptadı. İlk belirlemelere göre can ve mal kaybına neden olmayan deprem sırasında halk kısa süreli panik yaşadı. 
     
     Türk hacılara lüks yatak 
     Türk hacılar Suudi Arabistan’da artık sünger üzerinde yerde yatmayacak. Yaşam kalitesinin her alanda yükseldiği belirten Hac İşlerinden Sorumlu Diyanet İşleri Başkan Yardımcısı Mehmet Altınkaya, Suudi Arabistan’daki ev sahiplerine, evlerinde karyola bulundurma zorunluluğu getirdiklerini açıkladı. 
     
     Ölüm nöbette geldi 
     Ankara Anıttepe Jandarma Komutanlığı’nda askerlik görevini yapan 21 yaşındaki Lüleburgazlı er Muhammet Halit Karagöbek, nöbetteyken geçirdiği kalp krizi sonucu öldü. Nişanlı olduğu ve tezkeresine 5 ay kaldığı öğrenilen Karagöbek, Lüleburgaz’da askeri törenle toprağa verildi. 
     
     Meyvenin kurtlusu iyidir 
     Türkiye Biyolojik Mücadele Derneği Başkanı Prof. Dr. Nedim Uygun, "En sağlıklı meyveler kurtlu olandır" dedi. Atatürk Üniversitesi Ziraat Fakültesi’nin düzenlediği kongrede konuşan Uygun, meyve ve sebzelerde ilaç kullanımının azaltılması için çalışmalar yaptıklarını belirterek, "İlaçlama yapılan meyvelerde kurt üremez. Böceğe dokunmayan ilaç da insanı hiç etkilemez" diye konuştu. 
     
     Antakyalı başkan Papa ile görüştü 
     Antakya Belediye Başkanı İris Şentürk, Papa 2. Jean Paul’le görüştü. 30 bin kişinin bulunduğu Papa’nın haftalık genel kabulüne katılan Şentürk, Papa’yı Antakya’ya davet etti. Papa’nın yazlık mek nı Castelgandolfo’da ilk kabul edilen kişi olan Şentürk, "Papa’ya, Sen Piyer Kilisesi’nin toprağını ve suyunu sundum" diye konuştu. 
     
     Tonton modeller 
     YALÇIN İREŞ DHA 

     Konya’da "Halk Sağlığı Haftası" nedeniyle düzenlenen gecedeki defilede kendilerini "gönlü gençler" diye tanımlayan 12 huzurevi sakini, podyuma çıktı. Sağlık Müdürlüğü’nde görevli eski mankenlerden Gülhan Ünsal’dan mankenlik dersleri alan 5’i erkek 12 huzurevi sakini, performanslarıyla göz doldurdu. 
     



 GÜNCEL 

















</TEXT>
</DOC>
