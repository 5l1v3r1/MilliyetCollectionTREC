<DOC>
<DOCNO> 140443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/siyaset/siy03.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere yolda... 
</HEADLINE>
<TEXT>

     SEMA EMİROĞLU New York 

     ABD’nin önde gelen gazetelerinden New York Times, Türk hükümetinin, tezkere için TBMM’den 2. kez oylama isteyeceğinin sinyallerini verdiğini yazdı. Gazete, AKP yöneticilerinin maraton görüşmelerinin ardından Dışişleri Bakanı Yaşar Yakış’ın "hükümetin ilk oyla ilgili değerlendirmesini tamamladıktan sonra yeni bir kararı bu hafta içinde parlamentoya getireceğini" söylediğini anımsattı. Haberde, bunun ilk işaretlerinin Colin Powell ve Başbakan Gül arasındaki telefon görüşmesinin ardından geldiği de vurgulandı. 
     
     GEMİLER BEKLİYOR 
     New York Times, ABD’nin Türkiye’nin fikrini değiştirmek konusunda pes etmediğini gösteren başka işaretlere de dikkat çekti. Gazete, "Pentagon, Kuzey Irak’a asker göndermek için yeni planları kabul etmediklerini belirtti. Bir yetkili, askeri teçhizatı indirmek için Türk karasularında bekleyen iki düzine ABD gemisi bulunduğunu söyledi" ifadelerine yer verdi. 
     
     



 SİYASET 















</TEXT>
</DOC>
