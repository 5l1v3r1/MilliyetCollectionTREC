<DOC>
<DOCNO> 129694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yasam/yas03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’da ILS sistemi bulunmuyor 
</HEADLINE>
<TEXT>

İniş esnasında yaklaşmak için rehberlik yapan sistem, askeri pilotlara tehlike yarattığı için Diyarbakır’da kullanılmıyor 
     Orijinal adı instrument landing system olan aletli yaklaşma sistemi Diyarbakır’da kullanılmıyor. Yer belirleyici, iniş meyili ve işaretleyici telsiz bikınlardan dış, orta, iç ibaret olan alet, iniş esnasında yaklaşma için yatay ve düşey rehberlik yapıyor. Genellikle askeri havalimanlarında bulunmuyor. Bunun ana nedeni ise sistemin çalışması için gerekli olan bir anteninin pist yakınında takılı olması. Bu da askeri pilotların kol uçuşu ile piste gelişleri sırasında bir çarpma sonucu kaza olması ihtimalini doğuruyor. Bu nedenle sivil uçuşlara açık bazı askeri meydanlarda ciddi sorunlar yaşanıyor. Diyarbakır için de ILS takılması amacıyla defalarca detaylı çalışmalar yapıldığı biliniyor. Sivil Havacılık Genel Müdürlüğü ve Devlet Hava Meydanları İşletmesine de THY’nin başvuruları olduğu ancak bu havaalanına ILS takılması konusunda bir uzlaşma sağlanamadığı iddia ediliyor. 
     
RJ - 100’den 8 tane kaldı      THY filosundaki 66 uçaktan 9’u RJ - 100 tipi uçaklardan oluşuyor. RJ - 100’ler Diyarbakır’da düşen "Konya" uçağının dışında, "Denizli", "Erzurum", "Samsun", "Van", "Gaziantep", "Kütahya", "Siirt", "Tokat" isimlerini taşıyor. 99 yolcu kapasiteli uçağın hızı saatte 720 kilometre. 3 bin 800 kilo kargo kapasitesine sahip RJ 100’lerin azami menzili 2 bin 259 kilometre. İngiliz Avro imalatı RJ uçaklarının 100 ve 70 serileri THY tarafından uzun zamandır kullanılıyor. Bu uçaklardan biri Samsun eski havalimanına iniş sırasında pist dışına çıkarak kaza yapmıştı, yolcuların tümü yaralanmadan kurtulmuştu. İkinci RJ uçağı ise Siirt havaalanına iniş sırasında kaza yaptı ve pist dışına çıktı. 
     



 YAŞAM 

























</TEXT>
</DOC>
