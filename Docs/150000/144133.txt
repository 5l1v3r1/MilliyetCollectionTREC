<DOC>
<DOCNO> 144133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yasam/yas05.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ı yüzündeki izler ele veriyor 
</HEADLINE>
<TEXT>

Prof. İşcan’ın görüşleri, CIA’e yarayacak nitelikte Dublör kullandığı söylenen Saddam’ı, çizgileri ve benleri’ ele verir 
     ÖNAY YILMAZ İstanbul 

     İstanbul Üniversitesi Adli Tıp Enstitüsü’nden Prof. Dr. Mehmet Yaşar İşcan, Saddam Hüseyin için "Yapısı itibariyle dublör kullanmaya çok müsait" yorumunu yaptı. Prof. İşcan, birkaç dublör birden kullandığı söylenen gerçek Saddam’ın yüzünde, derin vadi’ denilen iki çizgi bulunduğunu belirterek, şöyle konuştu 
     "Bu derin çizgiler burun ve ağız yanında birbirinden bağımsız şekilde oluşmuş. Çenesinde de bir çukur var. Göz kenarında kartal kanadı şeklinde üç çizgi var. Bunlar Saddam’ın yüz yapısının karakteristik özellikleri. Bu özellikleri onu ele verebilir." 
     
     Tipik Güneydoğulu’ 
     Saddam Hüseyin’in sol yanağında da sıkıntıdan kaynaklanan benler bulunduğunu anlatan Adli Tıp Uzmanı Prof. İşcan, şöyle devam etti 
     "Bunlar zamanla büyümüş. Sol yanağında üç ben var. Bunlar da onu eleveren başka bir özelliği. Dişlerde herhangi bir anomali yok. Ama zamanla alt dişler yıpranmış. Kulaklar ayrı, yapışık değil. Burun altı geniş, iri bir burna sahip. Saçlar siyah ve hafif dalgalı. Tipik bir Güneydoğulu insanı. Yüzünde asimetri yok. Uzun boylu, düzgün fiziğe sahip ve bizim insanımıza çok benziyor. Rahatlıkla benzeri bulunabilecek bir yapıya sahip." 
     
     Ekrandaki gerçekti’ 
     Prof. İşcan, ABD’nin ilk füzeleri sonrası üniforma ve gözlükle ekrana çıkıp halkına hitap eden Saddam’ın dublör olmadığını da şöyle açıkladı 
     "İzlediğim kadarıyla Saddam gerçekti. Uzak mesafeden konuşuyordu. Saddam’ın bildik yüz orantısı vardı. Ağız üstü yüzün ortasına doğru. Çene daha büyüktü. Benim gördüğüm sahte Saddam resimlerinde ise çene daha küçük, ağız üstü yüzün ortasında değildi. Dudaklarının hareketiyle ağızdan çıkan ses arasında da uyum vardı." 
     



 YAŞAM 


















</TEXT>
</DOC>
