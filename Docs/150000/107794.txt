<DOC>
<DOCNO> 107794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/guncel/gun01.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Suat Çağlayan, Talay ve Sarıgül’ü eleştirdi 
</HEADLINE>
<TEXT>
N zım’ın heykelini dikmeye korktular 
Kültür Bakanı, Şişli’ye dikilmekten vazgeçilen N zım Hikmet heykeline açıklık getirdi. Eski Bakan Talay ve Belediye Başkanı Sarıgül’ün korktuğunu söyledi 
     ÖMER ERBİL İstanbul 

     Kültür Bakanı Suat Çağlayan, İstanbul yerine İzmir’e dikilmesine karar verilen N zım Hikmet heykeliyle ilgili olarak dikkat çekici açıklamalarda bulundu. Çağlayan, radikal kesimlerden gelen tehditler üzerine, Kültür eski Bakanı İstemihan Talay ile Şişli Belediye Başkanı Mustafa Sarıgül’ün heykeli dikmeye korktuklarını ileri sürdü. Çağlayan sorularımızı şöyle yanıtladı 
     
N zım Hikmet heykelinin yeri neden değişti 
     N zım Hikmet Yılı dolayısıyla Kültür Bakanlığı 2001 yılında heykel ısmarlamış. Heykelin yeri de Şişli olarak belirlenmiş. Heykel 2001’de bitmiş ve Karabük’te depoda tutulmaya başlanmış. Şişli Belediyesi 1.5 yıldır heykeli almamış. Çünkü radikal kesimlerden hem İstemihan Talay’a, hem de Şişli Belediyesi’ne tehditler gelmiş. Sarıgül de korkmuş. Heykeli dikmekten çekinilmiş. O nedenle depoda tutulmuş. 
     Ben de İzmir Büyükşehir Belediye Başkanı Ahmet Piriştina ile görüştüm. Kabul ettiler. Bu ayın 21’inde de heykeli açıyoruz. Sarıgül’e de "İstersen sana da bir heykel yaptıralım" dedim. Ancak bir cevap alamadım. Heykelden kurtuldukları için mutlu gibiydiler. 
     
     İhaleler soruşturuluyor 
Sezen Aksu konserine yönelik açıklamalarınıza tepki aldınız mı 
     Çok kültürlülüğe alışmamız gerekir. Bunu etnik kalıba hapsetmeyelim. Bu konuda hiç kıvırmadım. Askerin duyarlılığını da anlıyorum. Canı çok yandı. 
     
Kültür Bakanlığı’nda sizi en çok rahatsız eden konu ne oldu 
     Paranın harcanış biçimi beni çok rahatsız etti. Döner Sermaye İşletmeleri Müdürlüğü DÖSİM kaynakları sadece bir kişinin insafına bırakılmış. Sadece bakan, parayı istediği gibi harcıyor. "Sana beş milyar, ötekine sen dostumsun, sana on milyar lira" diyerek para dağıtılıyor. Paranın harcanması bir yönetimden geçmeli. Çok ihbar geldi. DÖSİM’deki ihaleleri ve para harcamalarını soruşturuyorum. 
     
İktisat Koleksiyonu ne olacak 
     8 trilyon lira değer tespiti yapıldı. BDDK ile henüz bir anlaşma sağlayamadık. Koleksiyonun bakanlıkta kalmasını istiyorum. ama bizim malımız değil. Biz sadece tabloları koruyoruz. Anlaşma sağlayamazsak iade edeceğiz. 
     



 GÜNCEL 




















</TEXT>
</DOC>
