<DOC>
<DOCNO> 146500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yazar/sazak.html </URL>
<DATE> 2003/03/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir Savaşı Bitirmek 
</HEADLINE>
<TEXT>

     Diplomasi kariyerine Vietnam’da başlayan Holbrooke 1991 - 1995 yıllarında eski Yugoslavya’da üç yüz bine yakın insanın ölümüyle sonuçlanan iç savaş’ döneminin anılarını Bir Savaşı Bitirmek’ adlı kitapta topladı. The New York Times, Holbrooke’un Bosna deneyimlerini diplomasinin olanakları ve sınırlarıyla ilgili’ ders notu olarak sunuyor. 
     Clinton’un Miloşeviç’in etnik temizliği’ karşısında Kosova’ya müdahale ederek kazandığı prestiji, Bush’un Irak savaşında nasıl tükettiğini görmek için Bağdat cephesine bakmak yeterli. 
     Dünkü Milliyet’te vardı 
     Bağdat’ın 130 kilometre güneyindeki Kifl kasabasını savunmaya çalışan Iraklılar, minibüsler, pikaplar ve otomobillerle Amerikan tanklarının, zırhlı araçlarının üzerine yürümüşler. Ağır ateş altında kalan 1000’den fazla Iraklı bu çatışmada ölmüş, kimileri tank paletleri altında ezilerek can vermiş. 
     Amerikalı komutan yaşadıklarını anlatıyor Bize çok ateş açıldı, biz de çok ateş açtık. Kandan başka şey göremezdiniz. Bu dünyaya ait bir şey değildi. İleride bununla ilgili çok kabus göreceğim’. 
     Bağdat, Vietnam’a benzeyecek 
     Holbrooke, 1968’de ABD’nin Vietnam’da kaçırdığı barış şansını şöyle anlatıyor 
     "... Başkan Johnson’ı Kuzey Vietnam’a yönelik bombardımanı durdurmaya ikna çabaları, Paris’in dış mahallelerinde Kuzey Vietnamlılarla gizli konuşmalar, Henry Kissinger’ın ziyaretleri. Kampanyanın o çok önemli son haftasında Başkan Johnson kuzeye yönelik bombardımanı durdurdu, Richard Nixon az farkla seçimi kazandı. 
     Yalnız bombardımanı değil, savaşı bitirmek için de fırsat çıkmış, ama elden kayıp gitmişti. Savaş dört yıl daha devam etti. 
     Savaşın böyle sürmesi ve daha 25 bin Amerikalıyla sayısız Vietnamlının ölmesi, bir yazgı olmadığı gibi kaçınılmaz da değildi. Savaş 1968’de masada sona erdirilebilirdi. 
     Washington’daki Arlington mezarlığında, Vietnam’da ölenler anısına düzenlenen alan, ölen Amerikalı askerlerin adlarını okumaya başladıkça sizi içine çeker. Toprak seviyesinin altına indiğinizde 55 bin Amerikalının öldüğünü anlarsınız " 
     Vietnam’dan filmler ve lokantaları geride kaldı. Richard Holbrooke, 27 yıl sonra Bosna misyonu’nu üstlendiğinde Vietnam anılarıyla yüklüydü. 
     ABD’nin Bosna’daki liderliği günümüzdeki Bağdat saldırısının aksine çok daha az tartışıldı. Hatta desteklendi. Amerikan halkı da, Ahlaki ya da stratejik nedenlerle müdahaleyi isteyenlerle, müdahale olursa Vietnam benzeri batağa saplanılacağından korkanlar’ şeklinde ikiye bölünmüştü. Ancak Bosna’da yaşananlar etnik temizlik’ten başka şey değildi ve Dayton Anlaşması’yla son bulan süreç genelde kabul gördü. 
     Çünkü Bir Savaşı Bitirmekti’ söz konusu olan. 
     
     







</TEXT>
</DOC>
