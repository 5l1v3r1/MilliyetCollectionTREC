<DOC>
<DOCNO> 111686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur25.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın Konseyi'nden Ümit Davala'ya kınama... 
</HEADLINE>
<TEXT>

     Basın Konseyi, milli futbolcu Ümit Davala'nın basın mensuplarına saldırısını kınadı. 
     Basın Konseyi Genel Sekreteri Gökalp Yazır, yaptığı yazılı açıklamada, Galatasaray'ın milli futbolcusu Ümit Davala'nın, İzmir'de Akşam Gazetesi muhabiri Serhan Şarman, İzmir TV muhabiri Ünal Gümüştekin, İzmir TV kameramanı Gönen Güvenç ve Yeni TV kameramanı Ercan Akgün'ü dövmesini ''kaba ve ilkel bir saldırı olarak kınadığını'' kaydetti. 
     Yazır, gazetecilere yönelik şiddetin bir alışkanlık haline gelmeye başladığına dikkati çekerek, iletişim özgürlüğüne yapılan bu saldırı nedeniyle Davala'nın cezalandırılmasını istedi. Yazır, ''bundan sonra bu saldırılara engel olacak tedbirlerin alınmasını istediklerini'' ifade etti. 
     ''Olaylara göz yuman kamu görevlilerinin, saldırganlara cesaret verdiğini'' ve iletişim özgürlüğüne yönelik bu saldırıların üzüntü verici olduğunu ifade eden Yazır, dövülen muhabir ve kameramanlara da ''geçmiş olsun'' dileklerini ilettiğini bildirdi. 
     





</TEXT>
</DOC>
