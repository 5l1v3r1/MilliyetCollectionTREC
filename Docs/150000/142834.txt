<DOC>
<DOCNO> 142834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yasam/yas04.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes için Büyük Jüri toplanıyor 
</HEADLINE>
<TEXT>

Cannes Lions Uluslararası Reklam Festivali’nin Milliyet Basın İlanları Yarışması, son aşamada 
     Milliyet gazetesinin, 2002’de Cannes Lions Uluslararası Reklam Festivali’nin Türkiye temsilciliğini aldıktan sonra belirlediği hedeflerin bir parçası olarak düzenlediği Milliyet Basın İlanları Yarışması’nda son aşamaya gelindi. 
     
     Katılımcılara öneri 
     Hakkı Mısırlıoğlu başkanlığında reklam sektörünün önde gelen yaratıcı yönetmenlerinden oluşan büyük jüri, Cannes Lions’a gidecek ilk üç gazete ilanını belirlemek için bugün toplanıyor. Konu ile ilgili bir açıklama yapan Milliyet Reklam Grup Başkanı Viki Habif Hedefimiz uluslararası platformda Türk yaratıcılığını ve reklam sektörünün tanınırlığını artırmaktır’ dedi. 
     Cannes Lions Reklam Festivali’nin 50’nci yılını kutlamaya hazırlandığına dikkat çeken Habif, bu sene festivale katılmak isteyen reklamcıların yeni uygulamalara dikkat etmesi gerektiğini de vurguladı ve sözlerini şöyle bitirdi "Cannes Lions’a başvurular artık internet üzerinden yapılıyor. Bu delege kayıtları ve otel rezervasyonları için de geçerli. Festival organizatörleri çalışmaların en geç 31 Mart’a kadar ellerinde olmasını istiyor. Cannes Lions’a katılacakların her şeyi planlayarak bir an evvel www.canneslions.com sitesine girerek işlemlerini yapmalarını öneriyorum." 
     
     



 YAŞAM 

















</TEXT>
</DOC>
