<DOC>
<DOCNO> 105167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur25.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım vaadiyle kandırdığı genç kıza 3 gün tecavüz etti 
</HEADLINE>
<TEXT>

     Mersin'den geldiği İstanbul'da yardım vaadinde bulunan doktorun, zehirli iğne ve bıçak tehdidiyle 3 gün boyunca tecavüzüne uğradığını öne süren genç kız, polislerce kurtarıldı. 
     Fatih İlçe Emniyet Müdürlüğü Asayiş Büro Amirliği'nden aldığı bilgiye göre, Mersin'deki bir işyerinde kasiyer olarak çalışan E.Y. 21 , erkek arkadaşının daveti üzerine İstanbul'a geldi. 
     Burada arkadaşının evli olduğunu öğrenince Mersin'e dönmek üzere Esenler'deki Büyük İstanbul Otogarı'na giden E.Y, parası kalmadığı için tanıdığı olan otobüs şoförünü aradı. Ancak şoförün başka bir gün İstanbul'a geleceğini öğrenen E.Y, bu sırada psikiyatrist meslektaşı S.K'yi İzmir'e uğurlayan göz doktoru Y.K. ile 30 karşılaştı. 
     Y.K'nin ''şoför tanıdığı dönünceye kadar evinde kalabileceği'' konusunda ikna ettiği E.Y, Karagümrük Mimar Sinan Mahallesi'ndeki eve geldiğinde bıçak ve zehirli iğne yapmakla tehdit eden Yalova'da bir hastanede görevli doktorun tecavüzüne uğradı. 
     Kapalı tutulduğu evde aynı şekilde 3 gün boyunca tecavüze maruz kalan E.Y, İzmir'den dönen S.K'den de durumu anlatmasına rağmen yardım göremedi. 
     Bunun üzerine bir kağıda ''Lütfen polise haber verin. Beni acele kurtarın'' şeklinde not yazarak, kaleme iliştirdikten sonra sokağa atmayı başaran E.Y, notu bulan vatandaşın polise durumu bildirmesi ve kapıyı kıran polislerin eve girmesiyle kurtarıldı. 
     Olayla ilgili göz doktoru Y.K. ile kendisine yardım ve yataklık ettiği öne sürülen meslektaşı S.K'yi gözlem altına alan polis, daha sonra bu kişileri Fatih Cumhuriyet Başsavcılığı'na sevk etti. 
     





</TEXT>
</DOC>
