<DOC>
<DOCNO> 132961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sonspo36.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-Litvanya maçı kapalı gişe... 
</HEADLINE>
<TEXT>

     A Milli Erkek Basketbol Takımı'nın yarın saat 19.00'da Litvanya ile yapacağı Avrupa Şampiyonası Eleme Grubu maçı için satışa çıkarılan biletlerin tamamı tükendi. 
     A Milli Takım, Hollanda'yı yenerek Avrupa Şampiyonası finallerine katılmayı garantilemesine karşın, grup lideri Litvanya ile yapılacak son maça basketbolseverler yoğun ilgi gösterdi. Biletix'ten de satışa çıkarılan A kategori biletler günler öncesinden tükenirken, B ve C kategori biletlerin de bugün bittiği açıklandı. 
     Basketbol Federasyonu'ndan yapılan açıklamada, daha önce ''Bilet kalması halinde maç günü Abdi İpekçi Spor Salonu'ndan satışa sunulacağının'' duyurulduğu, ancak tümünün satılması nedeniyle gişelerden satış yapılmayacağı bildirildi. 
     





</TEXT>
</DOC>
