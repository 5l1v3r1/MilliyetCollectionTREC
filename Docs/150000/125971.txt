<DOC>
<DOCNO> 125971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/dunya/dun04.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson Rehberimiz Türkiye 
</HEADLINE>
<TEXT>

     ANKARA Milliyet 

     ABD Büyükelçisi Robert Pearson, "Rehberimiz, Türkiye’nin ne yapmak istediğidir" dedi. Dün, CNN - Türk’ün sorularını yanıtlayan Pearson, talepleriyle ilgili tüm kararların Türkiye’nin önceliklerine göre alınacağını kaydederek, "Rehberimiz, Türkiye’nin ne yapmak istediğidir. Bütün kararlar Türk hükümeti tarafından verilecek ve sonra biz ne yapılabileceğini oluşturacağız" mesajını verdi. 
     Türkiye’ye konuşlandıracakları uçak ve asker sayısı konusunda yanıt vermekten kaçınan Pearson, "Önemli olan Saddam’a kararlılığımızı, BM’yle işbirliği yapmazsa etkili bir güç kullanabileceğimizi gösterebilmektir" diye konuştu. BM silah denetçilerinin ocak ve şubat ayı sonunda Irak’la ilgili raporlar hazırlayacağını hatırlatan Pearson, "Bu takvim ABD’nin de takvimidir" diyerek 21 Şubat’a kadar saldırı olasılığının düşük olduğunu ima etti. 
     
     Ekonomik güvence 
     Pearson, Türkiye’nin Irak’a düzenlenecek bir askeri saldırıdan göreceği ekonomik kaybın giderilmesi için ABD Başkanı Bush’un AKP lideri Tayyip Erdoğan’a güvence verdiğini anımsatarak, "Bush, eknomik olarak yardımcı olmak istiyorum dedi. Türkiye’ye güvence kazandırmak, ekonomik istikrar duygusunu oluşturmak için elimizden gelen herşeyi yaparız" dedi. AKP hükümetiyle ABD arasındaki ilişkiyi de öven Pearson, "Washington’un AKP iktidarı ile hiçbir sorunu yok. Harika bir ilişkimiz var. Partinin ve hükümetin başında ciddi ve entelektüel liderler var" şeklinde konuştu. 
     
     
     



 DÜNYA 













</TEXT>
</DOC>
