<DOC>
<DOCNO> 137259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun04.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO Genel Sekreteri "Müttefikler dayanışma içinde" 
</HEADLINE>
<TEXT>

     NATO Genel Sekreteri George Robertson, Fransa'nın katılmadığı Savunma Planlama Komitesi DPC toplantısında, olası bir Irak savaşında Türkiye'nin savunmasına ilişkin kararların alınmasını ''büyük başarı'' olarak nitelendirdi. 
     Tehdit altındaki Türkiye'yi savunmak için alınan önlemlerin caydırıcı nitelikli olduğunu belirten Robertson, NATO müttefiklerinin dayanışma içinde olduklarının kanıtlandığını anlattı. 
     Robertson, Türkiye'nin savunmasına ilişkin askeri planlama ve hazırlıkların süratle başlatılacağını, askeri kanada bu talimatın verildiğini söyledi. 
     DPC kararının, BM Güvenlik Konseyi'nin 1441 sayılı kararına destek nitelikli olduğunu belirten Robertson, Irak'a yönelik bir saldırının değil, tehdit altındaki Türkiye'nin savunmasının söz konusu olduğunu ifade etti. 
     Robertson, Fransa'nın bulunmadığı bir ortamda karar verilmesinin, Paris'in bu karar ile mutabık olmadığı anlamına gelmediğini de sözlerine ekledi. 
     





</TEXT>
</DOC>
