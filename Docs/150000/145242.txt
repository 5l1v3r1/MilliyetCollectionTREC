<DOC>
<DOCNO> 145242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun39.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den AB'ye ''K.Irak'ta operasyon niyetinde değiliz'' 
</HEADLINE>
<TEXT>

     AB Komisyonu, Türkiye'nin Kuzey Irak'ta askeri girişimlerde bulunmayacağı konusunda güvence verdiğini açıkladı. 
     AB Komisyonu sözcüsü Reijo Kemppinen, günlük olağan basın toplantısında, AB Komisyonu Başkanı Romano Prodi'nin, bu sabah NATO Genel Sekreteri George Robertson ve İttifak üyesi 19 ülkenin daimi temsilcileriyle bir toplantıya katıldığını bildirdi. 
     Sözcü, bu toplantıda, Türkiye'nin NATO Dami Temsilcisi Büyükelçi Ahmet Üzümcü'nün, Prodi'ye, Türkiye'nin Kuzey Irak'ta, ''insani felaketin önlenmesi ve insani yardım amaçları dışında askeri girişim niyeti olmadığı'' güvencesini verdiğini bildirdi. 
     Prodi'nin Türkiye Büyükelçisi'nden bu net mesajı aldığını belirten Kemppinen, ''Türkiye'nin bu sözünü tutacağına inandıklarını'' söyledi. 
     Sözcü, ''Komisyon, Türklerin Kuzey Irak'a girip girmediklerini nasıl kontrol edecek Rus Dışişleri Bakanlığı, iki gündür Türk birliklerinin bölgede olduğunu bildiriyor'' diyen bir gazeteciye, ''Bölgedeki hareketler konusunda ayrıntılı bilgimiz yok, ama biz Türkiye'nin verdiği güvenceden tatmin olduk'' yanıtını verdi. Sözcü, sözlerini şu şekilde sürdürdü 
     ''Irak'ın toprak bütünlüğü ve Kuzey Irak'ın istikrarı önemlidir. Türkiye de bu görüşte bizimle birleşiyor. Türklerden, bölge istikrarını tehlikeye düşürecek girişimlerde bulunmamalarını bekliyoruz.'' Sözcü, ''Kuzey Irak'a askeri müdahelede bulunması, Türkiye'nin AB'ye katılım sürecini etkiler mi '' sorusu üzerine de, spekülasyonlara girmeyeceklerini, Türkiye'nin verdiği bilgilerden ve güvenceden tatmin olduklarını, askeri bir müdahelenin Türkiye-AB ilişkilerini olumsuz etkileyeceği mesajının dün verildiğini söyledi. 
     


     




</TEXT>
</DOC>
