<DOC>
<DOCNO> 122252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sondun07.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI Başkanı "Teşkilatta acil değişime ihtiyaç var" 
</HEADLINE>
<TEXT>

     Amerikan Federal Soruşturma Bürosu FBI Başkanı Robert Müller, teşkilatın değişim ihtiyacı içinde olduğunu söyledi. 
     New York Times'ın haberine göre Müller, ajanlara dağıtılan kısa bir notta, ''Pek çok alanda, acilen değişime ihtiyaç olacaktır. Bürokratik uzlaşmazlık engel ya da mazaret oluşturamaz'' dedi. 
     Müller'in notta, ''Teşkilatın tarihinde şimdiye kadar görülmemiş bir yeni beklentilerle'' karşı karşıya olduğunu belirttiği de bildirildi. 
     FBI Başkanı Müller'in bu kısa notundan kısa süre önce de teşkilatın başkan yardımcısı ajanlara gönderdiği elektronik posta mesajında, terörizmle savaşımın teşkilatın birinci önceliği olduğunu belirtmişti. 
     ABD'de düzenlenen 11 Eylül saldırılarından sonra ciddi eleştirilerle karşılaşan FBI, önceliğini işlenen suçların faillerini ortaya çıkarmaktan, terörist saldırılar yapılmadan önce bunları önlemeye kaydırıyor. 
     





</TEXT>
</DOC>
