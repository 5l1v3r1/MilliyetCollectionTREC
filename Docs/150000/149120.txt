<DOC>
<DOCNO> 149120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/soneko31.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de toptan eşya fiyatları arttı, satışlar yükseldi ... 
</HEADLINE>
<TEXT>

     ABD'de toptan eşya fiyatlarının Mart ayında beklenenin üzerinde bir artış göstermesine karşılık perakende satışlarda da umulmadık bir yükselme görüldü. 
     Ticaret bakanlığından yapılan açıklamada, Mart ayında Toptan Eşya Fiyat Endeksi'nin TEFE yüzde 1.5 yükseldiği bildirildi. 
     Toptan eşya fiyatlarının artmasına rağmen perakende ticaretin nabzını tutan Tüketici Güven Endeksi'nin 2001 güz döneminden beri en yüksek düzeyine çıktığının açıklanması yatırımcıları sevindirdi. 
     Toptan eşya fiyatlarındaki beklenenin üzerindeki artışta enerji maliyetlerinin ve otomotiv fiyatlarının yükselmesinin etkili olduğu kaydediliyor. 
     TEFE'de yüzde 0.4 olan piyasa tahminlerinin üç katından fazla olan bu artış, ABD'de enflasyonun beklendiği gibi düşük seyretmeyebileceğinin işareti olarak görülüyor. 
     Şu an için ABD ekonomisinde enflasyon değil düşük talepten kaynaklanan deflasyon kaygılarının ağır bastığını vurgulayan uzmanlar, toptan eşya fiyatlarındaki artışın bu kaygının abartılı olabileceğini gösterdiğini belirtiyor. 
     





</TEXT>
</DOC>
