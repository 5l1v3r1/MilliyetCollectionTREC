<DOC>
<DOCNO> 147854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yazar/bila.html </URL>
<DATE> 2003/04/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Savaşın nedeni ve sonucu 
</HEADLINE>
<TEXT>

     Kitle imha silahlarından söz eden pek yok. Kimyasal silah üreten fabrikalar, tesisler de henüz ortaya çıkmadı. 
     Savaş, Irak’ta kitle imha silahları bulunduğu için yapıldı. BM, bu silahları aradı, bulamadı. Zaman istedi. ABD vermedi. Savaşı başlattı. Irak’ın kitle imha silahlarını ortaya çıkarmak için başka yol yok muydu BM denetçilerinin istediği zaman bir işe yaramaz mıydı ABD ve İngiltere bunun üzerine durmadılar. Sıcaklar bastırmadan savaşı başlatmaları gerekiyordu, başlattılar. 
     Binlerce insan öldü. Daha ne kadar öleceği belli değil. 
     Savaşın nedeni unutulmak üzere ama sonuçları savaş bitmeden ortaya çıkmaya başladı 
     ABD, Irak’ın yeniden inşaası için müteahhitlerini belirlemiş. Irak petrolünün başına geçirmek üzere Shell’in eski başkanına öneri götürmüş. Yapılan hesaplara göre Irak’ın yeniden inşası için en az 100 milyar dolar gerekiyor. Bu da Irak petrolünün değeri düşünüldüğünde sorun değil. ABD ve İngiltere, Irak petrolünün geliriyle kendi şirketlerine Irak’ı inşa ettirecekler 
     Kimin malını kime veriyorsun, diye sormanın sırası da, kim soracak 
     Birleşmiş Milletler mi 
     NATO mu 
     Garip Irak halkı mı 
     BM ses çıkarmaya çalışıyor. BM Kalkınma Programı Başkanı Mark Malloch Brown ses çıkarmış. Demiş ki, Cenevre Sözleşmesi, işgalci güçlerin işgal ettikleri ülkenin doğal kaynaklarını işletme hakkına sahip değil. ABD, kafasına göre bu kaynakları kullanmak üzere ihale dağıtamaz. O ülkenin yönetimine ilişkin uzun vadeli karar alamaz... 
     Demiş de, kim dinleyecek BM Kalkınma Programı Başkanı’nı, kim takacak Cenevre Sözleşmesi’ni 
     Başkan Bush, Irak Savaşı’nı, "BM de kim oluyor, 21. yüzyılda lazım mı, değil mi baktırıyorum" diyerek başlatmadı mı 
     Savaşı başlatırken BM’yi dinlemeyen ABD, bitirirken de dinlemeyecektir. Ola ki, görüntüyü kurtarmak için BM’yi konu mankeni olarak Bağdat sokaklarında kullanmak istesin... 
     
     







</TEXT>
</DOC>
