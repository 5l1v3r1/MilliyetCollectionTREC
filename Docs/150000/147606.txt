<DOC>
<DOCNO> 147606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur29.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili seçilme yaşının 25'e düşürülmesi kabul edildi 
</HEADLINE>
<TEXT>

     Milletvekili seçilme yaşının 30'dan 25'e indirilmesini içeren Anayasa'nın 76. maddesinde değişiklik yapan düzenleme, Anayasa'nın gerektirdiği çoğunluğu sağladı. 
     TBMM Genel Kurulu'nda, Anayasa değişikliği teklifinin birinci maddesinin ikinci turdaki gizli oylamasına 501 milletvekili katıldı. 358 milletvekili kabul, 134 milletvekili ret oyu kullanırken, 7 milletvekili çekimser kaldı. Oylamada, 1 oy boş çıkarken, 1 oy da geçersiz sayıldı. 
     Maddenin ilk tur oylamasına, 458 milletvekili katılmış, 318 kabul, 121 ret oyu kullanılmış, 5 milletvekili çekimser kalırken, 3 oy boş çıkmış, 1 oy da geçersiz sayılmıştı. 
     Başbakan Recep Tayip Erdoğan ile CHP Genel Başkanı Deniz Baykal da maddenin oylamasına katıldı. Erdoğan ve Baykal, oylarını kullandıktan sonra milletvekilleri ile sohbet etti. Baykal, sonucun açıklamasını beklerken, Erdoğan kabulleri nedeniyle Genel Kurul'dan ayrıldı. 
     





</TEXT>
</DOC>
