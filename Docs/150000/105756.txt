<DOC>
<DOCNO> 105756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur03.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy'de aşırı hız yüzünden kaza... 1 kişi öldü, 3 yaralı var... 
</HEADLINE>
<TEXT>

     Bakırköy'de meydana gelen trafik kazasında 1 kişi öldü, 3 kişi de yaralandı. 
     Hakan Uzan'ın 18 kullandığı 34 ZF 6946 plakalı otomobil, E-5 Karayolu üzeri Ömür Rampası Mevkii'nde aşırı hız sonucu kontrolden çıkarak bariyerlere çarptı. Çarpmanın etkisiyle yükselerek yere düştükten sonra birkaç takla atan otomobilin arka koltuğundan dışarı fırlayan Önder Güner 21 , olay yerinde hayatını kaybetti. 
     Kazada, sürücü Uzan ile aynı araçta bulunan arkadaşları Oğuz Aksoy 21 ve Coşkun Giden 18 yaralanarak, İstanbul Üniversitesi Tıp Fakültesi Hastanesi'ne kaldırıldı. 
     Kaza nedeniyle kısmen trafiğe kapanan karayolu, aracın yoldan kaldırılmasından sonra normale döndü. 
     Coşkun Giden ile Oğuz Aksoy'un, askerden izine geldikleri ve Avcılar'da arkadaşlarıyla buluşup bir süre eğlendikten sonra Zeytinburnu'ndaki evlerine döndükleri belirtildi. 
     





</TEXT>
</DOC>
