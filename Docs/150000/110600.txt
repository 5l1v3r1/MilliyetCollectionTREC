<DOC>
<DOCNO> 110600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sonspo22.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre ve Okan Lyon maçı kadrosunda... 
</HEADLINE>
<TEXT>

     Avrupa Şampiyonlar Ligi D Grubu 3. maçında sahasında Fransa'nın Lyon takımıyla oynayacak FC İnter'de golcü futbolcu Christian Vieri sakatlığı nedeniyle kadroya alınmadı. 
     Geçtiğimiz hafta sonu Chievo'ya karşı oynanan lig maçında ayak bileğinin burkulmasıyla sakatlanan Vieri'nin Lyon maçına yetiştirilemeyeceği bildirildi. 
     Ciddi bir sakatlığı olmamasına karşın takımda yer almayacak olan Vieri'nin yanısıra diğer golcüsü Crespo'nun da sakatlığı İnter Teknik Direktörü Hector Cuper'i hücumda endişelendiriyor. Arjantinli Crespo'nun da durumunun kritik olduğu ve Lyon karşısında oynamasıyla ilgili kararın maç zamanında verileceği belirtildi. 
     Bu arada İnter'deki Türk futbolcular Emre Belözoğlu ve Okan Buruk, teknik direktör Cuper tarafından Lyon maçı kadrosuna alındı. 
     





</TEXT>
</DOC>
