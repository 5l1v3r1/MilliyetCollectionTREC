<DOC>
<DOCNO> 138568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sonspo04.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 1 - Altay 0 İlk yarı 
</HEADLINE>
<TEXT>

     Stat 19 Mayıs 
Hakemler Cüneyt Çakır xx, Bülent Gökçü xx, Murat Şahin xx 
Ankaragücü Zafer xx, Hakan Kutlu xx, Gökmen xx, Burak xx, Hakan Keleş xx, Yılmaz xx, Ümit Ozan xx, Simao xx, Mehmet Türkmehmet xx, Augustine xx, Hüseyin xx 
Altay Ramazan xx, Onur xx, Ahmet xx, Çağdaş xx, İnanç xx, Haydar xx, Mehmet xx, Aytekin x, Murat xx, Bülent x, Sinan x 
Gol Dk. 39 Augustine 

Birinci Süper Futbol Ligi'nde Ankaragücü, Altay karşısında ilk yarıyı 1-0 önde tamamladı. 
     Karşılaşmanın ilk yarısında oyunu rakip yarı alana yıkan ve devre boyunca gol arayan Ankaragücü, rakip ceza alanı içinde fazla etkili olamasa da bir duran top organizasyonuyla golü bularak, ilk yarıyı 1-0 önde kapamayı bildi. 
     Hızlı hücumlardan gol şansı arayan konuk ekip Altay ise devre boyunca defans güvenliğini ön planda tutmaya çalıştıysa da Augustine'nin golüne engel olamadı. 
     5. dakikada Hakan Keleş'in ceza alanı dışından, yerden vuruşunda top kaleci Ramazan'da kaldı. 
     23. dakikada Yılmaz'ın sol taraftan kullandığı korner atışında, kale alanı içinde Gökmen topa kafayla dokundu. Meşin yuvarlak direğin yanından auta gitti. 
     25. dakikada Altay ceza alanı dışında topla buluşan Augustine'nin vuruşunda, meşin yuvarlak yandan auta çıktı. 
     27. dakikada Haydar'ın kullandığı korner atışında, ceza alanında Çağdaş topla buluştu. Bu futbolcunun kafa vuruşunda meşin yuvarlak üst direkten döndü. 
     34. dakikada sağdan İnanç'ın serbest vuruşunda, Sinan ceza alanı içinde uygun pozisyonda topa vuramayınca Ankaragücü kalesi büyük bir tehlike atlattı. 
     39. dakikada Ankaragücü'nün golü geldi. Yılmaz kullandığı serbest vuruşta topu rakip yarı alana havalandırdı. Ceza alanında iyi yükselen Augustine, topu kafayla Altay filelerine gönderdi 1-0 
     44. dakikada ceza alanında topla buluşan Mehmet Türkmehmet'in vuruşunda, araya giren defans oyuncuları tehlikeyi uzaklaştırdı. 
     Karşılaşmanın ilk yarısı Ankaragücü'nün 1-0 üstünlüğüyle sona erdi. 
     





</TEXT>
</DOC>
