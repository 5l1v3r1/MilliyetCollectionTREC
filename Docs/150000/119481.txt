<DOC>
<DOCNO> 119481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/yasam/yas01.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur bebek faiz mahk mu 
</HEADLINE>
<TEXT>

Kredi kartı borçları yüzünden 5 gün hapse çarptırılan annesi onu bırakacak kimse bulamadığı için Yağmur’u da cezaevine götürdü... 
     Aysel Tuncel, 38 yaşında. Eskişehir Sosyal Hizmetler İl Müdürlüğü’nde memure olarak çalışıyor. Evli ve iki çocuğu var. Aysel Hanım önceki gün, kucağında 10 aylık kızı Yağmur ile birlikte Emniyet Müdürlüğü Asayiş Şubesi ekipleri tarafından alınarak Eskişehir Cezaevi’ne teslim edildi. 
     
     Mal beyanında bulunmadı 
     Peki, neydi Aysel hanımın suçu 
     Kredi kartlarıyla alış veriş yapmış 350 milyon liralık borcu ödenmeye ödenmeye 8 milyara ulaşmış yapılan adli işlemler sırasında da Aysel Tuncel mal beyanında bulunmamıştı. 
     Kucağında küçücük kızı Yağmur ile cezaevinin yolunu tutarken başına gelenleri şöyle anlatıyordu Aysel Hanım 
     "Aldığım maaş evi geçindirmeye yetmiyordu. Bu yüzden borçlarımı ödeyemez hale geldim. Son olarak bankalara toplam 350 milyon lira borcum vardı. Ancak borcumu ödeyemediğim için 350 milyon lira 3 - 4 yıl içinde 8 milyar liraya ulaştı. Eşim çalışmıyor. Benim de parayı ödeyecek durumum yok. Borçlarımdan dolayı mal beyanında bulunmam gerekiyormuş. Bunu bilmiyordum. Mal beyanında bulunmadığım için beş gün hapis cezası verdiler. 10 aylık kızımı, daha bebek olduğu için yanımdan ayırmak istemedim. Kızımla birlikte beş gün cezaevinde kalacağız. 8 milyar lirayı ödemem de imkansız." 
     



 YAŞAM 


















</TEXT>
</DOC>
