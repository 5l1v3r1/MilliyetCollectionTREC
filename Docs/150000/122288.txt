<DOC>
<DOCNO> 122288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/soneko25.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, müdahalenin ardından yükselişe geçti... 
</HEADLINE>
<TEXT>

     Bono faizi yılın en düşük seviyesine indi. Gün içinde alışta 1 milyon 502 bin lira, satışta 1 milyon 508-512 bin lirayı gören dolar da, Merkez Bankası'nın müdahalesinin ardından yükselme kaydetti. 
     İMKB Tahvil ve Bono Piyasası Kesin Alım Satım Pazarı'nda en fazla işlem gören, 2 Temmuz 2003 vadeli, bugün valörlü bononun basit getirisi yüzde 45.16'dan, bileşik getirisi ise yüzde 49.34'den kapandı. Yılın en düşük seviyesini gören bu bonoda, Cuma günkü kapanışa göre, 2.25 puanlık gerileme yaşandı. 
     27 Ağustos 2003 vadeli bugün valörlü bononun basit getirisi yüzde 46.33'den, bileşik getirisi de yüzde 49.00'dan kapandı. Bu bonoda Cuma günkü kapanışa göre 2.68 puanlık düşüş yaşandı. 
     
     DOLAR ALIŞTA 1 MİLYON 502 BİN LİRAYI GÖRDÜ 
     Hızlı bir gerileme yaşayan dolar satış fiyatı da, serbest piyasada Haziran ayındaki 1 milyon 500 bin lira seviyesine yaklaştıktan sonra Merkez Bankası müdahalesiyle karşılaştı. 
     1 milyon 5 bin liralık satış fiyatıyla haftanın ilk işlem gününe başlayan dolar, alışta 1 milyon 502 bin lira, satışta ise 1 milyon 508-512 bin lira seviyesini gördü. 
     Merkez Bankası'nın döviz kurlarında gözlemlenen dalgalanmayı önlemeye yönelik döviz piyasalarına doğrudan müdahalesi sonrası ise serbest piyasada dolar fiyatlarında yükseliş kaydedildi. 
     Saat 14.30'da alışta 1 milyon 511 bin lira, satışta da 1 milyon 517 bin lira düzeyinde bulunan dolar, saat 15.00'te alışta 1 milyon 510-516 bin, satışta da 1 milyon 521-523 bin liraya çıktı. 
     Bankalararası piyasadaki dolar kotasyonlarında ise alışta en düşük fiyat 1 milyon 515 bin lira, en yüksek fiyat 1 milyon 519 bin lira, satışta ise en düşük fiyat 1 milyon 521 bin lira, en yüksek fiyat da 1 milyon 527 bin lira oldu. 
     Uzmanlar, Bayram öncesi bu sonuçlarda iyimser beklentiler ve özellikle bono piyasasına yönelik yabancı yatırımcı girişinin etkili olduğunu kaydettiler. Uzmanlar, düşüşlerde Türk Lirası getirilerinin cazibesinin de etkisi bulunduğunu bildirdiler. 
     





</TEXT>
</DOC>
