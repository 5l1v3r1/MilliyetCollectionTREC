<DOC>
<DOCNO> 132798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun11.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nesli tükenmesin diye korurken öldürdük... 
</HEADLINE>
<TEXT>

     SELMA KUNAR Antalya DHA 

     Nesli tükenmekte olan ve Antalya Düzlerçamı mevkiinde koruma altına alınan alageyiklerden 8’i yanlış beslenme yüzünden öldü. Geyiklere doğal besinler yerine hayvan yemi verilmesi nedeniyle mide asitlerinin yükseldiği ve bu nedenle öldükleri anlaşıldı. Düzlerçamı Alageyik Üretme İstasyonu’nun yıllardır bakımsız kaldığını belirten Proje Sorumlusu Halil Sarıbaşak, istasyondaki 55 alageyikten 8’inin aralık ayında öldüğünü söyledi. 
     25 hektarlık alanda kurulu istasyonda halen 47 alageyik bulunduğunu, yaklaşık 50’sinin de doğal ortamda korunduğunu ifade eden Sarıbaşak, şunları söyledi 
     "İstasyonda geyiklerin doyacağı kadar yeşillik yok. Hastalanan alageyiklerin mide asitleri çok yüksek çıktı. Bunun nedeninin yapay besinler olduğu belirlendi. Besin türünü değiştirdik. Artık selüloz ağırlıklı besinler veriyoruz." Sarıbaşak, 2004 yılında alageyiklerin yeni bir alana taşınacağını belirtti. 
     



 GÜNCEL 























</TEXT>
</DOC>
