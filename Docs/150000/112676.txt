<DOC>
<DOCNO> 112676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/spor/spo02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NE KONGRESİ 
</HEADLINE>
<TEXT>

Başkan Aziz Yıldırım, olağanüstü genel kurulu hiç düşünmediklerini söyledi, "Yeni yönetim arayışları olanlar 2004’e kadar bu konuyu kafalarından çıkarsınlar" dedi 
     ENGİN VEREL 

     Fikir değiştirdi 
     FENERBAHÇE Kulübü Başkanı Aziz Yıldırım, gündemlerinde kesinlikle olağanüstü kongre bulunmadığını, 2004 yılına kadar görevlerine devam edeceklerini söyledi. 19 Ekim’de yapılacak Divan Kurulu toplantısında kulübün mali bütçesini açıklama kararı alan ve her fırsatta talip olana görevi devredebileceklerini hatırlatan Yıldırım, bu kez "Bazılarının kafasında başkan ve yönetim arayışları var ancak bunu normal kongreye kadar unutsunlar" ifadesini kullandı. 
     
     Sert çıktı 
     ESKİ başkanlardan Ali Şen’in de Divan Kurulu’na katılacağını bildirmesinden sonra hareketlenen Fenerbahçe kulislerinde, seçim rüzgarları esmeye başlayınca Aziz Yıldırım sert çıktı. Yıldırım, kulübün genel kurul ortamına çekilmek istendiğini savundu, "Bunlarla uğraşacaklarına Fenerbahçe’nin başarısı için destek versinler. Divan toplantısı her üyeye açıktır. İsteyen toplantıya gelebilir, istediği yere oturabilir. Biz bundan rahatsızlık değil büyük keyif alırız" diye konuştu. 
     
Yerler ayrıldı      SEYİRCİLERİNİN fanatikliği ile ünlü olan Panathinaikos’un taraftar Derneği Atina’dan dostluk mesajı gönderdi. "Önce Panata, sonra din" diyen Yeşil - Beyazlılar’ın dernek başkanı Gunaris, Yunan halkının Türklere karşı önyargısı olmadığını hatırlatarak, "Depremden sonra Beşiktaş ile yardım maçı oynadık. 2008 için bu maç iyi bir sınav olacak" dedi. 
     ATİNA’DA oynanacak karşılaşmada olay çıkmayacağına dair garanti veren Gunaris, "Altı numaralı tribünü 800 Fenerbahçe taraftarı için ayırdık. Zaten onlar da bizimle temasa geçti. Fenerbahçe’nin bizim için diğer Avrupa takımlarından farkı yok. Halkların yakınlaşması açısından iki tarafın da gayret göstermesi gerekiyor" yorumunu yaptı. n YORGO KİRBAKİ 
     
Tuncay’a övgü yağdı      Ümit Milli Takımı’nda mükemmel bir oyun çıkaran Tuncay’a, Lorant ile antrenör Oğuz Çetin övgüler yağdırdı. Alman hoca, "geleceğin yıldızı" ifadesini kullanırken, Çetin, "Tuncay ilk 11’de banko oynayacağını kanıtladı" dedi. Fenerbahçe, PAF takımı ile oynadığı maçı 8-3 kazandı. Golleri Washington 4 , Semih 2 , Tuncay ve Yusuf attı. 
     



 SPOR 





























</TEXT>
</DOC>
