<DOC>
<DOCNO> 111294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas01.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus kasabasına Türk piyangosu 
</HEADLINE>
<TEXT>

Unutulmuş bir Rus kasabasıydı Gorohovets. Şişecam’la talihi döndü. Gorohovets Türk işçiler sayesinde artık zengin ve neşeli bir yer 
     CENK BAŞLAMIŞ Moskova 

     Kısa süre öncesine kadar dünyadan kopuk, göç nedeniyle nüfusu azalan, lokantası bile bulunmayan bir Rus kasabasıydı Gorohovets. 
     Ancak bugünlerde kasabada yüzler gülüyor. Kasabaya öyle bir piyango vurmuş ki herkesin yaşamı değişmiş. Kasabanın kaderini değiştiren Şişecam’ın geçen ay açılan fabrikası olmuş. Burada çalışan Türk sayısı 30 civarında. Ancak, fabrikanın yeni bölümlerinin inşaatında yaklaşık 300 Türk işçi çalışıyor. Bir Türk şirketi olan Troy Rus’la Şişecam gelince Gorohovets’in "mak s talihi" de değişmiş. Nasıl mı 
     Vergilerle kasabanın kasasına para girmiş ve yollar asfaltlanmış. Türk işçilerin gelişiyle lokanta ve bar açılmış. Ekonomi hareketlenince de tersine göç başlamış. Kiralık ev fiyatları 300 rubleden 15 milyon lira üç bin rubleye 150 milyon lira yükselmiş. Dükk nlar dolmuş. Hatta, kasaba ilk taksi durağına Türkler sayesinde kavuşmuş. 
     
     Çabuk kaynaştılar 
     Tabii, başlarda bazı sorunlar da yaşanmış. İşsiz Rus erkekler, genç ve zengin’ Türk işçilerin kasabanın kızlarıyla gezmesine kızıp kavgalar çıkarmışlar. Ama o günler geride kalmış. Çoğunluk, Türklerin kasabaya ekonomik katkıda bulunduğunu anlamış. 
     Troy Rus’un Proje Müdürü Yavuz Kalkan, kaba bir hesapla Türk işçilerin Gorohovets’te ayda toplam 40 bin dolar harcadığını söylüyor. Yani, lokanta ve bar işletenler, evlerini kiralayanlar, dükk n sahipleri işçilerden yılda yarım milyon dolar kazanıyor. Kasabada ortalama aylık gelirin yüz doların çok altında bulunduğu düşünüldüğünde Türklerin nasıl bir zenginlik yarattığı daha iyi anlaşılıyor. 
     



 YAŞAM 



















</TEXT>
</DOC>
