<DOC>
<DOCNO> 116626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/ekonomi/eko04.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılıkta avcılık dönemi artık kapandı’ 
</HEADLINE>
<TEXT>

Dışbank Genel Müdürü Faik Açıkalın, "Bankacılıkta k r için artık yeni senaryo gerekli. Bankalar avcılık ekonomisinden tarım ekonomisine geçmeli" dedi 
     Bankaların kar etmesi için yeni senaryolar geliştirilmesi gerekeceğini belirten Dışbank Genel Müdürü Faik Açıkalın, "Bundan önceki bankacılığın kar etme yöntemini avcılık diye nitelendirirseniz, bundan sonra artık banka müşteri ilişkilerinin, avcılık ekonomisinden tarım ekonomisine geçmesi gerekiyor" dedi. 
     2003’te müşteriye yakın olmaya yönelik yatırımlarının devam edeceğini belirten Açıkalın, bankacılığın artık tek bir ürünle değil, bir finansal market olarak düşünülmesi gerektiğini söyledi. 
     Dışbank olarak iştiraklerle finansal entegrasyonu sağlama yoluna gittiklerini kaydeden Açıkalın, 2003’te müşteriye yakın olmak için müşteri sadakat programları geliştirdiklerini ve tanıma sistemleri uyguladıklarını belirtti. 
     Pamukbank’la ilgili inceleme taleplerinin sürdüğünü belirten Açıkalın, Irak’a müdahale halinde piyasaların ilk şoka mutlaka tepki vereceğini söyledi. Açıkalın, "Ancak Merkez Bankası 11 Eylül’den sonra bu konudaki ustalığını ispatladı. Sıkıntı yaşanacağını düşünmüyorum" dedi. 
     



 EKONOMİ 




















</TEXT>
</DOC>
