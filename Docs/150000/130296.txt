<DOC>
<DOCNO> 130296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/spor/spo03.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AMAN DİKKAT 
</HEADLINE>
<TEXT>

Belçikalı gazeteci Paul Verbrugge, çiçeği burnunda Galatasaraylı Lukunku’nun, diz kapağından ağır bir sakatlık geçirdiğini ve uzun süre oynayamadığını açıkladı 
     Meziyetleri fazla 
     BELÇİKA’DA imza attırılan ve kampa katılması beklenen Ali Lukunku’nun kısa bir süre önce çok ciddi bir sakatlık geçirdiği ortaya çıktı. Niuwsblad gazetesinin editörü Paul Verbrugge, Kongolu oyuncunun çok güçlü ve agresif bir futbolcu olduğunu söyleyerek, "Hava toplarına hakim ve iki ayağını da çok iyi kullanıyor. Ancak çok önemli bir sakatlık geçirdi. Bu nedenle uzun süre oynayamadı. Diz kapağında hassas bir durum var" uyarısında bulundu. 
     
     İlginç yorumlar 
     GENÇLERBİRLİĞİ’NDEN önce Belçika Ligi’nde forma giyen Thomas, "Gönderilen Christian’dan hiçbir farkı yok. Sadece biraz daha güçlü" ifadesini kullanırken, M’Bayo ise, "Christian’dan daha iyi. İki ayağına daha hakim" dedi. En ilginç yorum ise Nouma’dan geldi "Christian’la mukayese bile edilemez. Onu bütün Avrupa ve Fransa tanır. Ancak Lukunku’yu kimse tanımıyor. Ben de tanımıyorum. Birinci ligde mi yoksa ikinci ligde mi oynuyor " 
     
Hocamı mutlu etmek istiyorum’Pinto, "Yüzde 100’lük performansa ulaşıp, geldiğimden beri bana çok güvenen Terim’i sevindireceğim" dedi 
     CÜNEYT KARAKAYA 

     Türkçe çok zor’ 
     YABANCI bir futbolcunun, gittiği ülkede başarılı olmasının çok zor olduğunu ifade eden Pinto, artık Türkiye’ye ve Galatasaray’a uyum sağladığını ancak takımdan birisi olmak için daha fazla çaba gösterdiğini söyledi. Türk futbolunun da çok farklı olduğunu vurgulayan Brezilyalı, "Bunu çözmek için de çok uğraşıyorum" dedi. Pinto, yavaş yavaş öğrenmeye çalıştığı Türkçe’nin ise beklediğinden daha zor çıktığına dikkat çekti. 
     
     Tam bir görev adamı 
     "ŞAMPİYON Cim Bom Bom" sözünü Türkçe olarak bir çırpıda söyleyen Pinto, Galatasaray’daki futbol yapısını ise şöyle özetledi "Antrenmanlarda kafamı tamamen oyuna veriyorum ve yüzde 100’e ulaşmak için çabalıyorum. Genelde bugüne kadar sağ kanat ağırlıklı oynadım. Ama hocam kafasındaki taktiğe göre değişik pozisyonlara da koyuyor. Fatih Terim’i mutlu etmek istiyorum, çünkü bana çok güveniyor." 
     
Felipe geliyorBatista ile uzun bir telefon görüşmesi yapan Sambacı, dönmeye karar verdi. Brezilyalı yıldız çarşamba günü İstanbul’da olacak 
     Brezilya - Antalya hattı 
     PARASAL konuda anlaşamadığı için Sao Paolo’ya transfer olamayan ve Simplicio’nun da transferini engelleyen Felipe, dönmek için ikna oldu. Brezilya takımlarından hiçbiriyle anlaşamayan Sarı -Kırmızılı futbolcu, önceki gece Batista’yı aradı ve çok uzun süren bir görüşme yaptı. Kararsız kalan Brezilyalı’yı Batista ikna etti. 
     
     Revivo soru işareti 
     SOHBET sonrasında dönme kararı alan Felipe, bunu Batista’ya söyledi. Yönetime de iletilen bu görüşme sonrasında, Cim - Bom’un 10 numarasının çarşamba gecesi İstanbul’da olacağı ifade edildi. Öte yandan yaşanan bu gelişmenin ardından Revivo konusunun da ne olacağı merakla bekleniyor. 
     
Temkinli Terim      "Sorunlar çözülür" 
     BAYERN Münih ile golsüz sonuçlanan maçta iyi bir performans gösteren Galatasaray, Teknik Direktör Fatih Terim’i ligin ikinci yarısı için umutlandırdı. Ancak istenen seviyede olmadıklarını ve ciddi eksikler gördüğünü ifade eden Terim, "Yeni transferlerin de gelmesiyle bu sorunları da hallederiz" diye konuştu. 
     
     Oyuncularını uyardı 
     AVRUPA’NIN en iyi takımları arasında yer alan Bayern Münih gibi bir rakibe karşı iyi oynadıklarına değinen Fatih hoca, "Herşeye rağmen mutluyum. Birçok pozisyon bulduk" dedi. Terim, özellikle Hakan, Ümit Davala, Cihan ve Ayhan’a bazı pozisyonlar için uyarılarda bulunurken, bu futbolculardan arkadaşlarına daha yardımcı olmalarını istedi. 
     
Önce alışveriş sonra idman      BAYERN Münih maçının ardından kısa süren bir rejenarasyon çalışması yapan Galatasaray’da sabah idmanı iptal edildi, futbolculara alışveriş izni verildi. Şehir merkezinde eş ve çocuklarına hediyelik eşya alan Sarı - Kırmızılılar, akşam yapılan antrenmanda ise taktik çalışması yaptı. Özellikle orta saha ile forvet arasındaki kopukluğu gidermek isteyen Fatih Terim, futbolcularını sık sık uyardı. 
     
Transfer merakı      GAZETE ve televizyonları takip edemeyen Galatasaraylı futbolcular, en çok transfer haberlerini merak ediyor. Sarı - Kırmızılılar’ın en çok ilgilendikleri konu ise, Revivo’nun durumu oldu. Oyuncular, "Revivo bitti mi, Galatasaray’da mı " diye sorarken, Ortega’nın dönüp dönmemesi ise ikinci sırada yer aldı. Öte yandan Trabzonspor’un eski 2. Başkanı Ahmet Ağaoğlu’nun gemi indirme törenine katılan Başkan Özhan Canaydın ise Revivo ile ilgili sorulara cevap vermedi. 
     
Aslan’ın 2. sınavı      İLK hazırlık maçını Bayern Münih ile yapan Galatasaray, bu akşam ikinci sınavına çıkıyor. Belçika 1. Ligi takımlarından Germinal Anvers ile karşılaşacak olan Sarı-Kırmızılılar’ın maçı Türkiye saatiyle 20.00’de başlayacak ve Show TV naklen yayınlayacak. 
     



 SPOR 


























</TEXT>
</DOC>
