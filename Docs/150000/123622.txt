<DOC>
<DOCNO> 123622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur38.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzerine basketbol potası devrilen öğrenci ağır yaralandı 
</HEADLINE>
<TEXT>

     Antalya'da, üzerine basketbol potası devrilen öğrenci ağır yaralandı. 
     Antalya'nın Siteler Mahallesi 1307 Sokak'taki Doğa Sitesi'ndeki spor sahasının çürüyen basketbol potasını, kollarıyla asılarak koparmak isteyen Konyaaltı İlköğretim Okulu 7. Sınıf Öğrencisi Atilla Güngör 14 , potanın üzerine devrilmesi sonucunda ağır yaralandı. 
     Boynundan ve bacaklarından yaralanan Atilla Güngör, Akdeniz Üniversitesi Tıp Fakültesi Hastanesi Yoğun Bakım Ünitesi'ne kaldırıldı. Atilla Güngör'ün sağlık durumunun ciddi olduğu bildirildi. 
     Olay anında, Atilla Güngör'ün yanında bulunan sınıf arkadaşı Erol Eren, polis tarafından, olayla ilgili bilgi almak üzere Fatih Karakolu'na götürüldü. 
     Karakol çıkışında, gazetecilerin sorularını yanıtlayan Eren, arkadaşı Atilla Güngör'ün, çürüyen basketbol potasını kopartmak için kuvvetlice asıldığını, bu esnada potanın, Güngör'ün üzerine devrildiğini söyledi. 
     





</TEXT>
</DOC>
