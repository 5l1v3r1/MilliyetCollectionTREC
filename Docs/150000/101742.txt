<DOC>
<DOCNO> 101742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/guncel/gun02.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SABAH’ta, büyük kopuşun ardından ilginç gelişmeler yaşanıyor 
</HEADLINE>
<TEXT>
Pes Doğru’su 
Ekonomi yazarı Necati Doğru, daha önce ayrı ayrı eleştirdiği Dinç Bilgin ve Turgay Ciner’in patronluğundaki SABAH’a dönüyor... 
     İSTANBUL Milliyet 

     Necati Doğru’nun Sabah gazetesindeki son yazısı 1 Nisan 2001’de yayımlanmıştı. Doğru, artık faaliyette olmayan Medyakronik adlı internet sitesinin 3 Nisan 2001 tarihli sayfasına şu açıklamayı yapmıştı 
     "Kaderin intikamı bu Kalemimi eğmediğimi göstermek için patronum Dinç Bilgin’i de sorgulamalıyım. İş ahlakım bunu kaldırmıyor. Bir fedak rlıkta bulunmanın, bedel ödemenin doğru olduğunu düşündüm. Bedellerden biri de yoksullaşma sürecine girecek olmam. Çünkü bazı meslektaşlarım gibi bazı gazetelere gidip eski patronumu bombardımana tutamam. Rakip gazetelere de gidemem. Önümde bir yıl mı sürer, iki yıl mı bilmiyorum, bir yoksullaşma süreci var. Ama dediğim gibi Bu tablodan başka bir şey çıkaramam." 
     
     Dün dündür... 
     Doğru, bu açıklamayı yaptıktan bir ay sonra 8 Mayıs 2001’de Cumhuriyet Gazetesi’nde yazmaya başladı. Doğru, bir süre sonra bu kez Cumhuriyet’ten de istifa etme girişiminde bulundu, ancak kalmaya ikna edildi. 
     15 Nisan 2002 tarihli Medyakronik’te Doğru’nun bu kez, Cumhuriyet yönetimince sansür edildiği için istifa girişiminde bulunduğu iddia edilen yazısı yer aldı. 
     Yazıda Doğru, Havaş’ın özelleştirilmesi ve Turgay Ciner tarafından satın alınması süreci örneğinde Özal dönemi özelleştirmelerini eleştiriyordu. 
     Fakat şu işe bakın ki, Doğru’nun, aklanmadığı sürece patronajında çalışmayacağını yazılı olarak deklare ettiği Dinç Bilgin ve aleyhinde yazı yazdığı Turgay Ciner, bugün ortak durumdalar. Ve Doğru şimdi Bilgin-Ciner ortaklığındaki Sabah’a geri dönüyor. 
     
     Ve son kopuşlar... 
     Medya kulislerinde Sabah’ın, bu transfer karşılığında Doğru’ya borçlu olduğu 200 milyar lirayı ödemeyi garanti ettiği ve eski maaşı olan aylık 10 bin doların Türk Lirası karşılığını önerdiği konuşuluyor. 
     Bu arada Haşmet Babaoğlu, Okay Gönensin, Zülfü Livaneli ve görsel yönetmen Aydoğan Kaçıra da Zafer Mutlu’nun çıkaracağı gazetede çalışmak üzere Sabah’tan ayrıldı. 
     



 GÜNCEL 





















</TEXT>
</DOC>
