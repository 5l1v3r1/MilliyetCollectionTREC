<DOC>
<DOCNO> 119159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/ekonomi/eko07a.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman telekom devinde tarihi zarar 
</HEADLINE>
<TEXT>

Deutsche Telekom, dokuz aylık bilançosunda 24.5 milyar euro zarar açıkladı 
     EKONOMİ SERVİSİ 

     Almanya’nın önde gelen telekom operatörü Deutsche Telekom, son 9 aylık bilançosunda 24.5 milyar euro zarar açıkladı. Bu rakamın, Alman şirketler tarihinin en büyük zararı’ olduğu belirtiliyor. Son dört ayda üç kez patron değiştiren şirketin yönetim kurulu, Kai - Uwe Ricke’yi yeni CEO olarak atadı. 
     Şirketin bu denli zarar etmesindeki en önemli faktör ise 1990’lardaki üçüncü kuşak ve GSM lisansları için yapılan harcamalar. Deutsche Telecom’un bu alana yatırımları 70 milyar doları buluyor. 
     
     Devlet ortaklı 
     Görevi devralan Ricke’nin önünde 64 milyar euroluk bir borç stoku bulunuyor. Şirket daha 46 bin kişiyi 2005 yılına kadar çıkaracağını açıklamıştı. Deutsche Telekom hisselerinin yüzde 43’ü devletin elinde bulunuyor. Diğer hisseler ise özellikle küçük yatırımcılar arasında çok popüler. Şirketle ilgili yeniden yapılandırma stratejileri ve ABD’li T - Mobile USA gibi şirketlere satılması da gündemde ancak şimdilik bunlar rafa kaldırılmış durumda. 
     



 EKONOMİ 
























</TEXT>
</DOC>
