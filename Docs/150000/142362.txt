<DOC>
<DOCNO> 142362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/siyaset/siy99.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Org. Franks’in Katar dekoru Hollywood’dan      Irak savaşına komuta edeceği açıklanan ABD’li General Tommy Franks’in operasyonla ilgili düzenleyeceği basın toplantılarında kullanacağı mek nın set ve dekorunu, Hollywood’un önde gelen sanat yönetmeni George Allison düzenleyecek. Michael Douglas’ın babasıyla çektiği "It Runs In The Family" adlı filmi henüz tamamlayan ve daha önce Beyaz Saray’da Başkan George W. Bush için geri plan dizaynını gerçekleştiren Allison’un, Katar’da tasarlayacağı brifing mek nı 200 bin dolara mal olacak. 
     
     HANGAR BULDU 
     New York Post gazetesinin haberine göre Allison 43 , kısa bir süre önce Katar’daki merkez komuta üssüne geldi. Franks’in ve diğer komutanların vereceği brifingler için, daha önce depo olarak kullanılan bir hangar da 1 milyon dolar harcanarak yüksek teknolojiden oluşan uluslararası basın merkezine dönüştürüldü. 
     
Kuzey Irak’ta pozisyon değiştirdik      Kuzey Irak’taki Türk birlikleriyle aynı bölgede bulunan Irak Kürdistan Demokratik Partisi IKDP güçleri, güvenlik önlemlerini artırdı. Türk birliğinin konuşlandığı bölgeye "Dilmentepe" yazılırken, peşmergeler, kendi bulundukları alana "Kürdistan" yazdı. Çukurca ve Uludere’den 15 kilometre uzaklıkta, Kuzey Irak’ta konuşlanan Türk birlikleri, bu gelişmeler üzerine pozisyonunu yeniden düzenledi. n FARUK BALIKÇI DHA 
     
Tezkerenin faturası günde 1.5 milyon      ABD’nin, Türkiye’nin h l topraklarına konuşlandırılmasına izin vermemesi yüzünden denizde üç düzine gemide beklettiği 4. Piyade Tümeni’ne bağlı asker ve teçhizatın, Pentagon bütçesine günde 1.5 milyon dolara mal olduğu bildirildi. New York Times gazetesi, Amerikan yönetiminde bu durumun sıkıntı yarattığını ve hem mali kayıbı önlemek, hem de savaş planlarına son şeklini vermek için Erdoğan hükümetinin izin sürecini hızlandırmasını istediğini kaydetti. 
     
AWACS’lar göreve başladı      Genelkurmay, Türkiye’nin savunma imk nları doğrultusunda iki Awacs uçağının Konya’da, üç patriot bataryasının da 2. Ordu Komutanlığı’nda göreve başladığını bildirdi. Açıklamada, Türkiye’nin hava ve füze savunma imk nlarının desteklenmesinin kararlaştırıldığı kaydedildi. 
     
ABD’liler Batman’da su arıyor      Güneydoğu’da yığınağını artıran ABD, Batman Havaalanı’nda 5000 kişilik prefabrik konut yapımı sürerken, getirilen sondaj makinesiyle içme suyu arama çalışmaları başladı. İskenderun Limanı’ndan yüklenen üstü kapalı yedi askeri kamyon da, havaalanına çeşitli malzemeler getirdi. 
     
Iraklı memura dolarlı maaş      ABD’nin saygın gazetelerinden Wall Street Journal, "Washington’un, Saddam’ı devirdikten sonra Iraklı memurların maaşını da ödeyeceğini" yazdı. Habere göre, Washington, Iraklı memurların maaşlarını ödemek için dondurulmuş Irak fonlarından yararlanacak. 
     



 SİYASET 














</TEXT>
</DOC>
