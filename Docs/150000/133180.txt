<DOC>
<DOCNO> 133180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/guncel/agun.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
20 meslek grubu da barış’ dedi 
</HEADLINE>
<TEXT>

İki binin üzerinde kişinin katıldığı toplantıda Çocuk Korosu Avrupa Marşı’nı seslendirdi. 
     ŞENOL DEMİRCİ İstanbul 

     Irak’a olası bir operasyona karşı Barış Girişimcileri’nin öncülüğünde bir araya gelen 20 meslek grubunu temsilen 100’er kişinin oluşturduğu "Barış İçin 100’ler Meclisi", Lütfi Kırdar Uluslararası Kongre Merkezi ve Sergi Sarayı’nda "barış" çağrısında bulundu. 
     İstanbul Büyükşehir Belediye Başkanı Ali Müfit Gürtuna’nın konuşmasıyla açılan toplantıda 11 Eylül saldırısında Pentagon’da görevli ağabeyini kaybeden ABD’li Ryah Amindson da söz aldı ve olası savaşı "ABD’li silah tacirlerinin savaşı" olarak nitelendirdi. 
     Konuşmaların ardından "Barış İçin 100’ler Meclisi" adına tiyatro sanatçısı Macide Tanır tarafından sonuç bildirgesi okundu. Bildirgede şöyle denildi "...Bugün bu savaşa hangi nedenlerle olursa olsun hayır demezsek kişi kişi, ülke ülke, tüm kurum ve kuruluşlar tarih ve gelecek kuşaklar önünde sorumlu olacağız, suçlu olacağız. Bizler ülkemiz insanlarını temsil eden 100’ler Meclisi olarak, dünyadaki ve ülkemizdeki tüm yetkili kurumları uyarıyoruz. Ankara, barışın başkenti olsun diyoruz. Barışçı çözüm umutları henüz tükenmeden bu savaşı engelleyelim, barışı ve hayatı kazanalım." 
     



 GÜNCEL 













</TEXT>
</DOC>
