<DOC>
<DOCNO> 122342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur13.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto'da 610 milyarı yabancı uyruklu bir kadın mı kazandı 
</HEADLINE>
<TEXT>

     Sayısal Loto'nun geçen haftaki çekilişinde 610 milyar lira kazanan talihlinin kuponu yatırdığı ''Hitit'' adlı büfenin sahibi Halil Kumbuzoğlu, büfeden daha çok, şoförler ve yabancı uyruklu bayanların Sayısal Loto oynadığını belirtti. 
     Kumbuzoğlu, geçen hafta çok fazla sayısal loto oynandığını belirterek, ''Genelde buraya gelen vatandaşlar bir iki kupon oynuyor. Büyük miktarlarda kupon yatıran olmadı'' dedi. 
     Sayısal Loto'da büyük ikramiyenin ihtiyaç sahibi birine çıkmasını umduğunu dile getiren Kumbuzoğlu, ''Büfeden daha çok şoförler ve yabancı uyruklu bayanlar Sayısal Loto oynuyor'' diye konuştu. 
     Büfesinden bugüne kadar böylesine büyük bir ikramiye kazanan olmadığını da kaydeden Kumbuzoğlu, ikramiye kazananlar arasında, bugüne kadar sadece bir kişinin kendisine bir paket sigara aldığını söyledi. 
     





</TEXT>
</DOC>
