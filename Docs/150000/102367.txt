<DOC>
<DOCNO> 102367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/spor/yaksoy.html </URL>
<DATE> 2002/08/17/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Gözden kaçan 
</HEADLINE>
<TEXT>

     Son günlerde gözlerden kaçan bir şey var. Bizler heyecanlarımıza yenilip ciddi konuları gözardı ediyoruz. Bu düşünceyi aklımıza altın kız Süreyya Ayhan getirdi. Sevinçten her yer toz duman. Sadece atletizm ve madalya konuşuluyor. Ve para 
     Ama hiç kızımızın konuşma tarzına, kullandığı cümlelere, verdiği mesajlara ve anlattığı değerlere inen yok. 
     Sorulan sorulara verdiği cevapları, kaç üniversite mezunu bu kadar açık, basit, anlamlı ve güvenli konuşabiliyor. 
     Demek ki, milyarlık özel okullar, Avrupa ve Amerika tahsilleri, yalnız başına bir eğitim ocağı değiller. 
     Delik deşik bir Anadolu köy evinden çıkan bu kız çocuğu, yalnız sportif bir kişilik değil, ayrıca bir kültür olayı da. Doğrusu psikolojisi, Anadolu insanını tanımak için, incelenmeye değer. 
     



 SPOR 

























</TEXT>
</DOC>
