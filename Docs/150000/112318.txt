<DOC>
<DOCNO> 112318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun02a.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dostluk, insanlık 
</HEADLINE>
<TEXT>

Türk Mühendis Birsel Altan, selde evini kaybeden Alman polısın dramını televizyonda gördü. Hemen yardıma koştu. Polisin artık yeni bir evi var... 
     MÜNİR BAĞRIAÇIK Berlin 

     Yüzyılın sel felaketinde evleri büyük hasar gören Eilenburglu polis ile komşusu Clauss Ailesi’ne, Berlinli inşaat mühendisi Birsel Altan yardım elini uzattı. 
     
     210 bin Euro harcandı 
     16 kişinin ölümüne, yüzlerce insanın evsiz kalmasına, milyarlarca euro zarara yol açan sel felaketinde evi oturulamayacak hale gelen polis Sigfried Rolle’nin yuvası baştan sona onarıldı. Rolle’nin komşusu Clauss ailesinin evi de tekrar inşa edilmeye başlandı. 
     Rolle Ailesi’nin biten evi, Eilenburg Belediye Başkanı Wücker bazı Alman siyasilerin de katıldığı bir törenle törenle teslim edildi. Birsel Altan, Rolle’nin evinin tamiri için 70 bin euro harcadıklarını, Gerd - Silvana Clauss çiftinin evinin de 140 bin euroya mal olacağını belirtti. Altan, törende duygularını şöyle anlattı 
     "Bir Türk olarak yardımda bulunduğum için mutluyum. Yabancı düşmanlığının arttığı bir dönemde dostluğun ve insanlığın ön plana çıkmasından mutluyum. Bunu, Alman ortağım ve aralarında Türk firmalarının da bulunduğu uluslararası bir destekle yapmış olmak ayrıca gurur verici." 
     
     Katkıda bulunan firmalar 
     Münih’te su geçirmez sıva malzemeleri üreten Aerodurit firmasının Türk ortağı Alp Çetinbaş, Mainz’dan inşaat firması Roter Bau’nun sahibi Kaya Bingöl ile Danimarka’da hazır beton üreten Dancon, İrlanda’da çatı üreten Scandach ve Tekhaus firmaları... 
     



 GÜNCEL 






























</TEXT>
</DOC>
