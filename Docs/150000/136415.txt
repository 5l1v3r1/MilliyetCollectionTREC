<DOC>
<DOCNO> 136415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yasam/yas01.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanistler canavardır ’ 
</HEADLINE>
<TEXT>

Yargıtay, satanist cinayetleri konusunda son sözünü söyledi İnsanları canavarca his sevki ile öldürdüklerinden, müebbet ağır hapislerine... 
     ANKARA Milliyet 

     Türkiye’yi şok eden ve gençleri nasıl zehirlediği korkunç eylemleriyle ortaya çıkan Satanist’ cinayetleri konusundaki hukuki tartışma noktalandı. 
     Satanist’ cinayetlerine sıradan bir cinayet gibi bakılıp bakılmaması’ konusunda mahkemeler arasındaki farklı görüşlere, Yargıtay Ceza Genel Kurulu bir son verdi ve İstanbul Ortaköy’de Şehriban Coşkunfırat’ı şeytana kurban etmek’ amacıyla öldüren üç kişinin müebbet ağır hapis cezasına mahkum edilmelerine karar verdi. 
     
     Detaylar korkunç 
     Kararında satanizm hakkında detaylı bilgi aktaran Yargıtay, Türkiye’de yüksek gelirli aile çocuklarının satanizmi benimsediğini, satanistlerin kedi kanını içip şeytana insan kurban ederek, toplu seks ayinleri yaptıklarını vurguladı. 
     Coşkunfırat’ı, şeytana kurban etmek amacıyla öldüren Ömer Çelik, Engin Arslan ve Zinnur Gülşah Dinçer, İstanbul 2. Ağır Ceza Mahkemesi’nce 25 yıl 6 ay hapisle cezalandırılmış, bu karar Yargıtay 1. Ceza Dairesi’nce bozulmuştu. 
     Yerel mahkemenin ilk kararında direnmesi üzerine dosyaya bakan Yargıtay Ceza Genel Kurulu, sanıkların canavarca his sevki ile adam öldürme’ ve naaşa tahkir’ suçlarından müebbet ağır hapisle cezalandırılmalarına karar verdi. 
     
25 yıldan, müebbet hapise      Şehriban Coşkunfırat, Ömer Çelik, Engin Arslan ve Zinnur Gülşah Dinçer’in katıldığı bir satanist ayini sonunda korkunç bir şekilde öldürülmüştü. Türkiye satanizm dehşetiyle’ bu cinayet sonucu tanışmıştı. Bu davaya bakan mahkemenin sıradan adam öldürmeye sokup’ 25 yıl 6 ay ceza istediği satanist sanıklar, Yargıtay’ın son kararı sonucu olabilecek en kötü cezaya, yani müebbet ağır hapise çarptırılacaklar. 
     



 YAŞAM 



















</TEXT>
</DOC>
