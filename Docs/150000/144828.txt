<DOC>
<DOCNO> 144828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo13.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Teknik Direktörü "Mükemmel oynadık" 
</HEADLINE>
<TEXT>

     Cezası nedeniyle Samsun'da oynadığı karşılaşmada Bursaspor'u 3-0 gibi farklı bir skorla yenen Trabzonspor teknik direktörü Samet Aybaba, ''Çok mükemmel oynadık'' dedi. 
     Aybaba, maçın başından itibaren oyunun kontrolünü ele aldıklarını belirterek, baskılı oyunları sonucu çok sayıda gol pozisyonuna girdiklerini söyledi. 
     Oyuncuların sahada istenen görevleri yerine getirdiğini ifade eden Aybaba, ''Çok mükemmel oynadık. Golü erken bulmamız moral üzerinde olumlu etki yaptı ve daha iyi oynamamızı sağladı. Samsun'un sahası bize bereketli geldi ama bir dahaki sefere sahamızda oynamak istiyoruz. Sahadaki tek eksiğimiz girdiğimiz pozisyonları yeterince değerlendirememek oldu'' diye konuştu. 
     Aybaba, Mehmet Yılmaz'la ilgili ise bu oyuncunun bugün ortaya koyduğu oyunu çok beğendiğini ve Yılmaz'ın Türk futboluna ilerde büyük katkı sağlayacak bir oyuncu olduğuna inandığını söyledi. 
     Bursaspor Teknik Direktörü Erdoğan Arıca ise yaptığı kısa açıklamada, istediklerini oyunu ortaya koyamadıklarını belirterek, ''Trabzonspor bizden daha iyi ve istekli oynadı. Kazanmak için iyi oyun sergilemek gerekiyor. Kendilerini kutluyorum. Oyuncuların üzerinde büyük bir stres var. Tabi bu stres de sahaya yansıyor'' diye konuştu. 
     





</TEXT>
</DOC>
