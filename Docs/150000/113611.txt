<DOC>
<DOCNO> 113611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo07.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura Seaman’a 
</HEADLINE>
<TEXT>

     Makedonya beraberliği, İngiltere’yi karıştırdı 
     NEVSAL ELEVLİ LONDRA 

     İNGİLTERE’NİN, 2-2’lik Makedonya beraberliği sonrası eleştiri okları kaleci David Seaman’a çevrildi. Gazeteler, "Seaman yine berbat etti" başlıklarını attılar. Eleştirmenler, Seaman’ın uzaktan atılan şutlarda kolay gol yediğini, Makedonlar’ın bunu keşfederek maç boyunca kaleyi yokladıklarını söylediler. 
     İNGİLTERE’NİN, 1950 Dünya Kupası’nda ABD’ye 1 - 0 yenilmesinden bu yana en kötü sonucu aldığına da dikkat çekildi. Ancak İsveçli çalıştırıcı Eriksson, İngiltere’nin, Türkiye’yi yeneceğini iddia etti, "Oturup ağlamanın bir anlamı yok. Türkiye’nin avantajlı olduğu kesin. Ancak bizim şansımız devam ediyor" ifadelerini kullandı. 
     THE GUARDİAN, "Beş yıldızlı Türkiye, ağacın tepesinde" başlığı ile verdiği haberinde, ekibimizin gruptaki yerini sağlamlaştırdığını söyledi. The Times ise Şenol Güneş’in sevinçle ellerini ovuşturduğunu vurgulayarak, "Türkiye’yi, İstanbul’da 5 - 0 yenmesi ve İngiltere’nin beraberliği sevindirdi" diye yazdı. 
     
     



 SPOR 































</TEXT>
</DOC>
