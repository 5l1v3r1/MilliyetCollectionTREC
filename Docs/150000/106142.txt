<DOC>
<DOCNO> 106142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur08.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur zamları için uzlaştırma kurulu çalışıyor... 
</HEADLINE>
<TEXT>

     Hükümet ile memur sendikaları arasında yürütülen toplu görüşmelerdeki uyuşmazlığı çözmek amacıyla çalışmalarını sürdüren Uzlaştırma Kurulu, bugünkü toplantısında Türkiye Kamu-Sen ve KESK ile Maliye Bakanlığı temsilcilerinin görüşlerini yeniden dinledi. 
     Alınan bilgiye göre, toplantıda, taban aylığı için talep edilen 638 milyon liranın, 48 katrilyon lira gibi toplam rakama ulaştığı görüşü, memur sendikaları temsilcilerine aktarıldı. 
     Memur sendikaları temsilcilerinin ise bu rakamın doğru olmadığını kurul üyelerine aktardıkları bildirildi. 
     Uzlaştırma Kurulu Başkanı Bilal Kartal, çalışmalarını kademe kademe sürdürdüklerini, henüz bir rakamın ortaya çıkmadığını belirterek, yasal süre olan yarın akşama kadar çalışmaları tamamlayabileceklerini kaydetti. 
     Bu arada, Türkiye Kamu-Sen, Uzlaştırma Kurulu'na, memurlara ödenen sosyal haklardaki 4-5 kalemin birleştirilebileceği önerisini götürdü. 
     Kurul, çalışmalarını öğleden sonra da sürdürecek. 
     





</TEXT>
</DOC>
