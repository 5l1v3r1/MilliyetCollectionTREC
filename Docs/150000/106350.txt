<DOC>
<DOCNO> 106350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/spor/spo04.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi atlattık’ 
</HEADLINE>
<TEXT>

Trabzonspor Başkanı Sümer, ekonomik k busun bittiğini belirtti, "Huzur içindeyim" diye konuştu 
     Borçları ödedik’ 
     BORDO - Mavili kulübün başkanı Özkan Sümer, görevde bulundukları iki yıl içinde çok önemli işler yaptıklarını söyledi. Sümer, "Ekonomik kabus bitti. Borçların büyük bölümü ödendi. İktisadi açıdan bir anlamda yoğun bakımdan çıktık. Bu kulüp belki bir yıl daha parasal zorluk çekecek. Fakat daha sonra düzlüğe çıkacak" ifadelerini kullandı. 
     
     Büyükler korunuyor’ 
     SÜMER hakemlerle ilgili olarak da "Hakemlik camiasıyla savaş yaparak birşey elde etmek mümkün değil. Ama şu da bir gerçek ki, büyük kulüpler hakemler tarafından korunuyor" dedi. Trabzonspor Başkanı ayrıca, "Yapılan tüm transferlerden haberim vardı. Aksi olsaydı geçmiş yönetimlerden hiçbir farkımız kalmazdı" diye konuştu. 
     
     Aybaba sert çıktı 
     TEKNİK Direktör Samet Aybaba, Hakan Şükür için transfer süresinin uzatılma çabalarına tepki gösterdi. Tecrübeli teknik adam, milli oyuncuyu kesinlikle istemediğini belirtti, "Avrupa’ya gitti diye her milli maça çağrılıyor ve orada sekiz ay forma giymemesine rağmen takımın başında sahaya çıkarılıyor" yorumunu yaptı. 
     
     Yağmur sevindirdi 
     HAFTA boyu kızgın güneş altında çalışmak zorunda kalan Trabzonsporlu futbolcular dünkü antrenmanda yağmuru görünce bayram yaptılar. Samet Aybaba’nın gönderdiği yağmurlukları giymeyen Bordo - Mavili oyuncular 1.5 saatlik idmanı sırıl sıklam tamamladılar. Futbolcuların oldukça hırslı gözükmesi teknik heyeti sevindirdi. 
     



 SPOR 





























</TEXT>
</DOC>
