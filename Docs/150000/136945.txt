<DOC>
<DOCNO> 136945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sonspo06.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Avrupa Ligi 2. turdaki rakiplerimiz belli oldu... 
</HEADLINE>
<TEXT>

     Basketbolda Erkekler Avrupa Ligi'nin 2. tur kuraları, bugün İspanya'nın Barcelona kentinde çekildi. 
     Türk temsilcilerinden Efes Pilsen, D Grubu'nda, Rusya'nın CSKA Moskova, İspanya'nın Unicaja Malaga ve Hırvatistan'ın KK Cibona VIP Zagreb takımlarıyla aynı grupta yer alırken, bir diğer Türk takımı Ülkerspor, E Grubu'nda Yunanistan'ın, İbrahim Kutluay'ın da forma giydiği Panathinaikos BSA Atina, İtalya'nın Skipper Bologna ve Ergin Ataman'ın çalıştırdığı bir diğer İtalyan temsilcisi Montepaschi Siena takımlarıyla mücadele edecek. 
Kuralar sonunda gruplar şöyle oluştu 
D Grubu CSKA Moskova, Efes Pilsen, Unicaja Malaga, KK Cibona VIP Zagreb 
E Grubu Panathinaikos BSA Atina, Ülkerspor, Skipper Bologna, Montepaschi Siena 
F Grubu UC Benetton Basket Treviso, TAU Ceramica Vitoria, Virtus Bologna, Maccabi Elite Tel Aviv 
G Grubu FC Barcelona, Union Olimpija Ljubljana, BC Pire Olympiakos, Adecco ASVEL Lyon Villeurbanne. 
Bu turda takımlar 26 Şubat-17 Nisan tarihleri arasında çift devreli lig usulüne göre karşılaşacak. Maçlar sonunda gruplarında birinci olacak takımlar, 9-11 Mayıs tarihleri arasında İspanya'nın Barcelona kentinde yapılacak ''Dörtlü Final''e katılmaya hak kazanacak. 
     





</TEXT>
</DOC>
