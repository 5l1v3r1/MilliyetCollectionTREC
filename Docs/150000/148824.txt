<DOC>
<DOCNO> 148824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun55.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li ve Kürt yetkililer ''Kerkük petrol alanları kontrolümüzde'' 
</HEADLINE>
<TEXT>

     Amerikalı ve Iraklı Kürt yetkililer, bugün Kerkük'e giren Amerikan güçleri ve peşmergelerin, kentteki petrol alanlarının denetimini ele geçirdiklerini söylediler. 
     Irak Kürdistan Yurtseverler Birliği IKYB güçleri komutanlarından Hosman Banimarani, AFP'ye yaptığı açıklamada, ''IKYB güçleri Kerkük'teki petrol alanlarının denetimini elinde tutuyor'' dedi. 
     Peşmergelerle kente giren bir Amerikalı subay da, ''tüm petrol alanlarının çevresinde Amerikan askerleri bulunduğunu'' belirtti. 
     Adının açıklanmasını istemeyen Amerikalı subay, Irak güçlerinin kentten çekilmesinin ardından peşmergelerle Amerikan askerlerinin kentin büyük bölümünün denetimini ele geçirdiğini kaydetti. 
     





</TEXT>
</DOC>
