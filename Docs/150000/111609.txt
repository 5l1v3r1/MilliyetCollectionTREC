<DOC>
<DOCNO> 111609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun22.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi, Türk düşmanı memurunu işten attı... 
</HEADLINE>
<TEXT>

     Avrupa Konseyi, Türkiye aleyhindeki bir broşüre imza atan uluslararası memurunu, ırkçılık yaptığı gerekçesiyle işten attı. 
     Avrupa Konseyi'nde 1972 yılından bu yana görev yapan Anne Kling, Fransa'da üyesi olduğu aşırı sağcı partinin, ''64 milyon Müslümanın yaşadığı Türkiye AB'ye girerse felaket olur'' ifadesini içeren seçim broşürüne imza atmıştı. 
     Türkiye'nin Avrupa Konseyi nezdindeki Daimi Temsilciliği ve Avrupa Konseyi çalışanlarının kurduğu dernek, Mart ayında Anne Kling hakkında disiplin soruşturması açılmasını talep etmişti. 
     Anne Kling'in, tüm uyarılara rağmen özür dilememesi ve imza attığı seçim broşürünü savunması, Avrupa Konseyi yetkililerinin büyük tepkisine yol açmıştı. 
     Kling, Avrupa Konseyi'nin Siyasi İşler Dairesi'nde görev yapıyordu. 
     





</TEXT>
</DOC>
