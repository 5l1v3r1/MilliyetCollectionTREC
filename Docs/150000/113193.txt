<DOC>
<DOCNO> 113193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/spo02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TORPİLLİ CEZA 
</HEADLINE>
<TEXT>

Sahadan atılan Lorant’a "vahim" prosedürü uygulayan Futbol Federasyonu, Alman hocayı tedbirli olarak ceza kuruluna gönderdi. Böylece 10 günlük cezası boş günlere rastladı 
     CEMAL ERSEN 

     İlk kez uygulandı 
     ALTAY maçı sırasında Ali Aydın tarafından sahadan atılan Lorant’a Disiplin Kurulu 10 gün ceza verirken, Alman hocanın Adana maçında sahaya çıkmasını Ceza Kurulu’na tedbirli gönderilmesi sağladı. Futbol Federasyonu sadece "vahim" olarak nitelendirilen durumlarda devreye soktuğu "tedbirli sevk" prosedürünü, maçın hemen ertesi gününde Lorant için uyguladı. 
     
     Sahaya çıkıyor 
     TEDBİR konduğu için muhtemelen alacağı cezası 7 Ekim tarihinde başlayan Lorant’a dün verilen 10 günlük hak mahrumiyetinin süresi de 16 Ekim’de dolmuş oldu. Fenerbahçe’ye seyircisiz oynama cezası verilmesinden sonra gelen büyük tepki üzerine federasyonun, Lorant’ın Adanaspor maçında sahaya çıkabilmesini sağlamak için böyle bir yöntem izlediği belirtildi. 
     
Panathinaikos’a özel karşılama      FENERBAHÇELİ taraftarlar, UEFA Kupası ikinci turundaki rakipleri Panathinaikos’a özel karşılama töreni hazırlığında. Sarı - Lacivertliler’in, konuk takımın taraftarlarını havalimanında çiçeklerle karşılayacağı ve dostluk elini uzatacağı bildirildi. Öte yandan Yunan kulübü, İstanbul’daki maç için Fenerbahçe Kulübü’nden iki bin bilet talep etti. 
     
Ariel Ortega işbaşı yaptı      SAKATLIĞI nedeniyle son antrenmanlara katılamayan Ariel Ortega dün takımla birlikte çalışmalara başladı. Arjantinli yıldızın tamamen düzeldiği ve Adanaspor maçında takımdaki yerini alabileceği açıklandı. Öte yandan dört kaburgasının kırıldığı açıklanan Ümit Özat da ise ezilme olduğu tespit edildi. Ümit de dünkü çalışmada yer aldı. 
     SAMANDIRA’DA dün yapılan çift kale maçta yedek oyunculardan kurulu kadro yıldızları 12 - 10 yendi. Recep, Ogün, Rapajc, Johson, Ortega, Stevic, Ümit, Ceyhun, Can, Ali Güneş, Oktay ile Hakan’dan oluşan ve bir kişi eksik oynayan yedekler performanslarıyla Lorant’ın beğenisini kazandı. Üç gol atan Oktay performansıyla dikkat çekti. 
     
Bilmece Washi Fenerbahçe’nin Brezilyalı golcüsü idmana çıkmama nedenini, "Özel bir sorunum vardı, açıklayamam" sözleriyle savundu 
     YUSUF KOBAL 

     TEKNİK Direktör Lorant’ın kendisini oyundan çıkarmasına kızıp, bir gün sonraki çalışmaya katılmayan Washington yönetime savunma verdi. Brezilyalı futbolcu, yaptığı davranışın altında yatan gerçeği ısrarlara karşın açıklamadı. Washington, "Özel bir sorunum vardı, açıklayamam" sözleriyle konunun kapatılmasını istedi. 
     ÖNCEKİ gün, bu konuyla ilgili olarak Lorant’ın kapısını çalan Sambacı, Brezilya’da yaşadığı ailevi bir sorununun olduğunu bildirdi. Washington bir daha asla böyle bir konuyla gündeme gelmeyeceğinin sözünü verdi. Alman hoca ise bu konuşma sonrasında tecrübeli golcüyü bir seferliğine affetti ve, "Bir daha tekrarlama" dedi. 
     
Yusuf Gitmem      FENERBAHÇE’DE bir türlü istenen düzeye gelemeyen Yusuf, son günlerde çıkan takas dedikodularına tepki gösterdi. Tecrübeli oyuncunun, yakınlarına Okan’a karşılık gitmek gibi bir düşüncesinin olmadığını açıkladığı bildirildi. Yusuf, "Kulübümde kalacağım. Bir yere gitmem söz konusu değil. Çalışarak sıkıntıları bitireceğim" dediği öğrenildi. 
     GENÇLERBİRLİĞİ Başkanı İlhan Cavcav ise Yusuf’a talip olduklarını açıkladı. Cavcav, "Yusuf’u renklerimize katmak istiyoruz. Ancak bu Okan’ı vereceğiz anlamı taşımıyor. Fenerbahçe göndermek istiyorsa fiyatı belirler. Aynı şekilde Okan’ı almak isterlerse parasını verirler. Takas konusu gündemde değil" diye konuştu. 
     



 SPOR 




























</TEXT>
</DOC>
