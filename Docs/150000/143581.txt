<DOC>
<DOCNO> 143581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/kohen.html </URL>
<DATE> 2003/03/19/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Çıkarlar öne çıkınca... 
</HEADLINE>
<TEXT>

     Savaş başlayınca, cepheden gelecek haberlere göre, işin askeri ve insani yönleri konuşulacak... 
     Savaştan sonra ise, Irak’ın ve bölgenin geleceği konusu - yani siyasi ve ekonomik boyutu - görüşmelere hakim olacak... 
     Şu sırada Irak krizi akademik veya insancıl açıdan ve de idealist bir yaklaşımla ele alınırken, savaş ve hele savaş sonrası dönemde, daha pragmatik biçimde değerlendirilecek. Büyük olasılıkla halen savaşa karşı çıkan birçok ülke, o aşamada kendi ulusal çıkarlarının da öne çıkması ile, Irak’ta ve bölgede yeni düzenin oluşması sürecine katılmak isteyecek. 
     Özellikle bölgede çıkarları olan Fransa, Almanya, Rusya gibi ülkeler, Irak’a karşı savaşı neredeyse tek başına yürütecek olan ABD’yi, Saddam sonrası dönemde, kendi başına bırakmamak için devreye girmekte tereddüt etmeyecekler... 
     
     ABD’nin Irak’ı vurmak üzere olduğu şu sırada, birçok kavramlar tartışılıyor Yasallık, meşruiyet, tek yanlılık, önleyici müdahale gibi... 
     Bush yönetiminin BM Güvenlik Konseyi’nden yeni bir karar çıkartmadan Irak’a karşı güç kullanması "legal" ve "meşru" bir hareket midir ABD’nin şimdi Bush doktrini adı altında "tek yanlılık" ve "önleyicilik" "unilateralism" ve "pre - emtiveness" esaslarını öne sürerek böyle bir eyleme geçmesi kabul edilebilir mi 
     İşte fevkalade hararetli bir tartışma konusu Genelde Amerikan ile Avrupalı fikir adamları ve tabii politikacıları birbirine zıt görüşler öne sürüyorlar. 
     Birincilere göre, ABD’nin Irak’ı Güvenlik Konseyi’nden yeni bir karar çıkartmadan vurması, "legal" olmasa da, "meşru" sayılır. 1999’da ABD Kosova’ya aynen benzer şartlarda Güvenlik Konseyi kararı olmadan müdahale etmişti. Fransa ve diğer ülkelerin de geçmişte, kendi çıkarlarını, "meşruiyet"in önüne koyup harekete geçtikleri görülmüştür... 
     İkinci görüşü savunanlara göre ise, ABD’nin Güvenlik Konseyi’ni ve uluslararası kamuoyunu hiçe sayıp tek yanlı müdahaleyi göze alması, hukuki ve etik bakımdan yanlış, siyasi bakımdan da BM’yi sarsacağı, Batı içindeki dayanışmayı yok edeceği için, zararlıdır... 
     Bu tartışmalar devam ede dursun, Washington "might is right" güç haklıdır düşüncesi ile Bush doktrinini uygulamaya koyuyor... 
     
     HALEN dünyanın karşılaştığı manzara, aslında tarih boyunca süregelen durumdan farklı değildir... 
     Eskiden olduğu gibi bugün de güçlü ülkeler moral değerleri bir yana bırakıp kendi iradelerini hangi gerekçe veya bahane ile olursa olsun kabul ettirmek peşindedir... Bir de genelde büyük veya küçük tüm ülkelerin politikalarını belirleyen de, kendi çıkarlarıdır. 
     Bunlar hoşa gitmeyen ve bazen de çok pahalıya mal olan uygulamalardır. Ama ne yazık ki, realite de budur. Bu realitenin diğer bir yönü de, sık sık lafı edilen "çifte standart" ile ilgilidir. Bundan şikayet edenler de doğrusu çıkarları bunu gerektirdiğinde, aynı şekilde hareket etmekten geri kalmıyorlar... 
     
     
     







Saddam nasıl ölecek 


Hiiiç enseyi karartmayın... 


Firmaya teslim 


Amaç çatışması 


Barış toplumu haline gelmek 


Yabancı dille eğitim 


Euroyu kim sevdi 


18 Mart’a bakın hele 


Çıkarlar öne çıkınca... 


Liderlerin deneği olduk 


Başbakan gazete okumazmış... Varsın okumasın 


Kılavuzu piyasa olanın... 


Yeni Amerikan Yüzyılı Projesi 


Harp zammı simit’ten başladı 


Gönül, ABD’yi yumuşatmak için devrede 


</TEXT>
</DOC>
