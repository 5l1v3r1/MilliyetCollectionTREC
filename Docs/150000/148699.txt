<DOC>
<DOCNO> 148699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/guncel/gun20.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akif’in Türkçe Kuran’ını yaktık’ 
</HEADLINE>
<TEXT>

İstiklal Marşı’nın şairi Mehmet Akif Ersoy’un Mısır’da yaşadığı dönemde Türkçe’ye tercüme ettiği Kuranıkerim’in 42 yıl önce yakıldığı belirlendi 
     İSTANBUL Milliyet 

     Yazar ve şair Mehmet Akif Ersoy’un Mısır’da yaşarken Türkçe’ye tercüme ettiği Kuranıkerim’in, vasiyetiyle 42 yıl önce yakıldığı ortaya çıktı. Tempo’nun haberine göre TBMM’de 21 Şubat 1925 günü Diyanet İşleri Riyaseti’nin Teşkilatı bütçe görüşmeleri yapılırken, Eskişehir Mebusu Abdullah Azmi Efendi, Kuranıkerim’in Türkçe’ye tercüme edilmesini önerdi. 50 mebusun imzaladığı önergeyle tercüme ve tefsir için bütçeden 20 bin lira ayrıldı. Ersoy’un Kuranıkerim’i tercüme etmesi için, Diyanet İşleri Riyaseti adına Ahmet Hamdi Aksekili harekete geçti. Ersoy, öneriyi kabul etti. Mısır’da tercüme çalışmalarını 1928’de bitirdi. Ancak Ankara’nın "Tercümeyi gönder" taleplerini geri çevirdi. Ersoy, 1931’de Diyanet İşleri ile sözleşmeyi feshetti. Avansı da iade etti. 
     1936’da İstanbul’a gelen Ersoy, tercümesini yanında getirmedi, Mısır’daki Ain Shams Üniversitesi’nde profesör olan Mehmet İhsan Efendi’ye emanet etti. İhsan Efendi’ye "Ben sağ olur da gelirsem, noksanlarını tamamlar öyle basarız. Şayet ölür de gelmezsem bu eseri yakarsın" vasiyetinde bulundu. Ersoy’un 27 Aralık 1936’da vefatıyla eserin basımı için İhsan Efendi iknaya çalışıldı. Yüklü para önerisi de İhsan Efendi’yi ikna etmedi. Bu konu, 2 yıl önce ölen Hikmet Yayınları’nın sahibi İsmail Hakkı Şengüler’in yazdığı Mehmet Akif Külliyatı’nın 10. cildinde ortaya çıktı. 
     
     Tanıklar anlattı 

</TEXT>
</DOC>
