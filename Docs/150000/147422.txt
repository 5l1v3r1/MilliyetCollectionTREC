<DOC>
<DOCNO> 147422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/spo15.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Bursa’da tek idman      ANKARAGÜCÜ maçı hazırlıklarını çift idmanla sürdüren Bursaspor’da idman sayısı dünden itibaren bire indi. Yeşil - Beyazlılar’da, Tayfun ve Murat Sözkesen dışında sakatlığı süren Bulat da forma giyemeyecek. Ayrıca grip olan Kelemen’in iyileştiği, ancak idman eksiği olduğu için Polonyalı kaleci Majdan’a teknik heyet tarafından özel idman uygulandığı bildirildi. 
     
Kurtar’dan terapi      TRABZONSPOR maçına hazırlanan Kocaelispor’da Teknik Direktör Güvenç Kurtar, oyuncularıyla tek tek görüşerek, zorlu maça psikolojik açıdan hazırlamaya çalışıyor. Teknik heyetin Trabzonspor’un süratli oyununa karşı tedbir alacakları belirtilirken, forvette Mehmet Yılmaz ve Fatih Tekke’yi markaj altına alacakları öğrenildi. 
     
Diyarbakır tedbirli      DİYARBAKIR Teknik Direktörü Ümit Kayıhan, Galatasaray’ın büyüklüğünü kabul ettiklerini, ancak teslimiyetçi zihniyette olmayacaklarını söyledi. Kayıhan, "Çabamız puanımızı 30’un üstüne çıkarmak. Seyirci ve saha avantajımızı iyi kullanıp, önümüzdeki maçları daha rahat oynamak için Galatasaray’ı kesin olarak yenmek istiyoruz. Bunu yapacak tecrübe ve güce sahibiz" dedi. 
     
Erol’a teklif      YUNANİSTAN 1. Ligi’nden Panionios’da forma giyen Erol Bulut’a, AEK Atina’nın talip olduğu iddia edildi. Ethnos gazetesi, AEK’nın çalıştırıcısı Dusan Bayeviç’in gelecek sezon için ilk hedefinin Erol Bulut’a Sarı - Siyahlı formayı giydirmek olduğunu kaydettiği haberinde, Bayeviç’in bu hedefine ulaşmak için elinden geleni ardına koymayacağını yazdı. 
     


SPOR 

























</TEXT>
</DOC>
