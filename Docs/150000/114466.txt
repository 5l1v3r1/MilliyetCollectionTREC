<DOC>
<DOCNO> 114466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sonspo12.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay - Galatasaray maçı öncesi güvenlik önlemleri... 
</HEADLINE>
<TEXT>

     Altay'ın Galatasaray ile yapacağı maç öncesinde Fenerbahçe maçındaki olayların tekrarlanmaması için bazı önlemler alındı. 
     Altay Kulübü Başkanı Hayri Yorgancıoğlu, iki takım taraftarlarının irtibatlarının kesilmesi konusunda İzmir Emniyet Müdürlüğü'nün ''çok titiz'' davrandığını ve kapalı tribüne yalnızca Galatasaraylı taraftarların alınmasını istediğini bildirdi. 
     Yorgancıoğlu, Cumartesi günü Atatürk Stadı'nda yapılacak karşılaşmada, Kapalı, Açık ve Sanayi Sitesi tarafındaki kale arkası tribününe Galatasaray taraftarlarının alınacağını, Altaylı taraftarların ise yalnızca Mersinli tarafındaki kale arkasından maçı izleyebileceğini kaydetti. 
     Yetkililer, Altay-Fenerbahçe maçında olay çıkması, bazı taraftarların bıçaklanması, Fenerbahçe Başkanı Aziz Yıldırım'a küfür edilmesinin ardından benzer durumun Galatasaray maçında da yaşanmaması için geniş önlemler alınacağını bildirdi. 
     Sahte bilete önlem olarak da, yalnızca maç günü bilet satışının yapılmasının düşünüldüğü öğrenildi. 
     Diğer yandan Altay-Galatasaray maçının bilet fiyatları kapalı 30, açık 20 ve kapalı tribün 10 milyon lira olarak belirlendi. 
     





</TEXT>
</DOC>
