<DOC>
<DOCNO> 108242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sondun04.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABC "ABD, Yemen'de büyük bir operasyon başlatmaya hazır" 
</HEADLINE>
<TEXT>

     Amerikan Merkezi İstihbarat Teşkilatı CIA ile ABD ordusunun, Afganistan'dan kaçan El Kaide militanlarını yakalamak için Yemen'de büyük bir operasyon başlatmaya hazır olduğu öne sürüldü. 
     ABC televizyonu, ABD istihbarat kaynaklarına dayanarak verdiği haberde, USS Bellieu Wood savaş gemisinin Yemen açıklarında demirlediğini ve Cibuti'de bulunan Özel Operasyonlar birliği için yüzen bir üs olarak kullanılacağını belirtti. 
     Haberde, söz konusu kaynakların, şu anda Cibuti'de 800 ABD askeri ile on kadar özel helikopter bulunduğunu, bunun yanı sıra bir diğer ülkenin topraklarından terörist avlama konusunda uzmanlaşmış gizli Delta Gücü'nün bir birliğinin yer aldığı duyuruldu. 
     ABC, Amerikalı yetkililerin, Yemen'in kaçak El Kaide militanları için güvenli bir sığınak olduğu konusundaki endişelerinin giderek arttığını da bildirdi. 
     





</TEXT>
</DOC>
