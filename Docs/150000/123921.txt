<DOC>
<DOCNO> 123921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun19.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lonrda'da fırtına yüzünden 2 kişi öldü... 
</HEADLINE>
<TEXT>

     İngiltere'nin başkenti Londra'da, kötü hava koşulları nedeniyle 2 kişi öldü. 
     Wansworth bölgesinde şiddetli rüzgar sonucu bir ağacın otomobilin üzerine devrildiği, araçta yangın çıktığı ve arabada bulunan 2 kişinin kurtarılamadığı bildirildi. 
     Soğuk ve yağışlı havanın, İngiltere'de önümüzdeki günlerde de etkili olacağı kaydediliyor. 
     
     MEKSİKA'DA ORTA ŞİDDETTE DEPREMLER 
     Meksika'nın güneyinde ABD sınırındaki dağlık bölgede, can ve mal kaybına yolaçmayan orta şiddette 2 deprem meydana geldi. 
     ABD Jeolojik Araştırma Bürosu, Richter ölçeğine göre 4.8 büyüklüğündeki depremi, 4 büyüklüğünde ikinci bir depremin izlediğini açıkladı. 
     Depremin yörede hissedildiği, ancak can kaybına yolaçmadığı kaydedildi. 
     
     KUVEYT'TEKİ AMERİKAN ASKERLERİ ZEHİRLENDİ 
     Kuveyt'in güneyinde, yaklaşık 250 Amerikan askeri toplu yemeğin ardından zehirlendi. 
     Amerikan askeri sözcüsü David Dismukes, Oraifiyan'daki kampta gıda zehirlenmesine maruz kalan askerlerin 24 saat içinde işbaşı yapabildiklerini, 2 askerinse halen tedavi gördüğünü açıkladı. 
     Dismukes, şu aşamada ne olduğunu tam olarak bilmediklerini, gıda zehirlemesinin terörist bir saldırı olup olmadığına ilişkin laboratuvar test sonuçlarının yarın alınacağını söyledi. 
     Kuveyt'te yaklaşık 12 bin Amerikan askeri bulunuyor. Ekim ayı başından bu yana Amerikan askerlerine saldırılar düzenleniyor. 
     





</TEXT>
</DOC>
