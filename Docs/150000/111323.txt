<DOC>
<DOCNO> 111323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sondun06.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da rakip gruplar arasında çatışma 6 ölü... 
</HEADLINE>
<TEXT>

     Afganistan'ın batısında rakip gruplar arasındaki çatışmalarda ilk belirlemelere göre 6 kişinin öldüğü, 20 kişinin de yaralandığı bildirildi. 
     Peştu komutan Ammanullah Han'a bağlı komutanlardan Hacı Muhammed, Herat Valisi İsmail Han'a bağlı Tacik güçlerle Emanullah Han'a bağlı güçler arasında Zer-i Koh bölgesinde birkaç gün süren ve dün sona eren çatışmalarda ölenlerden üçünün çocuk olduğunu söyledi. 
     Muhammed, Şindand askeri üssünün 25 kilometre güneyindeki Zer-i Koh'da çıkan çatışmaların, Peştu güçlerin tutukladıkları bir İran vatandaşını İsmail Han'ın güçlerine teslim etmeyi reddetmeleriyle başladığını ifade etti. 
     Muhammed, İran kimliğiyle saklanan bir Afgan olduğunu söyleyen kişinin, sorgulandıktan sonra Kandahar'daki Amerikan askerlerine teslim edildiğini kaydetti. 
     İsmail Han kuvvetlerinin top ve roketlerle Zer-i Koh'a saldırdığını söyleyen Muhammed, saldırılarda 3 çocuk, 2 kadın ve biri erkek 6 kişinin öldüğünü, 20 sivilin yaralandığını, Emanullah güçleri arasında da çok sayıda yaralı olduğunu belirtti. 
     Taliban rejimi devrildikten sonra Herat valiliği görevine geri dönen İsmail Han ve kuvvetlerinin, Peştulara karşı yağma hareketlerine giriştikleri ve baskı yaptıkları bildiriliyor. 
     





</TEXT>
</DOC>
