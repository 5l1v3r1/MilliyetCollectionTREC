<DOC>
<DOCNO> 148177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sontur03.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın öğretmenlerin kavgası karakolda bitti 
</HEADLINE>
<TEXT>

     Eskişehir Şeker İlköğretim Okulu Türkçe öğretmeni 33 yaşındaki Nazan Oksay ile 34 yaşındaki sınıf öğretmeni Fadime Seven okul çıkışında tartıştılar. Birbirlerini dedikoduculukla suçlayan kadın öğretmenlerin tartışmasına ertesi gün eşleri de katılınca, karakolluk oldular. 
     Kadın öğretmenler Fadime Seven ile Nazan Oksay, geçen perşembe okul çıkışında birbirlerini dedikoculukla suçlayarak tartışmayla başladılar. Birbirlerine hakeret eden 2 kadın öğretmeni Müdür Yardımcısı Hilmi Acar ile okulun servis şoförü ve öğrenciler araya girerek ayırdı. 
     Öğretmen Fadime Seven, akşam olayı Atatürk Lisesi'nde öğretmenlik yapan eşi Gürbüz Seven'e, Nazan Oksay da astsubay olan eşi Habib Oksay'a anlattı. Kadın öğretmenlerin eşleri cuma okul önüne gelerek çıkışta birbirleriyle tartıştılar. Okul çıkışında öğrencilerin gözleri önünde birbirlerine hakeret ettiler. 
     Kadın öğretmenler ve eşlerinin tartışması kavgaya dönüşmek üzereyken araya Şeker İlköğretim Okulu Müdürü Ceylan Yavuz girdi. Tartışmanın büyümesi üzerine okul önüne polisler geldi. Birbirlerinden şikayetçi olan iki tarafı polisler ifadelerini almak üzere Kurtuluş Polis Karakolu'na götürdü. İfadeleri alınan öğretmenler, serbest bırakıldı. 
     Okul önünde öğrencilerin önünde meydana gelen öğretmenlerin tartışması olayı ile ilgili olarak İl Milli Eğitim Müdürlüğü, idari soruşturma başlattı. 
     
</TEXT>
</DOC>
