<DOC>
<DOCNO> 138639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/guncel/agun.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani’nin sağ kolu tehdit etti 
</HEADLINE>
<TEXT>

Barzani’nin sağ kolu Zebari, Yaşar Yakış’ın "Kürtlere gözdağı vermek için Irak’a gireceğiz" sözlerine tehditle yanıt verdi "En ufak bir müdahale çatışmaya neden olur. Türklerle Kürtleri boğaz boğaza görmek, müttefiklerin imajını bozar..." 
     NAMIK DURUKAN 
ERBİL 

     Kuzey Irak’ın önde gelen Kürt gruplarından Irak Kürdistan Demokratik Partisi IKDP sözcüsü Hoşyer Zebari, Türkiye’ye yönelik tehditlerine yenisini ekledi. Daha önce, "Türkiye’nin Irak’a girmesi halinde burası mezarlığa döner" ifadelerini kullanan Zebari, bu kez Türk ordusunun Irak’a kesinlikle girmemesi gerektiğini vurgulayarak, "Müdahale çatışmaya yol açar. Bizi boğaz boğaza görmek, müttefiklerin imajı için kötü olur" dedi. 
     Selahaddin’deki Irak muhalefet grupları toplantısı öncesi, Irak Kürdistan Yurtseverler Birliği sözcüsü Latif Reşit’le basın toplantısı düzenleyen Zebari, Dısişleri Bakanı Yaşar Yakış’ın açıklamasını çok önemsediklerini belirterek şöyle konuştu 
     
     SÜREÇ KORKU VERİCİ’ 
     "Biz blöf yapmıyoruz. Türkiye’nin Kuzey Irak’la ilgili hassasiyetini anlıyoruz. Ancak Türk tarafına bağımsız devlet kurmayacağımıza dair, resmi anlamda söz verdik. Türklerle geçmişte koordineli ve uyumlu çalışacağımızı gösterdik. Buna karşın, en ufak müdahale çatışmalara yol açacaktır. Bunu görmek istemiyoruz. Bu süreç korku verici. Neden Türkiye sınırı geçsin de belli bölgeleri işgal etsin ki Eğer yardıma ihtiyaç duyulursa, biz bu durumu halledebiliriz. Türkmenlere ayrımcılık yok. Onlar bizim vatandaşımız ve ortağımız. Bunları Sipoli’deki görüşmelerde Türk yetkililere de bildirdik." 
     
     PEŞMERGELER IRAK’LA 
     Türkiye’nin Kuzey Irak’a girmesine kendilerinin de karşı olduğunu söyleyen Reşit ise Yakış’ın açıklamaları karşısında hayal kırıklığına uğradıklarını dile getirdi. Reşit, "Kuzey Irak’taki Kürt partileri sürekli Türkiye ile işbirliği içinde. Bağımsızlık hareketi olmayacağı ve Kürdistan’ın kurulmayacağını söyledik. Türk ordusunun bölgeye girmesi çok ciddi problemlere yol açacaktır" dedi. "Kerkük’e girecek misiniz " sorusuna yanıt vermeyen Reşit, "Bizim kuvvetlerimiz Irak kuvvetlerinin parçası olarak kalacaktır. Peşmergeler Irak ordusuyla entegre olacaktır. Bu Londra konferansında alınan bir karardır" diye konuştu. 
     
Barzani’den 3 ŞART      IKDP lideri Mesut Barzani, Türkiye’nin Kuzey Irak’a girmemesi için üç konuda taviz vereceklerini, bunlardan birini ihlal etmeleri halinde, TSK’nın Kuzey Irak’a girmesinin mümkün olduğunu söyledi. Genelkurmay’ın bilgisi dahilinde Habur’u geçerek K. Irak’a giren gazeteci İlnur Çevik’le görüşen Barzani, Başbakan Gül ve Genelkurmay’a iletilmesi amacıyla üç konuda güvence verdi. Barzani bu üç konuyu "Bağımsız Kürdistan kurulmayacak, Musul ve Kerkük’e girmeyeceğiz, Türkmenler’in haklarını koruyacağız" olarak sıralarken, konuyla ilgili ayrıntıların, yarın Selahaddin’de Türk askeri yetkililerle KDP’li yöneticiler arasında yapılacak görüşmede ele alınacağı öğrenildi. 
     
ABD şeytanına uymayın’      Konuştuğumuz bir Iraklı, "Canlı kalkanlar bir ay burada yaşasa düşünceleri değişirdi" diyor... Öte yandan Irak televizyonundan halka, "ABD şeytanının yanında yer almayın" çağrısı yapılıyor 
     ABD askeri konuşlandırma tezkeresinin TBMM’den geçme ihtimalinin artması üzerine kuzeye sevkiyat hızlanırken, sınır hattına özellikle çok sayıda uzun menzilli top yerleştirilmesi dikkat çekiyor. Topların yönünün Duhok ve Erbil’e çevrili olması da, saldırının bu iki bölgeden olacağı ihtimalini güçlendiriyor. 
     Yabancıların yakından takip edildiği, asker kaçaklarıyla askerlik çağına gelmiş gençlerin de gruplar halinde kışlaya gönderildiği Irak’ta ordu savaş düzenine geçmiş durumda. Gündüz caddeleri tıklım tıklım dolu olan Musul, akşamları "hayalet kent" görünümüne bürünüyor. 
     
     CEZAEVİ CEHENNEM GİBİ 
     Cezaevleri ise ağzına kadar dolu. Trafik kazası nedeniyle kısa süre cezaevinde kalan bir Türk şoförü, "Allah kimseyi oraya düşürmesin. Gardiyanlar, oturarak bile uyumayalım diye yerlere su döküyordu. On kişilik koğuşlarda 250 kişi kalıyorduk" diyor. 
     Savaşla ilgili yorum yapmak istemeyen halk, Irak TV’si yerine genellikle Suriye ve diğer arap TV’lerini izliyor. 
     Körfez savaşından bu yana büyük sıkıntı çeken, işsizlik ve açlığın pençesinde kıvrılan halkı en çok geçim derdi düşündürüyor. Bir Iraklı da bu konuda kısa ama net konuşuyor 
     
     KALKANLARA MESAJ 
     "Canlı kalkanlar bir ay Musul’da ya da başka bir kentte Iraklı olarak yaşasaydı, düşüncelerini değiştirirlerdi." Irak TV’sinde ağırlıklı olarak yayınlanan dini yayınlarda, Saddam’ı destekleyen açıklamalar yer veriliyor. Kürtçe yapılan yayında ise savaşın, İslam’la şeytan arasında olacağı vurgusu yapılıyor. 
     



 GÜNCEL 

















</TEXT>
</DOC>
