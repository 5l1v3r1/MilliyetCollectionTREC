<DOC>
<DOCNO> 107905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/soneko23.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 9,093 puanda tamamladı... 
</HEADLINE>
<TEXT>

     İMKB Bileşik Endeksi, 2. seansta 22.81 puan azalarak, 9,093.33 puandan kapandı. 
     Hisse senetleri ikinci seansta, ortalama yüzde 0.25 oranında değer kaybetti. 
     İlk seanstaki 133.07 puanlık düşüş dikkate alındığında, borsa endeksi günün tamamında 155.88 puan geriledi. Hisse senetlerindeki günlük düşüş ise yüzde 1.69 oldu. 
     Seansta sıkışık seyir dikkat çekerken, günün tamamındaki işlem hacminde 111 trilyon 696 milyar 699 milyon lira ile yılın en düşük değeri oluştu. Bundan önceki en düşük işlem hacmi 5 Haziran'da 117 trilyon 777 milyar lira olarak gerçekleşmişti. 
     Seansa 24.67 puan kayıpla 9,091.47 puan seviyesinde başlayan endeks, ilk yarıyı da 82.73 puan kayıpla 9,033.41 puandan geçti. Endeks, seans içinde en yüksek 9,116.14 puanı, en düşük de 9,008.70 puanı gördü. 
     Kapanışta mali endeks 17.79 puan artışla 10,861.52 puana, hizmetler endeksi 13.46 puan artışla 6,262.96 puana yükselirken, sanayi endeksi 82.87 puan kayıpla 8,920.92 puana geriledi. 
     Böylece ilk seansa göre mali grup hisseler ortalama yüzde 0.16, hizmetler grubu hisseler ortalama yüzde 0.22 oranında değer kazanırken, sanayi grubu hisseler ortalama yüzde 0.92 oranında değer kaybetti. 
     İşlem gören toplam 295 hisse senedinden 132'si değer kaybederken, 67 hisse senedi değer kazandı. 96 hissenin fiyatında ise değişiklik olmadı. 
     Seansta, 48 trilyon 936 milyar 978 milyon liralık işlem hacmi kaydedildi. İki seanstaki işlem hacmi toplamı da 111 trilyon 696 milyar 699 milyon lira oldu. 
     Yapı Kredi Bankası, İş Bankası C, Koç Holding, Turkcell ve Garanti Bankası en yoğun işlem gören hisse senetleri olarak belirlendi. 
     





</TEXT>
</DOC>
