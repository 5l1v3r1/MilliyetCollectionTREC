<DOC>
<DOCNO> 141969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yazar/sazak.html </URL>
<DATE> 2003/03/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Angola, CHP, Siirt 
</HEADLINE>
<TEXT>

     Afrika’nın bu yoksul ülkesi, BM Güvenlik Konseyi’nden 9 oyla savaş kararı çıkartmaya çalışan ABD’ye birkaç yüz milyon dolarlık ekonomik yardım karşılığında evet’ dedi. 
     Irak operasyonu 17 Mart’ta başlarsa savaş sona erdiğinde ABD ile komşu, Angola ile müttefik olacağız 
     Bu durumda savaş yanlılarına hak vermek gerekmiyor mu Bu kazanım değilse nedir 
     Şaka bir yana, ABD’nin Güvenlik Konseyi’ndeki yoksul ülkelerin oylarını ahlaksız teklif’le adeta rüşvet vererek değiştirmeye çalışması dünyanın her yanında tepki uyandırıyor. ABD’nin önde gelen medya kuruluşları makas değiştirerek’ Bush yönetiminin politikasına karşı çıkmaya başladılar. 
     The New York Times’ın pazar günkü başyazısında, BM kararı olmadan savaşa hayır’ demesi çok çarpıcıydı. 
     Gazete, ABD’nin Birleşmiş Milletler’i çökertmeye çalıştığından kaygılı, Vietnam benzetmesi yaparak, Korumak istediğimiz köyü yıkmak zorunda kalıyoruz’ diye kendi görüşünü açıkladı 
     Eğer ortadaki soru, geniş bir uluslararası desteğin yokluğunda Irak’a yönelik harekata evet mi, yoksa hayır mı demek gerektiğiyse, bizim cevabımız Hayır.’ 
     İngiltere’de ise Tony Blair zorda. İşçi Partisi Grubu’nda bir bakan, beş bakan yardımcısı ve 200 dolayında milletvekilinin ABD’nin BM kararı olmaksızın Irak’ı vuracak olmasından huzursuz olduğu ve istifa’ baskısı yaptıkları bildiriliyor. 
     Türkiye ise pupa yelken savaşa gidiyor’. Asker tezkeresi Meclis’ten geçmeden 5 Şubat’ta çıkan birinci tezkere kapsamında, ABD birlikleri Türkiye’ye yerleşmiş durumda. Yeni üs ve komutanlıklar inşa ediliyor. 
     Medyadaki eleştiriler sonucu, İskenderun - Mardin hattında gözlenen sevkıyat’ın 8 Şubat’ta ABD ile imzalanan uygulama mutabakatı’ çerçevesinde sürdürüldüğü haberleri yansımaya başladı. Hükümet ne yazık ki bu bilgileri halktan gizliyor. 
     Kuzey Irak sınırı da basına kapatılmış 
     Siirt seçimleriyle Meclis’e giren ve 59’uncu hükümeti kurmaya hazırlanan müstakbel başbakan Tayyip Erdoğan’ın ikinci tezkere konusundaki tutumu netleşmiş değil. Beklenti, güvenoyu’ndan sonra tezkerenin hafta sonu Meclis’e getirileceği yönünde. CHP’nin suskunluğu ise dikkat çekici. Muhalefeti TBMM Başkanı Arınç yapıyor. 
     Güneydoğu şimdiden savaş alanı’na döndü. Deniz Baykal, Siirt’e giderek bir miting yapamaz mıydı CHP, 3 Kasım’da kazandığı bir milletvekiline sahip çıkmadığı gibi, barış mesajı’ vermekten de çekindi. 
     Tayyip Erdoğan Meclis’e girsin’ diye uğraşan Baykal sonunda muradına erdi. AKP’den dışarıda kalan olmadığına göre CHP de artık muhalefete başlar. CHP bugünkü görünümüyle, yerel seçimleri de riske atıyor 
     
     







AKP ve Kürtler 


Mardin cephesi 


Tezkere değişebilir 


Tımarhane olmaktan çıkmak için... 


Çelik yelek 


"O kadar kolay sanma delikanlım " 


Siyasi üslup nasıl olmalı 


Halk savaş istemiyor ama... 


Takvimler uyuşmuyor... 


Kuşkular duruyor ama fikirler değişti bile 


Angola, CHP, Siirt 


90’lı yılların tüketicisi geri gelmeyecek 


Tayyip Erdoğan dönemi başlıyor 


Yoksulluk ilacını Bangladeş verecek .. 


</TEXT>
</DOC>
