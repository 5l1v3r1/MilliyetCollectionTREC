<DOC>
<DOCNO> 132005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/soneko26.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı Köprü ve otoyol zamları makul ölçüde olacak 
</HEADLINE>
<TEXT>

     Bayındırlık ve İskan Bakanı Zeki Ergezen, köprü ve otoyol zamlarının yıllardan beri devam eden makul ölçüler içerisindeki zamlar dikkate alınarak yapılacağını söyledi. 
     Ergezen, 2001 yılından bugüne kadar çeşitli nedenlerden dolayı zam yapılmayan köprü ve otoyol geçiş ücretlerine muhtemelen bir ay içerisinde zam yapılabileceğini söyledi Köprü ve otoyol ücretlerine yapmayı planladıkları zamdan 200 trilyon lira ek gelir beklediklerini kaydeden Ergezen, şöyle devam etti 
     ''Köprü ve otoyol geçiş ücretlerine 2003 yılında zam yapacağız. Bu zam yıllardan beri devam eden makul ölçüler içerisindeki zamlar dikkate alınarak yapılacak. Gününü belirlemedik, ancak çok uzun sürmez. Bu zamlar bir ay içerisinde yapılabilir.'' Ergezen, ne kadar zam yapılacağının belli olmadığını belirterek, ''yüzde 100'mü, yüzde 50'mi ya da yüzde 25'mi belli değil. Zaten, o konuda daha bir çalışma yok'' dedi. 
     Bakan Ergezen, ayrıca köprü ücretleri ile otoyol ücretlerinde yapılan artış oranlarının aynı olmadığını hatırlattı. 
     





</TEXT>
</DOC>
