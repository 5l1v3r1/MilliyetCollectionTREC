<DOC>
<DOCNO> 148893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo21.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine SARS... Bayanlar Dünya Kupası kura çekimi ertelendi 
</HEADLINE>
<TEXT>

     FIFA Uluslararası Futbol Federasyonları Birliği , ''gizemli zatürree'' olarak anılan ''Akut Solunum Yolu Yetmezliği'' SARS virüsü yüzünden, 24 Mayıs'ta Çin'in Wuhan kentinde yapılması gereken Bayanlar Dünya Kupası kura çekimini erteledi. 
     FIFA yetkilileri, başkan Sepp Blatter'ın, Asya'nın güneyinde ortaya çıkan bu ölümcül virüs yüzünden Wuhan'a gelecek insanların sağlığını riske sokmamak için erteleme kararı aldığını söyledi. 
     Bayanlar Dünya Kupası, eylül ayında Çin Halk Cumhuriyeti'nde yapılacak. 
     Dünya Sağlık Örgütü'nün SARS virüsünün görüldüğü bu bölgeye yapılacak yolculuklar konusunda uyarıda bulunması üzerine, İngiltere Premier Ligi takımlarından Aston Villa ve Everton da sezon sonunda Çin'e yapmayı düşündükleri turneden vazgeçmişlerdi. 
     SARS virüsü yüzünden şu anda 103 kişinin yaşamını yitirdiği, yaklaşık 3 bin kişinin de hastalıkla mücadele ettiği bildirildi. 
     





</TEXT>
</DOC>
