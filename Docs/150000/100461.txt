<DOC>
<DOCNO> 100461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/yas01.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
80 sayıdan 10’unu bilin kazanın 
</HEADLINE>
<TEXT>
Hayatımızın SON numarası 
Yeni şans oyunumuz "On Numara" dün tanıtıldı. Ancak 10 tutturamazsanız üzülmeyin Çünkü tutturamayan da kazanacak 
     ANKARA Milliyet 

     SAYISAL Loto, Şans Topu’ndan sonra yeni bir şans oyunumuz oldu On Numara. Sayısal Loto makinelerinden oynanacak oyunda kuponun her bir kolonundaki 1 - 80 arasındaki numaralardan 10 tahmin yapılacak. Kolon ücreti 150 bin lira. Çekilişle belirlenecek 22 numaradan 10, 9, 8, 7 ve 6 numarayı doğru tahmin edenler ile hiçbir numarayı doğru tahmin edemeyenler ikramiyeye hak kazanacak. 
     
     Hasılatın yüzde 50’si 
     İKRAMİYE miktarı, o hafta elde edilen hasılattan belirlenecek. Haftalık oyun hasılatının KDV hariç yüzde 50’si ikramiye olarak tahsis edilecek. Tutarın, yüzde 11’i 10 numarayı, yüzde 18’i 9 numarayı, yüzde 18’i 8 numarayı, yüzde 18’i 7 numarayı, yüzde 15’i de 6 numarayı doğru tahmin edenler arasında paylaştırılacak. Yüzde 20 de hiç tutturamayana verilecek. 
     
     İkramiyeleri kim verecek 
     ÇEKİLEN numaraları bir grupta bilen çıkmaması halinde, bu grup için ayrılan ikramiye bir üst gruba ait ikramiyeye eklenecek. Hiçbir numarayı doğru tahmin edemeyenler ile 6 ve 7 bilenlere ikramiyeleri bayilerce, 8 ve 9 bilenlerin ikramiyeleri bayiler ve Milli Piyango İdaresi şubelerince, 10 bilenlerin ikramiyeleri Genel Müdürlükçe ödenecek. 
     



 YAŞAM 




















</TEXT>
</DOC>
