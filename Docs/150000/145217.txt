<DOC>
<DOCNO> 145217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun14.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Basra kenti yakınlarında bir İngiliz askeri öldü 
</HEADLINE>
<TEXT>

     Irak'ın güneyindeki Basra kenti yakınlarında bir İngiliz askerinin öldüğü bildirildi. 
     Katar'daki merkez komutanlığında bulunan İngiliz enformasyon merkezinden yapılan açıklamada, 1. Tabur'dan bir askerin, Irak'ın ikinci büyük kenti Basra yakınındaki çatışmada öldüğü kaydedildi. 
     Irak'a karşı ABD önderliğinde savaşın geçen hafta başlamasından bu yana ölen ya da kaybolan İngiliz askerlerinin sayısının bununla beraber 20'ye yükseldiği belirtildi. 
     İngiliz birliğinden 2 askerin, dün Irak'ın güneyinde araçlarına düzenlenen saldırıdan sonra kaybolduğu bildirilmişti. 
     Bir İngiliz askeri de Basra yakınlarındaki Zübeyr'deki çatışmalarda ölmüştü. 
     Bir Amerikan füzesinin yanlışlıkla İngiliz Tornado uçağını vurması sonucu Kraliyet hava kuvvetlerine bağlı iki İngiliz askeri ölmüştü. 
     Öte yandan geçen Cuma ve Cumartesi meydana gelen helikopter kazalarında 14 İngiliz askeri hayatını kaybetmişti. 
     




</TEXT>
</DOC>
