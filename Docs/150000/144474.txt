<DOC>
<DOCNO> 144474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/sazak.html </URL>
<DATE> 2003/03/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Barzani ve Kuzey Irak 
</HEADLINE>
<TEXT>

     Erdoğan hükümeti, Meclis’ten Türk Silahlı Kuvvetleri’nin Kuzey Irak’a gönderilmesi konusunda yetki alırken, etkili bir caydırıcılığın sürdürülmesi amacıyla gerektiğinde askeri güç kullanılacağını tezkereye yazdı. 
     Türkiye, Irak’ta kurulacak Kürt devletini savaş nedeni’ sayıyor. 
     ABD’nin Saddam rejimine savaşla son verdikten sonra Irak’ta eski Yugoslavya benzeri bir model kurması halinde kuzeyde bir Kürt federasyonu oluşacağı kesinleşmiş durumda. Tezkerenin gerekçesinde hükümet, Irak’ın etnik temelde parçalanmasına yol açacak şartlardan’ duyulan kaygıyı belirterek bu risklere karşı Silahlı Kuvvetler’i devreye sokma hazırlığında. 
     Washington ise bu olasılık karşısında Ankara’yı Kuzey Irak’ta tek başına harekete geçmeyin’ diye uyarıyor. 
     Bush yönetiminin kuzey cephesi’nden vazgeçerek Ankara’ya haber vermeden başlattığı savaş, Iraklı Kürtlerin gelecekteki statüsü nedeniyle Türkiye - ABD ilişkilerinde umulmadık çatışmalar yaratabilir. 
     KDP lideri Mesut Barzani’nin, Şartlar federalizme itiyor ama bağımsızlık rüyamızdır’ sözleri, Kuzey Iraklı Kürtleri, 1958 Irak Devrimi’ndeki kazanımların 2003 savaşıyla daha ileriye götürüleceği konusunda umutlandırıyor. 
     Mesut Barzani’nin Doz Yayınları’ndan, Kürt Ulusal Özgürlük Hareketi’ adıyla kendi tarihlerini anlatan bir kitabı çıktı. 
     Iraklı Kürtlerin tarihi niteliğindeki kitabın 14 Temmuz 1958 bölümünde çarpıcı belgeler var Krallık devriliyor cumhuriyet kuruluyor. Barzani, 1958 Devrimi’yle Irak’ın Arap ve Kürt halklarından oluştuğunun ilk kez ifade edildiğini belirterek Abdülkerim Kasım’ı övüyor. 
     Barzani’nin kitabında İngiliz Elçiliği tarafından çekilen çok gizli’ telgraflara yer verilmiş. Türkiye’nin, 1958’deki gelişmeler üzerine Kuzey Irak’a müdahale edebileceği konusunda Washington’dan Tahran’a ilgili tüm elçiliklerini uyarıyor İngilizler 
     "Irak’taki Kürtlerin kendi özerk bölgelerini ilan etmeleri durumunda Türkiye hükümetinin kuzey bölgesini, Kürtlerin bağımsızlığına yönelik herhangi bir hareketi önlemek maksadıyla işgal etmeye kalkması uzak bir ihtimal değildir. Bu aynı zamanda Türklerin, hiçbir zaman unutmadıkları Musul konusunu da yeniden gündeme getirmelerine neden olabilir. 
     Türkler, Irak’taki karışıklığı bahane edip, Musul’u topraklarına katmak suretiyle sınırlarını genişletebilir. Hatta, taleplerini geniş tutarak Kerkük’ü ve petrol yataklarını, Türkçe konuşan halkı kendine bağlayabilir." 
     1958 Irak Devrimi’nin üzerinden 45 yıl geçtikten sonra Mesut Barzani bu telgrafları kitabında açıklıyor. 
     Kürt kartı ABD’nin eline geçti. 
     Saddam’la hesaplaşma, oğul Barzani’ye yarıyor. 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
