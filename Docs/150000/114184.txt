<DOC>
<DOCNO> 114184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/yazar/temelkuran.html </URL>
<DATE> 2002/10/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Derya-Hülya savaşlarında bir kadın sendromu 
</HEADLINE>
<TEXT>
Beni al, beni al Onu alma 
Kadının psikolojik sağlığı açısından yüksek tehlike içeren "BONUMA sendromu" için "Bana bir şey olmaz" demeyin Sizin de başınıza gelebilir, okumadan geçmeyin 
     Daha ziyade genç kadınlarda rastlanan bir sendrom vardır ki, biz ona bu yazıda "Beni al Beni al Onu alma " BONUMA sendromu diyeceğiz. Bu rahatsızlığın nedeni bugüne dek net olarak saptanamamış olsa da hastalığın semptomları son derece iyi bilinmektedir. Vaka şöyle seyreder 
     Bir erkeği ele geçirmek isteyen kadın, muhtemel veya mevcut rakibelerini saptamasının ardından erkeğe psikolojik muamele çekmeye başlar. "Kuzum, yavrum, canım" gibi pamuk şeker kıvamındaki hitaplarla başlayan konuşma, rakibenin gözü sözlü olarak oyularak, aman efendim ne ahlaksız, ne kafasız, ne çirkin bir kadın olduğu anlatılarak başlar. BONUMA sendromlu hanımefendi, tüm "ideal kadın" figürlerini bir anda bünyesinde toplayıp anne-kardeş- sevgili - arkadaş - canyoldaşı vesaire erkeğin üzerine fışkırtacak, böylelikle adamın gözleri kamaşacak ve "doğru kadını" bulduğuna kanaat getirecektir. BONUMA etkisinde çekilen nutuklarının "O da kadın mı canım " diye bittiği gözlenmekle birlikte, çoğunlukla muamele bu kadar açıkça yürütülmez. Daha hain bir sevimlilik, daha gizli bir yerden yere vurma yöntemi izlenir. 
     Aslında erkek, durumun son derece farkındadır ama bu "BONUMA Sendromunu Hızlandıran Etkenler" başlıklı ayrı bir konudur. 
     
     Medya muharebesi 
     Hülya Avşar, Zaman gazetesine şöyle demiş 
     "Derya Tuna meselesinde vah vah’, ne yazık ne yazık’ diyemeyeceğim. Kırk küsur yaşından sonra böyle bir işe kalkışırsan sonucuna katlanırsın. ... Çünkü silahla vurulmasam bile dayak yiyebilirdim evde ağzımı burnumu kırabilirlerdi." 
     Evet, örneğimizde görülen nedir Şudur 
     "Beni al Beni al Onu alma " sendromundan mustarip Hülya Avşar, Derya Tuna’dan daha aklı başında, kadınlık vazifelerinin daha bir farkında olduğunu beyan etmektedir. Tabii burada amaç tek bir erkeği değil, erkek ahlakıyla kutsanmış bir toplumu tavlamak olduğu için BONUMA’nın hedefi daha medyatiktir. Ki sendrom bu vakada kazandığı medyatik özellikten dolayı şöyle adlandırılabilir 
     "Beni zaplama Beni zaplama Onu zapla " BOZUMA sendromu 
     Zira burada mesele, "halkın gönlünde taht kurmak" meselesidir. 
     İyileşme süreci 
     BONUMA sendromunun iyileşme safhası ağır olmakla birlikte, erkeğin bir önceki kadının yaptıklarını veya yapmadıklarını hak ettiğinin anlaşıldığı anda iyileşme sürecine girilmiş olur. "Demek ki kadın haklıymış " cümlesinin yüksek sesle dile getirildiği an, BONUMA sendromunun atlatıldığı andır. Sendromu geçmekte olan kadın, bir önceki kadında neyi kötülediyse tek tek aynı şeyleri yapmaya başladığını gördüğü an bu hastalığa sonsuza dek bağışıklık kazanmış demektir. Peki BOZUMA sendromu Onun geçmesi için, bu hastalıktan mustarip olanların, en tepedeyken, kendini en kudretli sandığı anda, o kadar da güçlü olmadığını gösteren bir tökezleme yaşaması gerekir. Hiç düşmemiş olanlar, düşmenin ne demek olduğunu hiç bilemeyecektir 
     
     







Babalar ve oğullar 


ABD ve Kuzey Irak’a mesaj 


Tetik çekme hakkına karşı 


2003 bütçesi umutlu ama temkinli 


Bush, Saddam, generaller 


Beni al, beni al Onu alma 


Piyasalar iyi senaryoya inanmak istiyor ama... 


Leona Helmsley’in ABD’de hayatı kaydı Türkiye’de olsa yaşardı... 


</TEXT>
</DOC>
