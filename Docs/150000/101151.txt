<DOC>
<DOCNO> 101151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun07.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da şiddetli yağış ve sel, Mavi Akım inşaatını da etkiledi. 
</HEADLINE>
<TEXT>

     Rusya'nın güneyinde hafta içinde başlayan şiddetli yağış, Türkiye-Rusya arasındaki Mavi Akım doğalgaz boru hattının inşaatını da olumsuz etkiledi. 
     Seller ve toprak kaymaları nedeniyle boru hattı inşası, planların on gün gerisine düştü. 
     İnşaatın son kısmı, Kafkasya Dağları'nın Karadeniz'e yakınlaşan batı kesimlerindeki düşük yükseklikteki bölümlerinde devam ediyor. Tam da bu bölgeleri vuran şiddetli yağışılar sonucunda hattın inşa edilmiş kısımları herhangi bir hasar görmedi, ancak inşaat makinaları zarar gördü. Seller, vinçleri ve inşaat makinalarını yıktı, işçilerin kaldıkları barakalar sularla kaplandı. Hatta yerleştirilecek boruların ve diğer inşaat malzemelerinin taşındığı yollar sular altında kalırken, bu güzergahlar üzerindeki bazı köprüler de yıkıldı. 
     Hattın, yüsek kesimlerdeki bu kısmının inşaatının Eylül ayının ilk haftasında tamamlanması ve hemen ardından tüm hattın deneme amacıyla çalıştırılmasının başlatılması planlanıyordu. 
     Öte yandan, sellerde boğulanlardan cesedi bulunanların sayısı da bu sabah itibarıyla 37'ye ulaştı. 
     





</TEXT>
</DOC>
