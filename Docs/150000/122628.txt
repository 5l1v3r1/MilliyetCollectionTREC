<DOC>
<DOCNO> 122628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/yazar/gureli.html </URL>
<DATE> 2002/12/04/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yaşam kültürü ve Kando’nun gülünesi anıları 
</HEADLINE>
<TEXT>

     Yaşam kültürümüzün geliştiğinin farkında mısınız, yoksa hala annenizin koruyucu kollarında mısınız Baksanıza, bir "Q kızı"nın, gece yarısı evine iyi niyetle aldığı erkeğin kendisine tecavüz edebileceğini düşünmeyişine Reha Muhtar’ın bile aklı basmıyor. 
     Oysa bu, Adem ile Havva’dan beri geçerli bir yöntem. Eskiden bu numarayı pardon, yöntemi erkekler uygulardı. O zamanlar Q kızları ve "iş görüşmesi" numarası pardon, yöntemi olmadığı için, "Ç erkekler" "M kızları" çapkının Ç’si, masumun M’si kelebek ya da pul koleksiyonu göstermek veya kahve içmek üzere evlerine bu ev, genellikle ortak bir garsoniyer ya da otel odası olurdu büyük bir nezaketle davet ederlerdi. O M kızları’nın tecavüze uğrayacakları akıllarının köşesinden bile geçmezdi. Hatta onlar o kadar masum olurlardı ki, bekaretlerinin elden gittiğinin bile farkına varmazlardı. Dahası, bekaret gittikten sonraki "kahve sohbetleri"nde hamile kaldıklarına dahi ihtimal vermezler, çocuğu leyleklerin getirdiğine inanırlardı. 
     Bu koleksiyon gösterme ya da kahve içme numaralarında bazen komik şeyler de olurdu. Ünlü gülmece yazarı Kandemir Konduk, Kando , gülünesi anılarını topladığı Geldim Gördüm Çok Güldüm kitabında Bilgi Yayınevi, 2002 böyle bir olayı anlatır. 
     Şimdi benbencilik moda ya, biz de Kandemir’in imzaladığı kitabındaki ithafını yazalım da ne mal olduğumuzu görün "Bana kitap yazmayı öğreten, yönlendiren, sevdiren, değerli yazar Nail Güreli’ye sevgi ve saygılarımla." Bu ithafı Kandemir’in tevazuunu ve nezaketini belirtmek için aktardık, kasılmak için değil yerseniz tabii 
     Kandemir bekarlığında, Kadıköy vapurunda, kendinden büyük "bakımlı bir kadının ikide bir anlamlı bir şekilde gülümseyip sonra da gözlerini kaçırarak denize doğru baktığını" fark eder. Vapurdan inişte kadına yaklaşıp tanışır, Aşiyan’da çay içmeye giderler, sahilde el ele yürürler, içkili bir lokantada yemek yerler. Sonunda Kandemir o meşhur "kahve içme" numarasını yapar "Şişli’de bir tiyatrocu arkadaşım var, ona uğrayıp bir kahve içelim mi " der. Giderler. Yalnız yaşayan arkadaşı Ercan Yazgan uykulu gözlerle kapıyı açar, kadını görünce, "Aaa, Hatice Hanım Teyze, hoş geldin" der ve kadının elini öpüp başına koyar. Meğer kadın, Ercan’ın annesinin arkadaşıymış. 
     
Bir şiir      Büyük Usta Melih Cevdet Anday’a 1962 basımı Kolları Bağlı Odiseus kitabındaki ilk şiiriyle saygılar 
     "Ağır bir zamandı sürekli ve anısız Gözden önceki göz içindi yalnız Somut hayvanlar yürürdü hayvanlarla Ağaçtan önceki ağaçlar büyürdü Açardı hasatsız gökyüzünü Ustan önceki sabah kanlarla Bulut tapınağında bir yıldız" 
     
     







Liberaller CHP’de 


Dalaman yolcu kontrolünde karşılaştığım garip tavır 


İşkence masası 


Türkiye’nin ABD’ye koşulları 


Doğru nedir İyi nedir 


Petrol parfümü 


Doktorların bitmeyen çilesi 


Bankacılık nereye 


Yaşam kültürü ve Kando’nun gülünesi anıları 


Vatandaş seninle gurur duyuyor Hasan Hoca... 


Tam bir kara mizah hikayesi... 


Mumcu’nun kucağına bir sorun da biz koyduk 


Olağan’ hal notları 2 İyi şeylere inanır mısın 


Bir başka Mülkiyeli 


</TEXT>
</DOC>
