<DOC>
<DOCNO> 131691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/soneko04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı için geçtiğimiz hafta, döviz, borsa, faiz nasıl geçti.. 
</HEADLINE>
<TEXT>

     Piyasalar geçen hafta da ağırlıklı olarak Irak'a olası müdahale ile ilgili gelişmeleri yakından takip etti. 
     Bunun yanında, ilan edilen özelleştirme programı, ile Uluslararası Para Fonu IMF ve Dünya Bankası yetkilileri Anne Krueger ve Johannes Linn'in temas ve açıklamaları da piyasaların seyrinde etkili oldu. 
     Hafta boyunca yaklaşık 350 puanlık çok dar bir bantta dalgalanan endeksteki iniş çıkışlı seyir dikkat çekti. İMKB Tahvil ve Bono Piyasası'nda ortalamalarda 1 puan dolayında dalgalanmalar dikkat çekerken, altındaki artış eğilimi sürdü. Dövizde dalgalı bir seyir, banka faizlerinde ise ortalamalarda 1 puanı bulan düşüşler gözlendi. 
     Hisse senetleri haftalık bazda ortalama yüzde 1.41 oranında değer kazandı. 24 ayar külçe altının gram satış fiyatı yüzde 0.79 oranında, Cumhuriyet altınının satış fiyatı da yüzde 1.17 oranında arttı. Dolar, haftalık bazda yüzde 0.24 oranında gerilerken, Euro yüzde 0.85 oranında değer kazandı. Yatırım fonlarının seyrini izleyen A.A Fon Endeksi ortalama yüzde 0.91 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.83, haftalık reponun net getirisi yüzde 0.85 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya ortalama yüzde 2.05 artışla başladılar. 
     Pazartesi günü borsa, Irak tedirginliğinin yanında açıklanan özelleştirme programı ile haftaya başladı. 
     1. Seansta düşük işlem hacmi ile dar bir bantta hareket eden endeks, seansı 6.72 puan ve yüzde 0.77 artışla 10,210.77 puandan tamamladı. 2. seansta ise Devlet Bakanı ve Başbakan Yardımcısı Abdüllatif Şener'in, 2003 yılı özelleştirme programına ilişkin açıklamalarıyla piyasanın biraz hareketlendiği görüldü. 2. Seansı 201.96 puan ve yüzde 1.98 artışla kapatan endeks, günün tamamında ise yüzde 208.68 puan yükseldi. 
     Salı günü, Irak ile ilgili gelişmelere endeksli hareket eden Borsa, yüzde 2.76 geriledi. 
     İMKB Ulusal 100 Endeksi, 1. Seansta 41.26 puan ve yüzde 0.40 yükselerek, 10,4.99 puandan kapandı. BM silah denetçileri şefi Hans Blix'in, Irak'a ilişkin açıklamaları 2. seansta satışlara neden oldu. Seansı 329.11 puan ve yüzde 3.15 kayıpla kapatan endeks, günün tamamında ise 287.85 puan geriledi. 
     Çarşamba günü Borsa, tepki niteliğindeki alımlarla günü artıda tamamladı. 
     Irak ile ilgili gelişmelere endeksli hareket eden Borsa'da ilk seansta endeks 10,400 seviyelerine yükseldi fakat bu bölgeden gelen satışlarla 10,300 seviyelerine geri geldi. Seans 10,356.37 puandan kapandı. 2. Seansta düşük işlem hacmiyle satış ağırlıklı ve sıkışık seyir izleyen endeks günü 10,280.69 puandan tamamladı. Endeks günlük bazda 155.81 puan ve yüzde 1.54 artış kaydetti. 
     Perşembe günü, düşük hacimli ve sıkışık seyir izleyen Borsa her iki seansta kaydettiği artışlarla 10,400 puanın üstünde tutundu. 
     Irak gelişmelerine endeksli hareketini sürdüren Borsa, 1. Seansta 10,400 seviyelerinde düşük hacimli sıkışık bir seyre girdi ve seansı artıda tamamladı. 2. Seansta 10,400 puanı zayıf bir hacimle test eden endeks tekrar 10,350 bölgesine doğru geriledi. Endeks son dakikada gelen alımlarla 10,467.87 puandan kapandı ve günlük bazda yüzde 1.82 artış kaydetti. 
     Haftanın son işlem günündeki seanslarda da 10,300 puan seviyelerini koruma çabası hakim oldu. Endeks ilk seansta 169.46 puan düşüşle, 10,298.41 puana geriledi. Endeks ikinci seansta gelen son dakika alımlarıyla haftayı 10,348.33 puandan tamamladı. Cuma günü hisse senetleri ortalama yüzde 1.14 oranında değer yitirdi. 
     Borsa uzmanları, Irak tedirginliği ortadan kalkmadan piyasada sağlıklı bir yükseliş beklenmediğini ve kısa vadede endeksin 10,000-10,600 bandında yatay harekete devam etmesinin tahmin edildiğini kaydediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 144.28 puanlık artışla 10,204.05 puandan, 10,348.33 puana çıktı. Hisse senetlerinin haftalık ortalama değer artışı yüzde 1.41 oldu. 
     İMKB Ulusal-Mali Endeksi 126.04 puan artarak 12,631.30 puandan 12,757.34 puana, İMKB Ulusal-Sanayi Endeksi 202.03 puan artarak 9,806.59 puandan 10,008.62 puana, İMKB Ulusal-Hizmetler Endeksi de .15 puan artarak 6,795.10 puandan 6,848.25 puana yükseldi. 
     Böylece, mali grup hisseleri ortalama yüzde 1.00 oranında, sanayi grubu hisseleri ortalama yüzde 2.06 oranında ve hizmetler grubu hisseleri de ortalama yüzde 0.78 oranında değer kazandılar. 
     
     KAZANANLAR VE KAYBEDENLER 
     Borsada geçen hafta işlem gören 300 hisse senedinden 122'si değer kazanırken, 116 hisse senedi değer yitirdi. 62 hisse senedinin değeri değişmedi. 
     En yüksek oranlı artış yüzde 73.03 ile Işıklar Ambalaj hisselerinde oldu. Bir önceki haftayı 4,450 liradan kapatan Işıklar Ambalaj hisseleri, neredeyse her seansta tavan yaparak Cuma günü kapanışta 7,700 liraya ulaştı. 
     Yüzde 33.75'lik artışla İş Bankası A hisseleri ikinci, yüzde 20.00'lik artışla da Garanti Factoring hisseleri üçüncü olarak sıralandı. 
     En yüksek oranlı düşüş ise yüzde 25.89 ile Escort Computer hisselerinde oldu. Yüzde 18.48'lik düşüşle Alternatifbank hisseleri ikinci ve yüzde 15.00'lik düşüşle de Arsan Tekstil hisseleri üçüncü sırada yer aldı. 
     İMKB Ulusal Pazar'da geçen hafta toplam 625 milyar 666.9 milyon adet hisse senedi işlem gördü ve karşılığında 1 katrilyon 398 trilyon 441.3 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta dalgalı bir seyir hakim oldu. 
     İstanbul serbest döviz piyasasında alınıp satılan ABD Doları yüzde 0.24 oranında değer yitirirken, Euro yüzde 0.85 oranında artış kaydetti. 
     ABD Doları'nın Türk Lirası satış fiyatı 4 bin lira düşerek, 1 milyon 671 bin liraya gerilerken, Euro'nun satış fiyatı 15 bin lira artarak 1 milyon 780 bin liraya ulaştı. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 0.22 oranında düşerek 2 milyon 700 bin liraya indi. İsviçre Frangı'nın satış fiyatı ise yüzde 0.74 oranında artarak 1 milyon 219 bin liraya çıktı. 
     Bugün İstanbul serbest piyasada ABD Doları 1 milyon 674 bin, Euro 1 milyon 785 bin, İngiliz Sterlini 2 milyon 715 bin ve İsviçre Frangı 1 milyon 227 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 0.79 oranında, Cumhuriyet altınının satış fiyatı da yüzde 1.17 oranında arttı. 
     Külçe altının gram satış fiyatı 150 bin lira artarak 19 milyon 200 bin liraya, Cumhuriyet altınının satış fiyatı da 1 milyon 500 bin lira artarak 130 milyon liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.21'lik artışla 19 milyon 180 bin liraya çıktı. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.91 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3 bin 12 puan artarak 332,723 puandan 335,735 puana çıktı. 
     Geçen haftanın en çok değer kazanan katılma belgeleri, yüzde 6.05'lik artışla Bayındır A Tipi Hisse Fon, yüzde 6.02'lik artışla İş A Tipi Metal Eşya Endeks Fon ve yüzde 5.01'lik artışla da Evgin A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 0.71 oranındaki düşüşle Ata B Tipi Yabancı Menkul Kıymet Yatırım Fonu, yüzde 0.65 oranındaki düşüşle Garanti A Tipi Yabancı Fon ve yüzde 0.57 oranındaki düşüşle de Oyakbank B Tipi Yabancı Menkul Kıymetler Fon olarak sıralandılar. 
     
     TAHVİL-BONO-FAİZ-REPO 
     Hazine Müsteşarlığı geçen hafta 154 gün vadeli bono ihalesi düzenledi. İhaleye toplam 1 katrilyon 615.9 trilyon liralık teklif gelirken, ihalede nominal 1 katrilyon 91.4 trilyon liralık satış gerçekleşti. Bono ihalesinde gerçekleşen bileşik faiz yüzde 57, basit faiz ise yüzde 49.70 oldu. Bonoların geri ödemesi, 18 Haziran 2003'de yapılacak İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.70 ile yüzde 1.09 arasında gerçekleşti. 
     Mevduat faizlerinde vadelerine göre ortalamalarda 1 puana varan düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.83 oldu. 
     Önceki hafta sonunda ortalama faizi yüzde 44'ün biraz altında olan haftalık reponun net getirisi de yüzde 0.85 olarak gerçekleşti. 
     





</TEXT>
</DOC>
