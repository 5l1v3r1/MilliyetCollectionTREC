<DOC>
<DOCNO> 130007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko26.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, ''Türkiye Analizi" raporunu 13 Ocak'ta açıklayacak... 
</HEADLINE>
<TEXT>

     Türk Sanayicileri ve İşadamları Derneği TÜSİAD , ''Enflasyon ve Büyüme Dinamikleri Gelişmekte Olan Ülke Deneyimleri Işığında Türkiye Analizi'' başlıklı raporunu 13 Ocak Pazartesi günü kamuoyuna açıklayacak. 
     TÜSİAD duyurusuna göre, Çırağan Sarayı'nda gerçekleştirilecek toplantının açılış konuşmalarını Devlet Bakanı Ali Babacan ve TÜSİAD Yönetim Kurulu Başkanı Tuncay Özilhan yapacak. 
     Toplantıda, Koç Üniversitesi öğretim üyesi Doç. Dr. Kamil Yılmaz ve Doç. Dr. Cevdet Akçay ile Boğaziçi Üniversitesi öğretim üyesi Doç. Dr. Emre Alper tarafından hazırlanan raporun tanıtımı gerçekleştirilecek. 
     Ayrıca rapor bulgularının da tartışılacağı bir panel düzenlenecek. TÜSİAD Ekonomik ve Mali İşler Komisyonu Başkanı Oktay Varlıer'in yöneteceği panelde, Merkez Bankası Başkan Yardımcısı Prof. Dr. Fatih Özatay, Hazine Müsteşar Yardımcısı Ferhat Emil ve DPT Ekonomik Modeller Daire Başkanı Zafer Mustafaoğlu konuşmacı olarak yer alacak. 
     Toplantıda, enflasyon-büyüme ilişkisi, dezenflasyon sürecinden geçen ülkelerin deneyimleri ışığında değerlendirilecek ve Türkiye'nin enflasyonla mücadele sürecinde büyüme potansiyelinin yükseltilmesi için uygulanması gereken politikalar tartışılacak. 
     





</TEXT>
</DOC>
