<DOC>
<DOCNO> 128872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/sazak.html </URL>
<DATE> 2003/01/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Lojman sorunu 
</HEADLINE>
<TEXT>

     Kara teslim Doğu Anadolu insanının makus talihi 2003’te de değişeceğe benzemiyor. 
     Yüzlerce romana, filme konu olmuş, doğuma giden kadın’ın karla kaplı mezralardan en yakın sağlık ocağına ya da devlet hastanesine yetiştirilme çilesi yine gazete manşetlerindeydi. 
     Eksi 40 derece soğukla boğuşan Ağrı’da kar yolları kapayınca Raziye Babayiğit adlı anne adayı, hastaneye yetiştirilinceye kadar 2 bebeğini birden kaybetmiş. DHA’nın haberinde genç kadının Hamur ilçesine kızaklarla taşınırken çektiği acılar ve gözü yaşlı kocanın, Yedi saatte hastaneye zor yetiştik, yaşadıklarımızı Ankara görsün artık, AB’ye böyle mi gireceğiz’ tepkisi yer alıyordu. 
     Tek teselli, bebeklerini yitiren anne adayının ölümden dönmüş olmasıydı.Yoğun kar yağışı nedeniyle perşembe günü Erzurum ve Kars havaalanları kapandı. Sarıkamış’tan dönüşümüzü birkaç gün erteledik. Havanın düzelmesini beklerken güçte olsa Aras vadisinden karayoluyla Kağızman’a gittik, dönüşte Horasan, Pasinler üzerinden Erzurum’a ulaştık. 
     Kış koşullarında, yöredeki bir avuç kamu görevlisinin, yöre insanının sorunlarını çözebilmek için nasıl mücadelede verdiklerini gözlemledik. 
     Şeytan geçmez’ adı verilen yollarda, gece gündüz demeden canla başla görev yapan bu insanların hangi şartlarda yaşadıkları kimin umurunda 
     Sınır bölgesindeki askeri birlikler, dondurucu soğukta nöbet bekleten jandarma ve emniyet mensupları, karayolcular... Kim bilir kaç anneyi ve bebeğini ölümden kurtaran ebeler, hekimler,öğretmenler... savcılar, hakimler. 
     TBMM lojmanlarının satışının uzandığı noktaya bakın.Meclis Başkanı Bülent Arınç, tartışmayı askeri lojmanlara’ getirince Genelkurmay bu girişimden duyduğu rahatsızlığı dile getirdi. Genelkurmay Başkanı Orgeneral Hilmi Özkök, yurdun dört bir yanında görev yapan Silahlı Kuvvetler mensupları açısından önemine değindi. Kuşkusuz lojmanda oturmayan askeri görevlileri de var ama türbandan sonra bu konunun da Arınç tarafından gündeme getirilmesi dikkat çekici. 
     AKP, ekonomik ve toplumsal sorunların çözümüyle uğraşmak yerine yeni kriz alanları yaratmaya çalışarak ne kazanacak 
     Milletvekilliği profesyonel bir meslek, kazanç kapısı değil.’ Çoğu emekli maaşı alan adaylar, binlerce kişiyle yarışarak, kendi istekleriyle seçimle’ Meclis’e giriyorlar. Aldıkları maaşla da geçinmeleri mümkün. Lojmanda oturmayanlara kira yardımı yapılıyor. TBMM üyelerinin başkentteki siyasi getto’ları boşaltmalarıyla, Türkiye’nin en uzak köşelerinde görev yapan kamu personeline ait lojmanların satışı aynı şey değil. AKP’nin girişimi, tasarruftan çok rövanş alma’ kuşkusu uyandırıyor. 
     İlle kaynak aranıyorsa, kamu bankalarından hortumlanan 20 milyar doların geri alınması işlemi hızlandırılamaz mı 
     Yoksa onların üstüne de bir bardak soğuk su mu içilecek ’ 
     Lojmanı bırakın, hortumculara bakın. 
     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
