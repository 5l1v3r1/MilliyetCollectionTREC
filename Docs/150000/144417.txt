<DOC>
<DOCNO> 144417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun28.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanlığı ortada kaldı 
</HEADLINE>
<TEXT>

     ANKARA Milliyet 

     AKP Genel Başkanı Tayyip Erdoğan’ın başbakan olması ile kabinede yapılan revizyon sonrasında, Eski Çevre Bakanı İmdat Sütlüoğlu ile yeni Çevre Bakanı Kürşad Tüzmen arasında devir - teslim sıkıntısı yaşanıyor. "Dış ticaret ve gümrüklerden sorumlu çevre bakanıyım" şeklinde espriler yapan Tüzmen’in, Çevre Bakanlığı’nı istemediği, yakın çevresine, "Genel Başkan bana şimdiki sorumluluğumun devam edeceği sözü verdi" dediği belirtildi. Son olarak Mısır gezisine katılan Tüzmen, Çevre Bakanlığı’na da halen uğramadı. İmdat Sütlüoğlu ise, görevi teslim etmek için Tüzmen’i bekliyor. Ancak Sütlüoğlu, yurtdışı ziyaretlerine de devam ediyor. Japonya’ya giden Sütlüoğlu, 24 Mart’ta Türkiye’ye dönecek. 
     



 GÜNCEL 






























</TEXT>
</DOC>
