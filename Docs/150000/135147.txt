<DOC>
<DOCNO> 135147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/siy02.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya ve Fransa’dan Patriot’a ikinci ret 
</HEADLINE>
<TEXT>

     UTKU ÇAKIRÖZER Ankara 

     Irak’tan olası füze saldırılarına karşı NATO AWACS’ları ve Patriot füzesavar sistemleriyle tedbir almak isteyen Ankara, Almanya-Fransa blokunu yine aşamadı. Dışişleri’ne çağrılan Almanya Büyükelçisi Rudolf Schmidt ve Fransa Büyükelçisi Bernard Garcia, Türkiye’nin sistemlerin acil temini yönünde NATO Konseyi’ndeki vetolarını kaldırmaları yönündeki ikinci talebine de olumsuz yanıt verdi. Almanya ve Fransa, NATO sorumluluklarından kaçmayacaklarını ancak 14 Şubat’ta BM Güvenlik Konseyi’nde yapılacak değerlendirme öncesinde Türkiye’nin taleplerine olumlu yanıt veremeyeceklerini bildirdi. Almanya ve Fransa, önce Washington’un, sonra da Ankara’nın NATO’nun devreye girmesi ve AWACS-Patriot sistemlerini Türkiye’ye yerleştirmesi yönündeki resmi taleplerini "zamanlaması uygun değil" diyerek reddetti. 
     



 SİYASET 


















</TEXT>
</DOC>
