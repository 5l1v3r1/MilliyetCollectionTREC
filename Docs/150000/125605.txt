<DOC>
<DOCNO> 125605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun18.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BM denetçileri Irak'ta konukevine alınmayınca telefona sarıldı 
</HEADLINE>
<TEXT>

     Irak'ta geçen aydan bu yana incelemeler yapan BM silah denetçileri, başkent Bağdat'ın kuzeyindeki bir askeri konukevine girişleri bir müddet engellenince, yetkililerini arayarak durumu bildirdiler. 
     Bölgedeki gazeteciler, olayın, El Fao'daki askeri sanayi tesisinde meydana geldiğini belirtti. 
     Associated Press televizyonunun haberinde, bir muhafızın, BM kararının öngördüğünün aksine, ''konukevi daha önce denetlenen bir yer olmadığı için'' denetçilerden inceleme için izin kağıdı istediği belirtildi. 
     İçeriye alınmadan önce 15-20 dakika bekletilen denetçilerin, bu sürede endişeye kapılarak, durumu yetkililerine ilettiği kaydedildi. 
     Irak Enformasyon Bakanlığı, denetçilerin bugün 4 tesiste inceleme yaptığını açıkladı. 
     BM silah denetçileri, 1998'den sonra ilk kez geçen ay Irak'ta yeniden incelemelerine başlamıştı. 
     





</TEXT>
</DOC>
