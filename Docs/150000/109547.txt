<DOC>
<DOCNO> 109547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur01.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski karısı ile sevgilisini tabancayla vurarak öldürdü... 
</HEADLINE>
<TEXT>

     Antalya'da bir kişi, eski eşi ile eski eşinin sevgilisini tabancayla vurarak öldürdü. 
     Alınan bilgiye göre, halıcılık yaptığı öğrenilen Meki Türk 42 , bir süre önce ayrıldığı eşi Saime Gözüaçık 28 ile bir otelde garsonluk yapan sevgilisi Servet Demir'i 42 görüşmek için gittiği evde birlikte buldu. 
     Meki Türk, eski karısının sevgilisini Atatürk Mahallesi Kepez Spor Tesisleri'ne konuşmak için çağırdı. Aynı kadına aşık iki erkeğin tartışması kısa sürede büyüdü. Meki Türk, burada tartıştığı Servet Demir'i tabancayla vurarak öldürdü. 
     Meki Türk, daha sonra 07 CC 09 plakalı otomobili ile eski karısına gidip "gel birşey konuşacağız" diyerek yanına aldı. Saime Gözüaçık'ı otomobilde bir süre gezdirdikten sonra Fatih Mahallesi'nde, Duacı köyü yolu üzerindeki ormanlık alana götürdü. Burada aralarında geçen kısa konuşmadan sonra tabancasını çekti ve Saime Gözüaçık'a doğrulttu. Silahını peşpeşe ateşleyen Meki Türk, eski karısını öldürdükten sonra jandarma ekiplerine teslim oldu. 
     Olayla ilgili soruşturma sürdürülüyor. 
     





</TEXT>
</DOC>
