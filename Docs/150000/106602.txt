<DOC>
<DOCNO> 106602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur04.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da trafik kazaları... 2 ölü, 3 yaralı... 
</HEADLINE>
<TEXT>

     İstanbul'da meydana gelen 2 ayrı trafik kazasında 2 kişi öldü, 3 kişi de yaralandı. 
     Serdar Düvencigil 24 
     yönetimindeki 34 TG 3384 plakalı otomobil, E-5 Karayolu Haliç Köprüsü girişinde kontrolden çıkarak önünde giden Fatih Barış Tincer idaresindeki 34 AT 7151 plakalı otomobile çarptı. Çarpışmanın şiddetiyle savrulan otomobiller, bariyerlere vurdu. Serdar Düvencigil, olay yerinde hayatını kaybetti. Aynı araçta bulunan Bülent Bıyık ve Kerem Sezer ise hafif şekilde yaralanarak Haseki Eğitim ve Araştırma Hastanesi'ne kaldırıldı. Diğer araç sürücüsü Tincer ile yanındaki arkadaşının yara almadan atlattığı kazadan sonra yapılan araştırmalarda, Düvencigil'in kullandığı otomobilde boş bira kutuları bulundu. Salim Şahinoğlu yönetimindeki 34 AF 2498 plakalı minibüs de E-5 Karayolu Kozyatağı Mevkii'nde karşı şeride geçerek, Abdullah Balcı idaresindeki 34 TZ 7078 plakalı kamyonla çarpıştı. Kazada, minibüs sürücü Şahinoğlu olay yerinde öldü. Aracında sıkışan kamyon şoförü Balcı ise olay yerine gelen itfaiye ekiplerince yaralı kurtarılarak Haydarpaşa Numune Hastanesi'ne kaldırıldı. 
     





</TEXT>
</DOC>
