<DOC>
<DOCNO> 118937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/astro/index.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsızlık var 
</HEADLINE>
<TEXT>

Bugün Ay Koç burcuna geçerken son birkaç günün akıcı atmosferini daha hızlı ve sabırsız kılmakta. Duyguları ifade etmek ve yeni riskler almak için daha fazla olanak söz konusu. Koç'lar yeni düşüncelerle hareket edecekler ama abartıya da kaçabilirler. Başlangıçlar yapmak için sabırsızlar. Dünya görüşlerini daha geniş tutmak zorundalar. Sabırlı Boğa harcamalarını dikkatli yapmalı ve birikimlerini çarçur etmemeli. Bu arada duygusal patlamalar ya da kıskançlık duygusu huzursuzluk getirebilir. Yanlış anlamalara dikkat. İkizler bugün ortaklaşa konular ve ikili ilişkiler açısından hareketli ve yorucu bir gün geçirebilir. Tartışmaya sürüklenmek yerine görüşlerinde tutarlı olmaya çalışmalı. Esneklik çok şey kazandıracak. Hassas ve endişeli Yengeç iş ortamında daha dikkatli olmalı. Özellikle sabah saatlerinde yorucu işler olabilir. Detaylara önem vermek gerekiyor. Sorumluluklar öne çıkacak. Aslan'lar her ne kadar yaratıcı ve duygusal açıdan canlı bir günde olsalar da aşırıya kaçarak yanlış anlaşabilirler. Aşkta hareket ve heyecan var. Başak'lar ise yine dikkatli olmalılar. Ev hayatında ortaya çıkan gerginlikler yüzünden sıkıntı çekebilirler. Enerjilerini yapıcı yönde kullanmaya özen gösterirlerse, başarı söz konusu. Uyum arayan Terazi bugün sözlerine özen göstermeli. Sezgilerin kullanılabileceği olanaklar var. Olayların arkasında yatan nedenleri daha rahat görebilecekler. Akrep'ler gereksiz harcamalardan uzak durmalılar. Kontrol edilmesi güç nedenlerden ötürü bazı kayıplar da gündeme gelebilir. Güvene önem vermeleri gereken bir gündeler. Huzursuz Yay bugün biraz daha duygusal ve ilişkilerinde hassas davanabilir. Ailevi konular, anne ile ilişki daha dikkat çekici olabilir. Kendilerini ifade etmek için çaba göstermeliler. Tutumlu Oğlak kararsızlık içinde olabilir. Şartların çok lehine olduğunu söylemek zor. Daha tutarlı ve iyimser olmalılar. Değişiklik meraklısı Kova için güzel bir gün olabilir. Yeni düşünceler yeni arkadaşlar anlamına gelebilir. Sosyal konular öne çıkmakta. Değişken Balık'lar kendilerini sakinleştirmekte zorlanabilir. Artan sorumluluklar var. Cesaretlerini ortaya koyma zamanı. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
