<DOC>
<DOCNO> 112301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/eko02.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu Uzakdoğu gibi olabiliriz 
</HEADLINE>
<TEXT>

Türkiye’nin 1 milyar dolarlık ev tekstili ihracatını yeterli bulmayan Zorlu, Güven sağlanırsa Avrupa’nın Uzakdoğu’su olabiliriz’ dedi 
     EKONOMİ SERVİSİ 

     Zorlu Holding Yönetim Kurulu Başkanı Ahmet Nazif Zorlu, dünyaya açılmak için devletin gerekli tedbirleri alması durumunda, Türkiye’nin Avrupa’nın Uzakdoğusu olabileceğini, bunun için de güvenin sağlanması gerektiğini söyledi. Heimtextil Fuarı’nın tanıtım toplantısında konuşan Zorlu, Türkiye’nin 1 milyar dolar düzeyindeki ev tekstili ihracatının yeterli olmadığına dikkat çekerek şöyle konuştu 
     "Türkiye’de ev tekstili daha emekleme devresinde. Güney Kore’nin ihracatı 165 milyar dolar. Bizim daha çok fırın ekmek yememiz gerekiyor. Bu da marketingden ve uluslararası fuarcılıktan geçiyor." 
     Messe Frankfurt tarafından düzenlenen dünyanın en büyük ev tekstil fuarı Heimtextil’de Türkiye’den Korteks, Vakko, Bossa, Menderes Tekstil, Özdilek, Yataş, Küçükçalık gibi firmalar yer alacak. Messe Frankfurt Yönetim Kurulu Başkanı Gerhard Gladitsch, çeşitli yerlerde düzenledikleri yerel tekstil fuarını Türkiye’ye taşımak için görüşmeler yaptıklarını söyledi. 
     
     Zorlu doğalgaza niyetli 
     Öte yandan Zorlu bir soru üzerine doğalgaz dağıtımı işine girmeyi düşündüklerini bildirdi. Zorlu, bu yıl grup olarak 250 milyon dolarlık yatırım yaptıklarını da belirtti. 
     
     HEİMTEXTIL 2003 

</TEXT>
</DOC>
