<DOC>
<DOCNO> 103272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy13.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan ANAP’ın iyiliğini isterim 
</HEADLINE>
<TEXT>

Birçok partiyle görüşüyor 
     ANKARA Milliyet 

     ANAP’tan istifa eden Yaşar Okuyan, "Ben ANAP’ın iyiliğini isterim. Söylediklerim yanlış çıkarsa, bundan mutlu olurum" dedi. Türk - İş Başkanı Halil Tunç’un cenaze töreninde, "Mesut Yılmaz’da parti heyecanı yok. Laila’dan mı oy almayı planlıyor. Laila’da dans edenler sosyal demokratlara oy verir" şeklindeki açıklamasının hatırlatılması üzerine, "Ben ANAP’ın iyiliğini isterim. Söylediklerim yanlış çıkarsa, bundan mutlu olurum" diye konuştu. Okuyan, MHP’ye girip girmeyeceğinin sorulması üzerine, birçok parti ile görüştüğünü, ancak daha kararını vermediğini belirtti. Erkan Mumcu’nun olağanüstü kongre istediğinin anımsatılması üzerine Okuyan, "Artık ANAP’taki arkadaşlarımızın tasarrufları hakkında yorum yapmak bana düşmez" dedi. 
     



 SİYASET 

























</TEXT>
</DOC>
