<DOC>
<DOCNO> 138618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur42.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara- Diyarbakır uçak seferleri yapılamıyor... 
</HEADLINE>
<TEXT>

     Elverişsiz hava koşulları nedeniyle Ankara-Diyarbakır uçak seferi ertelendi. İçişleri Bakanı Abdulkadir Aksu ile Bayındırlık ve İskan Bakanı Zeki Ergezen, Diyarbakır'dan hareket edemedi. 
     Siirt ve Batman'daki incelemelerinin ardından karayoluyla Diyarbakır'a gelen Aksu ve Ergezen ile beraberlerindeki milletvekilleri, saat 15.00'te yapılması gereken Ankara-Diyarbakır ile 17.10'da yapılması gereken Diyarbakır-Ankara uçak seferinin kötü hava koşulları nedeniyle ertelenmesi üzerine Diyarbakır'da beklemeye başladı. 
     Bakanlar, beraberindeki milletvekilleriyle Diyarbakır Valisi Nusret Miroğlu'nu makamında ziyaret ederek, bir süre görüştüler ve AK Parti İl Başkanlığına geçerek, burada beklemeye başladılar. 
     Türk Hava Yolları THY yetkilileri, hava muhalefetinin zaman geçtikçe daha da kötüleştiğini, bu nedenle uçak seferinin ertelendiğini belirterek, görüş mesafesinin 1400 metrenin altına düştüğünü söylediler. 
     Yetkililer, hava şartlarının daha da olumsuzlaşması halinde uçak seferinin iptal edilebileceğini bildirdiler. 
     





</TEXT>
</DOC>
