<DOC>
<DOCNO> 147935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo19.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 3 - Fenerbahçe 1 
</HEADLINE>
<TEXT>

     Birinci Süper Futbol Ligi'nde Adanaspor, Fenerbahçe'yi 3-1 yendi. 
     
     İlk yarı 
     9. dakikada gelişen Adanaspor atağında evsahibi takım, Ümit'in düşürülmesiyle ceza alanı dışında serbest vuruş kazandı. Ceza atışını kullanan Necati, topu yandan auta attı. 
     12. dakikada Fenerbahçe savunmasının hatasından topu kapan Necati, ceza alanına girdi. Bu futbolcunun vuruşunda, top üstten auta çıktı. 
     15. dakikada Cem Karaca, Beschastynkh'ın pasıyla soldan ceza alanına girdi ve vuruşunda kaleci Murat topu rahatlıkla kontrol etti. 
     16. dakikada yine Beschastynkh'in arapasıyla bu kez Tuncay ceza alanına girdi. Bu futbolcunun sert şutunda, kaleci Murat topu kornere çeldi. 
     17. dakikada Ceyhun'un ceza alanı içine orta şut karışımı vuruşunda, yetişen Tuncay topa dokundu. Kaleci Murat topu çeldi. 
     19. dakikada Adanaspor'un golü geldi. Bu dakikada sağdan kazanılan ceza atışını Volkan kullandı. Bu futbolcunun altıpasa gönderdiği topa en son Cafer kafayla dokundu ve topu filelere göndererek takımını 1-0 öne geç irdi. 
     29. dakikada Ümit'in hatasından topu kapan Cafer, ceza alanına girerken vurdu ve top yandan auta çıktı. 
     30. dakikada Ceyhun'un güzel pasıyla Rebrov bir anda kaleci Murat ile karşı karşıya kaldı, vuruşunda topu kaleci kornere attı. 
     40. dakikada Cem Karaca'nın ceza yayı üzerine attığı sert şutta, top üstten auta çıktı. 
     44. dakikada Adanaspor, Ümit'in Cafer'i ceza alanı içinde düşürmesiyle penaltı kazandı. Penaltıyı Necati gole çevirerek, takımını 2-0 öne geçirdi. Maçın ilk yarısı da Adanaspor'un 2-0 üstünlüğüyle sona erdi. 
     
     İkinci yarı 
     İkinci yarıya evsahibi Adanaspor, Cafer'in yerine Ali Asım'ı x , Fenerbahçe de Kemal'in yerine Johnson'u xx alarak başladı. 
     52. dakikada rakibine sert giren Fenerbahçeli Johnson sarı kart gördü. 
     56. dakikada Rebrov'un köşe atışından gelen topa Tuncay iyi yükseldi. Bu futbolcunun kafa vuruşunda, top az farkla auta çıktı. 
     60. dakikada Fenerbahçe'de Rebrov çıktı, yerine Semih xx oyuna dahil oldu. 
     63. dakikada Adanaspor'da Gökmen, yerini Lalik'e x bıraktı. 
     69. dakikada Beschastynkh'in pasıyla ceza alanında topla buluşan Semih, yerden sert bir vuruşla topu filelere gönderdi 2-1. 
     Aynı dakikada Fenerbahçe'de, Cem Karaca çıktı, yerine Erhan x girdi. 
     71. dakikada Tuncay'ın pasıyla topla buluşan Beschastynkh sert vurdu, kaleci Murat Şahin topu çeldi. 
     80. dakikada sağdan Fenerbahçe ceza alanına yapılan ortada Necati topla buluştu. Bu futbolcuyu Fatih çekince, hakem penaltı noktasını gösterdi ve Fatih'e de kırmızı kartını çıkardı. Penaltı atışını kullanan Necati, topu filelere gönderdi 3-1. 
     81. dakikada Adanasporlu İbrahim sarı kart gördü. 
     Bu dakikada Adanaspor'da Volkan, yerini Gürhan'a x bıraktı. 
     Maçın kalan dakikalarında başka gol olmayınca, karşılaşma 3-1 Adanaspor'un galibiyetiyle sona erdi. 
     





</TEXT>
</DOC>
