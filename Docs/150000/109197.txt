<DOC>
<DOCNO> 109197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/dunya/dun03.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabuluculuk için girişim 
</HEADLINE>
<TEXT>

Arafat istedi Ecevit olur’ dedi 
     ANKARA Milliyet 

     Ramallah’ta kuşatma altına alınan Filistin lideri Yaser Arafat’la telefonda görüşen Başbakan Bülent Ecevit, Ortadoğu’da Türkiye’nin arabuluculuk yapması önerisini ABD Başkanı George Bush’a mektup yazarak bildireceğini söyledi. Ecevit, görüşmeyle ilgili olarak dün basın mensuplarına yaptığı açıklamada, ABD Başkanı George W. Bush’a Ortadoğu’yla yakından ilgilenmesi için mektup göndereceklerini ve Türkiye’nin arabuluculuk görevini üstlenmeye hazır olduğunu kaydetti. Başbakan Ecevit, "Biz iki grup arasındaki ilişkiyi etkili duruma getirebilecek durumdayız. İsrail’le Filistin’in öteden beri Türkiye’ye güveni var. Bu çerçevede İsrail Başbakanı Ariel Şaron’la da görüşebilirim" dedi. 
     Ecevit, bölgedeki son gelişmeleri "Filistin’de üzücü gelişmeler oluyor. Arafat bana içinde bulunduğu zor durum için Benim kararg hıma saldırılar devam ediyor. Tüm ihtiyaçlarım engelleniyor. Suya ve yiyeceğe ulaşamıyorum. Emrime verilen araba alındı, dünyayla bağlantım kesilmiş durumda’ ifadelerini kullandı" diyerek aktardı. 
     Bu arada, Arafat’ın, Ecevit’e "kararg ha alınmadı" dediği Türk diplomatın, Kudüs Başkonsolosu Hüseyin Avni Bıçaklı olduğu öğrenildi. Bıçaklı, "İsrail’in engellemesi söz konusu değil. Filistinliler, kuşatma nedeniyle bizim zor duruma düşmemizi istemedikleri için randevuyu ertelemeyi önerdi" diye konuştu. 
     



 DÜNYA 













</TEXT>
</DOC>
