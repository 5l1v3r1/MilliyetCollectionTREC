<DOC>
<DOCNO> 120643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sontur06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlere 33 trilyon... 
</HEADLINE>
<TEXT>

     İşsizlik Sigortası Fonu'ndan bu yılın Mart ve Ekim ayları dönemini kapsayan 8 ayda 33 trilyon 385 milyar 460 milyon lira tutarında işsizlik sigortası ödemesi yapıldı. 
     Türkiye İş Kurumu verilerine göre, fondan ilk ödemelerin başladığı Mart 2002'de kendi kusuru olmaksızın işini yitiren ve kuruma başvuranlardan 4447 sayılı yasaya uygun olan 5 bin 710 kişiye 1 trilyon 254 milyar 87 milyon lira, Nisan ayında 13 bin 126 kişiye 2 trilyon 413 milyar 77 milyon lira, Mayıs ayında 20 bin 463 kişiye 3 trilyon 212 milyar 91 milyon lira, Haziran ayında 26 bin 472 kişiye 3 trilyon 842 milyar 82 milyon lira, Temmuz ayında 32 bin 902 kişiye 4 trilyon 914 milyar 75 milyon lira, Ağustos ayında 36 bin 68 kişiye 5 trilyon 150 milyar 41 milyon lira, Eylül ayında 39 bin 333 kişiye 6 trilyon 204 milyar 26 milyon lira ve Ekim ayında ise 39 bin 692 kişiye 6 trilyon 391 milyar 67 milyon lira olmak üzere, toplam 33 trilyon 385 milyar 460 milyon lira tutarında işsizlik ödeneği verildi. 
     İşsizlik Sigortası Fonu'na işçinin aylık brüt ücreti üzerinden işçi ve hükümet yüzde 1, işveren ise yüzde 2 oranında prim ödüyor. 
     
     FON'UN 28 AYLIK GETİRİSİ YÜZDE 299.5 
     Halen 4 katrilyon 642 trilyon lira tutarında para biriken İşsizlik Sigortası Fonu'nun, ilk faiz gelirinin elde edilmeye başlandığı Temmuz 2000'den Ekim 2002'e kadar geçen 28 aylık sürede toplam getirisi yüzde 299.5 olarak gerçekleşti. Aynı sürede Toptan Eşya Fiyatları Endeksi'ndeki TEFE artış yüzde 165.1, Tüketici Fiyatları Endeksi'ndeki TÜFE artış ise yüzde 173.5 oldu. 
     Yine bu yılın Ocak-Ekim ayları arasını kapsayan 10 aylık sürede İşsizlik Sigortası Fonu yüzde 56.2 oranında getiri sağlarken, aynı sürede TEFE'deki artış yüzde 36.1, döviz sepetindeki artış ise yüzde 21.6 oranında gerçekleşti. 
     İşsizlik Sigortası Fonu'nun yüzde 12.96'sı mevduat hesabı, yüzde 45.29'u bono, yüzde 26.38'i tahvil, yüzde 15.37'i ise çeşitli dövizlerle nemalandırıldı. 
     





</TEXT>
</DOC>
