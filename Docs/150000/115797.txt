<DOC>
<DOCNO> 115797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sonspo09.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahn'a, diskotekte eğlendiği gerekcesiyle 50 bin euro ceza 
</HEADLINE>
<TEXT>

     FC Bayern Münih ve Almanya Milli Takımı'nın kalecisi Oliver Kahn, Karlsruhe kentindeki ''Cervo'' adlı diskotekte izin almadan eğlendiği için FC Bayern Münih Teknik Direktörü Ottmar Hitzfeld tarafından 50 bin Euro para cezasına çarptırıldı. 
     Ottmar Hitzfeld, konuya ilişkin açıklamasında, ''Oliver Kahn ile konuştum. Kendisi de hatasını anladı. Kazancına uygun bir para cezası ödeyecek'' dedi. 
     Menajer Uli Hoeness ise, Kahn'ı savunarak, ''Bayern Münih'in ve milli takımın kalecisi olarak tüm yaşamın boyunca disiplinli yaşamak zorundaysan, arada bir sınırı aşman doğal'' biçiminde görüş bildirdi. 
     Bu arada Kahn'ın diskotekte birlikte eğlendiği kardeşi Axel Kahn hakkında da 21 yaşındaki bir kız, kendisine sankıntılık yaptığı gerekçesiyle suç duyurusunda bulundu. 
     Axel Kahn, Bild Gazetesi'ne yaptığı açıklamada, ''Oliver ile birlikte gayet sakin bir gece geçirdik. Ben hiç bir kıza dokunmam. Bir kız arkadaşım ve 11 aylık bir oğlum var'' dedi. 
     





</TEXT>
</DOC>
