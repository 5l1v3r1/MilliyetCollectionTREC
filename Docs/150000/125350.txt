<DOC>
<DOCNO> 125350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/akyol.html </URL>
<DATE> 2002/12/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak, Atatürk ve Mac Arthur 
</HEADLINE>
<TEXT>

     MİLLİ Savunma Bakanı Vecdi Gönül, "Atatürk’ün Mac Arthur’a söylediklerini bugünlerde tekrar okuyorum" diyor. 
     Konumuz Irak... Atatürk’ün 1932’de ünlü Amerikalı General Mac Arthur’a söyledikleri ile ne ilgisi var 
     Önce, bugünkü Irak sorunu... ABD Irak’ı vurmaya kararlı, Türkiye’nin askeri tavrı ne olacak Bakan’ın cevabı 
     - Seçeneklere göre stratejik ilkelerimizi belirliyoruz bu hafta netleşir sanıyorum. Şimdiden açıklamam doğru olmaz. 
     Pazarlık yapıyorsunuz galiba 
     - 1991 Körfez Savaşı’nda ben İçişleri Müsteşarı idim. Körfez’deki bir savaşın bile başımıza nasıl güvenlik sorunları açtığını çok iyi bilirim. PKK o zaman palazlandı. 400 bin mülteci geldi... Ekonomimiz büyük darbe aldı... Bugün Türkiye’nin kaygılarını ve titizliğini Amerikalılara anlatırken bu tecrübelerimizi hatırlatıyorum. Hak veriyorlar. 
     
     BAKAN Gönül’ün söylediği önemli bir şey daha var 
     - 1991 Körfez Savaşı bize hem güvenlik bakımından hem iktisadi bakımdan çok zarar verdi. Halbuki biz ABD’ye adeta bedava destek vermiştik. O tecrübemizden, şimdi çok dikkatliyiz. 
     Öyleyse Irak savaşı için "Yankee go home" mu diyeceğiz 
     Bakan’ın cevabı 
     - ABD Irak harekatında, Türkiye bir kenarda pasif durmayacaktır 
     Evet, Irak savaşında Türkiye "pasif durmayacak." 
     Bana göre de doğru olan, hem "stratejide yer alarak" politik gücümüzü artırmak, hem "yapacağımız katkının karşılığı" konusunda işi baştan sıkı tutmak lazım sonunda Irak’ın yeniden şekillenmesinde etkili olmak için 
     Irak’ta taşların yerinden oynayacak olması, bölgede domino etkisi bile yaratabilir Türkiye etkili olmak, bunun için de gerekeni yapmak zorundadır. 
     
     ATATÜRK’ÜN Mac Arthur’a söyledikleri, "Söylev ve Demeçler"in 3. cildinin 133 - 135. sayfalarında yer alıyor. 
     1932’de Atatürk, Mac Arthur’a, Birinci Dünya Savaşı’nın sonunda galip devletlerin yaptığı hatalar yüzünden ufukta yeni bir dünya savaşının gözüktüğünü söylemiştir 
     "Galip devletler mağluplara sulh şartlarını zorla kabul ettirirken, bu memleketlerin etnik, jeopolitik ve iktisadi hususiyetlerini asla nazarı itibara almamışlar ve sadece husumet hislerinden mülhem olmuşlardır..." 
     Almanya’nın yeniden ihtirasa kapılması ve Mussoli’nin Sezar olmaya heveslenmesi yeni bir cihan savaşına yol açarsa bunun asıl galibi, "bütün medeniyeti, hatta bütün beşeriyeti tehdit eden" Sovyetler olur 
     Bunu önlemek için, meseleler "her türlü milli egoizmden uzak ve yalnız umumun menfaatine olarak" ele alınmalıdır... 
     Bush, Atatürk’ün Mac Arthur’a söylediklerini birkaç defa okumalı. 
     Milli Mücadele’den çıkan muzaffer Türkiye’nin neden Musul ve Kerkük’e yürümediğine dair Mustafa Kemal ve Kazım Karabekir Paşa’ların konuşma ve yazılarını da okumanın zamanıdır. 
     Saddam gidecek, bu belli... Yeni Irak, bir istikrarsızlık batağı olmamalı, sırf Amerikan çıkarlarına göre değil, "umumun menfaatine uygun", yani bölgede istikrarı güçlendirecek şekilde inşa edilmelidir. 
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
