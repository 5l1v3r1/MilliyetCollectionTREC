<DOC>
<DOCNO> 112775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko10.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Unilever, Türkiye’de büyümek istiyor 
</HEADLINE>
<TEXT>

     Gıda, dondurma, ev bakım, kişisel bakım ve profesyonel gıda sektörlerindeki markalarıyla Türkiye’de faaliyet gösteren Unilever, dünya hedefinin üzerinde büyümek istiyor. Unilever Türkiye Yönetim Kurulu Üyesi Hakan Behlil, şunları söyledi 
     "Büyümek için Unilever’in dünyada yıllık yüzde 5 - 6 hedefi var. Genel trend gelişmiş ülkelerde büyümenin daha yavaş olduğu yönünde. Fakat gelişmekte olan ülkelerin bunun çarpı 2 gibi bir hıza ulaşması mümkündür. Onun için bizden beklenen bundan fazlası." 
     
     Maliyetlere dikkat ediyoruz’ 
     Behlil, yaptığı açıklamada, Unilever’in krizde kalitesini zedelemeden maliyetlerini indirmeye çalıştığını belirterek, "Hepsi değil ama piyasalardan etkilenen markalarımız oldu" dedi. 
     Hiçbir zaman "Türkiye krizi bitirsin, biz o zaman çalışmaya başlayalım" demeyeceklerini dile getiren Behlil, "Ekonomik durum iniyor, çıkıyor. Biz kendimizi bu şartlara göre konumlandırmalıyız. En önemlisi maliyetlere çok dikkat etmeliyiz. Bütün dünyada olduğu gibi Türkiye’de de büyümek istiyoruz" dedi. 
     



 EKONOMİ 






















</TEXT>
</DOC>
