<DOC>
<DOCNO> 115338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur44.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz AKP meşruiyeti Amerika'da arıyor... 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, AK Parti'nin meşruiyeti millette aramak yerine, Amerika'da aradığını savunarak, ''Milli görüşçülerin yeni hizbi AK Parti, meşruiyeti millette aramak yerine, gidip Amerika'da arıyor'' dedi. 
     Yılmaz, partisince Mersin Metropol Meydanı'nda düzenlenen mitingde halka hitap etti. 
     Sözleri sık sık ''Başbakan Yılmaz'' sloganlarıyla kesilen Yılmaz, ''milli görüşçülerin yeni hizbi AK Parti'nin'', meşruiyeti millette aramak yerine, Amerika'da aradığını savunarak, ''Amerika'nın söylediği birkaç cümleyle kendilerinin meşruiyet kazanacaklarını sanıyorlar'' dedi. 
     ''Onlara bir sözümüz var meşruiyet sorununuz varsa bırakın Amerika'dan onay istemeyi, gelin bu milletten onay isteyin'' diye konuşan Yılmaz, şunları söyledi 
     ''Amerika'dan meşruiyet isteyen bir partiden, bu millete ne hayır gelir 1970'li yıllarda bu zihniyeti temsil edenlerden ne hayır gördük, söyler misiniz 1990'lı yılların ikinci yarısında bu zihniyetin temsilcisi partiden ne hayır gördük Ülkemizin bu sıkıntılara düşmesinin pimini onlar çekmedi mi Siyasetin daraltılmasına onlar zemin hazırlamadı mı Dün iyi olarak ne yaptılar ki bugün doğru birşey yapsınlar. Sorarım size, bunların ne hayrını gördünüz bugüne kadar. Bunlar 'Yaptıklarımız, yapacaklarımızın garantisi' diyorlar. Dün yaptıklarını yarın da yapacaklarsa yazık bu millete, yazık benim vatandaşlarıma. Siyasetin önünü tıkadılar, alanını daralttılar. Türkiye'yi AB kriterlerinden uzaklaştırdılar.'' 
     





</TEXT>
</DOC>
