<DOC>
<DOCNO> 113761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/astro/index.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pireler berber, develer tellal iken 
</HEADLINE>
<TEXT>

Küçükken benim gibi çok sayıda masal dinlemiş olanlar için "babamın beşiğini tıngır mıngır sallarken" ya da "pirelerin berber olduğu" zamanlar kulağa hiç de yabancı gelmez. Eski astroloji bilgileri de ne garip ki benzer şeyler söyler. Zira saat astrolojisi adını verdiğimiz kehanete dayalı astrolojinin en eski dallarında, geçmiş ve gelecek hepsi bir ana, soru anına toplanmıştır. İşte size yine zamana dayalı bir ikilem daha. Aslında olay basit. Eğer bir soru sorulmuşsa, sorunun yanıtı da soru anı içinde yatmaktadır. Bundan doğal ne olabilir ki Gelecek şimdide saklı değil midir Astroloji ile hologram adı verilen üç boyutlu görüntüleri birbirine çok benzetiyorum. Soruyu hangi yönde çevirirseniz çevirin sizi yine aynı yöne, aynı yanıta doğru itecektir. Astrolojinin büyülü cazibesi de işte bu noktada yatıyor. Spielberg’in "Azınlık Raporu"nda, "Dur Seçim hakkın var" diyen Agatha’ya karşın "Vazgeçilmez an gelir, akacak kan damarda durmaz" deriz. Biz astrologlar gökharitasına bakarak yargılarda bulunuruz. Bize iki boyutlu gibi gözüken harita, aslında hayatın tüm gerçeklerini üç boyutlu yansıtan holografik bir görüntüye benzer. Haritaya farklı yönlerden bakabiliriz. Örneğin bir harita sahibinin babasının durumunu, varlığını görebilmek için 4. evi esas alabilirim. Bu evi yükselen burç yaparak babanın servetini ruhsal mı ya da pratik bir kişi mi olup olmadığını görebilirim. Benzer biçimde 10. ev aynı şeyleri kişinin annesi için söyleyecektir. Sonuçta harita sizi tek bir sonuca götürür. Özellikle saat astrolojisine göre öngörümde bulunan astrologlar için bize miras kalan önemli kuralları, bilgileri kullanarak ustalaşmak durumundayız. Eğer samimi, yerinde ve gerçekten kafanızı kurcalayan bir konuda soru sormuşsanız, sakın o anı es geçmeyin zamanı, tarihi not alın. Bakarsınız bir gün astroloğa danıştığınızda çok işinize yarayabilir. Mutlu bir hafta sonu dileğiyle. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
