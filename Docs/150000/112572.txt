<DOC>
<DOCNO> 112572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sondun07.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'te ABD hedeflerine saldırı planlayan şebeke yakalandı 
</HEADLINE>
<TEXT>

     Kuveyt'te, El Kaide tipi "hücre" örgütlenmesine giderek Amerikan ve Kuveyt hedeflerine saldırı düzenlemeyi planlayan 26 kişinin yakalandığı bildirildi. 
     Güvenlik kaynaklarının verdikleri bilgiye göre, tutuklanan kişiler Kuveyt'te bir petrol tankerine, ABD askeri üssü Kamp Doha yakınındaki bir eğlence parkına, bazı Amerikalıların Kuveytli çocuklara eğitim verdiği bir okula ve diğer bazı hedeflere saldırı planlıyorlardı. 
     Tutuklananların gençlerden oluştuğu, en gencinin 18 yaşında olduğu bildirildi. 
     Ortaya çıkarılan hücreyle ilgili ayrıntıların ve tutuklanan kişilere resmen yöneltilen suçlamaların daha sonra İçişleri Bakanı Şeyh Muhammed Halid el Sabah tarafından açıklanacağı belirtildi. 
     





</TEXT>
</DOC>
