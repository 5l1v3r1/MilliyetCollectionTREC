<DOC>
<DOCNO> 131893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/guncel/agun.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılların komünisti Çin Avrupa’yı aratmıyor... 
</HEADLINE>
<TEXT>

Tayyip Erdoğan’la Çin’e gidenler kapalı bir kutu beklerken canlı bir ekonomi, çılgın indirimler, minili kızlar ve lüks otomobillerle karşılaştı 
     MUSTAFA İSTEMİ Şangay 

     Yıllardır komünist rejimde yaşayan Çin’e gelenler, hiç ummadıkları değişikliklerle karşılaşıyor. Geçen hafta Çin’de bulunan AKP Genel Başkanı Recep Tayyip Erdoğan ve beraberindekiler de karşılarında beklediklerinden çok farklı bir Çin buldular. Ülkedeki en büyük değişim ekonomik alanda. 
     
     İŞÇİLİK ÇOK UCUZ 
     Her türlü malın ve ünlü markaların taklidini yaparak tekrar dünya pazarına sunan Çinliler’le yarışmak şimdilik çok zor. Dünyada işçiliğin en ucuz olduğu bu ülkede yapılan indirimli satışlar alıcıları şaşırtıyor. Bunun en çarpıcı örneğini, Erdoğan’la Çin’e giden gazeteciler yaşadı. Ünlü giyim markası Versace’nin ürünlerini satan işyerinde daha önce 1280 yuana satılan ceket 250 yuana 264 milyon liradan 52 milyon liraya inmişti. 
     Çinliler değişime rağmen eski değerlerine sahip çıkmayı da biliyor. Pekin ve Şangay sokaklarında son model araçlar cirit atıyor ama "dede yadigarı" bisiklet ülkede hala en gözde ulaşım aracı. Ana arterler hariç yan yol ve caddelerde ayrılan bisiklet yollarını binlerce Çinli kullanıyor. Günün her saatinde caddelerde kalabalık bisiklet gruplarını görmek mümkün. 
     
Fındık reklamında İlhan Mansız      Hayatlarında fındık yememiş Çinliler Türk fındığını "vitaminli meyva" olarak tanıyor. Bir grup Türk girişimcisinin geçtiğimiz günlerde başlattığı tanıtımla bu ülkeye olan ihracat 400 tona ulaştı. Çinlilere "The Turkish wei zhen gou" adıyla pazarlanan fındık için çekilecek reklam filmlerinde 2002 dünya kupasının yıldızı Beşiktaşlı İlhan Mansız’ın rol alması düşünülüyor. Mansız’ın Çin’deki fındık reklamlarında yer alması için bakanlık önümüzdeki günlerde temasa geçecek. 
     
     
     
     



 GÜNCEL 

















</TEXT>
</DOC>
