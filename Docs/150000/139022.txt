<DOC>
<DOCNO> 139022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur33.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkolik babasını baltayla öldürüldü... 
</HEADLINE>
<TEXT>

     Eskişehir'de, annesi ile kendisine kötü muamelede bulunduğunu iddia ettiği babasını baltayla öldüren 17 yaşındaki öğrenci tutuklandı. 
     A.A muhabirinin aldığı bilgiye göre, tekel bayii işleten baba Ali Ç. 42 , Büyükdere Mahallesi Papatyalar Sokak'taki evinde, sürekli alkol almasından rahatsız olan oğlu Ticaret Lisesi 2. sınıf öğrencisi M.Ç. 17 ile tartıştıktan sonra uyumak için odasına gitti. 
     M.Ç, evde bulunan baltayla uyuyan babasının kafasına vurduktan sonra kaçtı. M.Ç'nin polisi arayarak babasını öldürdüğünü söylemesi üzerine olay yerine gelen emniyet güçleri, Ali Ç'nin cesedini buldu. 
     Tekel bayiinde satış yaparken eşinin oğlu tarafından öldürdüğünü duyup eve gelen G.Ç, rahatsızlanması üzerine Eskişehir SSK Hastanesi'ne kaldırılırken, Ali Ç'nin cesedi otopsi için Osmangazi Üniversitesi Tıp Fakültesi Hastanesi'ne gönderildi. 
     Emniyet güçler tarafından yakalanıp gözaltına alınan M.Ç'nin, emniyetteki ifadesinde, babasının sürekli alkol alıp annesi ile kendisine kötü muamelede bulunduğunu, cinayeti bu nedenle işlediğini söylediği öğrenildi. 
     M.Ç'nin, ifadesinin ardından Adliye'ye sevk edileceği bildirildi. 
     





</TEXT>
</DOC>
