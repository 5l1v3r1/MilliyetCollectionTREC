<DOC>
<DOCNO> 138710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sondun11.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Bakanlar Kurulu oğanüstü toplandı... 
</HEADLINE>
<TEXT>

     KKTC Bakanlar Kurulu, Cumhurbaşkanı Rauf Denktaş'ın başkanlığında olağanüstü toplandı. 
     Denktaş, saat 11.00'deki Bakanlar Kurulu toplantısına girerken yaptığı açıklamada, ''Annan belgesine yapılması düşünülen değişiklikler hakkında bilgi aldık. Bunu kabinede tartışacağız'' dedi. 
     Denktaş, BM Genel Sekreteri Kofi Annan'ın ''zamanın azaldığı'' yönündeki açıklamasının hatırlatılması üzerine, bu tür açıklamaların baskı metodu olduğunu belirterek, ''Herkes de söylüyor ki, her iki taraf da söylüyor, 28'ine Şubat'a kadar bir şey olacak değil'' diye konuştu. 
     ''28 Şubat'ta çözüm olacak'' diye halkı yollara dökmenin manasız olduğunu ifade eden Denktaş, Rumların kan akıtarak, hırsızlıkla aldığını bırakmak istemediğini, bu nedenle bugüne kadar bir anlaşma olmadığını söyledi. 
     ''Bu pilav değildir, yarım saatte pişer, falan saat hazır olur'' diyen Denktaş, şöyle devam etti 
     ''Bir memleketin, bir milletin kaderiye ilgili çalışmalardır bunlar. Yıllardır sürüyor, bir netice alınmadı. Niçin alınmadı Çünkü karşı taraf elinde tuttuklarını bırakmak istemiyor. Nedir elinde tuttukları Bizi toplu mezarlara sokarak aldıklarıdır. Nedir o 'Kıbrıs cumhuriyeti' unvanıdır ve bizi azınlık olarak bütün dünyaya tanıttıkları için ve elde ettikleri bazı şeyler vardır ki, onlardan vazgeçmek istemiyorlar. Yani kan akıtarak, hırsızlıkla aldıklarını bırakmak istemiyorlar. Onun için anlaşma olmadı bugüne kadar.'' Dışişleri Bakanı Yaşar Yakış'ın, Rumların Türklerin içine gelip topraklarını istemesiyle ilgili bir açıklaması olduğunu, bunu herkesin okuması gerektiğini belirten Denktaş, ''Bosna-Hersek'de de oldu. 'Evime geleceğim' diyen insanı çekti diğeri vurdu. Yani Kıbrıs'taki iki halkın siyasetini bilmeden yapılan bu teklifler tabiatıyla taraflardan bir tarafı memnun ediyor, diğer tarafı da ürkütüyor'' dedi. 
     ''Yeni teklifte bu konuda değişiklik var mı '' sorusuna Denktaş, ''Bize bir metnini verdilerse diğer tarafa da pastayı verdiler'' cevabını verdi. 
     





</TEXT>
</DOC>
