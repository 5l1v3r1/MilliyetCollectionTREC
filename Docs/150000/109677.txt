<DOC>
<DOCNO> 109677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun13.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in kullandığı göz yaşartıcı bomba bebeği öldürdü... 
</HEADLINE>
<TEXT>

     Batı Şeria'nın El Halil kentinde, İsrail'in kullandığı göz yaşartıcı bombayı soluyan 14 aylık Filistinli bir bebek öldü. 
     Doktorların ve görgü tanıklarının açıklamalarına göre, El Halil'de yeniden sokağa çıkma yasağı ilan eden İsrail askerlerinin kalabalık bir pazaryerinde göz yaşartıcı bomba attığı sırada, bebek de büyükannesiyle birlikte pazaryerinde bulunuyordu. 
     Büyükannenin bebeği hemen bir battaniyeye sararak bir ambulansa götürdüğü, ancak hastaneye vardıklarında bebeğin öldüğü bildirildi. 
     Doktorlar, bebeğin göz yaşartıcı bombayı soluması yüzünden öldüğünün tahmin edildiğini belirtirken, üç yetişkinin de aynı nedenle hafif yaralandığını kaydettiler. 
     El Halil kentinde, 130 bin Filistinli ile birlikte İsrail askerleri koruması altında 500 Yahudi yerleşimci yaşıyor. 
     





</TEXT>
</DOC>
