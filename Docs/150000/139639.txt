<DOC>
<DOCNO> 139639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun08.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en pahalı otelleri... 
</HEADLINE>
<TEXT>

     Son sayısında dünya dolar milyarderlerinin listesini yayınlayan FORBES dergisi, bu kişilerin kalabilecekleri dünyanın en pahalı otellerini de açıkladı. Söz konusu otellerin bir gecelik oda fiyatları, pek çok kişinin bir yıllık kazancına eşit. 
     FORBES'un dünya çapında yaptığı araştırmanın sonuçlarına göre, geçen yıl dünyanın en pahalı oteli Bahamalar'da bulunuyordu. Buradaki Atlantis otelinin ''Bridge'' süitinin bir gecelik fiyatı 25.000 dolar. Ancak bu yıl, Atlantis oteli pahalılıkta 3. sıraya düştü. 
     Bu yılın en pahalı oteli Cenevre'deki ''President Wilson''. Bu otelin kral dairesinin gecelik kirası 33.243 dolar. 
     İkinci sırada Atina'daki ''Grand Resort Lagonissi'' oteli geliyor. Bu otelin kral dairesinin fiyatı ise 25.639 dolar. 
     New York'un en pahalı oteli de Plaza Oteli. Bu otelin süitinin gecelik fiyatı 15.000 dolar. 
     Dünyanın en pahalı öteki otelleri ise şunlar 
     Cannes'daki ''The Martinez'' otelinin başkanlık süiti 21.500 dolar Girit'teki ''Elounda Beach Hotel Resort''un kraliyet süiti 19.000 dolar Costa Smeralda Hotel Cala di Volpe'nin başkanlık dairesi 18.800 dolar Las Vegas'taki ''MGM Grand'' otelin ''The Mansion'' dairesi 15.000 dolar Roma'daki ''Westin Excelsior'' otelinin Villa la Cupola dairesi 13.500 dolar Paris'teki ''Hotel Meurice''in Belle Etoile süiti 10.800 dolar. 
     
     FİYATA NELER DAHİL 

     Bu dairelerde kalanların emrine kaldıkları sürece, şoförlü bir Bentley araba tahsis ediliyor. 
     Müşteriler ayrıca, özel yüzme havuzundan yararlanıyor ve kendilerine otel personeli değil özel hizmetçiler hizmet ediyor. Bunun yanı sıra otel müşterilerinin güvenlikleri de özel detektifler tarafından sağlanıyor bulundukları bölümler kapalı devre TV ile izleniyor ve o katlara özel asansörlerle çıkılabiliyor. 
     Bu süitlerde kalanların genelde devlet başkanları, milyarderler ya da ünlü kişiler olduğu belirtildi. 
     Otel yetkilileri, kalış süresine göre müşterilere indirim de yaptıkları, zaman zaman ise kral dairelerini film çekimleri için kiraladıklarını belirttiler. 
     





</TEXT>
</DOC>
