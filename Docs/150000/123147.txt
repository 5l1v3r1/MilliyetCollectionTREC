<DOC>
<DOCNO> 123147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun13.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
FT AB kabul ederse, Türkiye'nin lideri dünyayı değiştirmiş olacak 
</HEADLINE>
<TEXT>

     İngiltere'de yayınlanan Financial Times gazetesi, Adalet ve Kalkınma Partisi AKP Genel Başkanı Recep Tayyip Erdoğan ile ilgili yorumunda, ''bir İslamcı, Avrupa'nın yeni siması olmaya çalışıyor. Eğer Avrupa'yı ülkesini kabule ikna ederse Türkiye'nin lideri dünyayı değiştirmiş olacak'' diye yazdı. 
     Erdoğan hakkındaki yazıya yarım sayfa ayıran gazete, AK Parti liderini ''Akdenizli futbol antrenörüne'' benzetti ve ''Erdoğan'ın, kazandığı seçimlerden sonra zengin Hıristiyan liginde yer aradığı'' görüşünü savundu. 
     ''İktidarda, ancak görevde değil'' şeklinde bir tanımlama yapan gazete, ''Erdoğan'ın AB üyeliği için çaba harcadığını, Avrupa Konvansiyonu Başkanı Valery Giscard d'Estaing ve başka Avrupalı liderlerin yorumları karşısında da soğukkanlı tutum sergilediğini'' belirtti. 
     ''Erdoğan'ın politikasının etkilerinin, İslam ile demokrasi arasındaki evliliği sürdürmekteki kararlılığını samimiyetle ortaya koyabilmesi halinde Anadolu'nun sınırlarını aşıp bütün İslam dünyasına yayılabileceği'' yorumunu yapan gazete, ''bu tecrübenin başarılı sonuçlanması halinde dünya politikasının çehresini değiştireceği'' görüşüne yer verildi. 
     





</TEXT>
</DOC>
