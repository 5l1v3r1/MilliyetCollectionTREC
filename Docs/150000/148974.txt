<DOC>
<DOCNO> 148974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/guncel/gun05.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenlerin feryadı 
</HEADLINE>
<TEXT>

Türkmen Cephesi’nden Beyatlı, "Peşmergeler, Kerküklü olduklarını ispatlamak için sahte kimlik düzenliyor" dedi 
     ANKARA Milliyet 

     Irak Türkmen Cephesi ITC Türkiye Temsilcisi Ahmet Muratlı, Kuzey Irak’ta Türkmenlere saldırı olduğunu ifade ederek, "Orada bir kırmızı çizgi’den bahsediyorlardı. Renk körlüğü mü var O çizgi yeşil’ mi oldu, onu soruyorum" dedi. 
     Muratlı, şunları söyledi "Kürtler Kerkük’te nüfus ve tapu dairelerine saldırıyor, mezar taşlarını bile yerlerinden söküyorlarmış. Amaç, oradaki Türkmen varlığını ortadan kaldırmak. ABD ve müttefikleriyle, Türkiye’nin bugüne kadar verdiği güvenceler yerine getirilmedi. Bundan sonra Türkmenler, Türkiye’nin verdiği güvencelere ne kadar inanacak Türkiye de itibar kaybedecektir." 
     ITC Yürütme Konseyi üyesi Aydın Beyatlı da, peşmergelerin sahte kimlik kullanarak Kerkük’e dönmeye çalıştığı yönünde haberler aldıklarını söyledi. Beyatlı, "Peşmergenin Kerküklü olduklarını ispatlamak için sahte kimlik düzenledikleri haberleri geliyor. Şu anda, kimin Kerküklü olduğunu gösterecek resmi kayıtlar yok" dedi. 
     


GÜNCEL 























</TEXT>
</DOC>
