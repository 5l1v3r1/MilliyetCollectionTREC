<DOC>
<DOCNO> 127123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/dunya/dun01.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkencede taşeron yöntemi 
</HEADLINE>
<TEXT>
CIA ellerini kirletmiyor 
Afganistan’da tutuklananlar, CIA sorgusunda konuşmazlarsa, Mısır, Ürdün ve Fas gibi işkence uygulayan ülkelerin gizli servislerine devrediliyor 
     YASEMİN ÇONGAR Washington 

     ABD istihbarat güçlerinin, "kirli işlerini" başkalarına yaptırdıkları yolundaki iddialar giderek yayılıyor. Bu iddialara göre, Merkezi İstibarat Örgütü CIA , Afganistan harek tında yakalanan ve El Kaide bağlantılı olduğundan kuşkulanılan kişilere sistemli işkence yapmaktan uzak durmasına rağmen, çeşitli "kötü muamele" yöntemlerine başvurmaktan kaçınmıyor, ayrıca kendi sorgulamasında sonuç alamadığı durumlarda da, gözaltında tuttuğu kişileri, "insan hakları sicili lekeli bazı dost ülkeler"in istihbarat birimlerine teslim ediyor. 
     ABD’nin elindeki kişileri, yanıtlanmasını istediği sorularla birlikte transfer ettiği ve bu kişilere, işkence uygulamaktan kaçınmadığı belirtilen ülkeler arasında, Mısır, Ürdün ve Fas’ın adı sayılıyor. 
     CIA’in "işkence yapmasa da yaptırttığı" şeklindeki bu iddialar, dünkü "Washington Post" un manşetinde yer aldı. Habere göre, Afganistan’daki gizli CIA sorgu merkezinde tutulanlar, bazen saatlerce kafalarına siyah bez torba geçirilmiş şekilde bekletiliyorlar. Sürekli parlak ışık tutularak, gözaltındakilerin uyumasının 24 saat süreyle engellenebildiği ve bu kişilerin uzun süre vücuda acı veren pozisyonlarda bekletildikleri de haberde aktarılıyor. 



 DÜNYA 













</TEXT>
</DOC>
