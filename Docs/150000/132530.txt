<DOC>
<DOCNO> 132530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/guncel/gun03.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hobi’ci Albayraklar’a ceza 
</HEADLINE>
<TEXT>

Usulsüz ihale vermekten yargılanan Erdoğan ve Gürtuna beraat etti. Albayraklar ceza aldı 
     ESRA ALUS İstanbul 

     İstanbul Büyükşehir Belediyesi’nden Albayrak Turizm A.Ş.’ye verilen ihalelerde usulsüzlük yapıldığı iddiasıyla yargılanan 72 sanıktan, aralarında Recep Tayyip Erdoğan ve Ali Müfit Gürtuna’nın da bulunduğu 54’ü beraat etti. Albayrak kardeşlerin cezası ve bir yıl süreyle resmi ihalelere girme yasakları ertelendi. Mustafa Albayrak’ın avukatı Ömer Cerrah duruşmada, "Müvekkilimin şirketi, bu işi başka yapan olmadığı için yapıyor. Arkadaşlar, bu işi sadece hobi olsun’ diye yapmaktadır. Yoksa çok kazanç getiren bir iş değildir" dedi. Mahkeme, Mustafa, Muzaffer ve Kazım Albayrak’a "ihaleye fesat karıştırmak" suçundan 2 ay 27’şer gün hapis ve 88 milyon lira ağır para cezası verdi. 3 belediye görevlisi de "görevlerini ihmal ettikleri" gerekçesiyle aynı cezalara çarptırıldı. Sanıklar resmi ihalelerden de bir yıl süreyle men edildi. Cezalar sabıkasız olmaları, "ileride suç işlemekten çekinecekleri" kanaati oluştuğu dikkate alınarak ertelendi. 
     



 GÜNCEL 
















</TEXT>
</DOC>
