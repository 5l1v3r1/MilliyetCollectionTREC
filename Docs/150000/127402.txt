<DOC>
<DOCNO> 127402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yasam/yas01.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eros’un oku bu yıl Kovaları vuracak 
</HEADLINE>
<TEXT>

Yeni yıl, "Kova burcuyum" diyenlerin aşk hayatlarına heyecan getirecek yıldırım nik hlar gündeme gelecek... Maddi açıdan da şans, Kovalardan yana 
     2003'te sizi neler bekliyor - 9 

     R. HAKAN KIRKOĞLU 

     KOVA 21 Ocak-18 Şubat 
     Tanımlayan Kelimeler 
     Arkadaş canlısı, insancıl, orijinal düşünebilen, bağımsızlığa önem veren, dürüst, yaratıcı, entelektüel. 
     - Karmaşık, aşırı sert, yalnız, şaşırtıcı tepkiler veren, duygularını yansıtmayan. 
     Yönetici gezegeni Satürn Uranüs 
     Elementi Hava, Niteliği Sabit 
     Vücutta karşı geldiği bölge Ayak bilekleri, kan dolaşımı. 
     Rengi Turkuaz 
     Metali Alüminyum Taşı Akuamarin 
     
     ŞANSLI ALANLAR 
     27 Ağustos’a kadar ortaklaşa konular, ilişki ve evlilikler size şans getirecek. Alacağınız öneriler verimli ortaklıkların oluşmasına yardımcı olabilir. Bu dönemde beklentilerinizin de ötesinde kazançlı çıkacaksınız. Özellikle 11-19 Şubat doğumlu Kovalar için sağlam dengeler, disiplinli çalışmanın getirdiği somut sonuçlar ve iş hayatında başarı görünüyor. Ancak yılın ikinci yarısında bu rüzg rı kaybetmeniz mümkün. 
     
     ZORLANMA ALANLARI 
     Bu yıl gezegenler sizi doğrudan sert etkilemiyor, sınırlandırmıyor. Ama bu, her şeyin yolunda gideceği anlamına gelmiyor. Zira 4 Haziran sonrasında yeni uğraşlara yönelecek, kendinize çekidüzen vermek zorunda kalacaksınız. Örneğin sağlıkla ilgili endişeleriniz varsa bünyenize daha çok önem vermeniz gerekecek. 
     
     KOVA KADINI İÇİN AŞK 
     Evlilik ve ilişkilerdeki hareketlilik, 27 Ağustos’a kadar devam edecek. Karşıt burcunuzda yer alan Jüpiter, hızlı teklifler, hızlı evlilikler anlamına da geliyor. Bu süre içinde sizi iyimser kılan ve heyecan veren bir evlilik yapma şansınız oldukça yüksek. Bu arada Venüs’ün olumlu açılar içinde olduğu dönemlerde de aşk daha güzel akacak. 7 Ocak-4 Şubat, 2-27 Mart, 10 Haziran-4 Temmuz, 15 Eylül-9 Ekim, 2 - 27 Kasım dönemlerinde istediğinizi bulmanız hiç de zor olmayacak. 17 Ocak’a kadar olan dönem ve 21 Nisan-17 Haziran arasında tartışmalar daha fazla olabilir. 
     
     KOVA ERKEĞİ İÇİN AŞK 
     2003’ün ilk yarısı, yakın beraberlikler ve aşk açısından canlılık getiriyor... Bu dönemde kafanızı son derece meşgul edecek ilişkiler yaşayabilir ve bunu evlilikle noktalayabilirsiniz. Jüpiter’in konumu, ilişkiler ve evliliğin sizi her yönden desteklediğini gösteriyor... Bu arada Mars’ın rahat açıda kaldığı 17 Ocak - 4 Mart döneminde de ilişkiler heyecan verici ve maceraya yönelik olacak. 

</TEXT>
</DOC>
