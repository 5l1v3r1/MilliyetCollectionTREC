<DOC>
<DOCNO> 136849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/magazin/mag02.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 Japonlar’ın Kavga İzleme Yılı 
</HEADLINE>
<TEXT>

Sırasıyla Barbaros Şansal, Erkan Özerman ve Yıldırım Mayruk, Osman Çetintaş’la kavga etti. Japonya’daki 2003 Türkiye Yılı’ndan rezillik çıktı 
     YAŞAR ÇAKMAK 

     YILDIRIM Mayruk ve ekibiyle, "Dışişleri Bakanlığı Tanıtım Daire Başkanı ve 2003 Türkiye Yılı Koordinatörü" Osman Çetintaş arasında Yeşilköy Havaalanı’nda başlayan kavga, "2003 Türkiye Yılı" tanıtımları nedeniyle gittikleri Tokyo’da da sürdü. Mayruk’un asistanı Barbaros Şansal, defilenin yapılacağı gece Tokyo’da konser verecek Umut Akyürek ile nişanlısının business’, kendilerinin ekonomik’ kısımda uçurulması nedeniyle Çetintaş ile tartışmıştı. Şansal farklı muameleyi protesto edip uçaktan indi ama ekip arasındaki kavga bitmedi aksine alevlendi. 
     UÇAK havalandıktan bir süre sonra bu kez güzellik yarışmaları organizatörü Erkan Özerman ile Osman Çetintaş tartışmaya başladı. İki isim, küfürleşince devreye uçuş ekibi girdi tarafları sakinleştirdi. Ancak tartışma "2003 Türkiye Yılı" kapsamında Yıldırım Mayruk defilesi ile Umut Akyürek’in konser vereceği Tokyo Akura Oteli’nde de devam etti. Bu kez asistanı Şansal’ın "Defileyi yapma" diye baskı yaptığı Mayruk’la Çetintaş, otel lobisinde kapıştı. Yakın dostu Çetintaş’ın sözleriyle ağlayan Mayruk’u oda arkadaşı Erkan Özerman yukarı çıkartıp sakinleştirdi. 
     



 MAGAZİN 














</TEXT>
</DOC>
