<DOC>
<DOCNO> 123126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yazar/altan.html </URL>
<DATE> 2002/12/07/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Tarihsel bir özeleştiriden niçin bu kadar korkuldu 
</HEADLINE>
<TEXT>

     Fransa Başkanı Chirac ile Almanya Başbakanı Schröder’in Türkiye ile AB üyeliği müzakerelerinin resmen başlama tarihi olarak 1 Temmuz 2005’i uygun görmeleri, doğrusu çok da şaşırtıcı gelmedi bendenize... 
     Gönül daha erken olmasını isterdi tabii ama artık "gerçekçi" olmaya da alışmalıyız. 
     
     Düşünün, bugün doğan bebekler 940 gün bile geçmeden, yani henüz 3 yaşını bile bitirmeden sade Türk değil, Avrupa Birliği vatandaşı da olmaya doğru yepyeni bir evrenselliğin çocukları olacaklar. 15 - 20 yaşına geldiklerinde ise, tam bir AB vatandaşı... 
     Bir de 1902 yılının Aralık ayı başında doğmuş olan bebekleri hatırlasak... 
     Acaba onlar, hayatta kalabildilerse, neler yaşadılar 20 yaşına kadar 
     Yaşadığımız günleri, 100 yıl öncesiyle kıyaslamak 100 yıl öncesinin dünyasını, günümüz dünyasıyla karşılaştırmak nelerin nasıl değiştiği konusunda da, beyinsel pencerelerimizi zenginleştirmez mi 
     
     1902’de 26 yıllık padişah olan II. Abdülhamit’e karşı, gizli bir örgüt kurmuş olan Balkan komitacıları acaba hangi ülke ve ülkelerin sinsi destekleriyle hazırlıyorlardı 1908’de yapacakları darbeyi 
     Ve o tarihte İstanbul’da çıkan gazetelerin manşetleriyle, Avrupa’da çıkan gazetelerin manşetleri nasıldı acaba 
     
     Daha böyle, bizde kimsenin merak etmemiş olduğu ne kadar çok konu var. 
     Örneğin 100 yıl önce Avrupa okullarında neler okutuluyordu, bizim okullarda neler okutuluyordu 
     Avrupa ülkelerinde "bütçe"ler ve siyasal parti programları ekonomi ve hukuk açısından, ne tür özellikler taşıyordu ve neden Türkiye, geride bıraktığımız 100 yıl boyunca, bu tür konu ve kıyaslamalarla hiç mi hiç ilgilenmedi de, sadece "onlar - biz" ayrımı yapmakla yetindi 
     
     Bilmiyorum, mevcut koşullanmalarımızı, neden hala daha 21. yüzyılın arıtıcı süzgeçlerinden geçirmeyi göze alamıyoruz bir türlü 
     Örneğin 36 padişahtan, 14’ünün nasıl ve neden devrilmiş olduğunu, bilmiyorum niçin TV programlarında netleştirmiyoruz hala 
     
     1299 - 1300’den bu yana, hangi padişah döneminde dünyada neler olduğunu da berraklaştırmakta yarar yok mu 
     Örneğin İtalyan yazarı Boccaccio, ünlü "Dekameron"u yazdığı yıllarda, bizde Orhan Gazi ile I. Murat padişahtılar. Acaba bizde o yıllarda kimler neler yazıyordu 
     Bizde I. Süleyman’ın I. Viyana kuşatması 1529’dur. 
     Acaba o tarihlerde İspanyollarla Portekizliler dünyanın nerelerine uzanmışlardı 1488’de Portekizli denizci Dias, Güney Afrika’nın bitimindeki, kayalık Ümit Burnu’nu, nasıl keşfetmişti 
     
     "Resmi tarih" yerine eksisi artısıyla, kıyaslamalı objektif bir tarih öğretimi benimsenmiş olsa AB üyeliğimiz de çoktan gerçekleşmiş olmaz mıydı 
     Asıl sorun, bizim neden kendi geçmişimize karşı "özeleştiri" yapmaktan bu kadar korktuğumuz 
     Ve neden tarihsel boyutta, tüm dünyanın durumuyla kıyaslamalar yapmaya hiç yanaşmadığımız 
     "Türk’e Türk propagandası" yapıp durmakla, ekonomik açılardan nerelere düştüğümüz ortada. 
     Siyasal demagojilere karşı, gerçekçi olmaya yönelmiş yazarlara karşı neler yapılmış olduğu da ortada... 
     
     2002 yılının 7 Aralık’ında doğan bebekler ise, 20 yaşlarına gelmeden aynı zamanda Avrupa vatandaşı da olacaklar. 
     Az değişim midir bu 
     İnsanlık kötüye gitmez, Türkiye de gitmez, enseyi karartmayın. 
     
     







Modernleşme, İslam ve AKP 


Tarihsel bir özeleştiriden niçin bu kadar korkuldu 


Çıkarılan aflar neden amacına ulaşamıyor 


Böyle tarih olmaz 


Eski aşkınızın çöpçatanı olur musunuz 


"Ver kurtulun neresi adil"e tepkiler... 


AB’de 2005’in anlamı 


CHP, tuzu kurular solu mu 


Daha bir ay var 


Radyasyon fetvası 


</TEXT>
</DOC>
