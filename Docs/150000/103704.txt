<DOC>
<DOCNO> 103704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas06.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazinses’i kaybettik 
</HEADLINE>
<TEXT>

Komedi filmlerinin unutulmaz oyuncusu Sami Hazinses, tedavi gördügü hastanede kalp yetmezliğinden hayata gözlerini yumdu 
     İSTANBUL Milliyet 

     Sinema sanatçısı Sami Hazinses, tedavi gördüğü hastanede kalp yetmezliği sonucu vefat etti. Göztepe Semiha Şakir Huzurevi’nde kalan Sami Hazinses, şeker ve tansiyon ile bunlara bağlı rahatsızlıklar nedeniyle sağlık durumunun ağırlaşması üzerine dün sabah Haydarpaşa Numune Hastanesi’ne kaldırıldı. 
     Hastanenin Yoğun Bakım Servisi’nde tedavi altına alınan Hazinses, akşam saatlerinde kalp yetmezliği sonucu vefat etti. 
     1925 yılında Diyarbakır’da doğan Sami Hazinses, 1953 yılında "Kara Davut" filminde küçük bir rolle sinema oyunculuğuna başladı. Hazinses, oyunculuğunun yanı sıra güfte ve beste çalışmaları da yaptı. Hiç evlenmeyen sanatçı, 1980 yılında emekli oldu. 2000 yılında Türk sinemasına katkılarından dolayı Sinema Yazarları Derneği SİYAD tarafından Onur Ödülü’ne layık görüldü. 
     



 YAŞAM 




















</TEXT>
</DOC>
