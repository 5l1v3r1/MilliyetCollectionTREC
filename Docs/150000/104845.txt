<DOC>
<DOCNO> 104845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo10.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen yeni sezon hazırlıklarını İtalya'da sürdürecek... 
</HEADLINE>
<TEXT>

     Erkekler Birinci Basketbol Ligi'nin son şampiyonu Efes Pilsen, yeni sezon hazırlık kampı için yarın İtalya'ya gidecek. 
     Lacivert-beyazlı takım, Bormio kentinde bir hafta sürecek hazırlık kampında, Belçika'nın Union Nons, İtalya'nın Paul Varese ve Montepaschi Siena ile İsrail'in Maccabi Tel Aviv takımlarıyla maçlar oynayacak. 
     Efes Pilsen Kulübü Genel Menajeri Engin Özerhun, milli takımlarda bulunan oyuncuların haricindeki oyuncuların, Bormio kampında yer alacağını ifade etti. 
     Sloven oyuncu Golemac'ı da kadrosuna dahil ederek transferi kapatan Efes Pilsen, 7 Eylül Cumartesi günü İstanbul'a dönerek, çalışmalarını sürdürecek. 
     





</TEXT>
</DOC>
