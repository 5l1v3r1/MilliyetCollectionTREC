<DOC>
<DOCNO> 142165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yasam/yas07.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisi rehin aldı tek mermide bıraktı 
</HEADLINE>
<TEXT>

Emniyet Müdürlüğü yakınında bir polisi rehin alan kişi, bir başka polisin bacağından vurmasıyla ele geçti 
     ŞAKİR AYDIN İstanbul 

     İzmir’den geldiği belirtilen Metin Deniz 33 dün saat 04.00 sıralarında, Beyoğlu İlçe Emniyet Müdürlüğü’ne 250 metre uzakta silah alışverişi için bir kişiyle buluştu. 
     Deniz, bu kişiden silahları aldıktan sonra, taksiye binerek uzaklaşmak istedi. 
     
     Ekip otosuyla hastaneye 
     Bu sırada devriye görevi yapan ekip otosundaki bir polis memuru, şüphelendiği Deniz ve arkadaşını kontrol etmek istedi. 
     Paniğe kapılan Deniz, ani bir hamleyle polisin kafasına tabanca dayadı. 
     Bunun üzerine diğer polis memuru da arkadaşını kurtarmak için Deniz’e tek el ateş etti. Sağ bacağından vurulan Deniz yere yığılırken, diğer zanlı taksiye binerek olay yerinden kaçtı. 
     Üzerinden üç ruhsatsız tabanca çıkan Deniz, ambulans gelmeyince, ekip otosuyla Taksim İl Yardım Hastanesi’ne kaldırıldı. Deniz’in İstanbul’a silah almak için geldiği, üzerinden çıkan kimliğin sahte olup olmadığının araştırıldığı kaydedildi. 
     



 YAŞAM 
























</TEXT>
</DOC>
