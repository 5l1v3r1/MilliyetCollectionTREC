<DOC>
<DOCNO> 145882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yasam/yas01.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
9 aylık bebek birey sayılmadı 
</HEADLINE>
<TEXT>

Doğmasına bir kaç gün kalan bebeği tabancayla öldüren astsubay, sadece sevgilisini yaralamak suçundan ceza aldı 
     İSMAİL AKDUMAN Samsun DHA 

     Samsun’da birlikte yaşadığı sevgilisi Seyhan Yılmaz’ı 28 9 aylık hamileyken tabancayla yaralayan ve bebeğin ölümüne neden olan astsubay Sıddık Kayalı 33 , sadece yaralama suçundan 5 yıl hapis cezasına mahk m oldu. 2. Ağır Ceza Mahkemesi’nde yargılanan Kayalı için savcı cinayet suçundan müebbet hapis cezası isterken, mahkeme heyeti oy çokluğu ile doğmamış bebeği bireyden saymayarak, Kayalı’ya sadece yaralama suçundan ceza verdi. 
     1.5 yıl önce meydana gelen olayda, Kayalı, birlikte yaşadığı sevgilisi Yılmaz ile hamile kaldığı için tartıştı. Kayalı, tartışma sırasında beylik tabancasıyla sevgilisinin karnına ateş etti. Yılmaz yaralanırken, bebeği hayatını kaybetti. 
     6 ay tutuklu kalan Kayalı, olayın kaza sonucu gerçekleştiğini, sevgilisi ile evleneceğini söyleyince geçen yıl tahliye edildi ve Bartın’da yeniden göreve başladı. Yılmaz ise sevgilisinden şik yetçi olmadı. 
     Savcı Ahmet Yiğit, sanık Kayalı’nın TCK’nın 450’inci maddesi gereğince, anne karnındaki bebeği bilerek öldürdüğü için cinayet suçundan müebbet hapis ile cezalandırılmasını talep etti. 1.5 yıl devam eden yargılama sonucu mahkeme heyeti, doğumuna sayılı günler kalan bebeği canlı da olsa dünyaya gelmediğinden birey saymadı ve olayın cinayet olmadığına kanaat getirdi. Kayalı, TCK’nın 456 3 maddesi gereğince yaralamadan 5 yıl hapis cezası aldı. Yiğit, bu karar üzerine Yargıtay’a itiraz edeceğini söyledi. 
     
     


YAŞAM 




















</TEXT>
</DOC>
