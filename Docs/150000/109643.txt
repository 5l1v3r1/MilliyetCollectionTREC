<DOC>
<DOCNO> 109643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yasam/yas15.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton, Laval için devrede 
</HEADLINE>
<TEXT>

Hz. Muhammed de kadına saygı gösterirdi başarılı bir işkadınıyla evlenmişti’ diyen Bill Clinton, recm cezasına mahk m edilen Nijeryalı kadının affını istedi 
     DIŞ HABERLER SERVİSİ 

     Amerika eski Başkanı Bill Clinton, Afrika ülkelerinden Nijerya’da, evlilik dışı çocuk sahibi olduğu gerekçesiyle şeriat mahkemesi tarafından taşlanarak ölüme recm cezası mahk m edilen 31 yaşındaki Emine Laval’ın affedilmesi için ricada bulundu. 
     
     Örnekler de verdi 
     Başkent Abuja’da Nijerya Devlet Başkanı Olusegun Obasanjo’nun da hazır bulunduğu demokratikleşme konulu bir toplantıda konuşan Clinton, İslamiyet’in kadına özel bir önem verdiğini Hz. Muhammed’in hayatından örnekler vererek anlattı. 
     Clinton şunları söyledi "İslamiyetin kurucusu Peygamber Muhammed başarılı bir işkadını Hz. Ayşe ile evlenmişti. Bu da kadına gösterdiği saygının işaretidir. Dua ediyorum ve umuyorum ki, adalet sisteminiz küçük bir bebeği olan bu kadını affetmenin bir yolunu bulacak. Bu ricayı ABD hükümeti adına değil kendi adıma, bir insan olarak yapıyorum. Affetme başarısını daha önceki bir olayda gösterdiniz. Şimdi de yapabilirsiniz" şeklinde konuştu. 
     
     



 YAŞAM 
















</TEXT>
</DOC>
