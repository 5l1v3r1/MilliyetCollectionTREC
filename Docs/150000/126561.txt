<DOC>
<DOCNO> 126561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun25.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da bomba taşıyan iki kişi yakalandı... 
</HEADLINE>
<TEXT>

     Rusya'nın başkenti Moskova'nın güneybatısındaki bir mahallede, patlayıcı bağlanmış kemerler taşıyan 2 kişinin yakalandığı bildirildi. 
     İtarTass ajansının polis kaynaklarına dayandırarak verdiği haberde, yakalanan kişilerin Çeçen kökenli olduğu belirtilirken, ajans bu kişilerin ''sadece patlayıcı taşıdığından şüphe edildiğini'' duyurdu. 
     Ajans, olay yerine patlayıcı uzmanlarının gönderildiği ve olayın soruşturulacağı belirtirken, AFP, Moskova polisinin olay hakkında yorum yapmadığını açıkladı. 
     Moskova'da Ekim sonunda düzenlenen ve yüzlerce kişinin öldüğü tiyatro baskınında Çeçen kadın teröristler de patlayıcı bağlanmış kemerler taşıyordu. 
     





</TEXT>
</DOC>
