<DOC>
<DOCNO> 130971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun21.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Harrazi "İran, Irak'la aynı tarafta değil" 
</HEADLINE>
<TEXT>

     İran Dışişleri Bakanı Kemal Harrazi, ülkesinin Irak'la aynı tarafta olmadığını, ancak Tahran'ın, diğer ülkelerle yaptığı görüşmeler ve Bağdat'a yaptığı baskılar yoluyla, bu ülkenin BM ile tamamen işbirliği içine girmesi gayreti içinde bulunduğunu belirti. 
     Harrazi, parlamentoda yaptığı açıklamada, ''İran, Irak'la aynı tarafta değildir. İki ülke arasındaki ilişkiler, henüz normal düzeyde bile değildir. Biz kendi çıkarlarımızı göz önünde bulunduruyoruz. Arap ülkeleri gibi biz de Irak rejimine, ABD'ye hiçbir bahane bırakmamak için, BM silah denetçileriyle tamamen işbirliği yapmaları yönünde tavsiyede bulunduk'' dedi. 
     Bölge ülkelerinin hiçbirinin, ABD'nin Irak'a tek yanlı olarak olası askeri operasyon düzenlemesinden yana olmadığını belirten Harrazi, İran'ın, bu operasyonun önlenmesi için ne gerekiyorsa yapılması görüşünde olduğunu kaydetti. 
     Harrazi, Irak'la aralarında, sınırın belirlenmesi, tutsaklar ve savaş tazminatları gibi konularda görüş ayrılıkları bulunduğunu sözlerine ekledi. 
     





</TEXT>
</DOC>
