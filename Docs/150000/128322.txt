<DOC>
<DOCNO> 128322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/soneko47.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül'ün, EPDK Başkanı Günay7ı kabulü... 
</HEADLINE>
<TEXT>

     Başbakan Abdullah Gül, hem ev hem de sanayide kullanılan elektriği, ''tüketiciye daha ucuza sunabilme'' amacında olduklarını söyledi. 
     Başbakan Gül, Enerji Piyasası Düzenleme Kurulu EPDK Başkanı Yusuf Günay'ı makamında kabul ederek bir süre görüştü. 
     Gül kabulde, hükümetin öncelikle, enerji meselesiyle ilgili olarak Bakanlar Kurulu'nda konuyu geniş bir şekilde çalıştığını söyledi. 
     Başbakan Gül, bütün amaçlarının, ''enerji fiyatını nasıl ucuzlatırız ve geleceğe dönük sağlıklı bir yapıyı nasıl oluştururuz'' konusunda odaklaştığını vurguladı. 
     Gül, enerji girdilerini ucuzlatmaya dönük çalışmaların bir kaç koldan yapıldığını ifade ederken, ''Bu günlerde Başbakanlık içinde kurduğumuz özel bir komisyon ayrıca çalışmalar yaptı'' diye konuştu. 
     Gül, hükümet, Enerji Bakanlığı, EPDK ve diğer kuruluşların hep birlikte, fiyatların düşürülmesi için büyük çaba içinde olduklarını kaydetti. 
     
     EPDK BAŞKANI GÜNAY 
     EPDK Başkanı Yusuf Günay da, çalışmalarını Başbakan Gül'e arzettiklerini ifade ederek, ''6 bin megawatlık tesis kurulması için lisans başvurusu var. Bu da, 6 milyar dolarlık yatırım demektir ve elektrik üretiminde arz fazlası olacağı için ucuzlayacağı anlamına gelir'' dedi. 
     





</TEXT>
</DOC>
