<DOC>
<DOCNO> 130164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yasam/yas03.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın ne zaman kurtuldu 
</HEADLINE>
<TEXT>

Marily Yalom’un yazdığı "Evli kadının tarihi" adlı kitap antik çağlardan günümüze kadar evlilikte kadının değişen rolünü gözler önüne seriyor 
     NESLİHAN CUYAR 

     STANFORD Üniversitesi Kadın ve Toplumsal Cinsiyet Enstitüsü’nden Marily Yalom’un yazdığı "Evli Kadının Tarihi" adlı kitap, tarih boyunca evlilikleri masaya yatırdı. Buna göre Antik Yunan’da evli kadın kendisine ait değildi. Babası tarafından kocasına "meşru çocuklar doğurma" amacıyla verildiği için hayatının çoğunu hamilelik, çocuk bakımı, yemek yapımıyla geçiyordu. Nesiller boyunca bir şıktan alabileceği haz konusunda fikri olmadı. 
     
     Aşk beklenmiyor 
     ROMA İmparatorluğu’nda evlilik, birçok yönden karşılıklı ortaklık olarak algılanıyordu. Hiç kimse gelin ve damadın birbirine şık olmasını beklemiyordu. Evlenmeden önce birbirlerinin yüzünü bile görmüyorlardı. Ortaçağ’da yaşayan kadınlar aşkın bilincindeydi. 
     
     Zayıf varlık 
     18. yüzyılda kadın daha zayıf varlıktı. Kocasına hizmet etmek ve çocuklarını beslemek için yaratılmıştı. Amerika’da evli bir kadının statüsünü kocasının mesleği belirlerdi. 1800’lü yıllarda İngiltere ve Amerika’da yasalar kocaya, karısını sopayla dövme hakkı veriyordu. 
     
     4-8 ay yeter 
     MUTSUZ bir evliliği olan kadın, kocasının birlikte yaşamakta ısrarı halinde ayrı yaşayamıyordu. Sevgililerin birbirlerine uygun olup olmadığının anlaşılması için 4 - 8 ay arasında bir nişanlılık dönemi yeterli görülüyordu. Kadının evliliğe dahil ettiği her mal ve kazandığı gelir kocasına aitti. 19. yüzyıl sonlarında kadınlar, sosyal hayatın telaşını, temizlik ve yemeğin monotonluğuna tercih etti. 
     



 YAŞAM 

















</TEXT>
</DOC>
