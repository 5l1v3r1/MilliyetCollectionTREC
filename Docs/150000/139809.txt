<DOC>
<DOCNO> 139809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/guncel/gun08.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel hayat edebiyata konu edilmeli mi 
</HEADLINE>
<TEXT>

ÇAPRAZ ATEŞ 
     ELİF KORAP 

     Hasan Öztoprak’ın çıktığı gün olay yaratan "İmk nsız Aşk" adlı kitabı, edebiyat dünyasında "Özel hayat edebiyata konu olur mu " tartışmasını başlattı. Öztoprak’ın, kitabında yazar Aslı Erdoğan’la yaşadığı aşkı ayrıntılarıyla anlattığı iddia ediliyor. Yazar ve yayıncılar, "edebiyatta özel hayatın yeri"ne ilişkin farklı görüşler dile getirdi. Kimileri yazarın hayatından etkilenmeden yazamayaca-ğını savunurken, kimileri özel hayatın isim vermeden de olsa anlatılmasının "rezillik" olduğunu savundu. 
     
     Hakan Şenocak öykü yazarı 
Yaşananlar yansır      Edebiyat dediğin, zaten gerçek yaşamdan beslenir. Alır ve yorumlarsın. Bu yüzden özel hayatlar da bir edebiyat eserinde tabii ki değerlendirilebilir. Ancak başka insanlara zarar vermemek koşuluyla... Yazdığınız kişilerin isimlerini açıklamıyor, onları deşifre etmiyorsanız tabii ki yaşanmış olaylardan etkilenebilir, onu yazabilirsiniz. Anlattığı kişilerin hayatında bir değişikliğe neden olmadıktan sonra, gerçekçi bir yazar elbette kendi yaşadıklarından ve tanıdığı karakterlerden bazılarını anlatacaktır. Ben karşı gerçekçi bir yazarım, ama bence gerçekçi yazarın zaten yapabileceği bir şey yok. 
     
     Erdal Öz yayıncı 
Yazarı yaşadıkları besler      Bir yazarın, gördüğü kişilerden, yaşadığı olaylardan etkilenmesi çok doğal. Zaten onları aynen aktarmazsınız. Romana girdiğinde o kişi artık bir başkası olacaktır. Sizin için bir ipucu haline gelecektir. Bir şeyin ya edebi değeri vardır ya da yoktur. Ahmet Altan "Aldatmak" romanında bir tutkuyu anlatır. Bir insanın böyle bir tutku yaşamadan bunu yazması mümkün değil. Ama bu, orada anlattığı her şeyi de yaşadığı anlamına gelmez. Yaşadıkları, tanıdıkları etkili olacaktır elbette ama bütün ayrıntılarda kendisini anlattığı düşünülmemeli burada. Bu da bir özel hayattan çıkmadır. Bu özel hayatın açıklanması, mahrem bilgilerin verilmesi olarak düşünülemez. 
     
     Osman Akınhay yayıncı 
Ahlaki ihl l söz konusu      Edebiyatta özel hayat olur mu Olmaz değil, olur. Hayata ve evrene dair her şey edebiyatın konusudur. Ama önce edebiyat olması koşuluyla. Ayrıca, edebiyatın kendi adabına ve kurallarına uymak kaydıyla. Değil mi ki, edebiyat "edepöten gelir, dili ve sözü kendi edebince etmek koşuluyla. İkincisi, bir başkasının hayatı ve mahremiyeti söz konusu olduğunda, en azından "muhatap olan kişi"nin metnin içeriği ve genel hatları konusunda bilgi sahibi olması ve "hayır" dememesi koşuluyla. Hasan Öztoprak’ın kitabı konusunda, söyleşilerinde kendisi de "malzeme yaptığı" kişinin Aslı Erdoğan olduğunu kabul ettiğine, Erdoğan kendi demecinde bu kitabı "edebiyatta mastürbasyon yapmaköla suçladığına göre, burada her şeyden önce ahlaki ve hukuki açıdan özel hayatın ihl li söz konusudur. 
     
     Lale Müldür şair 
Edebiyat ve anı başkadır      Yazar anılarında özel hayatını anlatabilir tabii ama edebiyat, roman başka. Bence romana özel hayatını, tanıdığı karakterleri birebir yansıtmaması gerekir. Yazar elbette etkilenebilir ama bunları değiştirerek yazması daha iyi olur. En azından okuyanların anlatılan kişinin kim olduğunu anlamamasına dikkat etmeli. Böyle birisinin kimlik kartının bir eserde çıkması, yazılması hoş değil. Kimsenin hoşuna gideceğini sanmıyorum. 
     



 GÜNCEL 




















</TEXT>
</DOC>
