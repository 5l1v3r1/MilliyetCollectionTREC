<DOC>
<DOCNO> 119672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yasam/yas01.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk öğrenciler ABD’ye akıyor’ 
</HEADLINE>
<TEXT>

Yüksek öğrenim için ABD’ye giden Türk öğrenci sayısı geçen yıl 12 bini aştı. Bu sayıyla Türkiye, yoğun nüfuslu ülkeler ve ABD’nin komşularıyla yarışıyor 
     DIŞ HABERLER SERVİSİ 

     Türkiye, ABD’ye yüksek öğrenim için öğrenci gönderme dalı’nda ilk ondaki konumunu bu yıl da korudu. 
     Merkezi New York’ta olan Uluslararası Eğitim Enstitüsü’ne göre, ABD’ye geçen yıl yüksek öğrenim için 12 bin 91 öğrenci gönderen Türkiye, bu konuda sekizinci oldu. ABD’den Türkiye’ye yüksek öğrenim için sadece 234 öğrencinin gelmesi de, ilginç bir ayrıntı olarak dikkat çekti. ABD’de yüksek öğrenim gören yabancıların yarısından fazlası Asya ülkelerinden gelirken, Hindistan 66 bin 836 öğrenciyle ABD’ye en çok öğrenci ihraç eden’ ülke oldu. 
     
     İş bulma şansı etkili 
     Uluslararası Eğitim Enstitüsü yetkilileri, ABD’den Türkiye’ ye az öğrenci gelmesinin nedeni olarak ise, Türk üniversitelerinin ABD’de kendilerini yeterince tanıtamamalarını gösterdi. "Türk üniversiteleri, yurtdışında eğitim yapmak isteyen Amerikalı öğrencilerin radar ekranında gözükmüyor" diye konuşan yetkililer, bununla birlikte, gelişmekte olan ülkelerin gençlerinin, iş bulma şansı fazla olduğu için ABD’de okuma yolunu seçtiklerine dikkat çekildi. 
     
     Milyarlar akıyor 
     Türkiye’den ABD’ye okumak amacıyla giden öğrencilerin sayısı ve oranı 1994 yılından bu yana sürekli artıyor. 
     1994-95 döneminde 6 bin 716 olan öğrenci sayısı 2001 - 2002 döneminde 12 bin 91’e ulaşırken, Türk öğrencilerin oranı da yüzde 1.4’ten 2.1’e çıktı. Enstitü yetkilileri ayrıca, 2001 - 2002 döneminde sadece New York üniversitelerinde 62 bin 53 yabancı öğrencinin yılda bıraktıkları paranın 1,3 milyar dolar olduğunu ifade ettiler. 
     
İşte ABD’de okuyan yabancı’ ilk on 1-Hindistan 66 bin 836 2-Çin 63 bin 211 3-Güney Kore 49 bin 46 4-Japonya 46 bin 810 5-Tayvan 28 bin 930 6-Kanada 26 bin 514 7-Meksika 12 bin 518 8-Türkiye 12 bin 91 9-Endonezya 11 bin 614 10-Tayland 11 bin 606      



 YAŞAM 






















</TEXT>
</DOC>
