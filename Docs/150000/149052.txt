<DOC>
<DOCNO> 149052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun17.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Saddam'a ne olduğu önemli değil" 
</HEADLINE>
<TEXT>

     ABD Dışişleri Bakanı Colin Powell, ABD'nin Saddam Hüseyin'in hayatta olup olmadığını bilmediğini, ancak ''Irak yönetimi çöktüğü için Saddam Hüseyin'e ne olduğunun önemi bulunmadığını'' söyledi. 
     Powell, Endonezya televizyonu Metro TV'ye yaptığı açıklamada, ''Ölü olup olmadığını bilmiyoruz, ancak artık ülkeyi kontrol etmediği kesin'' dedi. 
     Colin Powell, ''Nerede bulunduğunu bilmiyorum, ancak bu şu an için çok önemli değil, yönetim devrildi ve artık Irak halkının önünde daha iyi bir gelecek var'' diye konuştu. 
     Irak'ta kaç sivilin öldüğünü bilmediğini söyleyen Powell, Amerikan askerlerinin sivil kayıpları engellemek için elinden geleni yaptığını belirtti. 
     Sivillerin ölümünden üzüntü duyduğunu ifade eden Powell, ''Ancak bu kayıplar, diktatörlükle geçen yıllarda Saddam Hüseyin'in yol açtığı kayıplarla kıyaslanınca hiçbir şey'' dedi. 
     





</TEXT>
</DOC>
