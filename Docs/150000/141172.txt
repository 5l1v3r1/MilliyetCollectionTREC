<DOC>
<DOCNO> 141172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/yas07.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım istedikçe tecavüze uğradı 
</HEADLINE>
<TEXT>

Kardeşini okuldan almak için evinden çıkan genç kıza dört günde altı kişi tecavüz etti 
     ALİYE ÇETİNKAYA Konya DHA 

     Konya’da R.U. adlı 21 yaşındaki genç kız, kardeşini okuldan almak için evden çıktığına bin pişman oldu. 
     Meram’da oturan R.U., okul yolunda, Meram Bağları civarında yanına gelen Hüseyin Ceranoğlu ile tanıştı. Ceranoğlu, genç kızı silah zoruyla evine götürerek tecavüz etti. Ceranoğlu’ndan kurtulup kendini sokağa atan R.U., bu kez sokakta yardım istediği Arfa Çorum ve İsmail Atalay’ın tecavüzüne uğradı. 
     
     Polise kaçıp kurtulabildi 
     Başına gelenlerden sonra evine dönmekten korkan R.U, yine yeni tanıştığı Ethem Durmaz’ın da tecavüzüne uğradıktan sonra sokağa bırakıldı. 
     Son olarak Galip Kara Yıldırım ve Özgür Tutar’ın da tecavüzüne uğrayan R.U., evinden çıktıktan dört gün sonra, kendini karakola atarak kurtulabildi. R.U.’nun şik yeti üzerine gözaltına alınan altı sanıktan Ceranoğlu, Çorum, Atalay ve Durmaz tutuklanırken, diğer iki kişi, tutuksuz yargılanmak üzere serbest bırakıldı. 
     



 YAŞAM 


























</TEXT>
</DOC>
