<DOC>
<DOCNO> 130713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/yilmaz.html </URL>
<DATE> 2003/01/14/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Karayolları Çörtük’ü devre dışı bıraktı 
</HEADLINE>
<TEXT>

     İstanbul Yaklaşımı kapsamında, bankalara olan 399 milyon dolarlık borcunuyeniden yapılandırarak 10 yıla yayılan Çörtük’ün, hak edişleri iyi bilmesi gerekiyor ki, BDDK’ya gelir gösterebilsin. 
     Pakistan Ulusal Karayolları, 650 milyon dolarlık İslamabad - Peşaver Otoyol ihalesini alan Bayındır’a, tazminatlar dahil 460 milyon dolarlık fatura çıkardığını yazmıştım. Pakistan’ın davaları sürüyor... 
     
     Ben ortağım 
     Çörtük Türkiye’nin şu anda yürüyen en büyük müteahhitlik işi 246.9 milyon dolar Bolu Tüneli Geçiş projesindeki İtalyan Astaldi S.p.A firması ile ortaklığının sona ermediğini iddia ediyor, ancak 7 Ocak’ta Karayolları’ndan kendisine gelen belgeden hiç söz etmiyor. 
     Karayolları’ndan gelen yazıda, ortaklıkla ilgilenmediği ve işin yürümesi için Astaldi’yi muhatap aldığını gösterir maddeler aynen şöyle 
     Maddi 1- Astaldi - Bayındır Ortak Girişimi’nin kanunen sona ererek tasfiye sürecine girmesi nedeniyle, Ortak Girişim Beyannamesi ve Ortaklık Anlaşması’ndaki beyan, kabul ve taahhüt doğrultusunda ve ortaya çıkan hukuki zorunluluk gereği olarak Ortak Girişim’in daha önce pilot firması olan Astaldi, işin bütün hak ve vecibelerini ve mesuliyetini tek başına üzerine alarak işi tamamlayacaktır. 
     Madde 2 - İdarenin muhatabı olan Astaldi, İş bu "Ek" in Zeyilname - 8 , düzenlemesinden önce yaptığı iş ve faaliyetleri ile ilgili olarak ortağı da dahil üçüncü taraflara ait her türlü hak, menfaatler karşısında tek başına sorumlu olacaktır. 
     Zeyilname amacını da belirtiyor 
     "Bayındırlık ve İskan Bakanlığı Karayolları Genel Müdürlüğü Sayı 710 - 0089 Sakarya - Hendek - Bolu - Ankara Otoyolu projesinin Gümüşova - Gerede Otoyolu Bolu Dağı Geçişi işinin kamu yararının gözetilerek bir an önce bitirilmesinin sağlanması amacıyla yapılmış olan 14.11.2002 tarihli Ek, ilişikte gönderilmektedir. Bilgilerini ve gereğinin buna göre yapılmasını rica ederim." 
     İmza Karayolları Genel Müdür Vekili Sabri Özkan Erbakan. 
     Dağıtım Karayolları’ndaki ilgili birimler, Hazine Müsteşarlığı, Astaldi S.p.A ve Bayındır A.Ş. 
     
     75 milyon dolar ödenecek 
     Çörtük, dönemin Ulaştırma Bakanı Abdülkadir Akçan’ı hedef göstererek, "Astaldi ve Karayolları 14 Kasım’da yeni bir anlaşma yapıyor. 4 gün sonra yeni bakan koltuğa oturuyor. Eksik bir iş benim ve bakanın imzası yok Başbakanlığa suç duyurusunda bulunduk" diyor. 
     9 Ocak günü Karayolları, Astaldi ile masaya oturdu ve 5.5 saatlik görüşmenin sonunda, 75 milyon dolarlık hak ediş için anlaşma zemini oluşturdu. 
     Bolu Tüneli viyadüklerinde depremde oluşan hasar nedeniyle İngiliz sigorta şirketi Generalli tarafından ödenen 105 milyon doların, nakit verilecek 30 milyon dolarlık bölümünün peşine düşen Çörtük, bakalım bu 75 milyon doların adını duyunca ne yapacak 
     
     







Dış politikada dengeler 


YÖK deyince... 


"Onurlu çözüm" 


Bir işgüzar Kürşat Tüzmen... 


Bağdat-IMF hattı 


Biz o telefonun açıldığı günleri de biliriz Mr. Parris 


YÖK de, hükümet de bildiğini okuyor 


Derviş ve AKP farkı 


İki gezinin ardından... 


Tarihi eserleri kaçırtsak da mı saklasak 


Arap liginde diplomasi 


Zehir zemberek 


TÜSİAD’dan kara hükümetten pembe tablo 


Karayolları Çörtük’ü devre dışı bıraktı 


</TEXT>
</DOC>
