<DOC>
<DOCNO> 140235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yasam/yas05.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedektif gibi iz sürüyor 
</HEADLINE>
<TEXT>

Karşıdan karşıya geçerken iki otomobilin çarpmasıyla hayatını kaybeden Toksoy ailesinin yakınları, gazete ilanıyla tanık arıyor 
     GÜLAY FIRAT İstanbul 

     4. Levent’te karşıdan karşıya geçerken iki otomobilin çarpması sonucu hayatını kaybeden Şenol Toksoy ve 5.5 aylık hamile eşi Şeniz Toksoy’un ailesi, kazanın görgü tanıklarını gazete ilanıyla arıyor. Bankacı Erol Toksoy, kardeşi ve yengesinin ölümüyle yıkıldıklarını belirterek, "Kardeşime ve eşine çarpan iki aracın yarıştığına, 150 km. hız yaptıklarına ilişkin iddialar var. Bunların ortaya çıkması için ise de ayrıca şahitlere ihtiyacımız var" dedi. Toksoy, her gece olay yerine gidip dedektif gibi iz sürdüğünü, olaya şahit olabilecek kişileri araştırdığını söyledi. Toksoy, kaza hakkında bilgi sahibi olan kişilerin yarın Şişli 9. Asliye Ceza Mahkemesi’nde başlayacak davada şahitlik yapması ve 0 5554 326 9212 numaralı telefona bilgi vermesi çağrısında bulundu. 
     



 YAŞAM 























</TEXT>
</DOC>
