<DOC>
<DOCNO> 128952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sontur20.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da yoğun yağış... 
</HEADLINE>
<TEXT>

     Bolu'da etkili olan yağmur yaşamı aksatıyor. 
     Yağmur nedeniyle özellikle Karaçayır Mahallesinde bulunan bazı ev ve işyerlerinin zemin katlarını su bastı. İşyerlerini su basan vatandaşlar boşaltma çalışmalarını sürdürürken, depremzedeler de evlerindeki eşyalarını sudan korumaya çalışıyorlar. 
     Şiddetli yağmur, karayollunda seyreden sürücüleri de zor durumda bıraktı. Yağışının etkili olduğu yerlerdeki trafik ekipleri, sürücüleri olası kazalara karşı uyarıyorlar. 
     
     EDİRNE'DE SİS 

     Bu arada, Edirne'de ise yoğun sis ulaşımı engelliyor. Sis nedeniyle görüş mesafesi 100 metreye kadar düştü. 
     Yetkililer, kentte hava sıcaklığının 5.5 derece olduğunu ifade ederek, yarından itibaren yağış beklendiğini kaydetti. 
     Edirne Emniyet Müdürlüğü Bölge Trafik Şubesi ekipleri, TEM Otoyolu ve D-100 Karayolu'nda, Havsa-Uzunköprü ve Havsa-Necatiye arasında, olası kazaları önlemek için sürücüleri sis farlarını yakmaları ve yavaş gitmeleri konusunda uyarıyor. 

     
</TEXT>
</DOC>
