<DOC>
<DOCNO> 135006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sondun23.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den El Cezire'ye rakip Arapça TV kanalı... 
</HEADLINE>
<TEXT>

     ABD'nin, Ortadoğu'da El Cezire televizyonuna rakip Amerikan yanlısı bir televizyon istasyonu kurmaya hazırlandığı bildirildi. 
     New York Post gazetesinin haberine göre, ABD Başkanı George W. Bush, Arapça yayın yapacak, haber, eğlence ve talk show programları yayınlanacak Amerikan yanlısı televizyon istasyonu için Kongre'den 30 milyon dolar istedi. 
     Merkezi Katar'da bulunan Arap uydu televizyonu El Cezire ile rekabet edecek yeni Amerikan televizyonunun Hollywood'un da desteğini aldığını yazan gazete, bazı Hollywood yapımcılarının eski ya da yeni hazırlayacakları programlarını Amerikan kanalında göstermek üzere çoktan harekete geçtiklerini bildirdi. 
     Yeni Amerikan televizyon kanalının özellikle Arap gençleri arasında giderek yayılan Amerikan karşıtı duyguların önüne geçmeyi hedeflediği belirtildi. 
     





</TEXT>
</DOC>
