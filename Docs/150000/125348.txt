<DOC>
<DOCNO> 125348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yasam/yas05.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüyünce hepsi Rambo’ olacak 
</HEADLINE>
<TEXT>

Florida’daki askeri akademide Amerikalı çocuk askerler’, çamurda, buzlu bidonda geleceğin savaşlarına’ hazırlanıyor 
     İHSAN DÖRTKARDEŞ DHA 

     Irak’a operasyonun tartışıldığı dönemde, ABD’nin Florida eyaletindeki askeri akademiye kaydedilen 12 - 16 yaşlarındaki çocukların inanılmaz derecede ağır eğitime tabi tutulduğu ortaya çıktı. 
     Akademiye alınan çocukların komando eğitiminin görüntüleri Batı’daki TV kanallarında yayımlandı. Bu görüntülerde, yatılı olan akademide eğitim alan kız ve erkek çocukların, geleceğin savaşlarına psikolog gözetiminde dayanıklılık kazanmaları için içi buz dolu bidonlara sokularak, uzun süre aç bırakılıp önlerinde yemek yenerek ve buz gibi havada çamur içinde eğitim yaptırılarak hazırlandığı gözler önüne serildi. 
     
     Asker, böyle olunur’ 
     Görüntüleri yayımlayan televizyon haberinde, askeri akademiye kaydedilen çocukların, üzerlerine üniformalarını giydikten hemen sonra tam bir komando eğitime tabi tutuldukları belirtildi. 
     Erkek öğrencilerin saçları kazınırken, doktor ve psikologların gözetiminde gece - gündüz demeden yoğun eğitim alan çocukların korkunç bir dayanıklılık testinden geçirildiği, böylece iradelerinin güçlendirildiği ifade edildi. 
     



 YAŞAM 















</TEXT>
</DOC>
