<DOC>
<DOCNO> 119835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/dunya/adun.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı kadar hoşgörülü olun’ 
</HEADLINE>
<TEXT>

Belçika Başbakanı Verhofstadt, Türkiye Avrupalı değil’ diyenlere sert çıktı "Hoşgörü alanında Hıristiyanları yüzyıllarca barındıran Osmanlılardan geri kalmamız kabul edilemez" 
     GÜVEN ÖZALP Brüksel 

     Kopenhag Zirvesi yaklaşırken, Avrupa Birliği AB içinde Türkiye lehine esmeye başlayan rüzg r, genelde Ankara’ya karşı mesafeli bir yaklaşım benimseyen Belçika Başbakanı Guy Verhofstadt’ı da etkiledi. Verhofstadt, son günlerde Türkiye konusunda yapılan "Avrupalı mı, değil mi " tartışmalarını "saçma" olarak nitelerken, "AB’nin, hoşgörü alanında, Hıristiyanları yüzyıllarca barındıran Osmanlılardan geri kalması kabul edilemez" dedi. 
     Türkiye’nin "farklılıkları" nedeniyle Avrupa ülkesi olmadığını ileri sürenlerin, "akıl almaz bir saçmalık yarattıklarını" söyleyen Verhofstadt, "Türkiye’nin AB bünyesinde yeri vardır. AB’ye girip giremeyeceğinin yanıtı üç yıl önce Helsinki Zirvesi’nde verilmiştir" diye konuştu. 
     Belçika Başbakanı, Avrupa’nın sınırları konusundaki tartışmaların doğrudan hedefinin Türkiye olduğuna dikkat çekerek, "Bazıları tek kültürlü bir Avrupa rüyası görüyor" şeklinde konuştu. 
     
     İtiraf edilemeyen niyet 
     "Türkiye Avrupalı mı ", "Coğrafi açıdan dışarıda kalmıyor mu " gibi soruların ardında çoğu zaman dile getirilmeyen, "Türkiye Müslüman bir ülkedir ve Avrupa ailesinde yeri yoktur" tezinin yattığını söyleyen Verhofstadt, "Bu saçma bir mantık" dedi. 
     



 DÜNYA 













</TEXT>
</DOC>
