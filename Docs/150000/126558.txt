<DOC>
<DOCNO> 126558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun22.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Dışişleri Bakanı, Erdoğan-Putin görüşmesini anlattı... 
</HEADLINE>
<TEXT>

     Rusya Dışişleri Bakanı İgor İvanov, Devlet Başkanı Vladimir Putin ve AK Parti Genel Başkanı Recep Tayyip Erdoğan arasındaki görüşmede, ekonomik, askeri, teknik ve terörizme karşı işbirliği konularının ele alındığını söyledi. 
     Erdoğan-Putin görüşmesine katılan İvanov, görüşme sonrasında yaptığı açıklamada, iki liderin, iki ülke arasındaki ticari ve ekonomik ilişkilerin daha etkinleştirilmesi, özellikle de askeri, teknik alandaki işbirliğinin geliştirilmesi üzerinde durduklarını belirterek, ''Bu konuda askeri-teknik olanaklar var bunları genişletmek gerekiyor'' dedi. 
     Terörizme karşı mücadelede, iki ülkenin çabalarının birleştirilmesi, bu konuda uluslararası alanda ortak çaba gösterilmesi ile ilgili konuların, ''yeterli biçimde ele alındığını'' kaydeden İvanov, ''Her iki taraf, uluslararası antiterör koalisyonunun sağlamlaştırılması üzerinde de mutabıktır'' dedi. 
     





</TEXT>
</DOC>
