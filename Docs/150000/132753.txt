<DOC>
<DOCNO> 132753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur28.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, yarın Davos'a, 26 Ocak'ta Stasbourg'a gidecek 
</HEADLINE>
<TEXT>

     Başbakan Abdullah Gül, çeşitli temaslarda bulunmak üzere yarın Davos'a, 26 Ocak Pazar günü de Strasbourg'a gidecek. 
     Başbakan Gül, bu geceyi İstanbul'da geçirdikten sonra yarın saat 08.00'de Dünya Ekonomik Forumu'nun yapılacağı İsviçre'nin Davos kasabasına hareket edecek. 
     Gül, Davos'taki temasları sırasında Irak sorunu konusunda yapılacak oturuma katılacak ve bazı ikili görüşmeler yapacak. Başbakan Gül, bu çerçevede, İsviçre Konfederasyon Başkanı ve İçişleri Bakanı Pascal Couchepin, Moğolistan Başbakanı Nambar Enkhbayar, Meksika Devlet Başkanı Vicente Fox Queseda ve Ukrayna Başbakanı Victor Fedarov ile biraraya gelecek. 
     Başbakan Gül ayrıca, ''İmprovement Transatlantic Relations'' konulu açık oturum ile Türk Gecesi'ne katılacak. 
     
     STRASBOURG 
     Başbakan Gül, Davos'taki temaslarının ardından 26 Ocak Pazar günü Strasbourg'a geçecek. Gül, burada Avrupa Konseyi Parlamenterler Meclisi Başkanı Peter Schieder, Genel Sekreter Bruno Haller, Avrupa Konseyi Genel Sekreteri Walter Schwimmer, Avrupa İnsan Hakları Mahkemesi AİHM Başkanı Luizuis Wildhaber ve mahkemenin Türk yargıcı Rıza Türmen ile görüşecek. 
     27 Ocak Pazartesi günü Avrupa Konseyi Parlamenterler Meclisi Genel Kurulu'nda bir konuşma yapacak olan Gül, temaslarına ilişkin basın toplantısının ardından aynı günün akşamı Ankara'ya dönecek. 
     





</TEXT>
</DOC>
