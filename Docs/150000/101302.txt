<DOC>
<DOCNO> 101302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/soneko01.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Bakan Masum Türker, bürokratlarla görüştü... 
</HEADLINE>
<TEXT>

     Hazine'den sorumlu Devlet Bakanlığı görevine dün atanan Masum Türker, bugün ekonomi bürokratları ile biraraya geldi. 
     Hazine Müsteşarlığı'nda bugün sabah saatlerinde başlayan ve halen devam eden toplantıya, Hazine Müsteşarı Faik Öztrak ile Merkez Bankası Başkanı Süreyya Serdengeçti'nin de katıldığı öğrenildi. 
     Bu arada, Bakan Türker, görevine atanması dolayısı ile ekonomi bürokratları ile beraber bugün basın toplantısı düzenleyecek. 
     Toplantı, Hazine Müsteşarlığı'nda saat 16.00'da gerçekleştirilecek. 
     
     ATAMA KARARI RESMİ GAZETE'DE YAYIMLANDI 

     Kemal Derviş'in istifası ile boşalan Devlet Bakanlığı'na, Masum Türker'in atanmasına ilişkin işlem, Resmi Gazete'nin bugünkü sayısında yayımlandı. 
     Başbakan Bülent Ecevit imzalı atama, Cumhurbaşkanı Ahmet Necdet Sezer imzalı onay tezkerelerine göre, istifa eden Kemal Derviş'den boşalan Devlet Bakanlığı'na, İstanbul milletvekili Masum Türker atandı. 
     





</TEXT>
</DOC>
