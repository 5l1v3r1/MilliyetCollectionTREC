<DOC>
<DOCNO> 104601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun23.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da Komünist Parti birinci. 
</HEADLINE>
<TEXT>

     Rusya'da yapılan bir kamuoyu yoklaması, Komünist Parti'yi, yüzde 34 oranındaki halkın desteğiyle birinci sırada gösterdi. 
     Tüm Rusya Kamuoyu Araştırma Merkezi'nin son bir hafta içinde yaptığı, sonuçları İnterfaks ajansı tarafından yayımlanan ankete göre, komünistlerin oyları artış eğilimi içinde bulunuyor. 
     Aynı merkezin bir ay önce yaptığı ankette, partinin oyu yüzde 29 olarak belirlenmişti. 
     Devlet Başkanı Vladimir Putin'in de desteklediği ''Birlik'' grubuna halkın desteği son bir ay içinde yüzde 29'dan yüzde 26'ya düştü. 
     Liberal eğilimli bir diğer parti olan Yablako'nun Elma desteği de yüzde 10'dan yüzde 8'e geriledi. 
     Aynı gruptaki Sağ Güçler Birliği ve Rusya Kadınları, yüzde 6 oranındaki desteklerini korudu. 
     Bu sonuçlara göre, merkez sağ güçler, ancak toplamda komünistlerin önünde bulunuyor. 
     Aşırı milliyetçi Vladimir Jirinovski'nin Liberal Demokrat Partisi'ne halkı desteği de yüzde 7'den 9'a yükseldi. 
     Diğer partiler yüzde 5 barajının altında gözüküyor. 
     





</TEXT>
</DOC>
