<DOC>
<DOCNO> 121631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo20.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor kötü gidişe "dur" demek istiyor... 
</HEADLINE>
<TEXT>

     Birinci Süper Futbol Ligi'nde 6 haftadır maç kazanamayan İstanbulspor, yarın karşılaşacağı Fenerbahçe maçında kötü gidişine son vermeyi amaçlıyor. 
     Ligin 8. haftasında sahasında Diyarbakırspor'u 1-0 yendiği maçın ardından yaptığı 6 maçta 2 beraberlik, 4 yenilgi alan sarı-siyahlılar, zirve mücadelesi veren Fenerbahçe önünde galibiyet hasretine son vermek istiyor. 
     Hazırlıklarını bu sabah yaptığı idmanla tamamlayan İstanbulsporlu futbolcular, daha sonra kampa girecek. 
     Sarı-siyahlılarda sakatlıkları süren Cenk ve Mehmet Yozgatlı yarınki maçta da forma giyemeyecek. 
     Deneyimli oyuncu Deniz Uygar ise, teknik heyetin görev vermesi durumunda, 9 yıl forma giydiği Fenerbahçe'ye karşı ilk kez rakip olarak yarınki maçta sahaya çıkacak. 
     İstanbulspor'un Fenerbahçe karşısına, Ali Uyanık, Niyazi, Bekir Deniz Uygar , Saffet, Petkov, Musa, Selçuk, Saidou, Güven, Gürkan, Fazlı muhtemel 11'i ile çıkması bekleniyor. 
     





</TEXT>
</DOC>
