<DOC>
<DOCNO> 141448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/cemal.html </URL>
<DATE> 2003/03/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Haydi Cimbom 
</HEADLINE>
<TEXT>

     Son günlerde heyecanlıyım. 
     Bir yandan başkentte, politika kulisinde neyin ne olduğunu görmeye çalışıyorum. Ama kafam başka yerde. İçimde gittikçe yükselen bir heyecan dalgasıyla yaşadığım söylenebilir. 
     Bu defa ne olacak Bir kez daha yenilecek miyiz 
     Üstelik Ali Sami Yen’de... 
     Hoş bir duygu değil. Böyle bir hissin yalayıp geçmesi bile bu yıl işlerin iyi gitmediğine belirti sayılabilir. 
     Damardan bir Galatasaraylı için herhalde başa gelebilecek felaketlerin en büyüğü bir Fenerbahçe yenilgisidir. 
     Hele 6 - 0’dan sonra... 
     İtiraf edeyim. Ben de o meşum gün maalesef Şükrü Saracoğlu’ndaydım. O korkunç hezimeti Fenerli dostların sevinç çığlıklarıyla yaşadım. Bir daha öyle bir 90 dakikaya tanık olmak istemem. 
     Altüst olmuştum. 
     Geçenlerde yolum tesadüfen bir Fenerium dükkanının önüne düştü. Baktım, içeride neşeli bir grup duvardaki büyük ekrandan 6 - 0’ın gollerini keyifle seyre dalmış... Bekledim. Ama karnıma ağrılar girdi. 
     Tezgaha yaklaştım 
     "Üç yıldızlı bir Fener forması rica ediyorum" deyince yüzüme dik dik, bir tuhaf baktılar. Bunun üzerine, "Hay Allah unuttum, Galatasaray’dı üç yıldızlı olan" deyip bir anda tüydüm oradan... 
     Hezimet her takımın başına gelebilir, gelmiştir de. Ama bunu Fener karşısında tatmak, bir Galatasaraylı için belki de cezaların en büyüğü olsa gerek. Artık elimiz mahkum, bunun rövanşını mutlaka alacağız. 
     Acısı çıkacak 
     Gerçeği teslim etmek lazım. Cimbom bu yıl iyi değil. Henüz kimliğini bulamadı. 
     Ya da ruhunu arıyor 
     Galatasaraylı olarak çıtamız çok yüksek. Bu yüzden düş kırıklıkları da büyük oluyor. Elbette umudumuzu kesmedik. Yükselişi bekliyoruz. 
     Beni futbolla yeniden buluşturan, uzun yıllardır uykuya yatmış olan kulüp üyeliğimi canlandıran, Fatih Terim’li Galatasaray’ın başarıları oldu. Dört yıl üst üste gelen şampiyonluk... Süper Kupa, UEFA şampiyonluğu... 
     Rüya gibiydi hepsi. 
     Leeds’deki yarı final, Kopenhag’daki muhteşem UEFA finali, Monaco’da Real Madrid’e karşı Süper Kupa maçı, o yaşadığım duygu fırtınaları nasıl unutulabilir ki 
     O yıllarda Cimbom’un oynadığı futbolun insana verdiği keyif... Hagi’ler, Hakan’lar... Ve o Galatarasay’ın Türk futboluna büyük katkısı... 
     Hiç akıldan çıkabilir mi 
     Bu nedenlerle Fatih Terim’in dönüş yapmasına sevindim. Lucescu hiç kuşkusuz iyi bir futbol adamı. Takımı derledi topladı, zor döneminde şampiyon yaptı, Avrupa’da yarı finalin kapısına kadar getirdi bizi. 
     Ama Fatih Hoca’nın yeri başka... Belki de bir taraftar zaafı... Daha büyük başarıları, daha güzel günleri özlemek... Bunun için de Fatih Terim’e başarı dilemeye devam ediyorum. 
     Sır değil, bu yıl iyi futbol oynamıyoruz. Maçlarımız keyif vermiyor. Fatih Terim bu yüzden sorgulanıyor. Kendisiyle ilgili duygu ve görüşlerin ne kadar siyah beyaz olduklarının farkındayım. 
     Yuvaya döndüğünden beri en sıcak tartışmaların odak noktası. Hem Galatasaray camiasında, hem futbol dünyasında, hem de kamuoyunun değişik kesimlerinde artılarıyla eksileriyle, siyasete bakışıyla, hayat tarzıyla konuşuluyor. 
     Kimi yerden yere vuruyor, kimi eleştiriyor, kimi az sayıda kişi de savunmaya, benim gibi beklemeye devam ediyor Hoca’yı... 
     Her şeyin ölçüsü başarıdır. 
     İniş çıkışlar ise hiç bitmez. Yaşamın gerçeğidir bu dalgalanmalar. Önemli olan, neyin ne olduğunu yerli yerine oturtmaya ve gereken dersleri çıkartmaya çalışmaktır. Yarışa devam duygusunu her daim içinde hissetmektir. 
     Yani asılmaktır, tutunmaktır. 
     Taa dipten gelip zirveye tırmanan Fatih Hoca hayata ve işe asılmanın, başarıyı koparmanın ne anlama geldiğini sanıyorum çoğu kişiden iyi bilir. Ama şu da bir gerçek 
     Zirve, uçuruma en yakın yerdir 
     Galatasaray şanlı tarihi olan köklü bir kulüp. Çok iyi futbolcuları var. Çoğu kendini kanıtlamış, özgüvene sahip futbolcular. Yine en iyisini yapabilirler. 
     Belki de bir kıvılcım bekleniyor. Çakacak bir kıvılcım yetecek belki de. Bir anda takımı ateşleyecek, takıma moral verecek, takıma yeniden ruhunu kazandıracak bir kıvılcım... 
     Neden bugün Ali Sami Yen’de çakmasın ki bu kıvılcım 
     Haydi Cimbom, arkandayız 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
