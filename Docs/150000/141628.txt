<DOC>
<DOCNO> 141628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yazar/pulur.html </URL>
<DATE> 2003/03/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Havada Bulut"u seyrederken 
</HEADLINE>
<TEXT>

     Ayfer Tunç’un, Sait Faik Abasıyanık’ın hik yelerinden derleyip senaryosunu yazdığı bu diziye "Sait Faik Belgeseli" de diyebilirsiniz. 
     Sait Faik, bu hik yelerinde, 1940’lı yılların sonu ile 1950’li yılların başında, Burgazada ve Beyoğlu’nda yaşayan yoksul, küçük, kederli, Türklerle, Rumların iç içe geçen, sıradan hayatlarını anlatır. 
     Bizim de, gençlik yıllarımızdır, bu yıllar. 
     Sait Faik’i görmüş, uzaktan tanımış, aynı kahvelerde ve pastanelerde oturmuşuzdur ama, kendisiyle tanışmamışızdır. 
     
     SAİT Faik’in hik yelerinin ana malzemesi insandır, ama hangi insan 
     Dürüst insan, ahlaksız insan, güzel insan, çirkin insan, masum insan, dalavereci insan, ama hep yoksul insan "Burunları nezleli, kafaları ızdıraplı, pirinç bir semaver gibi tüten" insanlar... 
     Sait Faik, hik yelerinde, bu insanlarla haşır, neşir olur, onları izler, onları konuşturur onları yazar, başka bir dünyanın özlemi içindedir 
     "Nasıl bir dünya mı Hırsızlıkların olmadığı bir dünya... İnsanların hepsinin mesut olduğu, hiç olmazsa iş bulduğu, karnının doyduğu bir dünya ... Sevilmeye layık küçük kızların, orospu olmadığı, geceleri hacıağaların yirmibeş lira pazarlıkla otellere götürmediği, her genç kızın namuslu bir delikanlı ile konuşabildiği, para inin namusu, ar’ın, hayanın, hayatın satılmadığı bir dünya..." 
     
     SAİT Faik, toplumdaki, iyi ve kötü, zengin ile yoksul, emek ile sermaye arasındaki çelişkiyi görür ama, bu çelişkiyi ideolojik değil, duygusal değerlendirir. 
     "Havada Bulut" dizisinde de, bu çelişkinin, sivri, köşeli yanları değil, duygusal, yumuşak yaklaşımının içinde gizli, acı gerçekleri vardır. 
     
     İNSANIN bazen "Bu memlekette hiç mi iyi, güzel şey olmayacak " diye isyan ettiği günler vardır, işte bu günlerden birinde "Havada Bulut"u seyrederseniz, rahatlar, ferahlarsınız. 
     Dizide Sait Faik "Köpekli Adam" tipiyle anlatılır, Nihat İleri "Köpekli Adam" kah Burgazada’da, kah Beyoğlu’nun arka sokaklarında, oradaki insanlarla yaşar, kimi Rumdur, kimi Türktür, hiç fark etmez hepsi insandır. 
     
     TARIK Alpagut’un yönettiği diziyi seyrederken eski komşularınızı, eski dostluklarınızı, aynı sokağı, aynı mahalleyi, aynı kahveyi paylaştığınız insanları hemen tanırsınız. 
     Falcı madam Todori’yi, küçük orospu Yorgiya’yı, annesi madam Marika’yı, balıkçı Stelyo’yu, Katina’yı, Sofiya’yı, kilisenin papazını hatırlamadınız mı 
     
     ONLAR bizim komşularımızdı, dostlarımızdı, aşklarımızdı, gönül koyduklarımızdı, yer içer, kavga eder, yine birlikte yaşardık... 
     Onlar bu şehrin süsleriydi, şık insanlarıydı. 
     Ve bir gün bizi terk edip, çekip gittiler ya da, biz onları buna zorladık... 
     "Havada Bulut"u seyrederken, bir özlem duygusu gelir, yüreğinize saplanır, ya da bir hicran gelir yüreğinize oturur. 
     O güzel insanlar, artık yoktur. 
     
     







Düttürü, düttürü, düttürü, düt... 


Falımızda ne var 


Yakış Kasten beklemiyoruz 


Savaşla daldan dala... 


Kurbağanın gözleri 


Önce leylekleri vurdular 


Askerden sonra polis de... 


Bir yanlış mı var Önce aynaya bak 


"Havada Bulut"u seyrederken 


Pascal bizi diskoya götür 


Unilever’in CEO’sundan kriz ürünleri 


Kadınlar için bir hediye 


Babacan ile Derviş, umutlarla kaygılar 


"Taktak" ve "Zonaro" sergileri Beyoğlu’nda 


Mennan Usta kazandı Türkiye de kazanabilir 


</TEXT>
</DOC>
