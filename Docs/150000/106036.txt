<DOC>
<DOCNO> 106036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/kohen.html </URL>
<DATE> 2002/09/06/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Kofi Annan bu kez başarır mı 
</HEADLINE>
<TEXT>

     BM Genel Sekreteri Kofi Annan’ın Rauf Denktaş ve Glafkos Klerides ile bugün Paris’te önce ayrı ayrı, sonra bir arada yapacağı görüşmelerden bir şey çıkabilir mi 
     "Bir şeyöden kasıt, eğer iki tarafın nihayet üzerinde uzlaşacağı bir "formül"ün ortaya çıkması ise, böyle bir sonuç beklemek zor doğrusu... 
     BM yetkilileri kadar iki lider de bunun bilincinde olmalı ki, Paris randevusu öncesindeki demeçlerinde çok ihtiyatlı davranmaya, fazla umut yaratmamaya özen gösterdiler... 
     
     ÖYLE ise Kofi Annan Lefkoşa’da rutin toplantılar devam ederken, Denktaş ve Klerides’i neden Paris’e çağırmak gereğini duydu Acaba onlara 8 aydır süren bu toplantılardaki tıkanıklığa son verecek bir "sihirli formül" veya plan mı sunacak 
     Hayır, iki lider de demeçlerinde Annan’ın kendilerine herhangi bir plan, hatta "non - paper" dedikleri yazılı olmayan bir somut öneri sunmayacağını belirttiler. Özellikle Denktaş, daha baştan Genel Sekreter’in masaya herhangi bir plan veya öneri getirmesine kesinlikle karşı olduğunu söylemişti. 
     Peki, Annan sadece Denktaş ile Klerides’i "dinlemek" için mi Paris’e davet etti BM’nin bir numaralı yetkilisinin muhakkak taraflara aktarmak istediği birtakım görüşleri ve tavsiyeleri vardır. Bunlar resmi bir plan veya taslak olarak sunulmasa da, bir "fikirler dizisi" olarak ortaya atılabilir. 
     Herhalde Kofi Annan’ın yapacağı şey de bu. Ve gene büyük bir olasılıkla, Genel Sekreter’in söyleyecekleri, son olarak İngiliz özel temsilcisi Lord David Hannay ve ABD özel temsilcisi Thomas Weston’ın taraflarla sık sık temaslarının ışığında ürettikleri çözüm taslağının doğrultusunda olacak... 
     
     KOFİ Annan’ın bu fikirleri ve telkinleri, Denktaş - Klerides görüşmelerindeki tıkanıklığı gideremez mi ve bir orta yol bulma şanslarını artıramaz mı 
     Genel Sekreter böyle bir şeyi geçen mayıs ayında Lefkoşa’ya gidip Klerides ve Denktaş ile yaptığı görüşmeler sırasında da denemiş, ama sonuç alamamıştı. Şimdi daha başarılı olmasını temenni etmek lazım ama doğrusu çok zor. 
     Zorluk, tıkanmanın iki tarafın da vazgeçemeyeceği temel pozisyonlarından kaynaklanıyor. Zaten bu yüzden şimdiye kadar iki tarafça da kabul edilebilir bir orta yol bulunamadı. 
     Türk tarafının pozisyonu, bir ortaklık konseptine dayanıyor. Yani, yeni bir Kıbrıs kurulacak. Bunun iki kurucu unsuru - biri Türk, diğeri Rum - eşit egemenliğe sahip olacak. İki kurucu devlet bir ortaklık merkezinde toplanacak. Bir nevi Belçika’da olduğu gibi... 
     Rum tarafının pozisyonu ise, Kıbrıs’ta mevcut üniter yapısı içinde bazı değişiklikler yapılması ve iki bölgeye geniş özerkliğin verilmesidir. Rumlar "iki kurucu devletin egemenliği" kavramına karşı çıkıyor. Bu da Türk tarafınca, Rumların tüm ada üzerindeki h kimiyetlerini sürdürmek istedikleri şeklinde değerlendiriliyor. 
     
     KOFİ Annan’ın bir orta yol bulmak için ne gibi fikirler sunacağını ve bunların iki tarafça da kabule şayan sayılıp sayılmayacağını çok merak ediyoruz. 
     AB’nin aralık ayında Kıbrıs’ın üyeliği için karar vereceği dikkate alındığında, bir de "zaman faktörü" ortaya çıkıyor. Herkes, AB, ABD, BM "hızlı çözüm" için şimdi devrede. 
     Kofi Annan’ın giriştiği egzersizi de bu çerçevede görmek gerek. Ama belirttiğimiz gibi bu kez de misyonu - imk nsız olmasa bile - çok zor... 
     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
