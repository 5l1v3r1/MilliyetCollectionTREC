<DOC>
<DOCNO> 125368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sondun04.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta eşcinsellere ayrımcılık yasaklandı 
</HEADLINE>
<TEXT>

     New York eyaletinde eşcinsellere karşı ayrımcılık yapmayı yasaklayan yasa tasarısı, eyalet senatosunca kabul edildi. 
     Kısa adı SONDA olan yasa tasarısı, senatoda 26'ya karşı 34 oyla kabul edildi. Yasa tasarısı, temsilciler meclisinde de 2002 ocak ayında kabul edilmişti. New York Valisi George Pataki ise ''yasayı imzalamak için önüne gelmesini beklediğini'' söyledi. 
     Vali tarafından imzalandıktan 30 gün sonra yürürlüğe girecek olan yasayla, New York, eşcinsellere eşit haklar tanıyan 13. eyalet olacak. 
     Yeni yasa eşcinsellere iş, eğitim, kamu hizmeti ya da ev kiralama konularında ayırımcılık yapılmasını veya taciz edilmelerini yasaklıyor. 
     Yasanın geçmesi için lobi çalışmalarının günümüzden 31 yıl önce başladığı bildiriliyor. 
     Gözlemciler, son seçimlerde New Yorklu kadın ve erkek eşcinsellerin Vali Pataki'ye büyük destek verdiklerine dikkati çekiyorlar. 
     





</TEXT>
</DOC>
