<DOC>
<DOCNO> 108016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/spor/spo02.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem pişir hem ye 
</HEADLINE>
<TEXT>

Washington "Kendi pozisyonumu, kendim yaratıyorum. Nasıl gol atacağım" dedi 
     YUSUF DURSUN 

     FENERBAHÇE’NİN en çok gol atan oyuncusu olmasına rağmen ağır eleştiriler alan Washington, istediği gibi pas alamadığını söyledi. Brezilyalı futbolcu bir türlü istenen hücum organizasyonlarını yapamadıklarından yakınarak, "Kendi pozisyonumu, kendim yaratıyorum. Kanatlardan ortalar gelmiyor. Bu şartlarda nasıl gol atacağım. Kendi çabamla bir şeyler yapmaya çalışıyorum" diye konuştu. 
     ÜÇ deplasman maçından da golsüz ayrılan Washington, eleştirilerin ağırlığından da yakınarak sözlerini şöyle sürdürdü Mağlubiyetlerde hata bir kişide değil, bütün takımda aranmalı. Dünyanın her yerinde bu böyle. Türkiye’de de böyle olmalı. 7 puan kaybettik. Yer yerinden oynuyor. Daha ligin başındayız. Hiç kimse merak etmesin. Herşey güzel olacak. Elbette çıkışa geçeceğiz" 
     
Revivo yakarıyor      YUSUF KOBAL 

     FENERBAHÇE’NİN İsrailli yıldızı Revivo, pazar akşamı saat 17.00’den itibaren evine kapanarak "dua" etmeye başladı. Musevi dininin gereği 18 saat boyunca hiç birşey yemeden ibadet etmek zorunda olan Revivo, dünkü çalışmaya da katılmadı. Yılda bir kez uyguladıkları oruç ve şükran gününü evinde, televizyon bile seyretmeden geçiren, dünya ile ilişkisini kesip telefonlara bile çıkmayan yıldız futbolcu, Fenerbahçe ve kendisi için Tanrı’dan başarı istedi. 
     
     Yanal’dan mesaj var 
     GENÇLERBİRLİĞİ teknik direktörü Ersun Yanal, futbolcunun oynatılarak form tutulacağını belirterek, Ortega ve Yusuf’u oynatmayan Lorant’ı eleştirdi. Yanal, "Hoca ile futbolcu arasında mutlaka sevgi - saygı olmalı. Johnson örneğindeki gibi formda bir futbolcuyu köreltmek her hoca için en büyük hatadır. Ortega’yı, tıpkı Yusuf gibi kenarda oturtmak da marifet olmaz" dedi. 
     
     Ogün şoku 
     FENERBAHÇE’NİN dün akşamki idmanında bel spazmı geçiren kaptan Ogün idmanı yarıda bıraktı. MR’ı çekilen ve tedavisine başlanan tecrübeli futbolcunun AIK Solno maçında forma giymesinin zor olduğu belirtildi. Sağ arka adalesinde çekme olan Ortega ise antrenmana katılmadı. Arjantinli yıldız hakkındaki karar için son güne kadar beklenecek. 
     
Güldüren Amerika’da      FENERBAHÇE’NİN, sezon başında Gençlerbirliği’nden transfer ettiği İsmail Güldüren, sağ dizine yapılacak osteotomi ve menisküs nakli ameliyatları için ABD’ye gitti. Ameliyatın ardından Pittsburg’da bir süre rehabilitasyon görecek olan Sarı - Lacivertli futbolcunun yeniden sahalara dönüşünün ameliyat ve tedavi sürecinde belli olacağı kaydedildi. 
     
     



 SPOR 

























</TEXT>
</DOC>
