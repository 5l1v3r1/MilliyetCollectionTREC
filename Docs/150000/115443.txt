<DOC>
<DOCNO> 115443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sondun15.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalılar ikinci kez sandık başında... 
</HEADLINE>
<TEXT>

     Brezilya'da halk, devlet başkanlığı seçiminin ikinci turu için sandık başına gidiyor. 
     Yerel saatle 08.00'de TSİ 13.00 başlayan seçimde, 115 milyon seçmenin oy kullanması bekleniyor. Oy verme işlemi, yerel saatle 17.00'de TSİ 22.00 sona erecek. 
     Kamuoyu yoklamaları, ilk turda oyların yüzde 46,4'ünü alan İşçi Partisi'nin adayı eski işçi sendikası lideri Luiz Inacio Lula da Silva'nın 57 seçimi kazanacağını gösteriyor. ''Lula'' diye anılan Da Silva'nın yaklaşık yüzde 66 oranında oy alması bekleniyor. 
     Da Silva'nın rakibi Brezilya Sosyal Demokrat Partisi adayı Jose Serra'nın da yaklaşık yüzde 34 oranında oy alacağı tahmin ediliyor. Serra ilk turda, oyların yüzde 23,2'sini almıştı. 
     Bugünkü seçimde, ilk turda hiçbir adayın gerekli çoğunluğu sağlayamadığı 14 eyaletin valileri de belirlenecek. 
     Seçimde, bilgisayarlı oy sandığı kullanılacak. Amazon ormanının bulunduğu ülkede, ormanlık alanlarda elektronik oy sandıkları için jeneratör ve akülerden yararlanılacak. 
     





</TEXT>
</DOC>
