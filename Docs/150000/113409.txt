<DOC>
<DOCNO> 113409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/yasam/yas05.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine FRP cinayeti 
</HEADLINE>
<TEXT>

ABD’de bir genç kız, birlikte FRP oynadıkları sevgilisine Babamı öldür’ dedi. Delikanlı da oyundaki kılıcı kapıp, emri’ yerine getirdi 
     DIŞ HABERLER SERVİSİ 

     ABD’de babasını sevgilisine öldürten 20 yaşındaki Clara Jane Schwartz’ın ilham kaynağı, Fantasy Role Playing FRP oyunu çıktı. 
     ABD basınına göre, Clara kendisini taciz ettiğini öne sürdüğü babası Robert’i öldürmeye, bir FRP oyunu sırasında karar verdi. Clara Kaos Lordu’ kimliğiyle Underworld’ Yeraltı isimli bir FRP oyununu oynarken, rol icabı’ oyundaki babasını öldürmesi için bir kiralık katille anlaştı. Bu suikastçiyi, Clara’nın gerçek hayattaki sevgilisi Patrick House canlandırıyordu. Oyun sona erdikten sonra Clara, Patrick’ten gerçek babasını da öldürmesini istedi. 
     
     Biri reddedince... 
     Patrick bu isteği reddedince, Clara’yla arası bozuldu ve sevgililer ayrıldı. Clara da cinayeti’, yeni erkek arkadaşı Kyle Hulbert’e teklif etti. Clara’ya aşık Kyle teklifi düşünmeden kabul etti ve FRP oyunlarında aksesuvar olarak da kullandığı kılıçla geçtiğimiz aralık ayında baba Schwarts’ı evinde öldürdü. 
     Clara’nın büyük olasılıkla 48 yıl hapis cezasına çarptırılacağı belirtilirken, Clara’nın biyofizikçi babası Robert Schwartz’ı 60 santim uzunluğunda bir kılıçla öldüren Kyle Hulbert’i ise ömür boyu hapis cezası bekliyor. 
     



 YAŞAM 

















</TEXT>
</DOC>
