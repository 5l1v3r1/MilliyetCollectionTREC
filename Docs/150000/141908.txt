<DOC>
<DOCNO> 141908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/guncel/gun12.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da ulaşıma 50 zam 
</HEADLINE>
<TEXT>

İstanbul’da otobüs, tünel, tramvay ve metro ücretlerine yüksek oranda zam geldi. İETT otobüslerinde tam bilet 1 milyon lira oldu 
     İSTANBUL Milliyet 

     İstanbul’da otobüs, tünel, tramvay ve metro yolcu taşıma ücretlerine, bugünden geçerli olmak üzere yüzde 50’ye varan oranlarda zam yapıldı. Metro, tramvay, İETT ve belediye otobüslerinde tam abonman bileti 1 milyon, indirimli bilet 650 bin, tam akbil 900 bin, indirimli akbil de 550 bin lira oldu. Tam ve indirimli, günlük, haftalık ve aylık kartlar, bugünden itibaren yeni tarife bedelleri üzerinden satışa sunulacak. Yolcuların elinde bulunan eski biletler, 16 Mart Pazar gününe kadar geçerli olacak. 
     
     Akbil 900 bin lira 
     Yeni tarife ile, akbille sivil yolcu taşıma ücreti 650.000 liradan 900.000 liraya, indirimli yolcu taşıma ücreti 400 bin liradan 550.000 liraya, abonman bileti sivil yolcuda 750.000 liradan 1.000.000 liraya, indirimli yolcuda 500.000 liradan 650.000 liraya yükseltildi. Metro ve tramvayda jeton 750.000 liradan 1.000.000 liraya, tam akbil 600.000 liradan 900.000 liraya, indirimli yolcu taşıma ücreti 375.000 liradan, 550.000 liraya çıkartıldı. 
     Aylık kartta, sivil mavi akbil 40.000.000 liradan 60.000.000 liraya, indirimli mavi akbil 20.000.000 liradan 30.000.000 liraya, 15 günlük mavi akbilde sivil yolcu taşıma ücreti 22.000.000 liradan 35.000.000 liraya, indirimli yolcu taşıma ücreti 12.000.000 liradan 18.000.000 liraya yükseldi. 1 haftalık mavi akbilde sivil yolcu taşıma ücreti 12.000.000 liradan 20.000.000 liraya, indirimli yolcu taşıma ücreti 7.500.000 liradan 10.000.000 liraya çıkartıldı. 
     500 bin lira olan tünel ve tramvay yolcu taşıma ücreti ise 650.000 lira oldu. 
     
     



 GÜNCEL 

















</TEXT>
</DOC>
