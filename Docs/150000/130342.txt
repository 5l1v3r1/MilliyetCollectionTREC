<DOC>
<DOCNO> 130342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun13.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BM denetçiledinin çalışmaları sürüyor... 
</HEADLINE>
<TEXT>

     BM denetçilerinin, Irak'ta kitle imha silahı bulunup bulunmadığını belirlemek için çalışmalarını bugün de sürdürdüğü bildirildi. 
     Irak Enformasyon Bakanlığı'nın basın merkezinden yapılan açıklamaya göre, kimya uzmanlarından oluşan bir ekip, Bağdat'ın Zaferaniye mahallesindeki bir plastik fabrikasına gitti. 
     Biyologlardan oluşan bir ekibin, Bağdat'taki eczacılık ve tıp fakültelerinde inceleme yaptığı belirtilen açıklamada, nerede olduğu belirtilmeyen Irak Hava Kuvvetleri'ne ait bir deponun da incelendiği kaydedildi. 
     Bir ekibin Basra'daki bir tesiste inceleme yaptığı bildirilen açıklamaya göre, diğer bir ekip de Bağdat'ın batısındaki Faluya'daki El Mutasam şirketine ait bir tesisi denetliyor. Bugünkü denetlemelerde Musul yakınlarındaki bir tesis de inceleniyor. 
     BM uzmanları, 4 yıllık aranın ardından 27 Kasım'da yeniden Irak'taki tesislerde denetimlere başlamıştı. 
     





</TEXT>
</DOC>
