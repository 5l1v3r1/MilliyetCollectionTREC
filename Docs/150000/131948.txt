<DOC>
<DOCNO> 131948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/yazar/sazak.html </URL>
<DATE> 2003/01/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Diplomasi 
</HEADLINE>
<TEXT>

     Kissinger’ın bu değerlendirmeyi yaptığı 1990’lar ortasında eski Sovyetler süper güç’ olarak dünya sahnesinden çekilmiş, Körfez Savaşı Irak’ın Kuveyt’ten çıkartılmasıyla son bulmuş ve Başkan Bush’un yeni dünya düzeni’ yerleşmeye başlamıştı. 
     11 Eylül 2001’de ABD’yi kendi evinde vuran terörist eylem’e kadar, bu yeni güç dengesinin işleyeceğinden kuşku duyulmuyordu. ABD, 21’inci yüzyıla doğru küresel egemenliğini ilan etmişti ve uluslararası alanda kendisini dengeleyecek başka bir devlet bulunmuyordu. Bu dengesizlik, görünmeyen düşman’ı yarattı ve asimetrik savaş’ın miladı sayılan 11 Eylül günü, ABD, kıyamet’i yaşadı. 
     Bush yönetimi kıyamet günü’nden bu yana, güvenlik politikaları’nı öne çıkararak, Afganistan’dan Irak’a sarsılan dünya egemenliği’ni onarmaya çalışıyor. Hukuku çiğneme pahasına, yeni bir strateji inşa ediyor. 
     Askeri seçenekler, diplomasi’nin önüne geçti. ABD’nin hedefi Irak. Silah denetçileri Bağdat’ta. Sona yaklaşılıyor. 27 Ocak’ta BM’ye sunulacak rapor, Bush’un Körfez’deki Amerikan birliklerine vereceği emri’ netleştirecek. 
     ABD Genelkurmay Başkanı Myers’ın meslektaşı Orgeneral Özkök’le yapacağı temaslar önem kazandı. Kuşkusuz son kararı askerler değil, Gül hükümeti ve TBMM verecek. 
     ABD’nin Türkiye’de konuşlandırmak istediği asker sayısı, Kuzey Irak koridorundan geçiş izni ve savaşın süresiyle ilgili tahminlerde de dolduruşa gelmemek’ gerekiyor. 
     Vietnam savaşı unutulmasın. Ankara’yı ikna etmek için kuzeyden cephe açarsanız, 15 bin özel birlikle savaş birkaç haftada son bulur’ sözlerinin ne ölçüde inandırıcı olabileceğini anlamak için ABD’nin Vietnam’da sürüklendiği acıklı durum’u anımsamak yeter. 
     Henry Kissinger’ın Diplomasi’ yapıtından aktaralım 
     Kennedy başkanlığı aldığında Vietnam’daki Amerikalı askeri personel sayısı 900’e yakındı. 1963’te Kennedy öldürüldüğünde 16.263 oldu. 
     Savunma Bakan Yardımcılığı’na vekalet eden William Bundy’nin tahminine göre, 40 bin kişilik bir savaş birliğinin, Genelkurmay’ın fikrine göre olayları kontrol etme şansı yüzde 70’ti. Olayları durdurma, Amerika’nın küresel saygınlığını tehlikeye sokarken, çöküntüyü yalnızca erteleyecekti.’ 
     ABD sözcüleri Kuzey Vietnam’ı haritadan silmeye, hükümetleri değiştirmeye çalışmıyoruz’ deseler de inandırıcı olamadılar. 
     Olası sonuçları ne olursa olsun, 40 yıl sonra Irak’ta düştükleri durum da benzer değil mi 
     
     







Öğretmenim Mori...’ 


Bitmeyen düşler 


Annan belgesi Türkiye’yi sıfırla çarpıyor 


Ankara, ABD’ye havet’ derken... 


Karen Fogg’dan şüphelenseydiniz... 


Diplomasi 


Çiçeklerle başa çıkamaz kimi kadınlar 


Dünyada Amerikan tehdidine tepki var 


Kira geliri olan bu ay beyanname ve vergi verecek 


</TEXT>
</DOC>
