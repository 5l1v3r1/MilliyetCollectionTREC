<DOC>
<DOCNO> 132061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur29.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt seçimlerinde son söz Tayyip Erdoğan'ın.. 
</HEADLINE>
<TEXT>

     AK Parti'nin seçim işlerinden sorumlu Genel Başkan Yardımcısı Necati Çetinkaya ile AK Parti İstanbul Milletvekili Hayati Yazıcı, Yüksek Seçim Kurulu YSK Başkanı Tufan Algan'ı ziyaret etti. 
     Algan'ın makamında yaklaşık yarım saat süren görüşmenin ardından Çetinkaya, gazetecilere açıklama yaptı. 
     Çetinkaya, kendisinin Algan ile okul arkadaşı, Hayati Yazıcı'nın da Algan'ın eski dostu olduğunu belirterek, nezaket ziyaretinde bulunduklarını söyledi. 
     Görüşmede Siirt seçiminin gündeme gelmediğini ifade eden Çetinkaya, bu konuların YSK Başkanı ile nezaketen de olsa konuşulamayacağını kaydetti. 
     AK Parti Genel Başkanı Recep Tayyip Erdoğan'ın Siirt seçimlerinde aday olup olmayacağının sorulması üzerine Çetinkaya, ''O, sayın Genel Başkanımız'ın kişisel kararıdır. Ona biz müdahale edemeyiz'' dedi. 
     Çetinkaya, bir başka soruyu yanıtlarken de, şu ana kadar 3 Kasım'daki milletvekili listelerinden istifa olup olmadığının da söylenemeyeceğini ifade etti. Çetinkaya, ''Erdoğan'ın ne zaman aday olacağının zaman içinde görüleceğini'' söyledi. 
     





</TEXT>
</DOC>
