<DOC>
<DOCNO> 110734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sondun05.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna 44 yaşından sonra bale öğreniyor 
</HEADLINE>
<TEXT>

     Şarkıcı Madonna, yazarlık, yönetmenlik, müzisyen ve oyunculuğun yanına ''balerin'' sıfatını da eklemeye hazırlanıyor. Ünlü şarkıcı, bir Broadway müzikalinde sergilemek üzere, 44 yaşında bale öğrenmeye başladı. 
     Internetteki ''imdb'' sitesinin haberine göre, ''on parmağında on marifet'' olan Madonna, New York'ta sahnelenecek şov için kolları sıvadı. 
     Şovda balerin rolünü üstlenecek Madonna, 2001 yılındaki dünya turunun koreografından bale dersi almaya başladı. Gösterinin Kasım'da sahnelenecek olması dolayısıyla bale derslerine ağırlık veren 2 çocuk annesi şarkıcı, formda görünmek için de büyük çaba harcıyor. 
     Madonna'nın rol aldığı ve eşi Guy Ritchie'nin yönettiği ''Swept Away'' adlı film, geçen hafta ABD sinemalarında gösterime girdi. Sanatçı, yeni James Bond filmi için hazırladığı ''If You could Read My Mind'' adlı parça için de stüdyo çalışmalarını sürdürüyor. 
     





</TEXT>
</DOC>
