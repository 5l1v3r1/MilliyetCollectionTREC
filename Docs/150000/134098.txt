<DOC>
<DOCNO> 134098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/soneko22.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz hesapları arttı... 
</HEADLINE>
<TEXT>

     Bankalardaki toplam döviz mevduat hesapları, bir haftalık dönemde 217 milyon dolar artarak, 17 Ocak 2003 itibariyle 62 milyar 752 milyon dolara çıktı. 
     Merkez Bankası'nın geçici verilerine göre, 10 Ocak'da toplam döviz mevduat hesapları 62 milyar 5 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 150 milyon dolar artarak, 48 milyar 463 milyon dolara çıktı. 
     Yurtiçi döviz tevdiat hesapları DTH toplamı da 84 milyon dolar artarak, 46 milyar 672 milyon dolar oldu. Yurtdışı DTH ise 66 milyon dolar artarak, 1 milyar 791 milyon dolara çıktı. 
     Bankalararası interbankta döviz tevdiat hesapları ise 86 milyon dolar artarak, 616 milyon dolar olarak gerçekleşti. 
     17-24 Ocak 2003 tarihleri arasında kredi mektuplu DTH ve süper döviz hesapları ise 235 milyon dolar artarak, 14 milyar 524 milyon dolara çıktı. 
     





</TEXT>
</DOC>
