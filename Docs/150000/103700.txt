<DOC>
<DOCNO> 103700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas02.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz caretta dolacak 
</HEADLINE>
<TEXT>

Yumurtaları kıran minik Caretta carettalar denize koşarken, yönünü şaşıranlara gönüllü üniversiteliler yol gösteriyor... 
     ERDOĞAN CANKUŞ DHA 

     Nesli tükenme tehlikesi altında olduğu için koruma altına alınan Caretta caretta kaplumbağalarının, Fethiye Çalış plajına bıraktığı yumurtalar birer ikişer kırılıyor. Ve denize doğru bir koşudur başlıyor. 
     Pamukkale, Dokuz Eylül ve Viyana üniversitelerinden 12 gönüllü öğrencinin 24 saat nöbet tuttuğu 115 yuvada hareket başladı. 
     
Aman yolu şaşırma      Her yuvadaki 45 - 80 yumurta peş peşe kırılırken, içinden çıkıp hızla denize ulaşmaya çalışan yavrular, ilginç bir görüntü yarattı. Bazı yavrular deniz yerine yanılıp ters yöne gidince, gönüllü öğrenciler müdahale etti. Sahilde bir şölene tanık olduklarını söyleyen gönüllülerin sorumlusu Emine Dinç, "Belediyenin yaptığı ışık düzenlemesiyle yavrular rahatça denize ulaşıyor ama kimileri şaşırıyor" dedi. 
     
Verimli bir sezon oldu      Bu yıl 17 kumsaldaki kaplumbağaları izlediğini belirten Pamukkale Üniversitesi Fen Edebiyat Fakültesi Öğretim Üyesi Yrd. Doç. Dr. Yakup Kaska da şunları söyledi "Yavrulama açısından çok verimli bir sezon oldu. 20 Eylül’e kadar yavru çıkışı sürecek. Ege ve Akdeniz’de bilinçlendirme çalışmaları ve belediye desteği meyvelerini veriyor." 
     



 YAŞAM 




















</TEXT>
</DOC>
