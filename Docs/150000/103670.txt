<DOC>
<DOCNO> 103670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/siyaset/siy02.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar, DYP’ye göz kırpıyor 
</HEADLINE>
<TEXT>

DYP - DTP ittifak trafiği hızlanırken Mehmet Ali Bayar, "Doğru Yol ile aynı kökten geliyoruz. Merkezin yeniden inşası faydalı olur" dedi 
     AYDIN HASAN Ankara 

     Kemal Derviş’in CHP’ye geçme kararı almadığı günlerde YTP ile seçimde ittifak planı yapan DTP, yüzünü DYP’ye döndü. Her iki parti arasında görüşmeler sürerken DTP Genel Başkanı Mehmet Ali Bayar, "DYP ile aynı kökten geliyoruz. Merkezin yeniden inşası faydalı olur" dedi. 
     Küskünlerin geri dönmesi ve merkez sağdaki bütünleşmenin DYP çatısı altında olması çağrısında bulunan DYP Genel Başkanı Çiller, DTP ile ittifakı sağlama konusunda, Genel Sekreter Ali Şevki Erek’i görevlendirdi. Erek, Bayar’a, Çiller’in "önce liste ittifakı yapalım, sonra bütünleşmeyi sağlayalım" önerisini götürdü. Bayar, öneriyi değerlendirmeye alırken, toplantılar Çiller’in siyasi danışmanı Aydın Menderes’in Oran’daki evinde gerçekleştiriliyor. Bayar ve Erek’in dün Menderes’in evinde bir araya geldikleri belirtildi. CNN Türk’ün sorularını yanıtlayan Bayar, DTP’nin DYP’nin içinden çıkıp kök salan bir parti olduğunu belirterek, seçimde ittifak sinyali verdi. DYP ile aynı kökten geldiklerini vurgulayan Bayar, merkez sağın yeniden inşa edilmesi gerektiğini söyledi. 
     



 SİYASET 


















</TEXT>
</DOC>
