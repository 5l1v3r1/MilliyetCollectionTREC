<DOC>
<DOCNO> 115209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yasam/yas03.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Salaklığın tarihi yazıldı 
</HEADLINE>
<TEXT>

Akılsızca hareket edenlerin düştüğü trajikomik durumları anlatan Salaklığın Tarihi’ kitabında ünlü isimler de yer alıyor 
     BOB Fenster’in Aykırı Yayınları’ndan piyasaya çıkan kitabında "Salaklığın Tarihi" anlatılıyor. Akılsızca atılan bir adımın insanın hayatına mal olabileceğini anlatan kitapta Fransa’da gömleğindeki lekeyi çıkarmak için çamaşır makinesine bir bardak da benzin koyan adamın evini havaya uçurması gibi pek çok ilginç örnek yer alıyor. Örneklerden bazıları şöyle 
     
     Eldiven takıyordu ama 
     BİR inşaat işçisi Arkansas’taki marketi soyduktan kısa süre sonra yakalandı. Çünkü soygun sırasında önünde ismi yazılı bir şapka takmıştı. 
     Florida’da bir başka soyguncu ise parmak izlerinden yakalanınca şaşırdı. Çünkü her soygunda eldiven giymeye özen göstermişti, fakat yarım parmaklı golf eldiveni kullanıyordu. 
     
     Ünlülerin salaklıkları 
     1840’ta ABD başkanlığına seçilen William Henry Harrison, çok soğuk bir günde Washington’da açık havada düzenlenen törende şapka ve palto giymeyi reddetti. Sonra dra zatürre oldu. Başkan bir ay görev yaptıktan sonra öldü. 
     Brooke Shields, sigara hakkında görüşlerini açıklarken, "Sigara içmek öldürür. Öldüğünüzde hayatınızın önemli bir bölümünü kaybedersiniz" dedi. 
     
     Clinton’ın fermuarına mühür 
     MADAM Tussaud balmumu müzesini ziyaret edenler şaka olsun diye Clinton’ın heykelinin pantolonunun fermuarını açıp duruyordu. Müze yetkilileri çareyi fermuarı mühürlemekte buldu. 
     Oyun yazarı Tennessee Williams, 71 yaşında burun spreyi sıkmak için başını arkaya yatırdığında, ağzına düşen sprey kapağı boğazına takıldı ve öldü. 
     
     



 YAŞAM 
















</TEXT>
</DOC>
