<DOC>
<DOCNO> 119707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun12.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna'da Türkiye'ye seks ticareti yapan şebekeye darbe 
</HEADLINE>
<TEXT>

     - Ukrayna'da, yabancı ülkelere seks ticareti için kadın gönderen 5 fuhuş şebekesi çökertildi. 
     İçişleri Bakanlığı'ndan yapılan açıklamada, polisin son bir ay içinde başkent Kiev'de düzenlediği operasyonlarda, İspanya, İtalya, Almanya ve Türkiye'ye kadın gönderen suç şebekelerini çökerttiği belirtildi. 
     Açıklamada, şebekelerin gazetelere ilan vererek yabancı ülkelerde çalışmak üzere çocuk bakıcısı, garson ve hizmetçi aradıkları, ilanlara başvuran kadınların gönderildikleri ülkelerde fahişelik yapmaya zorlandıkları kaydedildi. 
     Açıklamada, operasyonlarda kaç kişinin gözaltına alındığıysa belirtilmedi. 
     1991 yılında Sovyetler Birliği'nin yıkılmasının ardından ekonomik kriz içine giren Ukrayna'da, binlerce kadın yabancı ülkelere giderek fuhuş sektöründe çalışıyor. 
     





</TEXT>
</DOC>
