<DOC>
<DOCNO> 126274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/guncel/gun10.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ve Mumcu düğmeye basıyor 
</HEADLINE>
<TEXT>

     BAHAR ATAKAN Ankara 

     Milli Eğitim Bakanı Erkan Mumcu’nun, YÖK Başkanı Kemal Gürüz ve 77 rektörün imzasıyla yayınlanan "başkaldırı" niteliğindeki bildiriden bir gün önce haberi olmasına karşın önüne geçemediği öğrenildi. Rektörler Komitesi’nin bildirisinden iki gün sonra biraraya gelen Başbakan Abdullah Gül ile Mumcu, yükseköğretimi "acilen" özerk, demokratik, özgürlükçü yapıya kavuşturmak üzere harekete geçmeyi kararlaştırdı. 
     Görüşmede, "süratle" 2547 sayılı Yüksek Öğretim Kanunu’ndaki antidemokratik ve güncelliğini yitiren ifadeleri düzenlenme kararı alındığı öğrenildi. Köklü reformlardan üniversitelerin de nasibini alacağını söyleyen Gül’ün de onayıyla yükseköğretimin "acilen" özerk, katılımcı, demokratik, özgürlükçü yapıya kavuşturulması için harekete geçilmesi kararlaştırıldı. Üniversitelerle yapılacak görüşmelerle sürecin hızlandırılması planlandı. 
     



 GÜNCEL 

















</TEXT>
</DOC>
