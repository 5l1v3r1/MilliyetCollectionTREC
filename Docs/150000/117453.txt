<DOC>
<DOCNO> 117453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/ekonomi/eko02.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nokia oyuna daldı 
</HEADLINE>
<TEXT>

Cep telefonu üreticisi Nokia, telefon olarak da kullanılabilen mobil oyun konsolu geliştirdi. Firma, cihaz için kendisi de oyun üretecek 
     ŞÜKRÜ ANDAÇ Münih 

     Cep telefonu üreticisi Nokia, 6 milyar dolarlık oyun pazarına girdi. Şirket bu pazara N - Gage adıyla şubatta piyasaya çıkaracağı mobil oyun konsolu ile adım atacak. Yeni ürün hem cep telefonu hem de oyun konsolu olarak kullanılabiliyor. Nokia henüz ürün piyasaya çıkmadan, oyun devlerinden Sega ile anlaşma imzaladı. Başlangıçta Sega’nın üreteceği oyunları kullanacaklarını belirten Nokia Başkan Yardımcısı Anssi Vanjoki, diğer büyük oyun üreticileri ile de anlaşacaklarını söyledi. 
     Vanjoki, yeni geliştirilen cihaz üzerinde önde gelen üretecilerin oyunlarının kullanılacağını, ancak Nokia’nın da oyun tasarımı için çalışma başlattığını söyledi. 
     
     Yüzlerce oyun seçeneği 
     Şubatta piyasaya çıkacak olan N - Gage’e takılabilen hazıfa kartları SD kart sayesinde kullanıcı sadece bu telefon üzerinde yüklü oyunları oynamakla kalmıyor. Kullanıcı, SD kartın hafıza boyutuna göre birkaç oyunla sınırlı kalmadan, yüzlerce oyunu kartın içerisinde saklayıp, oyunları istediği an oynayabiliyor. 
     
El fenerli cep geliyor      Nokia, Münih’te düzenlenen Mobil İnternet Konferansı’nda şubat ayında piyasaya çıkaracağı altı yeni telefonunun da tanıtımını yaptı. Tanıtılan beş üründe standart olarak MMS Mutimedya mesaj , renkli ekran ve oyun oynanmasını sağlayan Java teknolojisi var. Yeni ürünlerden Nokia 6800, katlanabilir klavyesiyle kolay metin yazılmasını sağlıyor ve bilgisayara metin aktarabiliyor. Nokia 5100 ise suya ve darbeye dayanıklı yapısının yanı sıra, oldukça güçlü ışık saçan bir de el fenerine sahip. Nokia ayrıca, CIF kamerasıyla fashion’ kategorisinde yer alan Nokia 7250, dünyanın en küçük ve hafif telefonu olarak adlandırdığı Nokia 6100, titanyum kaplamalı Nokia 8910i ve ilk kez cep telefonu kullanacak olanlara yönelik, yaklaşık 100 dolar fiyatla piyasaya çıkaracağı Nokia 2100’ın da tanıtımını yaptı. 
     
MMS’le gözlem yaptıracak      Nokia’nın cep telefonları dışında tanıttığı diğer bir ürün de mobil gözlem kamerası oldu. Yeni ürün, kullanıcılara uzaklarında bulunan bilgi ve görüntüleri MMS Multimedya mesaj ile elde etme imk nı sağlıyor. Çeşitli yerlere kolaylıkla yerleştirilebilen ürün üzerinde bir GSM hattı bulunuyor. Gözlem kamerası, karşı taraftan bir kısa mesaj SMS aldığında, ortamı görüntüleyerek, mesajda bildirilen e - mail adresine ya da cep telefonu numarasına görüntüyü anında MMS olarak gönderiyor. Yeni ürün ayrıca görüntü aldığı ortamın sıcaklığını da karşı tarafa bildirebiliyor. 
     



 EKONOMİ 


















</TEXT>
</DOC>
