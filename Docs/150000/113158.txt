<DOC>
<DOCNO> 113158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun04.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantana’ya dikkat 
</HEADLINE>
<TEXT>

Yankesicilik, kapkaççılık derken, İstanbul’daki suç tanımlarına bir yenisi daha eklendi. Sahte kavga çıkartarak dikkat çeken tantanacılar’, ayırmak isteyenleri soyup soğana çeviriyor... 
     M. AKİF ERDEM İstanbul 

     Şişli’de zorla adam kaçıran ve "tantanacılık" adı verilen yöntemle hırsızlık yaptıkları iddia edilen 3 kişi yakalandı. 
     Çorum’dan kaçarak geldiği İstanbul’da kağıt toplayarak geçinen Serkan Cıbık’ın kaçırılarak dövülmesine ilişkin başlatılan çalışmalarda, Cıbık’ı "tantanacılık" yöntemiyle kavga eder görüntüsü vererek, ayırmaya kalkan kişinin cebindeki parayı çalma zorla hırsızlığa teşvik ettikleri belirlenen Engin Börü ile arkadaşları Erdoğan Ağgez, Sedat Sanır ve R.B. 13 , Asayiş Büro Amirliği ekiplerince gözaltına alındı. 9 ayrı hırsızlık ve 2 kez meskun mahalde ateş etmek suçlarından sabıkalı olduğu anlaşılan Börü’nün, tantanacılık’ yöntemiyle hırsızlık yapmak üzere oluşturduğu şebekesini büyütmek için eleman bulmaya çalıştığı belirlendi. 
     
     Çete’den yargılanacaklar 
     Kuştepe’de yapılan operasyonda yakalanan 3 kişinin evinde, 1 adet 9 mm çaplı Browning tabanca, 2 adet 9 mm çaplı MKE fişek ile 3 adet 9 mm çaplı MKE kovan, 1 adet ahşap tabanca kabzası bulundu. Börü, Ağgez ve Sanır hakkında, cürüm işlemek için çete kurmak ve bu amaçla adam kaçırmak, zorla alıkoymak, silahla gasp, darp ve silahla ateş etmek suçlarından işlem yapılacağı öğrenildi. 
     
     Hırsızlığa zorladılar’ 
     Yaşı 15’ten küçük olduğu için R.B.’nin Çocuk Şube Müdürlüğü’ne teslim edildiğini belirten polis yetkilileri, aynı şebeke üyesi Vedat’ adlı kişinin de yakalanmasına çalışıldığını kaydetti. Çetenin darp ederek hırsızlığa zorladığı Cıbık, "Silah zoruyla kaçırıp, hırsızlık yapmam için beni zorladılar. Hastaneye gittim. Hastanede darp edildiğim anlaşılınca polise başvurdum" dedi. 
     



 GÜNCEL 























</TEXT>
</DOC>
