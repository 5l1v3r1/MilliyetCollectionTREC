<DOC>
<DOCNO> 149512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun03.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta kaçırılan Malezyalı 3 gazeteci serbest... 
</HEADLINE>
<TEXT>

     Irak'ın başkenti Bağdat'ta kaçırılan 3 Malezyalı gazetecinin serbest bırakıldığı bildirildi. 
     Malezya hükümeti yetkilileri, bu sabah Sheraton Oteli'nden bir hastaneye giderken kaçırılan ve birkaç saat sonra serbest bırakılan gazetecilerin hastanede muayenelerinin yapıldığını ve durumlarının iyi olduğunu bildirdi. 
     Malezya hükümeti, ''Irak işgalini büyük ölçüde başarmış görünen'' ABD'ye yaptığı çağrıyla Irak'ta asayişin süratle sağlanmasını istedi. 
     Bağdat'ta kimliği belirsiz kişiler 2 Malezyalı hekimi de yaralamış, Malezyalı gruba tercümanlık yapan Iraklı'yı öldürmüştü. 
     Malezya Başbakanı Mahathir Muhammed, 2 aylık tatilde olduğundan kendisine vekalet eden Abdullah Ahmed Bedevi, medya mensuplarının serbest bırakılması için temasların sürdüğünü bildirmişti. 
     Irak'taki savaşın naklinde Batı medyasının önyargılı olabileceği göz önüne alınarak, Malezya'dan Irak'a 30 gazeteci gönderildi. 
     





</TEXT>
</DOC>
