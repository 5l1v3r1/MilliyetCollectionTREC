<DOC>
<DOCNO> 130794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo08.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta oyuncuların hırsı gözlerden kaçmadı... 
</HEADLINE>
<TEXT>

     Beşiktaş, ikinci yarı hazırlıklarını bugün yaptığı antrenmanla sürdürdü. 
     Siyah-beyazlılar, kamp yaptıkları Antalya'nın Aksu beldesindeki Topkapı Palace otelinin sahasında, teknik direktör Mircea Lucescu yönetiminde gerçekleştirdikleri antrenmanda, kondisyon çalışmasının ardından çift kale maç yaptılar. Antrenman maçı sırasında Rumen teknik adam futbolcularından sürekli şut atmalarını isterken, futbolcuların da son derece hırslı olduğu gözlendi. 
     Sakatlıkları süren futbolculardan Sergen, Cordoba, Yasin Sülün ve Ahmet Yıldırım fizyoterapist eşliğinde çalıştıktan sonra idmanı bırakırken, Bayram ise otelde tedavisini sürdürdü. 
     Beşiktaş bu akşam yapacağı antrenmanla ikinci yarı hazırlıklarına devam edecek. 
     





</TEXT>
</DOC>
