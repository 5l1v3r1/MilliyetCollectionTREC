<DOC>
<DOCNO> 134247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yazar/pulur.html </URL>
<DATE> 2003/01/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şizofrenik bir yazı... 
</HEADLINE>
<TEXT>

     O yılın, aralık ayının yirmi beşinci günü Çadır Köşkü’nde Padişah Sultan Reşat’ın bir ziyafeti var, davetiyenin arkasındaki "mönü"de, ziyafette neler yenileceği yazılı 
     "Bezelye çorbası, kalıpta soğuk hindi, terbiyeli ıspanak kökü, pisi balığı filatosu, çerkeztavuğu, bademli börek, zeytinyağlı lahana dolması, amberb pilavı, yemişli pasta..." 
     Tevfik Fikret o sofranın, o sofraların davetlilerine, davet sahiplerine isyan eder 
     "Yiyin efendiler yiyin... Bu han - ı iştiha sizin 
     Doyunca, tıksırınca, çatlayıncaya kadar yiyin." 
     
     YIL 1921. 
     Anadolu’da Milli Mücadele başlamış, Kurtuluş Savaşı’nın ortalarına gelinmiştir. Fransa, Türklerin, Anadolu’da ulusal devlet kuracaklarını anlar, Ankara’ya bir heyet yollar. Heyetin başında ünlü devlet adamı Franclin Bouillon vardır, Ankara hükümetinin Dışişleri Bakanı da Yusuf Kemal Tengirşenk’tir. 
     Dışişleri Bakanı, Fransız heyetine, doğru dürüst bir ziyafet vermek ister ama, nerede 
     Ne yemek takımı vardır, ne oturma takımı, Ankara yokluk içindedir, Tengirşenk, Mustafa Kemal Paşa’dan yardım ister. 
     Acaba, İstanbul’dan Anadolu’ya silah, cephane kaçıran "Kuvayı Milliyeciler" devletin şanına yakışır, tabak, çanak, çatal, bıçak, kaşık, bardak sürahiyi Ankara’ya getiremezler mi 
     
     ATATÜRK, "Hariciye Vekili"ni gülümseyerek dinler ve der ki 
     "Onlar bizim halimizi bizden iyi biliyorlar, zaten onları ayağımıza getiren, bu yokluk içinde başardıklarımız... Askerin silahında mermi, ayağında çarığın olmadığı, milletvekilinin tek kap karavana yediği bir harekatın Hariciye Vekili, sofrada kristal kadehler içinde şampanya ikram ederse, mucizenin sihri kalmaz. Sen, neyin içinde neyi yiyorsan adama da onu ikram et " 
     
     YIL 2003. 
     Davos’ta Türkiye’yi Tanıtım Gecesi... 
     Hangi Türkiye’yi tanıtacaklar 
     Borç içinde el açmadık kapı bırakmayan, topladığı vergiler aldığı borcun faizine yetmeyen, milyonlarca insanı açlık sınırı içinde olan Türkiye’yi... 
     İngilizlerin, meşhur Financial Times gazetesi "o gece"yi anlatıyor 
     "Türk müziği, danslar, binbir çeşit yemek ve konuklara hediyelerin dağıtıldığı abartılı bir otel resepsiyonu... 
     IMF elinde rehin olan bir ülke için, fazla savurgan, müsrif bir görüntü çiziyordu." 
     
     Bu yazı, Davos’taki "Hasbahçe"yi eleştirenlere "şizofren" diyen, geleceğin başbakanı Recep Tayyip Erdoğan’a sunulmuştur, kabul edip etmemek o’nun takdirine bağlıdır. 
     
     







Irak’ı yeniden kurmak 


Eski köşk bahçelerinin alçak duvarları üstündeki flörtler... 


CHP üzerine... 


Üslerinizi açarsanız Irak bunu unutmaz 


Saddam kalırsa, Saddam giderse 


Ata’nın gururu 


14. Genç İletişimciler Yarışması 


New York’ta ve İstanbul’da suç oranları nasıl düştü 


AB’yi unuttuk 


İktidar bozar, mutlak iktidar mutlak bozar .. 


Şizofrenik bir yazı... 


F tipi adalet 


Irak’ı silahlandıran Amerika değil miydi 


Tütüncünün hali duman 


</TEXT>
</DOC>
