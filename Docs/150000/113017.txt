<DOC>
<DOCNO> 113017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/spor/spo02.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BÖYLE GİTMEZ 
</HEADLINE>
<TEXT>

Fenerbahçe ve milli takımın eski kalecileri Yavuz Şimşek ve Yaşar Duran, antrenmansız oynayan Rüştü’nün kendisine zarar verdiğini, her an düşüşe geçebileceğini söylediler 
     YALÇIN TÜRK 

     Tehlike altında’ 
     KARIN kaslarındaki sakatlık nedeniyle sezon başından beri tedavi gören ve antrenman yapmadan maçlara çıkan Rüştü’ye, eski milli kalecilerden uyarı geldi. Doktorların 15 gün dinlenmesini söyledikleri, ancak yoğun maç programı nedeniyle hem Fenerbahçe’de, hem de milli takımda görev yapmayı sürdüren Rüştü’nün büyük tehlike altında olduğu vurgulandı. 
     
     Dinlenmesi gerekli’ 
     ŞU anda Fenerbahçe PAF Takımı’nın da sorumlusu olan Yavuz Şimşek,öSporcu özveriyle oynar. Ama bu bir maç olur, iki maç olur. Daha sonra düşüş başlar. Rüştü, geçen sezon çok yoğun bir trafik yaşadı. Dinlenme fırsatı bulamadı. Antrenman yapamadığı için bir gün vücudunun herhangi bir yeri isyan edebilir. Mutlaka dinlenmesi gerekir. Tecrübeyle idmansız oynamak bir yere kadardır" yorumunu yaptı. 
     
     Antrenmansız olmaz’ 
     YAŞAR Duran ise bu temponun Rüştü’nün futbol hayatını kısaltacağını vurgulayarak, "Rüştü şu anda fedakarlık yapıyor. Ama bu, futbol ömrünü azaltır. Eğer 10 sene oynayacaksa, bu 5 seneye iner. Kendine zarar veriyor. Sporcu, antrenmansız olmaz. Bir an önce tedavi görmesi gerekir. Rüştü gibi bir kalecinin çok az geldiğini biliyoruz. Bu nedenle dikkat etmesi lazım" dedi. 
     
Hanımağa zirvesi      FENERBAHÇE Başkanı Aziz Yıldırım’ın eşi Yıldız Yıldırım, dün yönetici ve futbolcuların eşlerini Levent Le Select restoranda ağırladı. Basının alınmadığı yemekten sonra yaptığı konuşmada sık sık bir araya gelerek ilişkilerini güçlendireceklerini belirten Yıldız Yıldırım, "Biz bir aileyiz. Sorunlarımızı televizyonlara, gazetelere değil, birbirimize anlatalım. Kendi aramızda çözelim. Her zaman eşlerimizin arkasında olmak zorundayız. Sorununuz olursa beni arayın" dedi. 
     
Kaptı, kaçtı      Lorant’ın danışmanı Sırrı Alkan, Alman menajer Pravitz’in sahte belgeyle kulüpten 205 bin dolar alacağını söyledi 
     ENGİN VEREL 

     Sözünü sakınmadı 
     KÖSTEBEK olduğu gerekçesi ile Fenerbahçe’deki görevinden alınan, ancak halen Lorant’ın danışmanlığını yapmaya devam eden Sırrı Alkan, sadece Alman hocayla anlaşma yapılırken kulüpten yetki belgesi alan Alman Menajer Pravitz’in daha sonra kendisini menajeriymiş gibi gösterip kulüpten 205 bin dolar istediğini, bunun da 45 bin dolarını aldığını söyledi. Alkan kendisi hakkında yapılan suçlamaları da kabul etmeyip, "Esas köstebekler takımın, teknik heyetin ve yönetimin içinde" dedi. 
     
     Stevic uyarısı 
     BAŞKAN Aziz Yıldırım ve Yönetici Sadettin Saran’ın Pravitz’e önce ödeme yapmadıklarını belirten Alkan, "Ancak daha sonra Lorant ile konuşup, geçmiş tarihle sözleşme yaparak, kendisini menajeriymiş gibi gösterdi. Kulüp de ödemeye yapmaya mecbur oldu. Şimdiden 45 bin dolar aldı. Aynı taktiği Stevic’de de uygulayacağını söyleyip, kulüpten parasını alacağını belirtti" diye konuştu. 
     
Revivo İspanya’da takım arıyor      FENERBAHÇE ile üç yıllık sözleşmesi sezon sonunda sona erecek olan Revivo, İspanyol kulüpleri ile temasa geçti. Yönetime sözleşmesinin uzatılması yönünde çağrı yapan ancak cevap alamayan İsrailli futbolcu, sezon sonunda serbest kalacağı için İspanya’ya dönmenin hesaplarını yapmaya başladı. Eski kulübü Celta Vigo’nun da Revivo’nun transferine sıcak baktığı, ocak ayı ile birlikte yıldız futbolcunun teklifleri değerlendireceği öğrenildi. 
     
Serhat’sız olmuyor      FENERBAHÇE’NİN genç forveti Serhat, sezon başından bu yana yedi maçın hepsinde yer alarak Lorant’ın gözdesi oldu. Alman hoca her maça farklı kadroyla çıkarken, sadece Serhat’dan vazgeçmedi. Sahadaki çalışkanlığı ile Lorant’ın gözüne giren ve Milli Takıma kadar yükselen Serhat’ın istikrarının korunması için Oğuz Çetin de özel idman programı hazırladı. 
     
Volkan Ballı beraat etti      FENERBAHÇE’NİN AIK Solna ile Stockholm’de oynadığı karşılaşma sonrasında, kavgaya karıştığı gerekçesi ile İsveç polisi tarafından göz altına alınan ve 20 gündür hapiste tutulan Volkan Ballı, dün çıktığı ilk mahkemede beraat etti. Kazım Alemdağ ise para cezasına çarpıtırıldı. haksız yere tutuklu kalan iki Fenerbahçe kongre üyesi Türkiye’ye döndüler. 
     
Ümit iyi Mirko kötü      ALTAY karşılaşmasında kaburgası kırılın Ümit Özat, ağrılarının azaldığını belirterek Lorant istediği taktirde Adanaspor maçında oynayabileceğini söyledi. Yugoslavya’nın İtalya ile oynadığı maçta diz iç yan bağları zedelenen ve ödem oluşan Mirkovic’in ise en az bir ay sahalardan uzak kalacağı belirtildi. İsmail Güldüren’in dizindeki protez çıkartıldı. 
     
     Tahkim’e baskın 
     Fenerbahçe Yönetimi saha kapatma kararının görüşüleceği Tahkim Kurulu toplantısına grup olarak gidecek, sonuç açıklanana kadar bekleyecek 
     
     DİSİPLİN Kurulu’nun bir maç seyircisiz oynama cezasının kaldırılmasına itiraz eden Fenerbahçe yönetimi, bugün Tahkim Kurulu’nu ziyaret edecek ve karar açıklanana kadar Federasyon binasından ayrılmayacak. Yöneticiler iki sene önce de Galatasaray maçında verilen kapatma cezası için de aynı taktiği uygulamıştı. Asbaşkan Mahmut Uslu, Tahkim Kurulu’nun hukuku uyguladığını, Disiplin Kurulu’nun ise politik davrandığını söyledi. n YUSUF KOBAL 
     
Al Yusuf’u ver Okan’ı      Fenerbahçe Gençlerbirliği’nin genç kanat oyuncusu için İlhan Cavcav ile pazarlığa oturdu 
     NECMİ KEPÇETUTAN 

     LORANT’IN ısrarla istediği Gençlerbirliği’nin genç oyuncusu Okan’ı transfer etmek için harekete geçen Fenerbahçe yönetimi İlhan Cavcav’ın Yusuf artı 2,5 milyon dolarlık isteğine 1,5 milyon dolarlık karşı teklif verdi. Başkent ekibinin teknik direktörü Ersun Yanal’ın da Denizlispor’dan talebesi olan Yusuf’u istediği, Fenerbahçeli futbolcunun ikna edilmeye çalışıldığı öğrenildi. 
     FENERBAHÇE yönetimi yapacağı ilk toplantıda konuyu ele alıp Cavcav’ın isteğini tartışacak. Okan’ı kadrolarına katmak için ocak ayında ödeme yapmayı planlayan yönetim, Gençlerbirliği ile bir ön anlaşma yapacak. Okan için Cavcav’ın istediği para miktarını biraz daha aşağıya çekmenin yollarını arayan Fenerbahçe, transferi kesinleştirmek için yoğun çaba harcıyor. 
     
UEFA maçına sert hakemler      UEFA Kupası ikinci tur karşılaşmalarında Yunanistan’ın Panathinaikos ekibiyle karşılaşacak olan Fenerbahçe’nin iki maçına da, sertlikleriyle ünlü hakemler verildi. UEFA İstanbul’daki ilk karşılaşmada İtalyan Pasguale Rodomonti’ye görevlendirdi. Baskı altında maç yönetmeye alışık olan tecrübeli hakemin seyirci baskısından etkilenmediği belirtildi. Atina’da oynanacak rövanş karşılaşmasını ise İspanyol Fernando Carmona Mendez yönetecek. Mendez’in özellikle sarı kartlarını çekinmeden kullandığı ve kuralları bire bir uyguladığı öğrenildi. 
     



 SPOR 































</TEXT>
</DOC>
