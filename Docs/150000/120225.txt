<DOC>
<DOCNO> 120225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sonspo07.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Kings-Clippers maçında Hidayet 11 sayı attı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 10 maçla devam edildi. 
     Pasifik Grubu'nda yapılan maçta, Hidayet Türkoğlu'nun da forma giydiği Sacramento Kings, Los Angeles Clippers'ı 93-89 yendi. 
     Hidayet, 23 dakika sahada kaldığı maçta, 11 sayıyla oynarken, 1'i savunmada olmak üzere 4 ribaunt aldı ve 1 de asist yaptı. 
     Kings'de, oyun kurucu Bobby Jackson ve forvet Chris Webber, 19 sayı ve 7'şer ribauntla maçı tamamlarken, Yugoslav forvet Predrag Stojakoviç, sahadan 16 sayıyla ayrıldı. 
     Los Angeles Clippers'ta ise Corey Maggette'nin 30 sayı ve 6 ribauntluk performansı galibiyet için yeterli olmazken, Elton Brand, 21 sayı ve 10 ribauntla başarılı bir grafik çizdi. 
     Bir diğer Türk oyuncu Mehmet Okur'un formasını taşıdığı Detroit Pistons ise Miami Heat'i 79-68 ile geçti. 
     Mehmet'in, oyunda ancak 2 dakika yer bulabildiği ve sayı kaydedemediği maçta Pistons'da, geçen sezonun en iyi savunma yapan oyuncusu seçilen Ben Wallace, 12 sayı, 19 ribaunt ve 10 blokla ''triple-double'' yaparak sahanın yıldızı oldu. Pistons'ın oyun kurucusu Chucky Atkins ise sahadan 21 sayıyla ayrıldı. 
     Miami Heat'de ise Eddie Jones 15 sayı, Vladimir Stepania ise 12 sayı ve 13 ribauntla maçı tamamladı. 
     Ligde alınan sonuçlar şöyle 
Boston Celtics-New Jersey Nets 96-79 
Toronto Raptors-Indiana Pacers 95-97 
Atlanta Hawks-Minnesota Timberwolves 93-103 
Detroit Pistons-Miami Heat 79-68 
San Antonio Spurs-Los Angeles Lakers 95-88 
Denver Nuggets-Utah Jazz 79-96 
Portland Trail Blazers-Orlando Magic 98-84 
Memphis Grizzlies-Philadelphia 76'ers 88-95 
Los Angeles Clippers-Sacramento Kings 89-93 
Golden State Warriors-Chicago Bulls 100-94 

     





</TEXT>
</DOC>
