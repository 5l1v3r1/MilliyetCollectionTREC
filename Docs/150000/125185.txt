<DOC>
<DOCNO> 125185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/soneko19.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 385.75 puan kayıpla 1. seansı 12,006.73 puandan tamamladı. Hisse senetleri ortalama yüzde 3.11 değer kaybetti. 
     Dünkü sert satışlardan sonra bugün piyasanın dip oluşturma çabaları ağırlık kazandı. Endeksin 12,000 puanın altına fazla inmediği ve bu seviyelerde yatay seyir izlediği dikkati çekti. 
     Bileşik endeks, 1. Seansa 99.42 puan düşüşle 12,293.06 puan seviyesinde başladı. Daha sonra gelen satışlarla bir miktar daha gerileyen endeks 11,900-12,000 bandında sıkıştı. Endeks, seansın ilk yarısını 390.11 puan kayıpla 12,002.37 puan geçti. Seans sonuna kadar da bu seviyelerin korunduğu gözlendi. 
     Endeks, seansta en düşük 11,890.43 puana kadar gerilerken, dünkü kapanış seviyesi olan 12,392.48 puanın üstüne çıkamadı. 
     Seans kapanışında mali endeks 479.83 puan kayıpla 15,058.03 puana, sanayi endeksi 362.79 puan kayıpla 11,519.87 puana, hizmetler endeksi de 225.22 puan kayıpla 7,707.24 puana geriledi. 
     Böylece önceki kapanışa göre mali grup hisseler ortalama yüzde 3.09, sanayi grubu hisseler ortalama yüzde 3.05, hizmetler grubu hisseler de ortalama yüzde 2.84 oranında değer yitirdi. 
     İşlem gören toplam 280 hisse senedinden 244'ü değer kaybederken, 20 hisse senedi değer kazandı. 16 hissenin fiyatında ise değişiklik olmadı. 
     Seansta, 230 trilyon 990 milyar 369 milyon liralık işlem hacmi oluştu. 
     Ereğli Demir Çelik, Garanti Bankası, Aselsan, Tüpraş ve İş Bankası C en yoğun işlem gören hisseler oldu. 
     





</TEXT>
</DOC>
