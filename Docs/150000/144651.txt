<DOC>
<DOCNO> 144651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/siyaset/siy06.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Koridorda uçuş kontrolümüzde 
</HEADLINE>
<TEXT>

     TAHSİN AKSU İstanbul 

     Ulaştırma Bakanı Binali Yıldırım, ABD’nin Türk hava sahasındaki uçuşlarının Türk Silahlı Kuvvetleri’nin kontrolünde yapılacağını belirtti. Topkapı Eresin Otel’de "22 Mart Dünya Su Günü" nedeniyle dün düzenlenen panelde gazetecilerin sorularını yanıtlayan Yıldırım, Türk askerlerinin Kuzey Irak’a girdiğini söyledi. ABD uçaklarına açılan hava koridorunun güzerg hının çok detaylı koordinatlarının bulunduğunu vurgulayan Yıldırım, "Ancak asıl hatlarıyla Güneydoğu Anadolu’yu kapsayan bir koridor" dedi. 
     Yıldırım, hava koridorunun Türk uçaklarına kapatılıp kapatılmayacağına ilişkin yaptığı değerlendirmede ise "Öyle bir şey yok. Koridor sınırları içindeki uçuşlar Türk Silahlı Kuvvetleri ve Hava Kuvvetleri’nin kontrolünde yapılacak. Ancak şu ana kadar herhangi bir uçuş gerçekleşmedi. Kullanmaya başladıkları zaman kullanabilirler. Onlara bağlı. Bir sorun yok" diye konuştu. 
     
     Asker girdi mi 
     Yıldırım, İstanbul’da sabah saatlerinde, "Kuzey Irak’ta, ihtiyaç duyulan sayıda Türk askeri bulundurulduğunu" söyledi. Ancak Ankara’ya giderken "Kuzey Irak’a Türk askeri girdi mi " sorusu üzerine "Sınırda güvenlik açısından muayyen miktarda Türk askeri vardır. Benim kastettiğim budur. Yeni giriş olarak ifade etmedim" şeklinde konuştu. 
     



 SİYASET 


















</TEXT>
</DOC>
