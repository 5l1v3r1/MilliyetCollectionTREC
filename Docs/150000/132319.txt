<DOC>
<DOCNO> 132319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/bbas.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
POTADA FİNAL DANSI 
</HEADLINE>
<TEXT>

Basketbol Milli Takımı bugün Hollanda’yı yendiği takdirde, İsveç’teki Avrupa Şampiyonası finallerini garantileyecek. Abdi İpekçi Salonu’ndaki karşılaşma saat 19.00’da başlayacak 
     9. sınav 
     A Milli Basketbol Takımımız, İsveç’te 5 - 14 Eylül’de düzenlenecek 2003 Avrupa Şampiyonası öncesi eleme grubundaki dokuzuncu maçında bu akşam Hollanda ile karşı karşıya gelecek. Grupta oynadığı sekiz maçta altı galibiyeti bulunan ve 14 puanla lider Litvanya’nın ardından ikinci sırada yer alan Ay - Yıldızlı ekibimiz, Hollanda ile İstanbul Abdi İpekçi Salonu’nda 19.00’da karşı mücadele edecek. Millilerimiz, NTV’den naklen yayınlanacak bu karşılaşmayı kazandığı takdirde final vizesi alacak. 
     
     Kaza yapmayalım’ 
     COACH Aydın Örs, Hollanda karşısında stres yaşamadan sonuca gitmeyi amaçladıklarını söyledi. Örs, maçın hemen başlarında skoru kontrole alarak öncelikle baskıyı atlatmayı çalışacaklarını belirttti, "Rakibimizi kendi sahasında farklı yenmiş olmamız, bu maçı da çok kolay kazanacağız anlamına gelmiyor. Tedbiri elden bırakmadan, herhangi bir kazaya uğramadan galibiyete ulaşmaya çalışacağız. ilk hedefimiz galibiyet, farklı skor ise ikinci planda yatıyor" diye konuştu. 
     
Ücretsiz seferler      KADIKÖY - 16.45 Kadıköy 127 Kadıköy - Topkapı durağı , Mecidiyeköy - 17.30 Mecidiyeköy - Bakırköy durağı , Beşiktaş - 17.00 Beşiktaş - Mecidiyeköy durağı , Taksim - 17.30 Taksim AKM önü, Avcılar - 16.30 İ.Ü Avcılar Kampüsü’nden, Bakırköy - 17.15 Merter Belediye durağından, Dönüş - 21.15 Geliş güzergahı üzerinden bilet karşılığında olacaktır. 
     
     
     



 SPOR 
























</TEXT>
</DOC>
