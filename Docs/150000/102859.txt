<DOC>
<DOCNO> 102859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas00.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanı yalnızlığa ruhun isyanı iter 
</HEADLINE>
<TEXT>

Türkiye’de giderek fazla insan, hayatını tek başına sürdürmeyi seçiyor. Uzmanlar, bu insanları şöyle tanımlıyor Otoriteye karşı, isyank r ruhlar... 
     Yanlızlığı Seçtim 
Semra Kardeşoğlu 

     "İş dönüşlerinde bazen başımı kaldırıp dairemde lambaların yanmış olduğunu görmek istiyorum ya da kapıyı açan biri olmasını. Kimi zaman bir akrabam ya da arkadaşım geliyor. Ama birkaç gün sonra bu da beni sıkıyor. Seviyorum yalnız yaşamayı. Yalnız olduğum söylenebilir mi Asla. Aksine ikili yaşam sürenlere göre çok kalabalık bir hayatım var." 
     Uzun yıllardır yalnız yaşayan bir dostum böyle anlattı hayatını. Yani zorlukları olsa da vazgeçilmezliğini... Avrupa ve Amerika’da 25 - 30 yıl önce yaygınlaşmaya başlayan Türkiye’de ise son yıllarda artan tek yaşam trendi’, büyük kentlerde ve yoğunluklu olarak yaratıcı işlerde çalışan kadın ve erkekler arasında ilgi gördü. Kimi baştan bu yaşamı seçerken, kimi aynı evde birlikte yaşamlar ve evlilikler deneyip sonrasında tek yaşama geçti. Tek yaşamak cesaretli insanların tercihi mi, yoksa bir beceriksizlik mi Tek yaşamının güzel yanları ve güçlükleri neler Bu trend sürecek mi 
     Hem yaşayanlara hem de psikolog, psikiyatrist ve sosyologlara sorduk. 
     
Önce duygusal tatmin’      Bilgi Üniversitesi Sosyoloji Bölüm Başkanı Doç. Dr. Arus Yumul, "Tek yaşamak her şeyden önce, otoriteye karşı çıkış, başkaldırıdır" dedi ve konuyla ilgili sorularımızı özetle şöyle yanıtladı 
     
     Tek yaşamak bir trend mi oldu 
     Evet. 1970’lerden itibaren Batı’da başladı. İnsanların artık birlikte yaşamaktan, evlilikten imtina ettikleri bir toplumsal düzene doğru gidiyoruz. Sayıları bizde de artıyor. 
     
     Evlilik eskidi mi 
     Evlilikler görev, ailesel sorumluluk ve ekonomik nedenlerle yapılırdı. Sonra duygusal tatmin ön plana çıktı, aşk evlilikleri arttı. Şimdi yalnız yaşamaya doğru gidiyoruz. Çünkü tatmini arıyoruz. Hiçbir zaman yüzde yüz tatmine erişebilmek gibi bir lüks yoktur. Ama aranır. 
     
     Tek yaşamak bir karşı çıkış mı 
     Evet. Uzun yıllar şu tartışıldı "Kapitalist süreç bir kitle toplumu yaratıyor. Farklılıklarımızı, kişiliğimizi kaybediyoruz ve toplumsal kurallara bir anlamda boyun eğiyoruz, öz benliğimizle içimizdeki benle aramızdaki ilişki kopmaya başlıyor ve bu bir yabancılaşma yaratıyor." Şimdi bu yabancılaşmaya karşı çıkış bir anlamda tek yaşamak olabilir. 
     
     Düzene başkaldırı olduğu da söylenebilir mi 
     Aile, toplumu yönetenler için önemlidir, düzen sağlar, insanları zapturapta alır, toplumsal düzene uymanızı getirir. Ailede yaşayanla, yalnız yaşayan bir insanın özgürlüğü aynı olmamaktadır. Bu bakımdan yalnız yaşamlar bir başkaldırı olarak okunabilir. 
     
Aile olmak bize dayatılıyor’      Aile kurumu önemini yitiriyor mu ... 
     Aile kurumu, çekirdek aile bize en iyi birlikte yaşam formülü olarak dayatıldı. Halbuki tarih, çekirdek ailenin hiç de evrensel olmadığını gösteriyor. "Kafamızdaki çekirdek aile aslında normdur" fikri doğru değil. Geçmişte yoktur, gelecekte de olmayabilir. 
     
     Tek yaşayanların ortak özellikleri neler 
     Daha entelektüel, mutlaka şehirli, biraz da profesyonel insanlar. Cihangir’de böyle bir yoğunlaşma var mesala. Yaşanan sadece aileden kaçış değil, sanki kalabalıklardan, insanlardan kaçış da var. Sığınaklarını kalabalıklarda arıyorlar. Bir yabancılar cemaati içinde yaşıyorlar. Yani akraba, aile değil arkadaş, iş çevresi vs, gibi Şehir hayatı aslında bir yabancılar cemaatidir. 
     Bir de şöyle düşünebiliriz tek yaşamlar için, insanlar mahremiyetlerini korumak istiyorlar, bir mahremiyete dönüş, özel alanın herkesten korunması olarak da algılanabilir. 
     
Yalnız yaşarken kendimi buldum’Pop şarkıcısı Yonca Evcimik de yıllardır tek hayat’ sürüyor. Ve başta zor gelen bu hayatın keyfini çıkarıyor.. 
     Pop müzik şarkıcısı Yonca Evcimik, evlenene dek ailesi ile birlikte yaşamış sonra dört yıl süren bir evlilik hayatı. Boşandığından bu yana da evinde, tek başına yaşıyor. 
     Yaklaşık bir yılı bu süreci öğrenmekle geçen Evcimik, tek yaşamanın özelliklerini şöyle anlatıyor 
     "Evlendik, bir süre sonra aynı evde iki kişi yaşamanın güçlüklerini gördüm. Herkesin kendi hayat görüşü var. O zaman Klozet kapağını niye yukarıda bıraktın , Macunu ortadan sıktın ’ gibi nedenlerle kavgalar başlıyor. Bunlar sürdü ve ayrıldık. İşte o zaman tek yaşamayı, yalnızlığı öğrenmeye başladım. İlk günler zordu. Özellikle yalnız yatmak ve uyumak. Korumalı bir sitede oturmama rağmen her şeyden korkuyordum. Elimde şöminenin maşası ile uyumaya çalışıyordum. Sonra bu korkular azaldı, alıştım ve yalnızlığın tadını çıkarmaya başladım. 
     
Kendimin farkına vardım’      Yatağımda çapraz yatabiliyor, evin her yerini istediğim gibi kullanabiliyor, bıraktığım şeyi yerinde bulabiliyordum. 
     Bu süreçte içimde saklı kalmış Yonca’yı ortaya çıkardım. "Yonca’nın istekleri ve beklentileri neler " sorusunu daha çok sormaya başladım. Mesela bu kadar çok çalışmak istemiyordum. Kendi hayatımın farkına vardım. Sonra çok kitap okumaya başladım. Ama ben çok sevgiyle beslenen bir insanım. Bundan sonra ikili yaşam süremem demiyorum. Ama deneyimlerden sonra belki daha uygun insanı seçebilirim diyorum. Daha cesaretliyim. Yalnız olduğum dönemde arkadaş çevremde bir değişiklik olmadı. Ancak birisi gelecekse evde sofra hazırlarım. Şimdi de bir erkek arkadaşım var, ama ayrı evlerde yaşıyoruz. Yan yana olmak istiyorsak birbirimize gidip geliyoruz, yetiyor." 
     
Yalnız kalınca tüm hayatım renklendi’      Aile Hekimliği Uzmanı Dr. Murat Berksoy da yalnız yaşayanlardan biri. Suadiye’de oturan ve Alman Hastanesi’nde görev yapan Berksoy, öğrencilik yıllarından itibaren yalnız yaşamış. 30 yaşında evlenen Berksoy’un evliliği iki yıl sürmüş. İki yıldan bu yana yine yalnızlığına dönmüş 
     "Evlendim, eşim de çalışıyordu. Sonra işini bıraktı. Evde oturmak istiyordu. Doğal olarak benden beklentileri arttı. Sorunlar başladı. Ayrıldık. Ve evliyken yapamadığım şeylere fırsat bulabildim. 
     
     Sevgilimle de ayrıyım’ 
     Spora başladım, sosyal hayatım renklendi. Oturduğum semt bek rların rahatsız olmayacağı bir bölge. Evden eşim ayrıldığı için yeniden ev kurmak durumunda kalmadım. Eskisine göre mutfaktan daha fazla keyif alıyorum. Yalnız da olsam, kendim için yemek pişiriyorum. Şimdi bir arkadaşım var. Ayrı evlerde ilişkimiz sürüyor. İkili yaşama karşı çıkmıyorum. Ancak İstanbul yalnız yaşamak için muhteşem bir şehir kendinize ayırdığınız vakti değerlendirecek sonsuz seçenek mevcut." 
     
     YARIN 

</TEXT>
</DOC>
