<DOC>
<DOCNO> 137899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/uras.html </URL>
<DATE> 2003/02/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Paralı evet’in götürüsü, getirisinden çok olacak 
</HEADLINE>
<TEXT>

     Bütün bunlardan sonra TBMM’den ne karar çıkar ise çıksın fark etmeyecektir. Hayır kararı çıksa bile "Türkiye istediği parayı alamadığından hayır diyor" görüşü yayılacaktır. 
     1 Dünya kamuoyu önünde tartışılan hibe ve kredi rakamları komik ölçüde küçük rakamlardır. 
     2 Türkiye bu hibeyi ve krediyi alsa bile sadece 2003 yılı finansman açığı kapanır. Gelecek yıllar Türkiye daha ciddi sorunlarla karşılaşır. Türkiye’nin ihtiyacı bir yıllık hibe ve kredi değil, uzun dönemli finansmandır. 
     Çoğu askeri alımlar için kullanılmak üzere alınacak hibeyi 2003 bütçesine gelir yazarak IMF ile anlaşmak çok basit bir çözüm. Açığı kapatmak, iç ve dış borcu döndürmek için alınacak özel kredi, bu yılı kurtarır ama, gelecek yıllardaki olağan kredi akışını kurutur. Savaşa evet demek için hibe ve kredi şartını ileri sürenler kendilerini mi kandırıyor, yoksa ABD yönetimi mi onları kandırıyor ABD yönetimi Kongre kararı olmadan hurdaya ayrılmış savaş gemilerini bile satamıyor, hibe edemiyor. Kongre kararı olmadan ABD yönetiminin Türkiye’ye hibe vermesi acaba nasıl mümkün olabilecek ABD yönetimi doğrudan kredi veremeyeceğine göre, Türkiye’ye krediyi hangi uluslararası kuruluş, hangi finans kurumu verebilecek 
     Çoğu askeri malzeme bedelinden oluşacak 6 milyar dolarlık hibe hayali Türkiye için çok mu önemli Biz bu büyüklükte bir imkanı tek bir bankanın, Pamukbank’ın sorununu çözmek için bulduk. Savaşa evet demek için söz konusu olan 20 milyar dolar kredi çok mu önemli Biz bu büyüklükte bir imkanı, içi boşaltılan banka sisteminin kasalarını doldurmak için bulduk. Kullandık... 
     Anlaşıldığı kadarı ile AKP hükümeti, herhalde, savaşa evet diyecek de, bu arada "tuhafiyeci pazarlığı yaparak" bir şeyler koparmaya, para ile hem açıkları kapatmaya, hem de halkın gözünü boyamaya çalışıyor. Bu paralar gelse bile, şimdiden Türkiye’nin kaybı daha büyük. Kaybolan saygınlığın parayla ölçülmesi mümkün değil. Bu pazarlıklardan sonra savaşa evet demek dünya kamuoyunda Türkiye’yi küçültecektir. Eğer bir para gelirse o da hiçbir işe yaramayacaktır. Uzun dönemde götürüsü, getirisinin çok üzerinde olacak. 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
