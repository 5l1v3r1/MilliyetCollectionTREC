<DOC>
<DOCNO> 112644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/guncel/gun07.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bezmen için üçüncü tutuklama dosyası 
</HEADLINE>
<TEXT>

Adalet Bakanlığı ABD’nin iki kez olumsuz görüş vermesi üzerine yeni bir iade dosyası hazırladı 
     TOLGA ŞARDAN Ankara 

     Hakkındaki iki ayrı suç nedeniyle Interpol’ün kırmızı bülteniyle aranırken, vize sorunu nedeniyle ABD’de gözaltına alınan kaçak işadamı Halil Bezmen için üçüncü iade dosyası hazırlandı. Bezmen’in peşini bırakmayan Adalet Bakanlığı, ABD’nin iki kez olumsuz görüş vermesi üzerine, "gerçeğe aykırı vergi beyannamesi düzenlediği" iddiasıyla üçüncü kez gıyabi tevkif kararı alınmasının ardından yeni iade dosyası hazırladı. 
     Adalet Bakanlığı, vergi ve tarihi eser kaçakçılığından tüm dünyada aranırken temmuzda ABD’nin Connecticut kentinde bulunan Bezmen hakkında, 1998’de Bakırköy 1. Ağır Ceza Mahkemesi’nde açılan bir davada verilen "gıyabi tevkif" kararına istinaden yeni iade dosyası hazırladı. Mahkeme, Bezmen’in 1992’de işlediği "üç ayrı gümrük çıkış beyannamesinde gerçeğe aykırı beyanda bulunmak" suçu nedeniyle dört yıl önce açılan dava kapsamında gıyabi tevkif kararı aldı. Karardan sonra hazırlanan üçüncü iade dosyası da, ABD makamlarına iletilmek üzere Dışişleri Bakanlığı’na gönderildi. Interpol, bu kez de Bezmen’i üç ayrı gümrük çıkış beyannamesinde gerçeğe aykırı beyanda bulunmak suçundan tüm dünyada aramaya başlayacak. 
     



 GÜNCEL 























</TEXT>
</DOC>
