<DOC>
<DOCNO> 131769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/spor/spo15.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Barca’nın gözdesi      İSPANYA Ligi’nin güçlü temsilcisi Barcelona, transfer girişimlerine hızlı başladı. Barca’nın bir ara Fenerbahçe’nin de gündemine giren Chelsea’nin golcüsü Hasselbaink ile prensipte anlaştığı iddia edildi. 
     
Ayhan’a plaket      ANKARA Tenis Kulübü, "Spor ile Sanatı biraraya getirme" adı altında düzenlediği etkinlikte Avrupa Şampiyonu atlet Süreyya Ayhan’a plaket verdi. Ayhan, "Hedefim önce Dünya şampiyonluğu" dedi. 
     
Erdoğru anıldı      GEÇİRDİĞİ kalp krizi nedeniyle doğum gününde vefat eden Sutopu Milli Takımı ve ENKA Spor’un 25 yaşındaki oyuncusu Caner Erdoğru, dün havuz başında anıldı. Sporcular törenine siyah bantla katıldı. 
     
Tırpan mutlu      GÜNEY Kore’de Bucheon Takımı’nı çalıştıran Tınaz Tırpan, adeta futbol cennetine gittiğini iddia etti. Tırpan, "Çok düzenli, işlerin prensipler dahilinde yürüdüğü bir ülkede teknik direktörlük yapmak keyifli" dedi. 
     
İşlem tamam      İKİNCİ yarı hazırlıklarını Antalya’da sürdüren Samsunspor’da, daha önce anlaşmaya varılan Souza ve Juninho da kampa katıldı. Teknik Direktör Sakıp Özberk, "İyi transferler yaptık. Eksikler giderildi" yorumunu yaptı. 
     
Arıca iddialı      BURSASPOR Teknik Direktörü Erdoğan Arıca ligin ikinci yarısında fırtına gibi eseceklerini iddia etti. Arıca, "Futbolcularımın mantaliteleri değişti. Geleceğe daha umutlu ve istekli bakıyoruz" diye konuştu. 
     
Antep’ten atak      TRANSFER çalışmalarını sürdüren Gaziantepspor, Brezilyalı forvet Regis ile prensip anlaşmasına vardı. Sambacı’nın iki gün içinde imza için geleceği açıklandı. Asım Atmaz, "Arada ufak pürüzler kaldı" ifadelerini kullandı. 
     
Denizli bekliyor      DENİZLİSPOR Başkanı Mustafa Baysal, Yeşil - Siyahlı kulübün UEFA Kupası’na katılmasından dolayı 2 trilyon liraya yakın masraf yaptığını açıkladı. Mustafa Baysal, "Tanıtma fonundan destek bekliyoruz" dedi. 
     
Siminov kalıcı      ADANASPOR, Antalya kampına davet ettiği Bulgar futbolcu Siminov ile anlaşma sağladı. Menajer Erdoğan Yılmaz, "Hazırlık kampı sırasında sözleşme imzalayacağız" açıklamasını yaptı. 
     
Rekor sonuç      İZMİR B.Ş. Bld. Tekerlekli Sandalye Basketbol Takımı, lig maçında Antakya Sevgispor’u 170 - 4’lük tarihi skorla yendi. İzmir ekibi, daha önce de ABD Basketbol Milli Takımı’nın 59 maçlık yenilmezlik serisini geçmişti. 
     
     Hazırlık maçları 
     Denizlispor - Çorlu 3 - 0 
     Kocaeli - A.Bielefeld 0 - 2 
     Adanaspor - G.O.Paşa 4 - 1 
     
     Sutopunda dün 
     Galatasaray - ENKA 13 - 3 
     Heybeliada - Kınalıada 14 - 8 
     İYİK - ASSK 8 - 7 
     
     Potada dün 
     Bayanlar Ligi 
     BOTAŞ - Beşiktaş 66 - 53 
     Galatasaray - Güre Bld. 76 - 41 
     Y.Bosna - Kocaeli 106 - 101 
     Erdemirspor - İÜSK 80 - 71 
     



 SPOR 

























</TEXT>
</DOC>
