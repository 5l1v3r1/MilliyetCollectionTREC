<DOC>
<DOCNO> 105523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo09.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü "Alaves'den korkmuyoruz" 
</HEADLINE>
<TEXT>

     Lige verilen arayı Romanya'da kamp yaparak geçiren Ankaragücü, UEFA Kupası 1. tur maçının hazırlıklarına da başladı. 
     Teknik direktör Miahi Stoichita, UEFA Kupası'ndaki rakipleri CD Alaves'den korkmadıklarını söyledi. 
     Stoichita, ligde alınan galibiyetin kendilerine moral kazandırdığını belirterek, ''Kendi sahamızda bol gollü bir galibiyet alırsak, turu burada geçeriz. Rakibimizden korkmuyoruz. Artık iyi futbol oynamaya başladık'' diye konuştu. 
     Stoichita, yardımcı antrenör Hayati Soydaş'ın, rakiplerinin 2-2 biten lig maçını izlediğini ve kendisine de bu doğrultuda bir rapor verdiğini vurgulayarak, rakiplerinin iyi kontraatak oynadığını, ancak savunmada açıklar verdiğini söyledi. 
     Ankaragücü, bugün Romanya kampında yapacağı ilk hazırlık maçında TSİ 20.00'de Astra takımıyla karşılaşacak. 
     





</TEXT>
</DOC>
