<DOC>
<DOCNO> 132829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/spo07.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rallide 2. vites 
</HEADLINE>
<TEXT>

Antalya’daki Dünya Ralli Şampiyonası’nın üçüncü ayağı için çalışmalar hız kazandı. TOMSFED, gerekli hizmetlerin tek firma tarafından yapılması amacıyla tek ihale istedi 
     Günler kısalıyor 
     DÜNYA Ralli Şampiyonası’nın Antalya’da yapılacak üçüncü ayağı için ihale yapılacak. 28 Şubat - 3 Mart arasında Kemer’de organize edilecek dev organizasyon için gerekli hizmetlerin bir firma tarafından yaptırılması amacıyla ihale açılacak. Otomobil Sporları Federasyonu, organizasyonun tarihine az kaldığı için kağıt basımından, pist yapımına kadar olan çeşitli hizmetlerin ayrı ayrı ihaleye çıkılması yerine, tek bir ihalede en uygun fiyatı veren bir firmaya verilmesi için izin istedi. 
     
     Arsa işi tamam 
     MİLLİ Emlak Genel Müdürlüğü ve Arsa Ofisi Genel Müdürlüğü ile yapılan görüşmeler sonucunda organizasyonun yapılacağı arsanın tahsisinin sağlandığı bildirilirken, yaklaşık 38 bin 178 metrekarelik bir arazinin bu işe ayrıldığı da ifade edildi. Şampiyonaya katılacak araçların bakım ve parça değişiminde kullanılacak 8178 metrekarelik alanın Milli Emlak’tan, pistin yapılacağı 30 bin metrekarelik parselin ise Arsa Ofisi’nden ilk etapta spor teşkilatına ücretsiz olarak tahsisi yapılırken, daha sonra satın alınacağı vurgulandı. 
     
Kontaklar açılıyorDünya Ralli Şampiyonası’nın ilk ayağı olan 1390 kilometrelik Monte Carlo’nun resmi startı bugün verilecek 
     Üç gün sürecek 
     DÜNYA Ralli Şampiyonası’nın ilk ayağı Monte Carlo Rallisi dün yapılan deneme sürüşleri ve sembolik start ile başladı. Bugün resmi başlangıcı verilecek ve üç gün sürecek rallide, takımlar ve pilotlar yeni sezona merhaba diyecek. 14 ayaktan oluşan ve 3. etabı şubat ayı sonunda Antalya’da yapılacak şampiyonada Peugeot, Ford, Citroen, Subaru, Hyundai ve Skoda olmak üzere altı fabrika ekibi mücadele edecek. 
     



 SPOR 
























</TEXT>
</DOC>
