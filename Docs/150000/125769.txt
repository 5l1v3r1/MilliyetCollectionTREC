<DOC>
<DOCNO> 125769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/siyaset/siy04.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Küfür artık tutanakta 
</HEADLINE>
<TEXT>

Milletvekilleri, Meclis’te küfürleşip birbirine hakaret ediyor. Sonra da gidip sözlerini tutanaklardan sildiriyor. Başkan Arınç, küfürlerin silinmesi uygulamasını kaldırıyor 
     GÜNSELİ ÖNAL Bombay 

     Milletvekillerinin TBMM Genel Kurulu’nda kürsüden veya oturdukları yerden birbirine küfür ve hakaret edip sonra da bu sözleri tutanaklardan sansür ettirerek tazminat ödemekten kurtulmaları dönemi sona eriyor. TBMM Başkanı Bülent Arınç, oturumu yöneten başkan vekilinin onayıyla tutanaklardan hakaret ve küfür niteliğindeki sözlerin çıkartılması uygulamasına son verileceğini söyledi. 
     Önceki dönemlerde milletvekillerinin genel kurulda söyledikleri her sözün tutanaklara sansürsüz bir şekilde olduğu gibi yansıdığını anlatan Arınç, şunları kaydetti "21. dönemde çok iyi hatırladığım bir kavga olmuştu. MHP’li Mehmet Ay k tip üye olarak başkanlık divanında görevliydi. Kürsüde de FP’li Bekir Sobacı konuşuyordu. Aralarında çok ciddi bir tartışma oldu. Ve karşılıklı atışmalarında hakaret içeren sözler kullanıldı. Ancak daha sonra bu sözlerin kayıtlara geçmediğini gördüm." 
     
     Zaten sansürsüz izleniyor 
     Vatandaşların Meclis TV’den kavgaları izlediğine dikkat çeken Arınç, artık tutanaklara müdahale edilemeyeceğini bildirdi. Arınç, "Tutanaklarda tarih yazılıyor. Herkes söylediği sözün arkasında durmalı. Sözlerini düzeltmek istiyorsa bir sonraki oturumda söz alır ve istediği düzeltmeyi tutanaklara geçirtir. Ancak, her iki söz de tutanaklarda yerini bulmuş olur" diye konuştu. 
     



 SİYASET 












</TEXT>
</DOC>
