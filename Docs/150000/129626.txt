<DOC>
<DOCNO> 129626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur43.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer "Böyle acılar bir daha yaşanmasın" 
</HEADLINE>
<TEXT>

     Cumhurbaşkanı Ahmet Necdet Sezer, THY'nın İstanbul-Diyarbakır seferini yapan yolcu uçağının düşmesi sonucu çok sayıda vatandaşın yaşamını kaybetmesi ve yaralanmasının, Türk ulusuna büyük bir acı yaşattığını belirterek, ''Böylesine acıların bir daha yaşanmaması en içten dileğimizdir'' dedi. 
     Cumhurbaşkanlığı Basın Merkezi'nden yapılan açıklamaya göre, Sezer, THY'nın İstanbul-Diyarbakır seferini yapan RJ-100 tipi yolcu uçağının düşmesi nedeniyle Diyarbakır Valisi Cemil Serhadlı'yı arayarak bilgi aldı. 
     Sezer, ayrıca, kazayla ilgili olarak yayınladığı mesajında şunları kaydetti 
     ''THY'nın İstanbul-Diyarbakır seferini yapan yolcu uçağının iniş sırasında düşmesi sonucu çok sayıda yurttaşımızın yaşamını kaybetmesi ve yaralanması ulusumuza büyük bir acı yaşatmıştır. Böylesine acıların bir daha yaşanmaması en içten dileğimizdir. 
     Yaşamını kaybeden yurttaşlarımıza tanrıdan rahmet, ailelerine ve ulusumuza başsağlığı, yaralanan yurttaşlarımıza da geçmiş olsun ve acil şifa dileklerimi iletiyorum.'' 
     





</TEXT>
</DOC>
