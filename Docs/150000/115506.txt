<DOC>
<DOCNO> 115506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/dunya/dun02.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova 150 kişiyi gözden çıkarmıştı 
</HEADLINE>
<TEXT>

     Moskovskiy Komsomolets gazetesi, gizli servisin başından beri operasyon dışında bir seçenek düşünmediğini ve 150 rehinenin ölmesini göze aldığını, ancak baskın sonucu gerçekte 200 kişinin öldüğünü yazdı. 
     Gazetenin internet sitesinde yer alan yazıda, güvenlik kuvvetlerinin operasyon saati olarak cumartesi 06.00’yı belirlediği, ancak baskını yapacak timler arasında koordinasyonsuzluk yaşandığı bildirildi. Gazeteye göre, koruma görevi üstlenecek timin zırhlı araç eşliğinde binaya yaklaştığını farkeden Çeçenler ateş açınca operasyon planlanandan yarım saat önce başladı. Bir gizli servis yetkilisi bu konuda, ’Hem bize haber vermeden binaya yaklaştılar, hem de farkedildiler’’ dedi. 
     Operasyonu Çeçenlerin kışkırttığı iddiasının doğru olmadığını belirten gazete, asıl baskını gerçekleştiren Alfa timinden de ölenler olduğunu, toplam ölü sayısının ise 200 civarında olduğunu yazdı. 
     



 DÜNYA 












</TEXT>
</DOC>
