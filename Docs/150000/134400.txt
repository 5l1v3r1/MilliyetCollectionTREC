<DOC>
<DOCNO> 134400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun06.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen öldü, suçlu kimse yok 
</HEADLINE>
<TEXT>

1999’daki Marmara Depremi’nde binlerce kişinin altında can verdiği çürük binaları yapanlar ya hiç yargılanmadı ya beraat etti ya da aldıkları cezalar ertelendi 
     SEMRA PELEK 

     Depremin ardından yıkılan inşaatlardan sorumlu tutulan müteahhit, mimar ya da mühendisler hakkında 4 bine yakın soruşturma açıldı. Bunlardan "tedbirsizlik ve dikkatsizlik sonucu ölüme neden olmak" suçundan açılan davaların sayısı 2 bini bulmadı. Asliye Ceza Mahkemeleri’nde görülen davalar, daha sonra görevsizlik kararlarıyla Ağır Ceza Mahkemeleri’ne gönderildi. Bu da süreci uzattı. Adliyelerdeki durum şöyle 
     SAKARYA ADLİYESİ 1. Ağır Ceza Mahkemesi’nde 310, 2. Ağır Ceza Mahkemesi’nde ise 245 olmak üzere 555 dava görüldü. Sadece 4 dosyadan mahk miyet kararı çıktı. 4 dava çeşitli nedenlerle düşerken, halen devam eden 15 dava dışındaki 532 davada ise beraat kararları verildi. Tutuklu sanık kalmadı. 
     
     ZAMANAŞIMI KURTARDI 
     DÜZCE ADLİYESİ 270 dava açıldı. 82’sinde beraat kararı, 67 dosyada mahk miyet kararı çıktı. Mahk miyetlerin çoğunluğu 10 ay ağır hapis ve 50 milyon ağır para cezası olduğu için ertelendi. Binaların yapım yılı esas alınarak 10 yıllık zamanaşımı nedeniyle toplam 34 dava ise ortadan kalktı. Tutuklu kalmadı. 
     YALOVA ADLİYESİ Halen davam eden 97 ceza davası, Ortadoğu Teknik Üniversitesi’nden bilirkişi heyeti oluşturulması amacıyla Ankara Nöbetçi Ağır Ceza Mahkemesi’ne gönderildi. Sonuç alınmadı. Tutuklu sanık yok. 
     İSTANBUL KÜÇÜKÇEKMECE ADLİYESİ Küçükçekmece Adliyesi’nde yaklaşık 30 dava açıldı. Bu davalar 2002 yılının ilk aylarından görevsizlik kararı ile Bakırköy Ağır Ceza Mahkemesi’ne gönderildi. Tutuklu yok. 
     
     



 GÜNCEL 




















</TEXT>
</DOC>
