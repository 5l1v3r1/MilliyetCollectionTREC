<DOC>
<DOCNO> 138965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sonspo06.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın eski futbolcularından Güven Önüt vefat etti... 
</HEADLINE>
<TEXT>

     Beşiktaş'ın eski futbolcularından ve siyah-beyazlı kulüpten çıkan ilk gol kralı olan Güven Önüt 63 , dün gece vefat etti. 
     Güven Önüt'ün naaşı Merter Veysel Karani Camii'nde kılınacak ikindi namazının ardından toprağa verilecek. 
     Beşiktaş'ta 1960 ile 1969 yılları arasında forma giyen Güven Önüt, 1963-64 sezonunda oynadığı 30 maçta 19 gol atarak ''gol kralı'' oldu. Siyah-beyazlı formayla ligde 133 maça çıkan Önüt, toplam 62 gol attı. 
     1940 yılında dünyaya gelen Önüt, futbola 16 yaşında Aydınspor'da başladı. İzmirspor'da forma giyerken, 1960 yılında Beşiktaş'a transfer olan Güven Önüt, 1969 yılına dek siyah-beyazlı formayı giydi. Önüt, daha sonra Orduspor'a transfer olurken, 1974 yılında futbolu bıraktı. 
     





</TEXT>
</DOC>
