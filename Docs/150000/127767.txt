<DOC>
<DOCNO> 127767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/soneko07.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaya haftalık bakış... 
</HEADLINE>
<TEXT>

     Irak'a olası askeri operasyon ve Türkiye'nin harekattaki rolü, Borsa'nın bu hafta yön belirlemesinde önemini koruyacak. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, geçen hafta endekste yüzde 7.5'a varan geri çekilmelerin yaşandığını hatırlatarak, önümüzdeki günlerde 10,000 desteğinin dip oluşumunda taban kabul edilebileceğini kaydetti. 
     Yüksel, ''Gelecek dönemde Irak harekatına yönelik beklentiler ve Türkiye'nin harekattaki rolü yön tayininde etkili olacaktır. ABD'nin operasyonu meşru bir zemine oturtmak amacıyla BM silah denetçileri raporunu bekleyeceğini ve bu dönemde endeksin yatay hareket edebileceğini düşünüyoruz'' dedi. 
     Yüksel, endekste 10,000 desteğini güçlendiren ve geri çekilmelerde alıcıları güçlendiren beklentinin, operasyon karşılığında beklenen yüklü savaş zararları tazminatı olacağına inandıklarını bildirdi. 
     Aslı Yüksel, Kamu İhale Yasası'nın ertelenmesi tartışmaları ve Irak'a yönelik operasyona dair beklentilerin yukarı hareketleri sınırlandırarak 10,800 ve 11,200 dirençlerinde satışları başlatabileceğine de dikkat çekti. 
     





</TEXT>
</DOC>
