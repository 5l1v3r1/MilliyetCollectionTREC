<DOC>
<DOCNO> 140696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/spor/spo03.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SAMİ YEN KAPALI 
</HEADLINE>
<TEXT>

Derbi öncesi Galatasaray ve Fenerbahçe Başkanları, İl Güvenlik Kurulu Toplantısı’na katıldı. İstanbul Valisi Güler, Sarı-Lacivertli taraftarlara tribün ayrılmayacağını açıkladı 
     İki saat görüştüler 
     GALATASARAY ile Fenerbahçe arasında cumartesi günü Ali Sami Yen Stadı’nda oynanacak olan kritik derbi öncesinde yaşanan bilet krizi, dün yapılan İl Güvenlik Toplantısı’nda masaya yatırıldı. İstanbul Valisi Muammer Güler iki kulüp Başkanı Özhan Canaydın, Aziz Yıldırım ve Emniyet Müdürü Hasan Özdemir’in katıldığı toplantıdan sonra Fenerbahçe’ye koltuk ayrılmayacağını açıkladı. 
     
     Önlemler alacağız’ 
     VALİ Güler, ligin ilk yarısında Galatasaraylı taraftarlara yapılan uygulama nedeniyle, Fenerbahçeli taraftarlara toplu bilet verilmeyeceğini de ifade etti. Güler, "Her türlü güvenlik önlemini alacağız. Aksi uygulamalara da izin vermeyeceğiz. Bizim asıl amacımız kamu güvenliği sağlamaktır" dedi. Başkan Özhan Canaydın, İl Güvenlik Kurulu’nun bu kararına saygı duyduklarını söyledi. 
     
     Maça gelebilirler’ 
     FENERBAHÇE Başkanı Aziz Yıldırım, taraftarlarının bireysel olarak, bilet alarak maça girebileceğini belirtti. Yıldırım, "Israrla ilk maçta Galatasaray taraftarı sahadan çıkarıldı diye aynı uygulama istendi. Ben de muhalefet şerhi koydum ve kabul etmedim. Taraftarlarımız maça gelebilir. İsterlerse renklerini de belli edebilirler. Ben taraftarlarımızın geleceğine inanıyorum" diye konuştu. 
     
Yıldırım’dan küfür resti      İL Güvenlik Kurulu Toplantısı sırasında Başkan Aziz Yıldırım’ın, alınan karara büyük tepki gösterdiği öğrenildi. Yıldırım’ın, "Fenerbahçe Başkanı olarak Ali Sami Yen’de gittiğim bütün maçlarda ölmüş anama küfür edildi. Ama bizim stadımızda hiçbir Galatasaray başkanına bu yapılmadı. Bu seferde olursa, ya siz gereğini yaparsınız, ya da ben yaparım" dediği iddia edildi. 
     
Çifte standart’Fener cephesi bilet engeline ateş püskürdü. Uslu, "Bu karar kimsenin yanına kalmaz" dedi 
     Yöneticiler kızgın 
     DERBİ maçına yalnız Galatasaraylı taraftarların girebilecek olması Fenerbahçe yönetimini kızdırdı. Asbaşkan İlhan Ekşioğlu, "Bizim stadımızda oynanan maç öncesinde de bu karar alınmış, ancak yasak delik deşik edilmişti. Taşkınlığın, holiganizmin en belirgin özelliklerini Galatasaray taraftarı sergilemişti. Galatasaray 5 yıldır çifte standarta imza atıyor" ifadelerini kullandı. 
     
     Sözlerini tuttular’ 
     FENERBAHÇE’NİN cezalandırıldığını iddia eden Asbaşkan Mahmut Uslu ise, "Bu kimsenin yanına kalmaz" yorumunu yaptı. Uslu şunları söyledi "Galatasaray’a söz verdiler diye bu kararı aldılar. İlk maçta çıkan olaylarda bizim taraftarımız masumdu. Madem Galatasaraylılar bizim stadımıza geldiler, taraftarlarımızın da Ali Sami Yen Stadı’nda gitmeleri gerekirdi" yorumunu yaptı. 
     
Bilet operasyonu      ERHAN TELLİ 

     Dernek organizasyonu 
     YAKLAŞAN derbi öncesinde Galatasaray Yönetimi, bilet konusunda bir dizi tedbirler aldı. Fenerbahçeli taraftarların Ali Sami Yen’deki maça gelmesini engellemek isteyen Sarı - Kırmızılılar, eski açık tribün biletlerini şimdiden elden çıkardı. Dernekler aracılığıyla üniversitelere gönderilen 4 bin 500 biletin, 10 milyon lira yerine 5 milyon liradan satıldığı öğrenildi. 
     
     Maçtan sonra bilet 
     MALATYASPOR karşılaşmasından önce yapılan anonsla, taraftarlar maç sonrasında stadın yanındaki Biletix mağazasına davet edildi. 90 dakikanın bitimiyle birlikte, Biletix mağazasına yoğun bir ilgi gerçekleşti. 10 ve 15 milyon lira olan biletler, kapış kapış satıldı. Yönetimin, maç günü Ali Sami Yen Stadı gişelerinden bilet satışı yapmayacağı açıklandı. 
     
Tek engel fiyat      İTALYA’NIN yüksek tirajlı gazetelerinden La Gazzetta dello Sport, İnter ile Hasan Şaş arasındaki pazarlığın sürdüğünü iddia etti. Haberde, "Türk futbolcu 2.5 milyon dolar istedi. Bunu 2 milyon 250 bin dolara düşürdü. Şimdilik İnter 1.5 milyon dolarda kalıyor. Yani, fark oldukça büyük" görüşleri yer aldı. Öte yandan Hasan Şaş, 71 gün sonra forma şansı buldu. Milli futbolcunun bugün yapacağı açıklanan basın toplantısı transferle ilgili konuşmak istememesi nedeniyle iptal edildi. 
     



 SPOR 



























</TEXT>
</DOC>
