<DOC>
<DOCNO> 102851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo04.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çok havalandık" 
</HEADLINE>
<TEXT>

Trabzonspor Teknik Direktörü Samet Aybaba, Fenerbahçe beraberliğinin kendilerini olumsuz etkilediğini söyledi, "Bütün hafta ayaklarımız yere değmedi. Sanırım gereken ders alındı" dedi 
     Defalarca uyardım’ 
     BORDO - Mavili takımın teknik patronu Samet Aybaba, Fenerbahçe maçından sonra oyuncularını defalarca uyardığını ancak bunun fayda etmediğini söyledi. Tecrübeli teknik adam, "Fenerbahçe beraberliği çok havalanmamıza yol açtı. Bütün hafta ayaklarımız yere değmedi. Bundan sonrası için daha farklı yöntemler denememiz gerektiğini anladık" ifadelerini kullandı. 
     
     Angarya görmesinler’ 
     ELAZIĞSPOR maçında ortaya konan mücadele ve alınan sonucun kendileri için erken uyarı niteliği taşıdığını kaydeden Aybaba şöyle devam etti "Hiç bir takımı küçümseme lüksümüzün olmadığı bir kez daha ortaya çıktı. Futbolcularımın bazı maçları angarya olarak görmemesi gerekiyor. Sanırım, Trabzonspor’da herkes Elazığspor maçından gerekli dersi çıkarmıştır." 
     
     Mehmet Yılmaz garanti verdi 
     LİGİN ilk iki haftasında gol atamayan Trabzonspor’un santrforu Mehmet Yılmaz, strese gerek olmadığını, yakında gollerini sıralayacağını iddia etti. Genç oyuncu, "Ben çok rahatım. Takım rayına otursun en az 10 - 15 gol atacağım. Kötü futbol oynayabiliriz ancak kötü mücadele etmediğimiz sürece ligde iyi yerlere geliriz" dedi 
     
     Sürpriz isim Süleymanou 
     İSTANBULSPOR’UN eski kalecisi Zdravkov ile sözleşme yapmaktan son anda vazgeçen Bordo - Mavililer, iki yıl Rizespor kalesini koruyan Kamerunlu Hamidou Süleymanou ile masaya oturdu. Menajeri Abdullah Kılınç ile sabah Mehmet Ali Yılmaz Tesisleri’ne gelen Süleymanou, Trabzonlu yöneticilerle her konuda anlaştı, bir iki gün içinde imza atılacağı belirtildi. 
     



 SPOR 
























</TEXT>
</DOC>
