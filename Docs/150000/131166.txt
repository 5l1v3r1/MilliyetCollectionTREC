<DOC>
<DOCNO> 131166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yasam/yas11.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevimli kuğu sarhoşlara meze oldu 
</HEADLINE>
<TEXT>

     AYDIN ARSLANYILMAZ Zonguldak DHA 

     Sibirya’dan sıcak ülkelere göç ederken gruptan ayrılıp Zonguldak limanına sığınan kuğu, alkoliklerin sofrasına meze oldu. 
     Limandaki balıkçılar, bir haftadır besledikleri ve çevreden gelenlerin ilgi odağı olan kuğuyu dün sabah göremedi. Önce bölgeden geçen bir sürüye katıldığını düşündüler. Ancak mendirekte önceki akşam çilingir sofrası kuranların yaktığı ateşin yanında kuğunun tüylerini bulan balıkçılar şoke oldu. 
     
     Vicdansızlar’ 
     Kuğuyu günlerdir besleyen balıkçılardan Ercan Düzen şunları söyledi "Tüyleri bulduğumuz yerde önceki akşam bazı kişilerin çilingir sofrası kurduklarını görmüştük. O kuğu bir haftadır limanın neşesi olmuştu. O sevimli kuğuyu yakalayan caniler pişirip rakı sofrasına meze yapmış. Bu kadar vicdansızlık olmaz" dedi. 
     



 YAŞAM 




























</TEXT>
</DOC>
