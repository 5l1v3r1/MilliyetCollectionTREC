<DOC>
<DOCNO> 145287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/soneko10.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Gizemli zatürre" temizlik şirketlerine beklenmedik karlar getirdi 
</HEADLINE>
<TEXT>

     Asya-Pasifik dünyasından yayılan gizemli zatürre salgını, şehir devleti Hong Kong'daki temizlik şirketleri ve hijyenik, sağlık amaçlı maske satıcılarına beklenmedik karlar getirdi. 
     İlk önce sirke daha sonra ameliyatlarda kullanılan tipte maskeleri satın almaya akın eden halk, şimdi de temizlik ve mühendislik şirketlerine konutların havalandırma sistemlerini dezenfekte etmeleri için yoğun olarak başvuruyor. 
     Kısaca SARS diye bilinen gizemli zatürre salgınıyla temizlik şirketlerinin cirosu yüzde 50 arttı, fazla mesaiye başlandı, temizlik sektöründe istihdam iki mislinden fazla artış gösterdi. 
     Sağlık yetkilileri, havalandırma sistemleri ve ofislerin temiz tutulmasının bu salgın hastalıklarının yayılmasını önlemede önemine dikkat çekiyor. 
     




</TEXT>
</DOC>
