<DOC>
<DOCNO> 115738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yasam/yas05.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunahan bebek kurtuldu mu 
</HEADLINE>
<TEXT>

Doğum ücreti ödenmediği için 15 gündür rehin kalan Tunahan bebek, Kartal Kaymakamı devreye girince hastaneden çıktı bir oda ve tuvaletten oluşan depoya gitti 
     ŞÜKRAN ÖZÇAKMAK İstanbul 

     Doğum ücreti olan 731 milyon 645 bin lira ödenemediği için 15 gündür Zeynep Kamil Kadın ve Çocuk Hastalıkları Hastanesi’nde rehin kalan Emeti Demirci, haberimiz üzerine Tunahan isimli bebeğiyle özgürlüğüne kavuştu. Ancak Tunahan, hastane şartlarından, bir oda ve tuvaletten ibaret garajdan bozma eve gitti. 
     Gazetemizde yayımlanan haberin ardından Kartal Kaymakamı Celal Dinçer harekete geçti. Dinçer, hastaneyi arayarak, Sosyal Yardımlaşma Vakfı tarafından resmi tatil sonrası ücretin ödeneceğini bildirerek, sözlü kefalet verdi. Ancak hastane yetkilileri, faksla talebi iletmesini istedi. Yazı geldikten sonra da aile özgürlüğüne kavuştu. 
     İki yıl işsiz kaldıktan sonra üç ay önce işe giren baba Mehmet Özlük ve imam nik hıyla yaşadığı Emeti Demirci, bebeklerini gecekondu mahallesindeki bir apartmanın girişindeki tek odalı yere getirdi. Tunahan bebek de soğuk ve rutubetli odada yeni hayatına "merhaba" dedi. 
     



 YAŞAM 






















</TEXT>
</DOC>
