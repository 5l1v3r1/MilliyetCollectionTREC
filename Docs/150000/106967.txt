<DOC>
<DOCNO> 106967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun27.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette 11 Eylül'ün yıldönümü... 
</HEADLINE>
<TEXT>

     ABD'de düzenlenen 11 Eylül saldırılarının birinci yıldönümünde, internette faaliyet gösteren bazı site ve haber kanalları, anmalara mum, kurdele gibi ikonlarla veya sayfalarını karartarak katıldı. 
     Dünyanın en ünlü internet arama motoru olan Yahoo renkli olan sayfasını siyah beyaza çevirirken, Lycos sitesi de sayfasını kararttı ve bayrak kampanyasına katılarak Amerikan bayrağından oluşan bir kurdeleyi sayfasına taşıdı. 
     CNN sitesi, ''ABD 11 Eylül 2001'i hatırlıyor'' başlıklı sitesinde, Lycos gibi kurbanlar için yanan mum ikonları kullandı. 
     Özellikle Amerikan kaynaklılar olmak üzere haber sitelerinin çoğu, 11 Eylül anma ve haberleri için sayfalarında özel yerler açtı. Bu özel yerlerde, ölenlerin kimliği, kurtulanların hikayeleri, bağışlar gibi çeşitli konularla ilgili sayfalar ya da doğrudan ilgili sitelere linkler oluşturuldu. 
     Time dergisi, sitesine siyah zemin üzerine ''11 Eylül Bir ulus hatırlıyor'' başlığıyla kapak oluşturdu. 
     Msn.com'un gönderme yaptığı MSNBC, Netscape, Amerika'nın Sesi radyosuna ait Voanews gibi siteler de özel sayfa ayırdı. 
     İnternette ayrıca, 11 Eylül saldırılarıyla ilgili haber, arşiv, anı, kayıp, bağış, mesaj gibi konuları içeren bazı siteler oluşturuldu. Bu sitelerin adresleri şöyle 
     http september11.archive.org http www.americasurvives.org http 911digitalarchive.org http www.911memorialquilt.com 
     





</TEXT>
</DOC>
