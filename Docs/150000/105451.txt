<DOC>
<DOCNO> 105451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/yazar/akyol.html </URL>
<DATE> 2002/09/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi fırtınalar 
</HEADLINE>
<TEXT>

     AKP konusundaki bir yorum, bu partinin "Atatürk ilke ve inkılaplarını iyi anlatamadığımız için" yükseldiğidir. Yıllar önce de aynı şekilde "Atatürkçülüğü iyi anlatamıyoruz" diye yakınıldığında, rahmetli Prof. Tarık Zafer Tunaya demişti ki 
     - Dünyada hiçbir rejim, hiçbir doktrin ve insan tek bir felsefeyle yorumlanmamıştır... 
     Yani, fikirler çeşitlenince Atatürk hakkındaki yorumlar da çeşitleniyor. Herkes kendi yorumu için "iyi anlatamadık" diye yakınıyor. Tarık Zafer Hoca devam ediyor 
     - Devrim tarihi derslerinden fazla bir şey beklemeyiniz. Bir gün bu derslerin ıslahı hakkında rahmetli Prof. Ömer Lütfi Barkan’la üniversitede toplandık. Eğer bu dersler böyle verilecekse kaldırın bu dersleri’ dedi... Bu bir derstir ve bu dersle Türkiye’yi kurtarmak istiyorsanız bu biraz yanlış olur. Başka şeyler de düşünmek gerekir. Türkiye’de Siyasal Gelişmeler, II, sf. 230 
     
     TÜRKİYE Tek Parti’yle, tek fikirle yönetilen kapalı bir köylü toplumu iken, demokrasiyle yönetilen dışa açık, ticarileşen, şehirleşen bir topluma dönüşüyor... Ona göre de insanların yerleri, duyguları, beklenti ve tepkileri değişiyor. 
     Çeşitli akımların ortaya çıkmasının sebebi "Atatürk ilke ve inkılaplarını anlatamamak" değil, bu sosyolojik dinamiklerdir. 
     Hatta eğitim düzeyi yükseldikçe, geçmişten gelen duygular okumuş sözcülere kavuşuyor. 
     Eskiden bastırılmış olan sol, liberal ve muhafazakar fikirlerin ve çeşitli kimlik duygularının siyaset hayatımızda son yirmi yılda yoğunlaşmasının en önemli sebebi, bu sosyolojik değişimdir. 
     Büyük kitleleri birleştiren büyük ve köklü partilerimiz darbelerle yok edildiği için, yakın duyarlıkları bir çatı altında toplayan kitle partilerimiz de yok artık Partilerimiz çöldeki kum tepecikleri gibi. 
     Seçmenlerin yüzde 20’si her seçimde parti değiştiriyor. Son üç seçimde de toplam yüzde 60 seçmen parti değiştirdi Böyle bir kaygan zeminde güçlü partiler, gerçekten millet adına ülkeyi çekip çevirecek iktidarlar mümkün mü 
     
     İTİRAZ eden okuyucularım oldu Belki de aynı yüzde 20’lik bir tek kitle her seçimde yer değiştiriyordur Ama öyle olsaydı, kalan yüzde 80’in birkaç partide duruyor olması lazımdı. Halbuki yüzde 27’ye çıkmış SHP yok oldu, yüzde 57’ye çıkmış toplam ANAP ve DYP oyları yüzde 20’lere düştü Her seçim fırtınası bunları küçültüp başka tepeleri büyüttü. Şimdi merkez solda CHP, merkez sağda AKP yükseliyor 
     İkisinin de kökenlerindeki dar doktriner kalıpları aşarak, merkezin iki yanındaki geniş kitlelere açılmaları sevindirici... "Rejim tehlikede, irtica" falan gibi geçmişten gelen kaygıların sosyolojik dayanaktan yoksun olduğunun kanıtı... 
     CHP ve AKP yeni kum tepeleri mi, yoksa cenahlarını toparlayarak kurumlaşabilir mi Biri eski büyük CHP’nin, öteki DP’nin yerini alabilir mi Kendilerine bağlı... 
     CHP’nin merkez solu tutması biraz daha kolay gözüküyor. Ama sağda kalıcı bir toparlanmanın daha zor olacağı, daha çok sayıda fırtına eseceği kanaatindeyim. 
     
     







Siyasi fırtınalar 


Fiili iktidar... 


Kürtçe kurs başlıyor 


AB, tarihi bir hata daha mı yapacak 


1955 model kafalar 


AB’nin niyeti ne 


Kolay değil 30 yıl ayakta kalmak 


Derviş’in meşruiyet kaygısı 


Taksiye, şoförün dinini sorup da mı binsek 


8 milyon fındıkçı fiyat bekliyor 


Paraları çar çur ettiniz 


</TEXT>
</DOC>
