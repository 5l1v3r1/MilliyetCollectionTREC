<DOC>
<DOCNO> 147657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/siyaset/siy10.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence teslim oldu 
</HEADLINE>
<TEXT>

Yargıtay, Manisalı 14 gence işkence yapılması davasında zamanaşımına 3 ay kala son noktayı koydu. Sanık polisler, işkence yaptıkları genç başına 10 ay hapse mahk m oldu 
     GÖKÇER TAHİNCİOĞLU Ankara 

     Yargıtay 8. Ceza Dairesi, Manisalı 14 gence işkence yaptıkları gerekçesiyle 7 yıl 4 aydır yargılanan 10 polis hakkındaki davayı, zamanaşımına girmesine 3 ay kala karara bağladı. Türkiye’yi uluslararası alanda da çok zorda bırakan ve Avrupa Birliği İlerleme Raporu’nda örnek gösterilen dava, inanılmaz tebligat oyunlarına karşın Yargıtay’ın uyguladığı çözüm formülleriyle noktalanabildi. 
     Bu aşamada sadece "karar düzeltme" talebinde bulunma hakkı olan polislerin başvurusu, daha önce hapisle cezalandırılmalarını isteyen Yargıtay Başsavcısı Sabih Kanadoğlu tarafından değerlendirilecek. Bu nedenle reddedilmesi beklenen başvuruya ilişkin süreç cezanın infazını durdurmayacak. 
     
     Genç başına 10 ay 
     Manisa Ağır Ceza Mahkemesi, onanan kararda polisleri işkence yaptıkları genç başına 10 ay hapse mahk m etti. Cezanın infazı, Yargıtay kararı mahkemeye gönderildikten sonra başlayacak. Polislerin cezaları ve İnfaz Kanunu’na göre hapis yatacakları süreler şöyle 
     Engin Erdoğan, Fevzi Aydoğa, Musa Geçer, Mehmet Emin Dal ve Ramazan Kolat 110’ar ay 3 yıl 8 ay hapis yatacaklar , Levent Özvez 120 ay 4 yıl , Turgut Demirel 60 ay 2 yıl , Turgut Özcan 70 ay 2 yıl 4 ay , Atila Gürbüz 100 ay 3 yıl 4 ay , Halil Emir 130 ay 4 yıl 4 ay . 
     Adalet Bakanı Cemil Çiçek, kararı isabetli bulduğunu belirterek, şu yorumu yaptı "Dava Avrupa platformunda her defasında Türkiye’nin önüne geliyordu. Bu kez de zamanaşımından dolayı bu kişilerin paçayı kurtaracağı gibi bir endişe vardı. Herkes bilmeli ki, işkence konusunda birine bir şey yapacak olanlar dokuz defa düşünmelidir." 
     

</TEXT>
</DOC>
