<DOC>
<DOCNO> 113341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/dunya/adun.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İster İnan İster İnanma 
</HEADLINE>
<TEXT>
Tulum çıkardı Yüzde 100 Saddam 
Irak diktatörü Saddam’ın iktidarda 7 yıl daha’ referandumuna katılan 11.5 milyon Iraklı’nın tamamı, resmi sonuçlar’a göre Evet’ oyu verdi 
     DIŞ HABERLER SERVİSİ 

     Bağdat, Irak Devlet Başkanı Saddam Hüseyin’in, 7 yıl daha görevde kalmasıyla ilgili olarak önceki gün yapılan referandumda halktan yüzde yüz "evet" oyu aldığını açıkladı. 
     Irak rejiminin iki numaralı adamı olarak kabul edilen Devrim Komuta Konseyi Başkan Yardımcısı İzzet İbrahim, başkent Bağdat’ta düzenlediği basın toplantısında, 11 milyon 445 bin 638 Iraklının, "hilesiz ve tamamen dürüst yapıldığını" iddia ettiği referandumda Irak Devlet Başkanı Saddam Hüseyin’in 7 yıl daha görevde kalması yönünde oy kullandığını söyledi. 
     
     Ülkede muhalif yokmuş 
     Saddam’ın yüzde 100 oy oranını elde etmesinin, ülkede muhalif güçlerin bulunmamasına bağlayan İbrahim, "Irak’ın sadece dışarıda muhalifleri vardır" diye konuştu. 
     Başta başkent Bağdat olmak üzere ülkenin bir çok kentinde halk önceki sabahtan itibaren kalabalık gruplar halinde oy kullanmaya gitti. Sandık başlarında kaos yaşanırken, atılan ABD ve İsrail karşıtı sloganlar dikkat çekti. Bazı Iraklılar Saddam’a bağlılıklarını kanıtlamak istercesine "Evet" oyunu şırıngayla çektikleri kanlarına sürdükleri parmaklarıyla bastı. 
     12 saat süren referandum teknik olarak gizli bir oylamaydı. Ancak birçok Iraklı sandıktan çıkacak olası bir "Hayır" oyunun başını belaya sokabileceği düşüncesiyle, oy kabinini saran perdeyi kapatmak yerine, oyunu göstere göstere sandığa atmayı tercih etti. 
     
     Şerefe füze attılar 
     Referandumun sonuçlanmasının ardından Bağdat başta bir çok kentte kutlamalar yapıldı. Hatta Saddam’ın memleketi Tıkrit’te "yüzde 100 Evet"in şerefine karadan havaya füzeler fırlatıldı, çok sayıda top atışı yapıldı. 
     ABD yönetimiyse referandum ile ilgilenmedi. Beyaz Saray Sözcüsü Ari Fleischer, "Önemli bir oylama değil. Kimse ciddiye almıyor" dedi. 
     
Zılgıt AP’yi şaşırttı      Saddam’ın "referandum zaferi"ni kutlama gösterileri sırasında Bağdat’ta Arap kadınların çektiği zılgıt AP’nin referandumu izleyen muhabiri Ellen Knickmeyer’i şaşırttı. Kadınların çıkardığı sesi İngilizceyle tarif etmekte zorlanan muhabir referandumla ilgili haberinde doğrudan şu ifadeyi kullandı "Kadınlar referandum sırasında "LU LU LU LU LU LU LUL LUH" diye bağırıyordu." 
     



 DÜNYA 













</TEXT>
</DOC>
