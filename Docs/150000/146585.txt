<DOC>
<DOCNO> 146585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/soneko27.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 Bütçe Kanunu yayımlandı... 
</HEADLINE>
<TEXT>

     2003 Mali Yılı Bütçe Kanunu, Resmi Gazete'nin mükerrer sayısında yayımlandı. 
     Bütçe Kanununda, genel bütçeye dahil dairelerin toplam ödenek tutarı 146 katrilyon 805 trilyon 170 milyar lira, genel bütçe gelirleri ise 100 katrilyon 357 trilyon lira olarak belirlendi. 
     Bu arada ödeneklerin 1 katrilyon 281 trilyon liralık kısmının kullanımı iptal edildi. 
     2003 yılı bütçesinde devlet memurlarının aylık, taban aylık ve yan ödeme katsayıları ile sözleşmelilerin taban ve tavan ücretlerinin veya bu ücretlere uygulanacak artış oranlarının, Bakanlar Kurulu tarafından ekonomik gelişmeler ve devletin mali imkanları gözönünde bulundurulmak suretiyle yeniden belirlenebileceği hükme bağlandı. 
     TBMM Milletvekili Lojmanlarının Emek İnşaat ve İşletme A.Ş aracılığı ile satışının öngörüldüğü Bütçe Kanunu'nda, Sağlık Bakanlığı'na bağlı eğitim hastaneleri ile en az 100 yatağa sahip hastanelerde, acil vakalar hariç saat 16.00'dan sonra özel sağlık hizmeti verilebilmesine de imkan tanındı. 
     
     VERGİ BARIŞI 
     Vergi barışı uygulamasına ilişkin başvuru süresi de 2003 Bütçe Kanunu ile 21 Nisan'a kadar uzatıldı. 
     Bütçe ile belediyelerin vergi gelirlerinden aldıkları paylarda da indirime gidildi. 
     





</TEXT>
</DOC>
