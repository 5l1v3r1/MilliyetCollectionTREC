<DOC>
<DOCNO> 135806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur35.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayınpederi tarafından vurulan damat öldü... 
</HEADLINE>
<TEXT>

     Antalya'da eşinden boşanma isteği üzerine annesi ve babasıyla birlikte kayınpederi tarafından dün gece vurulan damat, hastanede öldü. 
     Kayınpederi Ali Çatal tarafından av tüfeğiyle vurulduğu belirtilen Ahmet Ünal, tedavi gördüğü Antalya Devlet Hastanesi yoğun bakım servisinde kurtarılamadı. 
     Öte yandan damadı Ahmet Ünal ile dünürleri Metin Ünal'ı öldürdüğü, Ümmühan Ünal'ı da yaraladığı bildirilen sanık Ali Çatal, Cinayet Büro Amirliği'ndeki sorgusunun ardından sevkedildiği adliyede tutuklanarak cezaevine gönderildi. 
     Antalya'da dün akşam Soğuksu Mahallesi 298. Sokak'ta meydana gelen olayda, Ali Çatal 45 , kızı Merve'den ayrılmak isteyen damadı Ahmet Ünal 25 ve dünürleriyle tartışmış, tartışmanın kavgaya dönüşmesi sonucu damadı Ahmet Ünal ile babası Metin Ünal 62 ve annesi Ümmühan Ünal'ı 52 av tüfeğiyle vurmuştu. Olayda Metin Ünal olay yerinde ölmüş, oğlu ve eşi de yaralanmıştı. Eşi ve oğlu ölen, kendisi de yaralan Ümmühan Ünal'ın tedavisi ise SSK Bölge Hastanesi'nde sürüyor. 
     





</TEXT>
</DOC>
