<DOC>
<DOCNO> 146246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur15.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Celalettin Cerrah İstanbul polisi olarak, havalimanımıza hakimiz 
</HEADLINE>
<TEXT>

     İstanbul Emniyet Müdür Vekili Celalettin Cerrah, Türk Hava Yolları'nın THY İstanbul-Ankara seferini yapan yolcu uçağının kaçırılmasına ilişkin, ''Patlayıcı bir madde olsaydı X Ray cihazı ve polisimizin gözünün önünden geçmesi mümkün değildi'' dedi. 
     Narkotik Şube Müdürlüğü'nde, İstanbul'da ele geçirilen 94 kilogram eroine ilişin basın açıklaması yapan Cerrah, gazetecilerin kaçırılan uçağa ilişkin sorularını da yanıtladı. 
     Cerrah, bir soru üzerine, Atatürk Havalimanı'nın, dünyanın en güvenilir havalimanlarından biri olduğunu ve burada modern teknik cihazlar ile eğitim görmüş polislerin bulunduğunu belirterek, şöyle dedi 
     ''Bu kişinin geçirdiği madde patlayıcı bir madde olsaydı X Ray cihazı ve polisimizin gözünün önünden geçmesi mümkün değildi. Ama suç unsuru olmayan bir mum... Bunun da X Ray cihazından ve dünyanın her yerinden geçmesi normaldir. Atatürk Havalimanı en güvenilir havalimanlarından biridir. Biz, İstanbul polisi olarak Atatürk Havalimanına'na hakimiz.'' Cerrah, uçağı kaçıran kişinin kendilerinde sabıka kaydının bulunmadığını ve bu olayla ilgili İstanbul'da gözaltına alınan kimse olmadığını sözlerine ekledi. 
     




</TEXT>
</DOC>
