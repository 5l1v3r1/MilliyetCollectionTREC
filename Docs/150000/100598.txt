<DOC>
<DOCNO> 100598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur14.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir yağışlı hava dalgası geliyor... 
</HEADLINE>
<TEXT>

     Türkiye, bu geceden itibaren Balkanlar üzerinden gelen yeni bir yağışlı havanın etkisine girecek. Yağışlı hava, Marmara'nın kuzey ve doğusu ile Karadeniz'de etkili olacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, Balkanlar üzerinden gelecek yağışlı havanın, bu gece ve yarın, Marmara'nın kuzey ve doğusu ile Batı Karadeniz'de etkili olması bekleniyor. 
     Etkili sağanak yağışlar, 9 Ağustos Cuma günü, Marmara'nın doğusu ve Batı Karadeniz'le birlikte Doğu Karadeniz'de görülecek. 
     Yarın ve Cuma günü, yurdun kuzey ve iç kesimlerinde beklenen sağanak ve yer yer gökgürültülü sağanak yağışlarla birlikte hava sıcaklıkları da 3-5 derece azalacak. 
     Yağışlı hava, hafta sonunda Karadeniz bölgesinde etkisini sürdürecek. 
     Marmara'nın kuzey ve doğusu ile Karadeniz'de yer yer görülecek etkili sağanak yağışların neden olabileceği olumsuz şartlara karşı ilgililerin ve vatandaşların tedbirli olmaları istendi. 
     





</TEXT>
</DOC>
