<DOC>
<DOCNO> 133232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/asik.html </URL>
<DATE> 2003/01/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Barış Meclisi... 
</HEADLINE>
<TEXT>

     Aydın Engin, Oya Baydar ve Barış Girişimi’nin diğer emekçileri olağanüstü güzel, düzenli, duyarlı bir toplantı düzenlemişti... 
     Türkiye’de halkın yüzde 90’ı bu savaşa hayır diyor. 
     Ne var ki Türk Hükümeti hala limanların, üslerin, Amerika’ya ikram şartlarını... Diyarbakır’a indirilecek asker sayısının 15 bin mi 30 bin mi olacağını tartışıyor. Ne hakla 
     Tiyatro Sanatçısı Mehmet Güleryüz’ün dediği gibi 
     - Sen 30 bin cinayetin sorumlusu Abdullah Öcalan’ı affetmişsin, yaşatıyorsun, öte yanda yüz binlerce masum Irak’lı çocuğun petrol hırsızları tarafından katline omuz veriyorsun... Ne hakla 
     Türk halkı hükümet ve TBMM’yi "savaşa hayır" demeye zorlamalıdır. 
     Duyarlı yurttaşlar bugün saat 13 00’de Beyazıt’taki barış mitingine davetlidir. 
     
     En iyi yolu bulmak, en kötüsünü bulmaktan çok daha kolaydır. 
Thomas Moore 

Oyuncakçı dükkanı      Anne girmem bu oyuncakçı dükkanına 
     Orda toplar, tayyareler, tanklar var. 
     Seviyorum söğüt dalı atımı 
     Tekme atmaz, ısırmaz. 
     
     Ben yaşamak istiyorum. 
     Ağaç gibi, sessiz - rahat 
     Karınca kararınca değil, 
     Serile serpile, boylu boyunca. 
     
     Anne girmem bu oyuncak dükkanına 
     Orda toplar, tayyerler, tanklar var. 
Cahit Irgat - 1947 

     Yarın, yaşamdaki en güzel şeydir. Bize gece yarısı çok temiz bir halde gelir. Geldiğinde mükemmeldir ve kendisini bizim ellerimize bırakır. Dünden bir şeyler öğrendiğimizi ümit eder. 
John Wayne 

Karşı devrim      Bağımsızlık karakterimdir", diyen büyük liderin ülkesi... Emperyalizme karşı ilk kurtuluş savaşını veren Türkiye, nasıl oldu da bugün ABD’nin Ortadoğu’daki ileri karakolu... savaş ve saldırı üssü haline geldi 
     Bağımsız Cumhuriyet rotayı ne zaman ve nasıl bugünkü noktaya çevirdi 
     Çetin Yetkin’in 700 sayfalık "Karşı Devrim" adlı yeni kitabı Otopsi yayınları yukardaki sorulara yanıt araştırıyor... 
     Atatürk’ün devrimlerini bir bir aşındırıp ortadan kaldıracak karşı devrim ne zaman başlamıştır 
     "10 Kasım 1938 tarihinde saat 09’u 5 geçe... Atatürk’ün gözlerini dünyaya yumduğu anda.." diyor Çetin Yetkin... 
     Ne var İkinci Dünya Savaşının telaş ve sıcaklığında tutulan yeni yolun nereye çıktığı pek anlaşılmamıştır. 
     Şaşırtıcı sapmalar İkinci Dünya Savaşının bitimiyle hız almıştır. 
     Yazar diyor ki 
     "Atatürk’ün pekçok eserini tersyüz eden, yıkan İnönü’nün ta kendisidir. 
     İmam Hatip okullarının ve İlahiyat fakültelerinin, tekke ve zaviyelerin açılması, okullara din dersi konulması gibi birçok geriye dönüşler İnönü döneminde gerçekleştirilmiştir" 
     Toprak reformu ve Köy Enstitüleri aynı dönemde yozlaştırıldı... 
     Bu çalışma İnönü’yü eleştirmek için yapılmadı, diyor Çetin Yetkin ve ekliyor 
     - Ne ki ele aldığımız dönemin baş sorumlusu baş aktörü odur. 
     Amerika ile ilk ikili antlaşma 1945 yılının ilk aylarında yapılmış, ilk tavizler verilmiştir. İşin ilginç yanı henüz Ruslar boğazlarda hak iddia etmiş değildir o günlerde. Daha sonra İnönü tarafından ABD’ye verilen tek taraflı tavizler birbirini izlemiştir. Demokrat Parti karşı devrimi hızlandırmıştır. 
     Kurtuluş Savaşı kahramanı ve Türkiye’yi İkinci Dünya Savaşı’na girmekten korumuş Milli Şef, rotayı neden ve hangi koşullar sonucu değiştirmiştir 
     Konu enine boyuna tartışılmalıdır... 
     
     Tayyip Erdoğan "Siyasette boşluk bırakırsanız bazı kurumlar o boşluğu doldurur" demiş. 
     Peki siyasetçiler ceplerini doldurup Hazine’de boşluk bırakırsa ne olur 
Haldun Ertem 


     Adam içini çekerek konuşmuş 
     - Yahu 5 yıldır evliyiz ve maalesef hiçbir konuda fikir birliği içinde olamadık... 
     Kadın sinirli 
     - 5 değil 6 yıldır evliyiz efendi 
     
     
     Kendi geleceğimizi kendimiz hazırlar, sonra da kader deriz. 







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
