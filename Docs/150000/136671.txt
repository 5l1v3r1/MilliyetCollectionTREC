<DOC>
<DOCNO> 136671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/bavr.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay çıldırdı 
</HEADLINE>
<TEXT>

     İNGİLTERE Süper Ligi’nde Blackburn Rovers forması giyen Tugay, eleştirilerine sinirlendiği takım arkadaşı David Thompson ile kavga etti. İngiliz basını, Federasyon Kupası’nda Blackburn’ün penaltılarla elendiği Sunderland maçının devre arasında Tugay’ın, Thompson ile birbirine girdiğini yazdı. Olaydan sonra sahaya çıkmak istemeyen Tugay’ı, Graeme Souness’ın ikna ettiği öğrenildi. Aston Villa’da da Alpay, Angel ile idmanda kavga etmişti. 
     
Cuper Emre’ye hep güvendim      INTER Teknik Direktörü Hector Cuper, İtalya’nın yüksek tirajlı gazetelerinden La Gazzetta dello Sport’a çarpıcı açıklamalar yaptı. Cuper, Emre’nin sezon başında kondisyon eksiği nedeniyle forma bulamadığını dile getirip, "Inter’de hepimiz, her zaman Emre’yi güvenilebilir bir futbolcu olarak gördük. Ligin başında biraz bekledi. Ancak kısa sürede kalitesini ve gücünü herkese kabul ettirdi" dedi. 
     



 SPOR 
























</TEXT>
</DOC>
