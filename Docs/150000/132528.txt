<DOC>
<DOCNO> 132528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/guncel/gun01.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile mahkemesiyle boşanma uzayabilir 
</HEADLINE>
<TEXT>

H kimin uzlaşma yolunu önermesi’nin kimi zaman şiddeti artırabileceğini öne süren hukukçu uzmanlar, davaların uzaması kaygısını da taşıyor... 
     ÜMRAN AVCI İstanbul 

     Hükümetin yargıda her alanda ihtisas mahkemesi kurulması kararı gereğince çıkarılan Aile Mahkemesi Yasası yürürlüğe girdi ancak tartışmaları da beraberinde getirdi. "H kimin uzlaşma önermesi"nin bazen şiddeti artırabileceğini söyleyen hukukçular, ayrıca davaların süresinin uzaması kaygısını taşıdıklarını da belirttiler. 
     Yasaya göre, her ilde ve nüfusu 100 bini geçen her ilçede iki yıl içinde Aile Mahkemesi kurulması öngörülüyor. Yeni yasaya göre, boşanmak isteyen çiftin adım adım duruşma serüveni şöyle olacak Boşanmak isteyen kişi veya çift ikametg hlarının bulunduğu ilçedeki Aile Mahkemesi’ne müracaat ederek dilekçe verecek. Duruşma günü beklenecek. 
     
     SORUN CİDDİ DEĞİLSE .. 
     Yeni yasaya göre, eğer h kim sorunları "ciddi" görmezse ilk duruşmada uzlaşmalarını önerecek. Gerek görürse de çifti uzmana, çocuklarını da pedagoga gönderecek. Bu aşamada uzmanlar, kişilerin ruhsal durumundan çok aradaki geçimsizliğe göre eşlere öneride bulunacak. Uzmanlar, h kime "eşlerin anlaşması çok zor" ya da "eşlerden biri böyle davranırsa anlaşabilirler" gibi görüş belirten rapor sunacak. Çiftler uzlaşmayı kabul ederse barışacak ve dava bitecek. Eğer çift yeniden bir araya gelmeyi kabul etmezse, duruşma şahitlerin dinlenmesi ve delillerin toplanması gibi nedenlerle devam edecek. 
     H kim, eşlerden birinin ya da çocuğun korunmasını gerektiren bir durum varsa tedbir kararları alacak. Çocuğu ya da eşi Sosyal Hizmetler ve Çocuk Hizmetler Kurumu’na sevk edebilecek. 
     
Sulh emirle olmaz’      Hukukçuların genel olarak "olumlu ve gerekli" gördükleri Aile Mahkemeleri’ne ilişkin taşıdıkları kaygıları dile getiren İstanbul Barosu Kadın Hakları ve Uygulama Merkezi’nden avukat Ayten Ağırdemir, şunları söyledi "Yasa h kim tarafların arasındaki sorunları irdeleyip gerekirse sulhe teşvik eder’ diyor. Bu yönde emredici bir hükmün olması yanlış. Bu konuda önce tarafların rızası alınmalı. Ayrıca sulh her zaman iyi değildir. Şiddet uygulayan kişinin şiddet eğilimi ortadan kaldırılmadıkça, tarafların sulhe yönlendirilmesi şiddet mağduru kişinin tekrar tekrar şiddete maruz kalıp belki de ölümüne neden olabilir." 
     



 GÜNCEL 
















</TEXT>
</DOC>
