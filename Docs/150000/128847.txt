<DOC>
<DOCNO> 128847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/spo03.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN'A YENİ SAMBACI 
</HEADLINE>
<TEXT>

Cim - Bom’un teknik patronu Fatih Terim, Sao Paolo’nun orta sahasındaki Simplicio’yu Felipe ile takas ettiklerini açıkladı. Terim ayrıca Arjantin’den Insua ve Silviera, Macar Gera ile de ilgilendiklerini ifade etti 
     ERHAN TELLİ 

     Yarın imzaya geliyor 
     GALATASARAY Teknik Direktörü Fatih Terim, sezonun ikinci yarısı için hazırlıklara başlarken, transfer dedikodularına son noktayı koydu. Terim, Brezilya’ya geri dönen Felipe’nin yerine, takas olarak Sao Paulo’dan alınan 23 yaşındaki orta saha oyuncusu Fabio Simplicio’nun yarın menajer Frank Henuda ile İstanbul’a gelerek sözleşme imzalayacağını, daha sonra da İspanya’daki kampa katılacağını bildirdi. 
     
     Insua ve Silviera 
     TERİM, Arjantin’den iki oyuncuyla da resmen ilgilendiklerini duyurdu. Cim - Bom’un çalıştırıcısı, Independiente’de forma giyen Insua ve Silviera ile temaslarının devam ettiğini açıklarken, golcü Gera’dan da henüz vazgeçmediklerini bildirdi. Fatih hoca, Hollanda’nın Feyenoord takımında oynayan Van Hoojdonk ile de görüşmelerin sürdüklerini belirtti. 
     
     "Hasan burada" 
     BARCELONALI Reizeger’in transferinin olmadığını, Lalatovic ile de ön protokol yapmalarına rağmen almayacaklarını bildiren Terim, Hasan konusunda şunları söyledi "Yönetim futbolcumuzla görüştü. Benim görüşmeme gerek yok. Transfer menajeri değilim." Teknik Direktör Fatih Terim, Bayern Münih takımından bu futbolcu için herhangi bir transfer teklifinin gelmediğini de ifade ederek, "Hasan burada" dedi. 
     
     "Dünyanın sonu değil" 
     CİM-BOM çalıştırıcısı, transfer çalışmaları konusunda yönetimle olan uyumlarını da "mükemmel" kelimesiyle yorumlayarak, "Devre arasında tatil bile yapmadan 24 saatimizi vererek bu konuda çalıştık. Transferin kampa yetiştirilmesini isterdim. Ama araya giren yeniyıl tatili işimizi zorlaştırdı. Takviyeler olursa olur, olmazsa da bu dünyanın sonu değil" şeklinde konuştu. 
     
     Fabio Simplicio kimdir 
     Sao Paulo’nun 23 Eylül 1979 doğumlu futbolcu, orta sahanın sağ kanadında görev yapıyor. 1.71 boyunda, 71 kg. ağırlığındaki yetenekli futbolcu, takımının bankoları arasında bulunuyor. Fabio Simplicio, istikbal vaat eden gençler arasında gösteriliyor. 
     
"Şampiyonluğun bir numaralı adayıyız"Galatasaray Teknik Direktörü, rakiplerine meydan okudu, lig için iddialı konuştu 
     VEDAT DANACI 

     "Geleceğin takımı" 
     İKİNCİ devre hazırlıklarına dün başlayan Galatasaray’da Teknik Direktör Fatih Terim, transferler konusunda yaptığı açıklamanın yanında, Sarı - Kırmızılı camiaya umut veren açıklamalar yaptı. Sadece bu sezonu değil, geleceğin Cim - Bom’unu da ortaya çıkarmak için çalıştıklarına dikkat çeken Terim, bu konuda sıkıntıları olmadığını vurguladı. 
     
     Mutlu son beklentisi 
     RAKİPLERİNE adeta gözdağı veren ve ligde bu sezon da mutlu sona ulaşmak için çaba göstereceklerini vurgulayan başarılı teknik adam, "Takviyeli veya takviyesiz, Galatasaray her zaman şampiyonluğun bir numaralı adaylarındandır" diye konuştu. Fatih hocanın bu tavrı, adeta bir meydan okuma olarak yorumlandı. 
     
Cim-Bom, Marbella yolcusuİkinci dönem hazırlıklarına dün yapılan antrenmanla başlayan Galatasaray, ilk etap kamp çalışmaları için bugün İspanya’ya gidiyor. Burada 10 gün kalacak olan Sarı-Kırmızılılar üç hazırlık maçı yapacak 
     İzinliler katılmadı 
     CİM-BOM, ikinci yarı hazırlıklarına dün yaptığı çalışmalarla başladı. Sabah yapılan antrenmana, Dubai’den yorgun dönen kaptan Bülent, yoğun sis nedeniyle uçak kalkmadığı için Gaziantep’ten gelemeyen Mehmet Polat ve izinli olan Ümit Karan katılmadı. Kaleci Mondragon ise gecikmeli olarak çalışmaya dahil oldu. PAF takımından takviye olarak alınan Sedat ve İlker takımla birlikte çalıştı. 
     
     Kondisyon yüklediler 
     BİR saat süren düz koşu ve kültür fizik çalışmalarıyla antrenmanı tamamlayan Sarı - Kırmızılılar, ilk etap kamp çalışmaları için bugün İspanya yolculuğuna çıkıyor. Sabah yapılacak çalışmanın ardından öğleden sonra bu ülkeye gidecek olan Galatasaray kafilesi, 10 gün boyunca Marbella’da kamp yapacak. Cim-Bom burada sırasıyla Depotivo San Pedro, Royal Anvers ve Vollendam ile karşılaşacak. 
     
Davala için Torino iddiası      İTALYAN Tutto Sport gazetesi, Galatasaray’da kiralık olarak oynayan Ümit Davala’nın, ara transferde Torino’ya transfer olabileceğini iddia etti. "Ümit, Boğalar’ın planında" başlığının kullanan gazete, Galatasaray’dan ayrılarak Inter’e dönme hazırlığında olan milli futbolcuyu, Torino Teknik Direktörü Renzo Ulivieri’nin de beğendiği öne sürüldü. Haberde ayrıca Ümit’in Torino’ya transferinde şu anda gözüken en büyük pürüzün, Türk futbolcunun saha dışındaki agresif hareketleri olduğuna dikkat çekildi. 
     
Fabio Pinto bilmecesi      ASLAN’IN Brezilyalılar’ı birer birer takımdan uzaklaşırken, Fabio Pinto’nun da ülkesinden dönmemesi akıllarda soru işareti bıraktı. Takımla birlikte dün antrenmana çıkması beklenen Sambacı’nın uçaktaki aksamalar nedeniyle geciktiğini ifade eden yetkililer, bu oyuncunun İstanbul’da arkadaşlarına katılacağını belirtti. 
     
Christian için FIFA yolu      KAMPA davet edilmesine rağmen Türkiye’ye dönmeyen Galatasaray’ın sözleşmeli futbolcusu Christian için yönetim harekete geçti. Teknik Direktör Fatih Terim, henüz İstanbul’a gelmeyen Sambacı hakkında idarecilerin gereken işlemi başlattıklarını ifade etti. Sarı - Kırmızılılar, Christian bugün takım İspanya’ya gidinceye kadar İstanbul’a gelmezse, halen mukaveleli oyuncusu olması nedeniyle hakkını FIFA’da arayacak. 
     
"En doğrusu en hızlısı"      GALATASARAY, resmi internet sitesinden günlük haber yayınına yarın başlıyor. Doğan Online ile yapılan anlaşma sonrasında hazırlığı tamamlanan "www.galatasaray.org" sitesinde tüm haberlerin bulunacağını ifade eden Fatih Terim, "öDaha şeffaf bir kulüp olma yolunda en önemli adımı atıyoruz. Taraftarlarımız ve basın, en doğrusunu anında öğrenecek" dedi. 
     



 SPOR 

























</TEXT>
</DOC>
