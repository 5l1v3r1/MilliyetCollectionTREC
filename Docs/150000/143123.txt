<DOC>
<DOCNO> 143123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yasam/yas02.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter sayesinde şaşılıktan kurtuldu 
</HEADLINE>
<TEXT>

4 yaşındaki Devin, şaşılık tedavisi için verilen gözlüğü, arkadaşları alay ediyor diye takmak istemiyordu. Ancak Harry Potter’i görünce fikrini değiştiriverdi... 
     İSTANBUL Milliyet 

     İNGİLİZ yazar J.K.Rowling’in çocuk büyücü kahramanı Harry Potter, Devin Elgün’ün şaşılıktan kurtulmasına yardımcı oldu. Acıbadem Bakırköy Hastanesi Göz Hastalıkları Uzmanı Dr. Sılay Cantürk, şaşılık teşhisi koymuş Devin’e... 1 ay boyunca tembel olan sol gözünün çalışması için tek gözünün belli günlerde kapatılması gerekiyormuş. Ayrıca 5 numara hipermetrop için de gözlük verilmiş. 
     
     Sen korsansın’ diyorduk 
     "ANCAK ana okulunda arkadaşları gözlüklü olduğu için alay edince çok üzüldü" diye anlatıyor o günleri anne Fulya Elgün ve şöyle devam ediyor "Başlangıçta Sen korsansın’ diye avuttuk. Yeterli olmayınca aklımıza Harry Potter geldi. Devin filmi seyretti ve çok sevdi. Onun da gözlük taktığını anlatınca, gözlüğünü bir daha çıkarmadı. Bu sayede de şaşılık tedavisinde gelişme sağlandı." 
     
     İlk 1 yıl çok önemli 
     DR. Sılay Cantürk şaşılığın toplumun yüzde 2 - 3’ünde görülebildiğini belirtiyor ve şöyle diyor "Şaşılığı olan çocukların yüzde 50’sinde göz tembelliği oluşur. Şaşılıkta göz iç veya dışa kayabildiği gibi aşağı yukarı da kayabiliyor. Doğumdan sonraki bir yılda çocuğunu görmesine dikkat edilmeli. Bu dönemde belirlenebilen şaşılıkta, ameliyatla tedavi mümkün." 
     



 YAŞAM 

















</TEXT>
</DOC>
