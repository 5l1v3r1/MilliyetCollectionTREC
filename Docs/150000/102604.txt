<DOC>
<DOCNO> 102604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/magazin/mag00.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Demlene demlene şöhreti yakaladı 
</HEADLINE>
<TEXT>

İpek Tuzcuoğlu, Asmalı Konak’ın yan rollerinden köy feministi Dicle’yi deyim yerindeyse patlatarak’ şöhrete ulaştı... Ve şimdi, zirveyi zaten beklediğini söyleyip ekliyor "Sekiz yılda demlene demlene bu noktaya geldim"... 
     BULUŞMALAR AHMET TULGAR 

     İyi film, iyi hik ye hayat gibi beklenmedik yerlerden, beklenmedik zamanlarda infilak eder. "Asmalı Konak"ın yatak arayan enerjisi, gerilimi de Dicle’nin çehresinden, delice açtığı ya da küstahça kıstığı gözlerinden özgürleşiyor. Ya da sekiz yıldır beklediği şöhreti kıstırıldığı bir yan karakterde yakalayacağını anlamış İpek Tuzcuoğlu’nun can havliyle. 
     "Asmalı Konaköta Seymen Ağa’ya sevdalı köylü kızını, köy feministi Dicle’yi oynayan İpek Tuzcuoğlu, jenerikteki sıralamaya bakılırsa kendisinden beklenenin fazlasını yaptı. Türk n Şoray’ın "Türk sineması bir karakter oyuncusu kazandı" diye söz ettiği genç oyuncu artık bir şöhret. 
     
     Ve işte şöhret oldunuz İpek hanım ne değişti şimdi 
     Bir sihirli değnek değdi ve her şey değişti gibi görünüyor ama aslında öyle değil bana göre. İnsanlara göre öyle. Çok yoğun bir emek verdim ben. Sekiz senedir bu sektördeyim. Basamak basamak geldim her yere. Demlene demlene. Çok ukal ca bir cevap olacak belki ama beklenen bir şeydi benim şöhret olmam. Ben bekliyordum. Çok inanıyordum. 
     
"Özcan’a herkes yıkılıyor"      "Asmalı Konakötaki rolünüz başrol değil Dicle bir yan karakter. Siz mi patlattınız bu rolü 
     "Asmalı Konak" çok güzel bir proje. Bence dizide oynayan bütün oyuncular yıldızlaştı. Ben tek başıma hiçbir şey çıkartmıyorum. "Asmalı Konak"ın şöhreti herkese yansıdı. Ben de bu ışıktan bana yansıyan küçük bir parçayı taşıyorum. 
     
     Yeşilçam filmlerindeki şehirli vampların yerini dizilerde köy feministleri aldı. Köy feministleri erkek seyirciyi neden bu kadar cezbediyor 
     Köy ortamından çıkan güçlü kadın karakterler erkeklerde kentten güçlü kadın karakterlere göre daha fazla saygı uyandırıyor. Saygı uyandırıyor, başka bir duygu değil ama. Dicle’nin kentli kadın Bahar’a kendini ezdirmemesi seyircinin hoşuna gidiyor. Ay, üşüyorum, abuk subuk konuşmaya başladım. Bu iki kadının ikisi de aşkları için mücadele veriyor. İkisi de güçlü aslında. 
     
     Peki, değer mi Özcan Deniz için bu kadar mücadele vermeye 
     Değer. Özcan diye yıkılıyor herkes. 
     
"Stratejiye ihtiyacımız yok"      Dizi başlarken tanıtım stratejisi çok fazla Özcan Deniz-Nurgül Yeşilçay flörtü üzerine kuruldu. Ama sonra bundan vazgeçildi galiba siz de patlayınca. 
     Evet, bir dönem basında öyle çok haber çıktı. 
     
     Dizinin başlangıcında Deniz-Yeşilçay üzerine oynanması diğer oyuncuları rahatsız etmedi mi 
     Ben böyle şeyleri garipsemiyorum. Ama bu dizinin böyle şeylere ihtiyacı olamaz. Özcan da, Nurgül de bunu zaten dile getiriyorlar. 
     
     Peki, dizi bu kadar tutmasaydı, bizler Özcan Deniz-Nurgül Yeşilçay arasında gerçek hayatta da bir ilişki olduğuna mı inandırılacaktık 
     Ama böyle şeylere ihtiyacı olmadı işte. Bazı projelerde yapımcılar tarafından bu tür stratejiler uygulanıyor. Bu proje İkinci Bahar’ gibi çok yerini bulmuş bir proje. 
     
     "İkinci Bahar"ın başarısını anlamak daha kolay. O mahalle dayanışması, sıradan insanların gündelik kahramanlıkları. O sosyolojik bir karşılığını bulma vakasıydı. Sizinki böyle bir şey değil. Bir entrika senaryosu. Galiba bu dizi salt estetik yazınsal ve görsel estetik olarak tuttu... 
     Evet, sanırım. Salt güzel bir dizi olduğu için bu kadar tuttu. Bir de karakterler çok yaşayan karakterler. Mesela o mutfak kadrosu. Konağın çalışanları, emektarları. 
     
"Hazım benim misafirim"      Evet, aslında sınıf çelişkilerine, sınıf mücadelesine de gönderme yapıyor. Mutfaktaki emekçilerin yemek salonundaki egemen sınıfla ilişkisi. 
     Tabii. Bu emekçiler, Goncagül, Bekir Kirve, hepsi güçlü karakterler. 
     
     Evli bir çiftin bir yarısı özlediği şöhrete kavuştuğunda soluğu mahkeme salonunda, boşanma hakiminin karşısında alıyor. Gerçi sizin kocanız Hazım Körmükçü de meşhur bir insan ama yine de sorayım boşanmayı düşünüyor musunuz 
     Hazım beni her zaman destekleyen bir insandır. Benden daha mutlu olduğunu söyleyebilirim. 
     
     Çekimleriniz Kapadokya’da ya, acaba sizden kurtulduğu için mi bu kadar mutlu 
     Hayır, çok özlüyor beni. Ben evlilikte böyle çok iç içe olmayı sevmiyorum. Sekiz sene oldu evliliğimiz, zaman zaman böyle özlemler, işler ön plana çıkmalı ki, değerini insan daha fazla anlasın evliliğin. Biz yalnız dünyaya geliyoruz, yalnız ölüyoruz. Biz aslında birbirimize misafiriz. Ben öyle düşünüyorum. O yüzden de misafiri nasıl kırmazsa insan, kırmamaya çalışıyorum onu. Boşanmayacağım, ben misafirimden memnunum. 
     
Özcan’ın yüzüne izinle baktım’      Seymen Ağa karakteri feminist kampı bile ikiye böldü. Kadınları çok etkiledi bu karakter. Sizce Seymen Ağa şık olunacak bir adam mı 
     Karizmatik bir adam. Ama yine de düşündüm ben özellikle Bahar’ın Seymen Ağa’da ne bulduğunu. Ama aşk yani bu. 
     
"Kapadokya’da Dicle’yim"      Hik yenin iç işleyişinde kalırsak bir sahnede Seymen Ağa, karısı Bahar’ı dövdü ve tecavüze yeltendi. Buna rağmen Bahar’ın ona olan aşkının sürmesi doğru bir hik ye akışı mı Aşk bu durumda da sürer mi bir kadında Bahar gibi bir kadının daha fazla direnmesi gerekmez miydi 
     Ben hiç böyle düşünmüyorum. Ben senaryoya bayılıyorum. Senaryonun yeni kısımları geldiğinde ilk okuyan benim herhalde. Ben çok doğru buluyorum taşları. 
     
     Bir tutku hik yesi çekiyorsunuz. Hepiniz ajite durumdasınız. Üstelik hepiniz evlerinizden uzak ve bir arada, bir komünde gibi yaşıyorsunuz Kapadokya’da. Setteki duygular paydostan sonraya da uzuyor mu 
     Şimdi ben Kapadokya’ya indiğim an Dicle oluyorum. Ama oyunculuğun zor tarafı bu zaten. "Motor" denildiğinde aşkla bakmalı oyuncu partnerinin yüzüne ama bunu orada bırakabilmeli. 
     
     Mesela akşam yemeğinde Özcan Deniz, Nurgül Yeşilçay’a biraz fazla ilgi gösterince, ister istemez bir kıskançlık olmuyor mu sizde 
     Hayır. Ama her oyuncunun çalışma sistemi farklıdır. Mesela başlangıçta biz Özcan’la daha kopuktuk. Ve ben "Ben nasıl bakarım Özcan’a, Dicle, Seymen Ağa’ya nasıl bakar " diye çalışmalar yapıyordum. Ve Özcan’a dedim ki, "Özcan, bazen sana çok bakıyor olabilirim, ne olur rahatsız olma" dedim. "Sen keyfine bak" dedi Özcan da. 
     



 MAGAZİN 

















</TEXT>
</DOC>
