<DOC>
<DOCNO> 139734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo30.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Kulübü Yönetimi, Ata'nın huzurunda... 
</HEADLINE>
<TEXT>

     Beşiktaş Kulübü Yönetim Kurulu, kulübün 100. yılını kutlama etkinlikleri çerçevesinde Anıtkabir'i ziyaret etti. 
     Yönetim kurulu, Serdar Bilgili başkanlığında Anıtbakir'e gelerek Atatürk'ün mozalesine çelenk koyarak saygı duruşunda bulundu. 
     Ardından başkan Bilgili, yönetim kurulu adına Anıtkabir Özel Defteri'ne şunları yazdı 
     ''Ulu önderimiz, bugün Beşiktaş'ın 100. yaşgününde siz en büyük Beşiktaşlı'nın huzuruna, Avrupa'nın en iyi 8 takımından birinin yöneticileri olarak çıkmaktan büyük onur duyuyoruz. Sizin bize çizdiğiniz yolda kulübümüze ve memleketimize hizmet etmeye devam edeceğiz. Size layık olmaya çalışacağız.'' Daha sonra Anıtkabir komutanı, Beşiktaşlı yöneticilere müzeyi gezdirdi. 
     Yönetim kurulu üyeleri, Anıtkabir ziyaretinden önce Cumhurbaşkanı Ahmet Necdet Sezer tarafından Çankaya Köşkü ve Genelkurmay Başkanı Orgeneral Hilmi Özkök tarafından da Genelkurmay karagahında kabul edildi. Kabuller, basına kapalı olarak gerçekleşti. 

     
</TEXT>
</DOC>
