<DOC>
<DOCNO> 114601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yasam/yas04.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Lambasız kavşak altı cana mal oldu 
</HEADLINE>
<TEXT>

Gaziantep’te işçi ve öğrenci taşıyan iki servis, trafik lambası olmayan kavşakta birbirine girince yol cehenneme döndü 
     AHMET KAYA Gaziantep DHA 

     Gaziantep’te öğrenci taşıyan Ramazan Yedikardeş’in 27 kullandığı Bulvar Turizm’e ait 27 YA 058 plakalı öğrenci servisi, dün saat 07.15 sıralarında, Kilis’ten işçi getiren Mustafa Kemal Öztürk 37 yönetimindeki 79 AP 327 plakalı minibüsle çarpıştı. İbrahimli mahallesinde aşırı hız ve dikkatsizlik sonucu meydana gelen kazada, iki servis şoförü ile Sait Özorman 36 , Mustafa Kaya 39 , Mehmet Filik 36 ve Yusuf Tosun 35 can verdi, tam 22 kişi de yaralandı. 
     
     Vali Bu bir vahşet 
     Asayiş Şube Müdürlüğü’ne bağlı bir ekip de, kaza yerine giderken traktörle çarpıştı. Bu kazada da iki polis yaralandı. Her iki kazada yaralanan 24 kişi, çeşitli hastanelerde tedavi altına alındı. Bilirkişinin ilk incelemesinde öğrenci servisi sürücüsü Yedikardeş’in hatalı olduğu anlaşılırken, Gaziantep Valisi Erhan Tanju da, kazanın meydana geldiği kavşakta, trafik sinyalizasyon sisteminin olmamasına tepki gösterdi. Yaralıları, ziyaret eden Tanju, "Olay kaza değil, tam bir vahşet. İki aracın çok hızlı olduğu anlaşılıyor. Yol yeni asfaltlanmış. Büyük ve işlek kavşak olmasına karşın sinyalizasyon yapılmamış. İnşaatı sürüyorsa neden trafiğe açıldı İnşaat bittiyse neden sinyalizasyon yok " dedi. 
     



 YAŞAM 

















</TEXT>
</DOC>
