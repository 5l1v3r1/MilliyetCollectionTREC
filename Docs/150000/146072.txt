<DOC>
<DOCNO> 146072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/aeko.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarma operasyonu 
</HEADLINE>
<TEXT>

Özelleştirmeden aldıkları KİT’lerin parasını ödemeyen işadamları bastırdı, Özelleştirme Kanunu değişti. İhalelerde belirlenen satış sözleşmeleri daha sonra değiştirilerek, borçluya taksit ve vade yapılabilecek 
     EKONOMİ SERVİSİ 

     Dün gece sabaha karşı tamamlanan bütçe görüşmelerinde, AKP’lilerin oyları ile bir son dakika değişikliği yapılarak, özelleştirme ile satılan kuruluşları alanların borçlarının ertelenmesi veya yeniden taksitlendirilmesinin yolu açıldı. Böylece özelleştirme ihaleleri anlamını kaybederken, bütü yetki Başbakan Erdoğan başkanlığındaki Özelleştirme Yüksek Kurulu’na ÖYK geçti. Bilindiği gibi özelleştirme borçlusu bazı işadamları, Erdoğan nezdinde girişimde bulunarak, Özelleştirme İdaresi’nin ÖİB bağlı olduğu Başbakan Yardımcısı Abdüllatif Şener’i, 150 milyon doları bulan teminatlarının nakte çevrilmesi girişimi dolayısıyla şikayet etmişlerdi. ÖİB’nin Şener’den alınmasında bu durumun da etkili olduğu ifade edilmişti. 
     Kabul edilen değişiklik ile ÖYK’daki bakan sayısı beşten dörde indirildi ve kurula sözleşmeleri yenileme yetkisi verildi. Buna göre ÖYK, alıcılarla yapılan satış sözleşmelerinde yer alan mali yükümlülükleri ortaya çıkaran mali veya ekonomik zorunlu sebeplerin varlığı halinde, gerektiğinde yeniden düzenleyebilecek.’ Değişikliği eleştiren CHP Grup Başkanvekili Mustafa Özyürek, "Bu çok kuşku yaratan bir değişiklik. Bazı kişilere avantaj sağlanacağı kuşkusu doğruyor" dedi. 
     
     Tekrar müzakere isteyeceğiz’ 
     Ancak, AKP’den, değişikliğin hemen arkasından pişmanlık sinyalleri gelmeye başladı. Grup Başkanvekili Salih Kapusuz ile Maliye Bakanı Kemal Unakıtan görüştü. Geçmişe dönük, bir bölümü uygulanmış sözleşme şartlarını değiştirmenin başka yasalarla çelişebileceği üzerinde duruldu. Kapusuz, tekrir - i müzakere isteyeceklerini bildirirken Unakıtan da diğer yasalara aykırı bir durum doğmaması için yasaların incelendiğini anlattı. Unakıtan, "Aceleyle yapılan bu tür değişikliklerde bazı hatalar olabiliyor. Çalışmanın sonucunda yeni bir düzenleme yapabiliriz de yapmayabiliriz de" dedi. 
     
Seçmene selam      Bütçe görüşmelerinde bir başka önergeyle de AKP’nin oy deposu gecekondulara kullanma izni verilmeyen ve alınmayan yapılar elektrik bağlanması olanağı getirildi. Bu yapıların meşrulaştırılması anlamına gelen bu değişiklikle, belediyelerce yol, su, kanalizasyon, doğalgaz gibi altyapı hizmetlerinden birinin veya birkaçının götürüldüğünün belgelenmesi halinde ve altı ay içinde başvurulması durumunda, kullanma izni alınıncaya kadar, geçici olarak elektrik bağlanma olanağı sağlanacak. 
     
Belediye tırpanı      Bütçe Kanunu ile belediyelerin vergi gelirlerinden payı yüzde 6’dan yüzde 5’e, büyükşehirlere verilecek pay ise yüzde 4.1’den yüzde 3.5’e indirildi. Bu oranlar, Şubat 2003 tarihi gelirlerinin dağıtımından başlanarak uygulanacak. Vergi barışında yararlanma süresi de 21 Nisan’a kadar uzatıldı. Milletvekili lojmanlarının bulunduğu arsanın Emekli Sandığı iştiraki olan Emek inşaat aracılığıyla değerlendirilmesi konusunda Maliye Bakanı’na yetki verildi. 
     
Borçlular, Erdoğan’a yakın isimler      Özelleştirme borçluları arasında AKP milletvekili, Cengiz Kaptanoğlu, TOBB eski Başkanı Fuat Miras ve Şadan Kalkavan gibi Erdoğan’a yakın’ bilinen isimler bulunuyor. Bu üç isim Deniz Nakliyat’ı 2000 yılında 59 milyon dolara alan 10 armatör ortak arasında. Şirketi ayıplı mal’ diyerek, iade etmek isteyen armatörlerin 41 milyon dolar borçlarını ödememeleri üzerine teminatları nakte çevrilmek istenmişti. 
     
Şadan Kalkavan Ortasını buluruz      Milliyet’e yaptığı açıklamada Şener’i ziyaret ederek durumu açık şekilde aktardıklarını belirten Kalkavan, 32 milyon dolar ödediklerini, 41 milyon dolar borçları kaldığını söyledi. Kalkavan, "Yüzde 15 faiz uygulanıyor. Bunun altından kalkılmaz. Biz 10 yıl sürede ve libor faizle ödeme yapmak istiyoruz. Ortasını buluruz" dedi. 
     
Bozüyük zirvesinde görüşmüştü      Borçları dolayısıyla teminatlarını nakde çevirmek istenen diğer şirketler şunlar Atik Paşa Yalısı, Asil Çelik, Filyos ve Tekirdağ limanı. Atik Paşa Yalısı’nı, Başbakan Erdoğan ile seçim öncesi iki batık banka patronu ile birlikte Bözüyük’te bankasını kurtarmak için görüşen Mehmet Emin Karamehmet’in şirketi Enternasyonal Turizm, 29.2 milyon dolar peşin ödeme taahhüdü ile almıştı. Filyos Limanı’nı 1998’de alan Kardemir de Erdoğan’ın yakından ilgilendiği şirketlerden biri. 
     


SİYASET 




















</TEXT>
</DOC>
