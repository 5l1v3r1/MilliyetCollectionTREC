<DOC>
<DOCNO> 102554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sonspo12.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1'de Macaristan Grand Prix'sini, Barrichello kazandı 
</HEADLINE>
<TEXT>

     Formula 1 Dünya Şampiyonası'nda, sezonun 13. yarışı olan Macaristan Grand Prix'sini, Ferrari'nin Brezilyalı pilotu Rubens Barrichello kazandı. 
     Brezilyalı pilot, Hungaroring Pisti'nde, 77 tur üzerinden yapılan toplam 306.069 kilometrelik yarışı, saatte ortalama 180.364 kilometrelik hızıyla, 1 saat 41 dakika 49.00 saniyede ilk sırada tamamladı. 
     Yarışa ilk sırada pole pozisyon başlayan Barrichello, bu sezon 2., kariyerinde ise 3. kez Grand Prix birinciliğini alırken, dünya şampiyonluğunu daha önce ilan eden takım arkadaşı Alman Michael Schumacher, mücadeleyi 2. sırada tamamladı. Yarışta üçüncülüğü ise BMW Williams takımından Alman Ralf Schumacher kazandı. 
     Ferrari, bu sezon 5. kez bir yarıştan ilk 2 sırada duble ayrılırken, bu zaferle markalarda da şampiyonluğunu ilan etti. 
     Sürücüler sıralamasında da, Brezilyalı Barrichello, şampiyonluğunu daha önce ilan eden takım arkadaşı Alman Schumacher'in ardından ikinciliğe yükseldi. 
     





</TEXT>
</DOC>
