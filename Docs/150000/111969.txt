<DOC>
<DOCNO> 111969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/asik.html </URL>
<DATE> 2002/10/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kebapçı yemini 
</HEADLINE>
<TEXT>

     Halk sağlığını önde tutacağıma, kendi yemediğimi başkalarına yedirmeyeceğime, bozuk gıda satmayacağıma... namusum ve şerefim üzerine and içerim." 
     Haberi dünkü Hürriyet’te vardı. Kebapçılık meslek dalında 6. dönem ustalık sınavları Kayseri’de yapılmış, başarılı olanlara yukarıdaki "Kebapçılık Yemini" ettirildikten sonra belgeleri verilmiş. 
     Diğer mesleklerde neden yemin yok 
     Yeminli gazeteci Fahrettin Fidan örnek olarak iki meslek yemini daha sunuyor... 
     Bozacı yemini 
     Halk sağlığı için gece yarısı sokaklarda alçak sesle "Bozaaaa" diye bağıracağıma, benden içtiği bozadan sağlığı bozulan olursa derhal doktor çağıracağıma... Bozan bozuk diyen müşterime bozulmayacağıma, ağzımı ve müşterinin ağzını - burnunu bozmayacağıma, şıracıyı kendime şahit göstermeyeceğime namusum, şerefim ve boza üzerine ant içerim. 
     Şehirlerarası Otobüs Şoförü Yemini 
     Yolcuların varlığı için hatalı sollamayacağıma, trafik canavarı edebiyatı yaparak masum insanları eşek cennetine yollamayacağıma, yollardan ördek toplamayacağıma, kasislerde kendime hakim olup hop hop hoplamayacağıma, dikiz aynasından bayan yolcuların bacaklarına bakmayacağıma, dikkatimi yoldan başka yere verip kimsenin canını yakmayacağıma namusum şerefim ve vitesim üzerine and içerim. 
     
     Kanunu bilmemek mazeret sayılmaz, yargıçlar bu kuralın dışındadır 
     J.R. Kelly 

Polisin imajı...      Polis imaj değistirecekmiş. Demek ki halkın gözündeki imajından polis de memnun değil. Peki daha iyi bir imaj için ne yapmalı 
     Okurumuz Yavuz Meriç fikir veriyor 

</TEXT>
</DOC>
