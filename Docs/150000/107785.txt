<DOC>
<DOCNO> 107785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/ekonomi/eko03.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin’den rövanşı alacağız 
</HEADLINE>
<TEXT>

Türkiye, 2001’de Arjantin’e kaptırdığı, satınalma gücüne göre milli gelirdeki 17’ncilik basamağını bu yıl geri alacak 
     Türkiye 2001 krizi nedeniyle satınalma gücü paritesiyle milli gelire SGP - GSMH göre dünya liginde bir basamak gerileyerek Arjantin’in ardından 18’inci oldu. 
     Satınalma gücü paritesiyle milli gelire göre 2000 yılında 18’inci olan Arjantin, 2001’de Türkiye’yi geçerek 17’nci sıraya çıkarken, Türkiye 18’inci sırayı aldı. Türkiye’yi, Hollanda, Güney Afrika, Tayland, İran ve Polonya izledi. 
     Ancak, 2001’de Türkiye’yi geçen Arjantin’in ekonomisi 2002’de tam anlamıyla çöktü. 2002’de Türkiye büyük olasılıkla yeniden 17’nci sıraya çıkacak ve Arjantin’i geride bırakacak. Buna karşın Türkiye’nin geçmişte önünde yer aldığı, 16’ncı sıradaki Avustralya’yı önümüzdeki bir - iki yılda geçmesi zor görünüyor. Cari milli gelire göre ise 1997’den bu yana 22’inci olan Türkiye, geçen yıl yaşanan devalüasyon ve yüzde 9.4’lük küçülme nedeniyle 23’üncülüğe geriledi. 
     
     Çin İtalya’yı solladı 
     Dünya Bankası verilerindeki ilginç göstergelerden biri Çin’in cari milli gelire göre İtalya’yı geride bırakması. Çin, 1 trilyon 131 milyar dolarlık gelirle ilk kez G - 7 üyesi İtalya’yı geçerek altıncı sırayı aldı. 2000’de dokuzuncu olan Brezilya, İspanya ve Meksika’ya geçilerek 11’inci, 16’ncı olan Arjantin, İsviçre’ye geçilerek 17’nci, 18’inci olan Belçika, Rusya’ya geçilerek 19’unculuğa geriledi. 
     
2001'de Arjantin'in altına düşmüştük Sıra Ülke Nüfus Milyon KBMG Dolar GSMH Milyar dolar SGP - KBMG Dolar SGP - GSMH Milyar dolar 1 ABD 284 34.870 9.901 34.870 9.907 2 Çin 1.272 890 1.131 4.260 5.506 3 Japonya 127 35.990 4.574 27.430 3.445 4 Hindistan 1.034 460 474 2.450 2.546 5 Almanya 82 23.700 1.948 25.530 2.114 6 Fransa 59 22.690 1.377 25.280 1.483 7 İngiltere 60 24.230 1.451 24.460 1.463 8 İtalya 58 19.470 1.123 24.340 1.414 9 Brezilya 173 3.060 529 7.450 1.339 10 Rusya 145 1.750 253 8.660 1.296 11 Meksika 99 5.540 550 8.770 892 12 Kanada 31 21.340 662 27.870 887 13 G. Kore 48 9.400 448 18.110 865 14 İspanya 40 14.860 587 20.150 805 15 Endonezya 214 680 145 2.940 654 16 Avustralya 19 19.770 383 25.780 515 17 Arjantin 37 6.960 261 11.690 453 18 Türkiye x 66 2.540 168 6.640 445      
     x Dünya Bankası verilerinde 2001 nüfusu 66 milyon görünüyor. Ancak, kesin nüfus sayımı sonuçlarına göre nüfusumuz 67 milyon. Buna göre, Türkiye'nin 2001 yılı milli geliri SGP ile 6475 - 6480 dolar, kişi başına cari milli gelir 2450 dolara iniyor. 
     



 EKONOMİ 

















</TEXT>
</DOC>
