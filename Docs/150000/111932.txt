<DOC>
<DOCNO> 111932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/siyaset/siy06.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Mahkeme MHP’yi reddetti 
</HEADLINE>
<TEXT>

     ANKARA Milliyet 

     Anayasa Mahkemesi, MHP’nin, Avrupa Birliği’ne AB uyum’ yasalarının bazı maddelerinin iptali istemiyle açtığı davada, oybirliğiyle yürürlüğü durdurma istemlerini reddetti. Yüksek Mahkeme, bu kararıyla iptal istemiyle açılan davayı da reddedeceğinin sinyalini verdi. Anayasa Mahkemesi’nde 5 saat süren toplantının ardından açıklama yapan Başkan Vekili Haşim Kılıç, AB Uyum Yasası’nın savaş ve yakın savaş tehdit halleri dışında idam cezasının kaldırılması, gayrimüslim vakıflarının taşınmaz edinmeleri, Türkçe dışındaki dillerde yayın ve öğrenim hakkı, bazı şartlarda AİHM kararlarının yeniden yargılama nedeni sayılmasına ilişkin düzenlemelerinin yürürlüğünün durdurulmasına yönelik MHP’nin istemini reddettiklerini bildirdi. Mahkeme, maddelerde Anayasa’ya aykırılık bulmadı. 
     



 SİYASET 



















</TEXT>
</DOC>
