<DOC>
<DOCNO> 106378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/yazar/ulagay.html </URL>
<DATE> 2002/09/08/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Türkiye’nin riski neden yüksek 
</HEADLINE>
<TEXT>

     Economist Intelligence Unit’in sıralamasına göre Türkiye riski yüksek ülkeler arasında 18. sırada, Vietnam ile Nikaragua arasında yer alıyor. En yüksek riskli ülke olarak belirlenen Nijerya’nın toplam risk puanı 69 iken Türkiye’ninki 56, en az riskli ülke olan Singapur’unki ise 9. Singapur’dan sonra en az riskli bulunan ülkeler 18 puanla Almanya ve 19 puanla ABD. Komşularımızdan Yunanistan 28 puanla, Bulgaristan 36 puanla bizden çok daha az riskli, İran ise 67 puanla daha riskli görülüyor. Risk değerlendirmesinin alt gruplarına indiğimizde Türkiye’nin risk puanının öncelikle "makroekonomik riski"nin çok yüksek 85 puan olması nedeniyle yüksek çıktığını, "hükümetin etkinliği riski" ile "siyasi istikrar riski"nin de bu sonuca katkıda bulunduğunu görüyoruz. 
     Geçen yıl çok ciddi bir küçülme yaşayan ve daha da büyük bir çöküşün eşiğinden dönen Türkiye ekonomisinin, şimdi geçen yıla göre çok daha iyi bir noktada olduğu söylenebilir ama h l ciddi makroekonomik risklerle karşı karşıya bulunduğumuz da bir gerçek. Son dönemini yaşayan hükümetin etkisini büyük ölçüde yitirdiği ve yaklaşmakta olan seçimlerin siyasal riski artırdığı da ortada. 
     
Borç riski      Türkiye’nin ağır bir borç servisi yüküyle karşı karşıya bulunduğunu ve halen geçerli olan reel faizlerin süreklilik kazanması ya da daha da yükselmesi halinde bu borç servisinde sorun çıkacağını herkes biliyor. Yüksek faizler biraz da bu riskin sonucu zaten. Türkiye’nin böyle bir riskle karşı karşıya bulunduğunu kabul eden Kemal Derviş de faizlerin seçimlerden sonra hızla aşağı çekilememesi halinde sorun çıkabileceğini söylüyor. Bu sorunun yaşanmaması için olması gerekenler ise şöyle sıralanıyor 

</TEXT>
</DOC>
