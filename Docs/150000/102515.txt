<DOC>
<DOCNO> 102515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/yazar/pulur.html </URL>
<DATE> 2002/08/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir Babıali vak’ası... 
</HEADLINE>
<TEXT>

     Sabahötan ayrılanlar, başka bir gazete çıkaracaklar, daha önce "Sabahötan ayrılanlar da, yazılarının mürekkebi kurumadan yine "Sabah"a dönüyorlar. 
     "Babıali" artık "Babıali" olmasa da, alışıktır bunlara geçenlerde eski bir meslektaşla, olan biteni konuşurken aklımıza "Dünya olayı" geldi. 
     1950’de, iktidarı kaybeden CHP, Atatürk’ün rotatifiyle, İstanbul’da "Dünya" gazetesini çıkarmaya karar verir. Gazetenin başına Falih Rıfkı Atay getirilir, kurulan şirketin sermayesini de, CHP’li işadamları kor. 
     
     BİR süre sonra "Dünya"ya Bedii Faik gelir, Falih Bey’den sonra ikinci adamdır l kin CHP’li ortaklar, gazetenin yayınından şik yetçidir, gazete onların istediği gibi çıkmamaktadır. 
     Hele Ticaret Bankası Genel Müdürü Hayri Gönen için yapılan yayın, onları daha da kızdırmıştır. İktidar Hayri Gönen’e çeşitli görevler vermiştir, bu eleştirilmektedir. CHP’li ortakların bu yayından şik yetçi olduklarını anlamak güç gibi gelse de mantığı doğrudur. Her ne kadar Hayri Gönen Demokrat Partili olsa da, CHP’li ortakların onunla kredi ilişkileri vardır, Bedii Faik’in deyimiyle "Kredi kovalarını bankanın musluklarına bırakmışlardır". 
     
     NETİCE de, ortaklar Bedii Faik’in işine son vermeye karar verirler. 
     Varsın versinler, el mi yaman, bey mi yaman görürler, hele işin içinde Bedii Faik gibi bir Babıali ustası varsa... 
     Falih Rıfkı ile Bedii Faik bir plan yaparlar, "Falih Bey" bir süre sonra ortadan kaybolacak, telefonlara çıkmayacaktır. Ancak Bedii Faik’in telefonlarına, parola tutarsa çıkacaktır. 
     Parola şudur 
     "Bedii Faik, telefonu, önce, beş defa çaldıracak, sonra kapatacak. Arkadan üç defa daha çalınca" Falih Bey kendisini, Bedii Faik’in aradığını anlayıp açacaktır. 
     
     ORTAKLAR, ayın on yedisinde, Bedii Faik’in gazeteden ayrıldığını kutlamak için, Heybeliada’da kadeh kaldırırken "Falih Rıfkı Atay’ın gönderdiği bir tebligatla apışıp kalırlar 
     "Dünya gazetesinin imtiyaz hakkı Falih Rıfkı Atay’ındır, bugünden itibaren de gazetesini iki adım ötede, Halil Lütfü Dördüncü’nün TAN matbaasında çıkaracaktır." 
     
     BU tebligatın yapıldığı saatlerde Bedii Faik, de bütün yazı işleri kadrosu ile mürettiphaneyi TAN’a taşımıştır. 
     
     HİKAYE uzundur ama, kısa keselim... 
     Sonunda Falih Rıfkı Atay evini 75 bin liraya satar, Bedii Faik borç harç, 150 bin lirayı tamamlar ve CHP’li ortaklar haklarını devrederler, "Dünya" tekrar eski yerine döner. 
     
     "DÜNYA olayı"nın çok ilginç hik yeleri vardır ama, birisi, çok başkadır. X 
     "Dünyacılar", "Tan"a ve Halil Lütfü Dördüncü’ye veda ederler, duygusal konuşmalar yapılır, herkes adına Ali İhsan Gögüş kendisine teşekkür eder son sözü Bedii Faik söyler 
     "Buradaki masraflarımızı ve size verdiğimiz mali yükleri son kuruşuna kadar ödeyeceğiz." 
     "Babıali"nin cimriliğiyle meşhur, tarihe geçmiş olan sevimli patronumuz Halil Lütfü Dördüncü’nün gözleri parlar 
     "Arkadaşlarınızın güzel sözlerine çok teşekkür ediyorum. Ama Bedii’nin eklediği son cümle var ya, onu daha çok ilgiyle karşılıyor ve tabiatım gereği daha önemli sayarak uğurlar olsun diyorum." 
     Evet, bir zamanlar Babıali vardı... 
     
     X Matbuat, Basın Derken Medya... Bedii Faik 3. cilt, Doğan Kitap 
     
     







Kazıklar üstüne bir kazık... 


Heeey yabancı 


Perde önü 


Çizikler 


Bir ayrılığın anatomisi 


Unutulan bir kent Hatay 


Nimet olan afet 


Erkekler, özgüveni yüksek kadın ister mi 


Bir Babıali vak’ası... 


17 Ağustos insanı 


Seçmeni etkilemenin anahtarı 


KUŞ KANADI KALEM OLDU 


Derviş’in niyeti iyi olabilir ama... 


Kars "Doğu’nun en batılı kenti" 


Kalbim Güneydoğu’da kaldı 


</TEXT>
</DOC>
