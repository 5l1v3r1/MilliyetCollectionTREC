<DOC>
<DOCNO> 132726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur01.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon Havaalanı'nda yangın... 
</HEADLINE>
<TEXT>

     Trabzon Havaalanı merkez binasının kazan dairesinde yangın çıktı. 
     Saat 02.00 sıralarında havaalanının kazan dairesinde henüz belirlenemeyen bir nedenle yangın çıktı. Yangının başlamasıyla birlikte, binada bulunanlar dışarı çıkarılırken, binanın elektrikleri de kesildi. 
     İtfaiyenin müdahalesiyle kısa sürede söndürülen yangında, ölen ya da yaralanan olmadığı bildirildi. 
     Trabzon Büyükşehir Belediyesi İtfaiye Müdürü Fahri Kaplan, yangınla ilgili yaptığı açıklamada, yangına 8 araç ve 22 kişiden oluşan bir ekiple müdahale ettiklerini ve yangını kısa sürede kontrol altına alarak söndürdüklerini ifade etti. 
     Yangının çıkış nedeninin araştırıldığı ve olayla ilgili başlatılan soruşturmanın devam ettiği bildirildi. 
     





</TEXT>
</DOC>
