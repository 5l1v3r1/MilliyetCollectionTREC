<DOC>
<DOCNO> 109836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/spo05.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MİNDERDE PANİK 
</HEADLINE>
<TEXT>

İran haber ajansının, güreşçilerimiz Harun Doğan ve Ahmet Gülhan’da doping olduğu iddiası ortalığı karıştı. FILA, söylentiler üzerine soruşturma başlattı 
     

     Çelişki yaşanıyor 
     GÜREŞTE doping iddialarıyla başlayan gerilim, dün farklı boyutlara taşındı. İran haber ajansının önceki gün şampiyon güreşçi Harun Doğan ile bronz madalyalı Ahmet Gülhan’da doping çıktığı yolundaki haberinin yankıları bugün de sürdü. Söz konusu iddia GSGM, Güreş Federasyonu ve Doping Kontrol Merkezi yetkilileri arasında değişik görüşlerin ortaya çıkmasına yol açtı. 
     
     Mutlu yalanladı 
     GENEL Müdür Kemal Mutlu, FILA’dan herhangi bir resmi yazı gelmediğini belirtirken, federasyona FILA ile temasa geçilmesi talimatını verdiğini açıkladı. Doping Kontrol Merkezi Başkanı Aytekin Temizer, "FILA’dan şu ana kadar herhangi bir bildirim yapılmamış. Serbest Güreş Milli Takımı’na şampiyona öncesi doping kontrolü yapıldı ve temiz çıktı" diye konuştu. 
     
     Kontrol olmadı’ 
     GÜREŞ Federasyonu Başkanı Osman Şansal da Temizer’i doğrularken, Genel Müdür Mutlu’nun Serbest Milli Takım’a doping kontrolü yapılmadığını açıklaması çelişki yarattı. Güreş Federasyonu Genel Sekreteri Fevzi Özer ise ortaya atılan iddianın İranlılar’ın komplosu olduğunu savundu. Öte yandan FILA basın bürosu, söz konusu iddia ile ilgili olarak soruşturma başlatıldığını açıkladı. 
     
     
Ahmet Taşçı’nın unvanı alınıyor      DANIŞTAY, 2000 Kırkpınar başpehlivanlığını kazanan Ahmet Taşçı’nın doping yaptığını onaylamasının ardından, spor teşkilatı bu sporcunun unvanını iptal etmeye hazırlanıyor. Yürütmeyi durdurmayı esastan reddeden Danıştay’ın bu kararı ile, ikinci olan Mehmet Yılmaz’ın altın kemeri alması gündeme geldi. 
     
Savaş Yıldırım için son test      AYŞE YEŞİN 

     DOPİNG yaptığı belirlenen Kırkpınar başpehlivanı Savaş Yıldırım’ın itirazı üzerine B numunesi incelemeye alındı. Bu analiz sonucunda da doping içeren ilaç kullandığı belirlendiği takdirde Savaş Yıldırım’ın ceza kuruluna sevk edileceği açıklandı. Ceza kurulunun Yıldırım’ın iki yıl müsabakalardan men cezası vermesi bekleniyor. 
     



 SPOR 



























</TEXT>
</DOC>
