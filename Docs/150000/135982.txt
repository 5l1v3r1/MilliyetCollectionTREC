<DOC>
<DOCNO> 135982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko03.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yüzde 9.1 artışla kriz yarasını sardı 
</HEADLINE>
<TEXT>

Bir önceki yıl yüzde 8.9 azalan sanayi üretimi 2002’de yüzde 9.1 arttı. Böylece sanayi üretim endeksi Şubat 2001 kriz öncesi seviyeye ulaştı 
     ANKARA Milliyet 

     Devlet İstatistik Enstitüsü DİE verilerine göre, 2002 yılı aralık ayı itibarıyla 12 aylık ortalamalara bakıldığında, 2001’in aynı dönemine göre, toplam sanayi üretimi yüzde 9.1 arttı. 2002 Aralık ayında ise aylık bazdaki sanayi üretimi yüzde 13.50 artış gösterdi. 
     DİE’nin dün açıkladığı verilere göre, bir önceki yıl yüzde 8.9 azalan sanayi üretimi 2002’de yüzde 9.1 artarak, 2001 krizi öncesindeki seviyeyi yakaladı. 2002’de madencilik sektöründe yüzde 9.5’lik düşüş kaydedilirken, imalat sanayi sektörü yüzde 10.6’lık, elektrik, gaz ve su sektörü üretiminde yüzde 5.4 artış gösterdi. 2002’de özellikle imalat sanayi üretimindeki ihracata bağlı yüksek oranlı büyüme, 2001 yılında 92’ye kadar gerileyen sanayi üretim endeksini 2002 yılında 100.4’e kadar çıkardı. Bu Şubat 2001 krizi öncesindeki üretim seviyesine yakın bir düzeyi oluşturuyor. Sanayi üretim endeksi 2000 yılında 101 olarak hesaplanmıştı. 
     
     Üretimi ihracat artırdı 
     İmalat sanayinin alt sektörleri içerisinde en yüksek üretim artışı yüzde 48.1’le radyo - televizyon haberleşme cihazları üretiminde yaşandı. İhracattaki büyük artışla birlikte bu grupta yer alan ürünlerden televizyon üretimi yüzde 55.3, bulaşık makinesi yüzde 57.4, çamaşır makinesi yüzde 64.8 arttı. Video ürün grubunda da VCD ve DVD satışlarındaki patlamayla birlikte yüzde 509’luk üretim artışı oldu ve ürün adedi 27 bin 518’e çıktı. Elektrikli süpürge üretimi yüzde 32.3, fırın üretimi de yüzde 36.3 arttı. 
     Yine 2002 yılında ihracat patlaması yapan otomotiv sektörününde yüzde 24.9’luk üretim artışı oldu. Bu grup içindeki minibüs, midibüs üretimi yüzde 29.3, otomobil üretimi yüzde 14.6, kamyonet üretimi yüzde 141.7, komyon üretimi yüzde 73.2, otobüs üretimi de yüzde 6 arttı. 
     
En büyük artış televizyon üretiminde İktisadi faaliyet kolları    Değişim  Aralık 2002 Aralık 2001 Ocak - Aralık 2002 Ocak - Aralık 2001 İMALAT SANAYİİ SEKTÖRÜ 16.2 9.6 10.6 - 9.8 Gıda ürünleri ve içecek 13.4 - 3.6 5.5 - 8.4 Tütün ürünleri imalatı - 3.6 12.8 4.1 2.4 Tekstil ürünleri imalatı 9.9 4.1 8.6 - 2.7 Giyim eşyası imalatı - 9.8 -18.6 8.1 - 6.6 İşlenmiş deri, bavul vs. 2.6 - 41.7 13.2 - 26.7 Ağaç ve mantar ürünleri 17.9 - 2.1 26.4 1.3 Kağıt ve kağıt ürünleri 17.9 - 14.1 10.0 - 15.5 Basım ve yayım imalatı 19.4 - 34.0 -4.2 - 26.9 Kok, petrol ürünleri 9.1 - 0.8 11.4 9.4 Kiymasal maddeler 17.4 - 3.7 9.4 - 13.2 Plastik, kauçuk ürünleri 29.8 - 13.8 15.5 - 5.6 Metalik olmayan min. maden. 33.5 - 31.3 18.9 - 16.7 Ana metal sanayii 18.3 - 11.4 0.7 - 5.4 Metal eşya sanayii 5.5 - 4.4 5.0 - 10.3 B.y.s. makine, techizat 28.7 0.1 21.3 - 20.3 Büro, bilgi işlem mak. - 3.2 - 12.4 41.2 - 70.3 B.y.s. elektrikli cihazlar - 14.5 - 35.0 - 0.7 - 10.3 Radyo, TV haberleşme cihaz. 47.3 3.2 48.1 - 10.8 Tibbi ve optik aletler 13.2 44.1 24.5 - 25.1 Taşit araçları ve karoseri 120.3 - 42.9 24.9 - 42.6 Diğer ulaşım araçları - 78.9 - 37.9 - 46.5 - 20.3 Mabilya imalatı - 8.6 18.1 - 4.3 - 8.2      
     



 EKONOMİ 




















</TEXT>
</DOC>
