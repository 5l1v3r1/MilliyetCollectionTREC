<DOC>
<DOCNO> 137225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/spor/spo08a.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban edildi 
</HEADLINE>
<TEXT>

Chievo maçının 33. dakikasında kırmızı kart gören Okan’a arkadaşları sahip çıktı. Zanetti, "İtalyancası hakeme küfür etmeye yetmez" dedi 
     İNTER’İN Chievo’ya 2 - 1 yenildiği maçın 33. dakikasında kırmızı kart gören Okan’a Çizme’de büyük destek var. Karşılaşmadan sonra pozisyonu yorumlayan İnterli futbolcular, Okan’ın yanlış anlaşıldığını iddia ettiler. Kaptan Zanetti, "Okan’ın, küfür edecek yapıda bir insan olmadığını biliyorum. Kaldı ki, etmek istese bile, İtalyancası bunun için yetersiz" diye konuştu. 
     TEKNİK Direktör Hector Cuper de Okan’ın atıldığı pozisyonu çözemediğini söyledi. Tecrübeli teknik adam, "Okan genelde hiç konuşmaz. Saha içinde olanı görmedim" dedi. Okan ise İtalyan basınına şunları söyledi "Hakeme dokundum. Ama hafif bir biçimde, sanki bir arkadaşıma dokunur gibi. Yalnızca Hayır’ dedim. Herhangi bir biçimde küfür etmedim. Soyunma odasında ağladım." 
     



 SPOR 
































</TEXT>
</DOC>
