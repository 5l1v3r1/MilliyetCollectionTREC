<DOC>
<DOCNO> 127054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo10.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, maçların ikinci yarılarında açılıyor... 
</HEADLINE>
<TEXT>

     Beşiktaş, Birinci Süper Futbol Ligi'nin 18 maçlık ilk bölümünde yaptığı karşılaşmalarda, gollerinin çoğunluğunu ikinci yarılarda attı. 
     İlk bölümde yaptığı 17 maçta toplam 28 kez rakip fileleri havalandıran siyah-beyazlılar, bunların yüzde 60.70'ini 17 gol ikinci, yüzde 39.30'unu da 11 gol ilk yarılarda kaydetti. 
     
     61.-75. DAKİKALAR ARASI 

     Siyah-beyazlılar, 61. ile 75. dakikalar arasında, rakiplerine korkulu anlar yaşatıyor. 
     Gollerinin büyük bölümünü 8 gol 61. ve 75. dakikalar arasında kaydeden Beşiktaş, en az golü ise 2 golle 16. ile 30. dakikalar arasında attı. 
     
     GOLLERİN DAKİKALARA DAĞILIMI 

     Siyah-beyazlıların ligin ilk yarısında attıkları 28 golün dakikalara göre dağılımı şöyle 
1.-15. 4 gol 
16.-30. 2 gol 
31.-45. 5 gol 
45.-60. 3 gol 
61.-75. 8 gol 
76.-90. 6 gol 

     
     YEDİKLERİ GOLLER 

     İkinci yarılarda daha fazla gol atan Beşiktaş, kalesinde gördüğü gollerin de çoğunu yine ikinci devrelerde yedi. 
     17 maçta yediği 9 golün 5'ini ikinci yarılarda kalesinde gören ''Kara Kartallar'', 4'ünü ise ilk yarılarda yedi. 
     Beşiktaş, birinci ve ikinci yarıların ilk 15 dakikalarında ise kalesini rakip forvetlere kapadı. 
     Siyah-beyazlıların gol yedikleri dakikalar ise şöyle 
1.-15. - 
16.-30. 3 gol 
31.-45. 1 gol 
46.-60. - 
61.-75. 4 gol 
76.-90. 1 gol 

     
     2 MAÇTA GOL ATAMADI, 10 MAÇTA GOL YEMEDİ 

     Beşiktaş, ligin ilk yarısında yalnızca 2 maçta gol atamazken, 10 maçta da gol yemedi. 
     Siyah-beyazlılar, 6. haftada Trabzonspor ve 8. haftadaki Gaziantepspor maçlarında 0-0 berabere kalarak gol atmayı başaramadı. 
     Kale ve savunmasında ise başarılı olup, ilk bölümün en az gol yiyen ekibi olan Beşiktaş, 17 maçın 10'unda gol yemedi. 
     4. haftadaki Diyarbakırspor, 6. haftadaki Trabzonspor, 7. haftadaki Ankaragücü, 8. haftadaki Gaziantepspor, 10. haftadaki Malatyaspor, 13. haftadaki Altay, 14. haftadaki Adanaspor, 16. haftadaki Galatasaray, 17. haftadaki Samsunspor ve 18. haftadaki Bursaspor maçlarında kalesini rakibe kapayan Beşiktaş, diğer 7 maçta ise gol yedi. 

     
</TEXT>
</DOC>
