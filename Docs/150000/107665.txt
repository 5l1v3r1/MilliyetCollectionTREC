<DOC>
<DOCNO> 107665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/siyaset/asiy.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’de neşeli günler 
</HEADLINE>
<TEXT>

DSP’nin yüzü’ nihayet Hilton’da güldü. Ecevit çok neşeliydi. Halıcı ile Rahşan Hanım’ın sohbetlerine diyecek yoktu. Tayyibe Hanım tebrikleri kabul etti. Zekeriya Bey alkışladı 
     ANKARA Milliyet 

     DSP’nin seçim bildirgesinin açıklandığı Ankara Hilton’daki toplantı, Başbakan Bülent Ecevit’in siyasete bugüne kadar yansıtmadığı yüzünün etkisiyle her zamankinken farklı geçti. Siyaset dünyasının yüzü asık liderlerinin başında gelen Ecevit, özellikle YTP’yi kara mizah tarzıyla eleştirerek başta eşi Rahşan Ecevit olmak üzere herkesi güldürdü. DSP toplantılarında rastlanmayan "tempolu alkışlar" ve sloganlar izleyenleri şaşırttı. 
     Ecevit, hükümet hakkındaki gensoruya destek olmaları halinde Mesut Yılmaz ve ANAP’lı bakanları azletmeyeceğini belirtti. Ecevit, "Bundan önceki birkaç ayda olduğu gibi bundan sonraki birkaç ayı da barış içinde geçirmelerini temenni ederim" dedi. "Sessiz Devrim" adını verdiği seçim bildirgesini açıklayan Ecevit, "Şartlar oluşursa fesih yetkimi kullanırım" diyen Cumhurbaşkanı’nın erken seçimden dönülmemesi yönündeki görüşüne katıldıklarını kaydederek, "Seçimden dönme ve sağlıklı bir döneme girmek zor" diye konuştu. 
     
     Galiba solcuyduk’ 
     DSP ve kendisine eşi görülmedik entrikalar çevrildiğini, parti grubunun yarısının bu oyuna geldiğini belirten Ecevit, şunları söyledi "Demek ki o arkadaşlarımız demokratik sol kültürü yeterince benimsememişler. Bizden ayrılanların kurduğu partinin genel sekreteri Biz solcu değiliz’, genel başkanı da Galiba biz solcuyduk’ dedi. Belki de bu gidenler DSP’ye katkıda bulunabilecek düzeyde değillermiş." 
     Ecevit, YTP’nin ANAP’a katılacağı söylentisini nasıl değerlendirdiğinin sorulması üzerine "Siz nasıl karşılarsanız, kamuoyu nasıl karşılarsa, ben de öyle karşılarım" karşılığını verdi. 
     
     Ekonomi düzelecekti 
     Erken seçime gerek olmadığını düşünen hükümet ortaklarının daha sonra seçim istediklerine dikkat çeken Ecevit, "Eğer erken seçim kararı gündeme gelmeseydi 2004 Nisanı’na geldiğimizde Türkiye ekonomik bakımdan çok güçlü bir noktaya gelecekti" şeklinde konuştu. 
     Bülent Ecevit, seçim sonrasında DSP’nin başında olup olmayacağı sorusuna net yanıt vermezken, "Bugün görevden ayrılıyor olsam, başarıyla yürütecekleri konusunda en küçük bir kaygım yok. DSP’nin geleceğine, dolayısıyla Türkiye’nin geleceğine güveniyorum" dedi. 
     
Enteller’e çattı      Ecevit, Mesut Yılmaz ve Kemal Derviş’e çatarken, sık sık Atatürk’ün sözlerine yer verdi. Türkiye’de son birkaç ayda ortaya atılan seçim söylemlerine Derviş’in de katıldığını belirten Ecevit, " Belirsizlik var, ekonomi yerinde gitmiyor, erken seçime gidilmeli’ dedikçe, tabii piyasalar kaynadı, karıştı" dedi. Bazı entel kesimlerin Kıbrıs’ı Türkiye’ye Avrupa Birliği yolunda engel olarak gördüklerini ifade eden Ecevit, "O da giderse gitsin havasındalar. Sanki Kuzey Kıbrıs bizim için önemli değilmiş gibi" diye konuştu. 
     



 SİYASET 



















</TEXT>
</DOC>
