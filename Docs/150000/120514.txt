<DOC>
<DOCNO> 120514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/dunya/tur.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Yazın da savaşırız      ABD Dışişleri Bakanı Colin Powell, Irak’a operasyon düzenlemek için kış mevsiminin ideal zaman olduğunu, ancak yaz aylarının da kendilerini engellemeyeceğini söyledi. 
     CBS Televizyonu’na konuşan Powell, ABD’nin, Irak lideri Saddam Hüseyin’in, kış mevsiminin geçmesini beklemesi ve Birleşmiş Milletler silah denetçilerini engellenmesi halinde, Irak ile yaz aylarında, özellikle gece serinliğinde savaşabileceğini vurguladı. 
     Washington yönetiminin, askeri operasyon için herhangi bir takvimle sınırlandırılamayacağı -nı belirten Colin Powell, "Birçok savaş yaz sıcaklığında yapıldı ve ABD ordusu, özellikle daha serin olan gecelerde oldukça etkili" dedi. 
     
Chirac’ın Türkiye aşkıFransa Cumhurbaşkanı Jacques Chirac, NATO Zirvesi’nde çekilen "aile fotoğrafı" sırasında Cumhurbaşkanı Ahmet Necdet Sezer ile görüştü. 
     PRAG Milliyet 

     Sezer’in, Prag’da yaptığı ikili görüşmeler, Fransa Cumhurbaşkanı Jacques Chirac ve İngiltere Başbakanı Tony Blair’in "gizli Türkiye hayranı" olduğunu ortaya çıkardı. Chirac, dün görüştüğü Sezer’e, "Benim için Türkiye’de en ilgi çekici yer Çatalhöyük. Çünkü burası, 9 bin yıl öncesinden gelen tarihin ilk organize yerleşim yeri. Bir orayı, bir de Kapadokya’yı çok merak ediyorum" dedi. Sezer’de, Fransız lidere, "Gelecek yılki Türkiye ziyaretinizde ikisine de birlikte gidelim" davetinde bulundu. Chirac, Prag’da düzenledeği basın toplantısında, Türkiye’de laikliğin tehlikeye gireceğine dair endişelerinin olmadığını vurguladı. 
     Sezer - Blair görüşmesinde de, İngiltere Başbakanı, Türkiye hayranı aile bireyini açıkladı. Sezer’in Türkiye ile İngiltere arasındaki turizm işbirliğinin sürdürülmesi ve İngiliz turist sayısının 1 milyonun üzerine çıkarılması talebine Blair, şu yanıtı verdi "Türkiye’nin güzelliklerini kız kardeşim sayesinde biliyorum. Her yıl Türkiye’ye gidiyor. Tarihi yerleri ve sahilleri geziyor. En uygun zamanda ben de geleceğim." 
     
Sarayda jet zirve      Rusya Devlet Başkanı Vladimir Putin’le ABD Başkanı George W. Bush, Irak lideri Saddam Hüseyin’i BM kararlarına uyması için uyardı. St. Petersburg yakınındaki Yekaterina Sarayı’nda iki saat süreyle görüşen iki lider, Saddam’a, "BM kararlarına uymazsan sonucuna katlanırsın" mesajı gönderdi. Bush, uluslararası teröristleri mutlaka yakalayarak adalete teslim edeceklerini söylerken Putin, 11 Eylül saldırılarını düzenleyenlerin çoğunun Suudi vatandaşı olduğunu hatırlatarak, "Bunu unutmayacağız" dedi. NATO’nun yayılmasının Rusya’nın çıkarına olduğunu savunan Bush, Putin’den, "En yakın dostlarımdan biri" diye söz etti. 
     
     



 DÜNYA 











</TEXT>
</DOC>
