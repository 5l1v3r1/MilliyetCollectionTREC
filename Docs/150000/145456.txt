<DOC>
<DOCNO> 145456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun12.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmeni, Saddam'ın oğlu Uday'ın saçını çekmiş... 
</HEADLINE>
<TEXT>

     İngiltere'de yayınlanan The Times gazetesi, Saddam Hüseyin'in büyük oğlu Uday'ın İngilizce öğretmenini buldu ve konuştu. 
     Uday'ın 11 yaşındayken İngilizce öğretmenliğini yapan Dinah Bentley, acımasızlığıyla tanınan Uday'ın, çocukluğunda ise dikkatleri üzerinde toplamayı seven bir çocuk olduğunu ve kendisinden kaptığı Yorkshire aksanını başarıyla taklit edebildiğini anlattı. 
     Öğrencisinin babasıyla hiç karşılaşmadığını, veli toplantısında bile onu göremediğini belirten Bentley, ''aslında gelecek diye de ödüm patlıyordu'' dedi. 
     Halen Huddersfield'de yaşayan Dinah Bentley, ''bir keresinde Uday'a ceza verdiğini, ancak daha sonra bütün öğretmen arkadaşlarının kendisine 'deli misin Ona ceza verilir mi ' soruları karşısında şaşkına döndüğünü'' anlattı. 
     O güne kadar Uday'ın kim olduğunu bilmediğini belirten Bentley, şöyle konuştu 
     ''Okula Mersedes ile geliyordu. Etrafında yardımcı ve korumaları oluyordu. Son derece şımarık ve kendinden emindi. Derste disiplini bozdu ve bunun üzerine ben de saçlarından tutup, 'sınıfta böyle davranamazsın, ben öğretmenim, sen öğrencisin' dedim. Dersi pencereden gören bir diğer öğretmen arkadaşım dehşet içinde bana geldi ve 'kim olduğunu biliyor musun o çocuğun O Saddam'ın oğlu' dedi.'' Bentley, Uday'ın çok başarılı olmadığını ama elinden gelenin en iyisini yapmaya çalıştığını belirtirken, ''daima gülümseyen bir çocuktu. Benden çok hoş bir Yorkshire aksanı kapmıştı. Sanırım İngilizceyi hala bu aksanla konuşuyor olmalı. Onun bu aksanla konuşması hoşuma gidiyordu, zira bana ülkemi hatırlatıyordu'' diye konuştu. 
     




</TEXT>
</DOC>
