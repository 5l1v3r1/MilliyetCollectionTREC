<DOC>
<DOCNO> 112041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sonspo03.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlievski Şükür'süz Türkiye'yi Yenebiliriz... 
</HEADLINE>
<TEXT>

     12. Avrupa Futbol Şampiyonası Eleme Grubu'nda Türkiye ile 12 Ekim Cumartesi günü evinde karşılaşacak olan Makedonya Milli Takımı'nda, teknik direktör Nikola Ilievski,"Boğazın devi karşısında dikkatli olacağız" dedi. 
     Türk Milli Takımı'nda Hakan Şükür'ün olmayışının, dünya üçüncüsü rakiplerinin gücünü en az yüzde 30 oranında zayıflatacağına inandığını ifade eden Ilievski, ''Hakan Şükür'süz Türkiye'yi yenebiliriz'' diye konuştu. 
     Ilievski, maç kadrosunu açıklamazken, futbol yaşantısını Hollanda'da sürdüren Gorgi Hristov da milli takıma katılmak üzere Makedonya'ya geldi. Kaleci Miloşevski, Grozdanovski, Şakiri, Mitrevski, Popovski ve Stoyanovski gibi isimlerin, Türkiye karşısında takımdaki yerlerini alması bekleniyor. 
     Öte yandan Avrupa Şampiyonası elemelerinde Türkiye'ye karşı iyi futbol oynadıklarını hatırlatan Makedonya Futbol Federasyonu yetkilileri, bu kez Türkiye'yi Üsküp'ten eli boş göndereceklerine inandıklarını söylediler. 
     





</TEXT>
</DOC>
