<DOC>
<DOCNO> 121943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/akyol.html </URL>
<DATE> 2002/11/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Liberal tarafsızlık 
</HEADLINE>
<TEXT>

     CUMHURBAŞKANI Sayın Sezer’in ilk defa "kamusal alan" terimini kullanmasını çok önemli buluyorum. 
     Türkiye geliştikçe, çoğulculaştıkça, toplumsal hayatımız çeşitlenip siyasi hayatımız karmaşıklaştıkça, eski "Parti Devleti" kültürümüz de, domokrasimizin bildik kavramları da yeni durumları anlatmaya yetmiyor. Onun için "özelleştirme, piyasa ekonomi, kamusal alan, liberal tarafsızlık" gibi birçok yeni kavram ortaya çıkıyor. 
     "Kamusal alan" çok tartışmalı, muğlak bir terimdir. Ünlü siyaset felsefecisi Habermas, "Kamusallığın Yapısal Dönüşümü" adlı kitabında "yurttaşların zorlamaya tabi olmaksızın genel çıkar meseleleriyle ilgilenmesi" kavramından hareketle herkese ait, toplumsal bir müzakere alanı olarak tarif eder. Çoğulcu ve müşterek bir özgürlük alanıdır. 
     Sayın Cumhurbaşkanımız ise "kamusal alan"ı adeta "devletleştirmiş", "devlet alanı" gibi kullanmıştır. 
     En azından hukuki ve net bir terim olmadığı için, bir yasağı genişletmek için kullanılmamalıydı. 
     
     KAMUSAL alan devlete ait ve kamu hizmetlerinin görüldüğü alanlarsa, başörtüsü her şeyden evvel camilerde yasaktır Bizim laiklikte din hizmetleri devlet görevidir, din adamları memurdur, camiler devletindir 
     "Cumhurbaşkanının bulunduğu her yer kamusal alan" değildir Cumhurbaşkanı cenaze namazına veya kamusal bir törene gidince baş örtmek ya da yerel dille konuşmak yasak mı sayılacak 
     Dün Mehmet Y. Yılmaz’ın da belirttiği gibi, hukukta iki terim vardır "Kamu hizmetini yapanlar" yani, kamu yetkisini kullananlar, mesela memurlar... "Kamu hizmetinden yararlananlar" mesela öğrenciler, devlet hastanesinde tedavi görenler gibi... 
     Bizde maalesef bu hukuki kavramlar yargı metinlerine girmemiş, resmi ideolojinin "illiberal" yorumlarıyla yasaklar meşrulaştırılmış, yasama organının yetkisi de gasp edilmiştir. 
     
     MESELE nihai tahlilde devletin neye karışacağı, neye karışmayacağıdır. İdeolojik devlet ideolojisini empoze eder, hukukunu ona göre düzenler. 
     Liberal "tarafsız devlet" ise milli savunma, güvenlik, adalet, altyapı, eğitim gibi kamu hizmetlerini üstlenir, vatandaşların özel hayatına da, kamusal toplumsal hayatına da karışmaz 
     Parlamenter rejimlerde de devlet başkanlarının tarafsızlığı, liberal felsefedeki "tarafsız devlet" ve "sivil devlet" anlayışının bir simgesidir Cumhurbaşkanı herkese eşit mesafededir. Atamalarında tek bir siyasi görüşten isimleri tercih edemez. Yargı kararı olmadıkça partiler ve hükümetler arasında bırakın taraf tutmayı, sempati farkı bile gösteremez. 
     Liberal felsefede yargı organları da sadece bağımsız değil, mutlaka "tarafsız" olmak zorundadır. Çünkü resmi ideoloji ile toplumdaki bir fikir çatıştığında "bekçi" gibi değil "tarafsız hakem" gibi karar verecektir. 
     Türkiye eski kalıplara sığmıyor. 
     Kennedy’nin şu sözü, hem çoğulcu toplumlarda milli bütünlüğün, hem liberal tarafsız devletin bir ifadesidir 
     "Amerikan birleşikliğinin temelinde, ödünleşmelerle sağlanan uzlaşma vardır." 
     
     







Liberal tarafsızlık 


Melih Cevdet Anday 


Yeni kimliğimiz 


Askerlerin sitemi ve dikkati 


Tarih içinde tarih ayıbı 


Kopenhag Formula 1'i 


Noel baba mı, Nasrettin Hoca mı 


Öğrenci affı ve rektörlük seçimleri 


Bir öğrenegörsün aşkı Ağacı o vakit seyredin... 


Zorunlu tasarruf açmazı 


Melih Cevdet 


Almanya formül arıyor 1 


Arjantin’e biraz bereket gönderelim 


Başka yol yok 


Fitre ve zekat 


</TEXT>
</DOC>
