<DOC>
<DOCNO> 118404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/uras.html </URL>
<DATE> 2002/11/12/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Farkında olmadan büyüyoruz’ 
</HEADLINE>
<TEXT>

     Yılın ilk dokuz ayında ocak - eylül döneminde imalat sanayii üretim artışı yüzde 9.9 oldu. 
     Sayın okuyucularım "şakası makası yok"... Bu "çok çok büyük" bir imalat sanayii büyüme oranı. 
     Son yıllarda imalat sanayiinde 9 aylık dönemde böyle büyük bir büyüme oranı görülmedi. Bu bir rekor. 
     Geçen yılın ilk dokuz aylık döneminde, imalat sanayii üretimi, bir önceki yılın aynı dönemine göre yüzde 8.4 oranında azalmıştı. Bu yılın dokuz aylık büyümesi, geçen yılın dokuz aylık küçülmesiyle aşağı düşen üretim rakamının düştüğü noktadan yukarıya çıkışını gösteriyor. 
     
     İmalat sanayii coştu 
     Büyüme denilen şey, milli gelirin artışıdır. Milli gelir, belli bir dönemde ülkede üretilen mal ve hizmetlerin parasal katma değeridir. Ülkedeki tarımsal üretim, sanayi üretimi ve hizmet üretimi toplamı "yurtiçi hasıla"yı oluşturur. Yurtiçi hasılada tarımsal üretimin payı yüzde 14, sanayi üretiminin payı yüzde 28, hizmet üretiminin payı yüzde 58 dolayındadır. 
     Tarımsal üretim genelde hava koşullarına bağlı olarak bu yıl, "iyi" denilemez ise de, "kötü" de değildi. Bu yılın kaderini belirleyecek olan, "sanayi" idi. Sanayi denilen şeyin de anası "imalat sanayii"dir. 
     İmalat sanayiindeki gelişme milli gelirin kaderini, ülkenin büyüme hızını belirler. 
     
     AKP şanslı 
     Geçmiş yıllarda yılın ilk dokuz ayında imalat sanayii üretimi arttıkça veya geriledikçe yıllık milli gelirin ne kadar büyüyüp küçüldüğünü yazının altındaki tablolarda izleyeceksiniz. 
     Yazının altındaki çizimde ise, dokuz aylık imalat sanayii üretim artışı çizgisi ile milli gelirin büyüme çizgisi arasındaki ilişkiyi açıklıkla göreceksiniz. 
     Yılın on birinci ayının ortasına geliyoruz. İmalat sanayiinin üretimindeki artışın dramatik bir biçimde düşüşünü gösteren hiçbir işaret yok. Tam tersine üretim artışı sürüyor. 
     Yakında üçüncü üç aylık dokuz aylık milli gelir rakamı açıklanacak. Bu rakamda ekonominin dokuz ayda tahminlerin üzerinde büyüdüğü görülecek... 
     Ama en önemlisi 2002 yılına ait yıllık on iki aylık büyüme rakamı... İmalat sanayii üretim endeksinin gelişmesi ekonominin sürpriz bir büyüme oranını ortaya koyacağı işaretini veriyor. 
     Bu büyümede kimin "sevabı" var bilinmez ama, bu yeni iktidarın bir "şansı"... Hem de büyük bir şansı. Durağan, gerileyen bir ekonominin dümenine geçmek başka, tam hız yola çıkmış bir trene binmek başka... 
     
     Sanayi üretim endeksinde dokuz aylık ortalama artış oranları ve yıl sonunda milli gelirdeki artış 
 2002 2001 2000 1999 1998 1997 1996 9 aylık toplam sanayi 8.5 -7.6 4.8 -5.8 3.0 10.2 5.5 9 aylık imalat sanayii 9.9 -8.4 5.1 -6.6 1.9 6.7 4.8 12 aylık GSYİ hasıla  -6.1 7.2 -5.0 3.1 7.5 7.0 12 aylık G.S. milli hasıla  -8.5 6.1 -6.4 3.9 8.3 7.1      
     Üçer aylık dönemlerde ve yıl sonunda milli gelir gayri safi yurtiçi hasıla büyüme oranları 
 2002 2001 2000 1999 1998 1997 1996 1. üç ay 1.9 -0.8 5.6 -9.1 8.7 7.3 8.8 2. üç ay 8.2 -9.6 6.4 -1.7 3.0 8.3 7.7 3. üç ay  -7.4 7.8 -6.0 2.4 6.9 5.3 4. üç ay  -10.4 8.3 -3.4 -1.4 6.7 8.0 Yıllık  -7.4 7.2 -5.0 2.8 7.2 7.2      
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
