<DOC>
<DOCNO> 132510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/dunya/dun01.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Saddam’ın sonu kötü olacak 
</HEADLINE>
<TEXT>

     YASEMİN ÇONGAR Washington 

     Fransa ile Almanya’nın silah denetimlerinin devamını istemesine ve ABD kamuoyunun Irak’a karşı bir harek ta verdiği desteğin azalmasına rağmen, Başkan George W. Bush, savaş mesajlarını sürdürüyor. Bush dün, Irak’ın silahsızlandırılması için, gerekirse savaşa hazır olduklarını söyledi ve "Bunun, Irak diktatörü için ciddi sonuçları olacak. Bizim birliklerimize ya da masum halka karşı silah kullanacak Iraklı generaller ve askerler için de ciddi sonuçları olacak" dedi. Bush, Irak liderinin silahsızlanmaya yanaşmadığını belirterek, "Silahsızlanma nasıl olur biliriz. Saddam, 12 bin sayfalık kandırmaca belgesiyle bizi aldatamadı. BM kararının hayata geçmesi için yaptırım yoluna gideceğiz" diye konuştu. 
     
     Iraklı subaylara gözdağı 
     Bush, Beyaz Saray kaynaklarının, "Irak’ta iç darbeyi ya da Saddam’ın sürgüne gönderilmesini teşvik amaçlı" diye nitelendirdiği konuşmasında, Iraklı subaylara da gözdağı verdi. Başkan şöyle seslendi "Iraklı subay ya da askerler, Saddam’dan, oğullarından ya da hükümetin üst kademelerindeki diğer katillerden, kitle imha silahı kullanma emri alırlarsa, benim onlara tavsiyem bu emre uymamalarıdır. Aksi halde, Irak’ın kurtuluşunun ardından savaş suçlusu olarak yargılanırlar." 
     



 DÜNYA 












</TEXT>
</DOC>
