<DOC>
<DOCNO> 145166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/spor/spo00.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
MAKSAT GOL OLSUN 
21 Şubat 1959’da, İzmirsporlu Özcan Altuğ’un Beykoz filelerine giden vuruşu, Birinci Lig’de yaşanan ilk gol sevinciydi. 30 binincisi bu hafta, Trabzonsporlu Fatih Tekke’nin kafasından geldi 
     TAMER BAĞLAN 

     Türkiye 1. Futbol Ligi’nin 45. sezonunun geride bıraktığımız haftası, Trabzonsporlu Fatih Tekke’nin Bursaspor filelerine gönderdiği, lig tarihinin 30 bininci golüyle kayıtlara geçti. 21 Şubat 1959’da İzmirsporlu Özcan Altuğ’un Beykoz’a attığı ilk golle başlamıştı serüven. O günden bu yana oynanan 12589 karşılaşma, tam 30014 golle süslendi... 
     Hazır, istatistiki verilerle başlamışken yazıya, konudan fazla uzaklaşmadan Mutlu Çelik’in sezonun en çok penaltı kararı 7 kez veren hakemi olduğunu da belirtelim. "Başka veri yok mu, koskoca ligde " sorusunu üretebilirsiniz bu devam karşısında. Hatta, "Sanki, Hakan Ünsal’ın skor 1-0 iken topu elle çelişine penaltı çalınsaydı, Galatasaray maçı kazanamayacak mıydı " diye ilave edebilirsiniz. Haklısınız aslında ancak, Mutlu Çelik bu Kimilerine göre Türkiye’nin en iyi hakemi, kimilerine göre tetikçi. Ondan ve alışılageldik hatalarından söz etmeden olmaz, bilirsiniz... 
     En iyisi, başladığımız gibi sürdürelim ve Beşiktaş’ın yaşadığı Mart sendromuna 22 Eylül 1991’den bu yana Gaziantep deplasmanlarında hiç kazanamadığını da ekleyerek kaybettiği iki puana üzülmek yerine, yenilgisizliğini koruduğuna sevinmesi gerektiğini belirtelim... 
     Gençlerbirliği "güçlü ve üst sıralar için iddialı bir ekiptir" bildik, bileli. Bakalım, gerçekten de öyle mi Bu, 31. sezonları 1. Lig’deki ve 1965-66 sezonundaki 3.’lük en iyi dereceleri. Daha kötüsü ise, geride kalan 30 sezonun 17’sinde ligi çift basamaklı sıralarda bitirmeleri. Bu verilerden de anlaşılacağı üzere, şu andaki konumları ve ulaşmaya çalıştıkları yer çok çok önemli... 
     1975-76 ile 1983-84 sezonları arasına sığdırdığı 6 şampiyonlukla Büyük’ ünvanına ulaşan Trabzonspor’un bu sezonki hedefi, gelecek sezonlarda yeniden büyümek için şekillenmekti. Anlaşılan, Bordo - Mavililer yeniden yapılanmanın meyvelerini umulandan daha erken yiyecek gibi. Ya Bursaspor’a ne demeli Kent zengin, futbola ilgi gayet yerinde. Ne var ki, artık zirve için hesap yapmaları gereken Timsahlar, hiç küme düşmedikleri ligdeki 36. sezonlarında tutunma çabası içinde... 
     Fenerbahçe, daha doğrusu Altay için de bu hafta tarih ve istatistik bilimi açısından değerliydi. Sarı - Lacivertliler’in üç haftadır kazanamıyor olmaları, bu sezon kendi sahalarında kaybettikleri 10 ya da Oğuz Çetin’le 9 maçta kazandığı 12 puan değil konu. İzmirliler’in 5 ve Hüseyin Kalpar’ın geçen sezondan bu yana 11 maçtır galibiyet yüzü görememesi hiç değil. Bu maçın tarihi önemi 1914’te kurulan Altay’ın lig, kupa, resmi ya da özel daha önce İstanbul’da oynadığı hiç bir karşılaşmada Fenerbahçe’yi yenememesidir... 
     
     
     HAFTANIN PORTRESİ 
     Ümit Karan G.Saray 
     Terim döneminde uzun süre şans bulamadı, bir ara gönderilmesi kararlaştırıldı. Nihayet ligin ikinci yarısında hatırlandı. Christian, Lukunku gibi ithal santrforlardan çok daha faydalı olduğunu son haftalardaki performansıyla kanıtladı. Elazığspor karşısında da işini yaptı, attığı iki golle takımını sırtladı. 
     
     HAFTANIN KARMASI 
     Cordoba Beşiktaş 
     İbrahim G.Antep 
     Saffet İst.Spor 
     El Saka G.Birliği 
     Ahmet Hassan G.Birliği 
     Altan Kocaeli 
     Baidoo A.Gücü 
     Somers Trabzon 
     Hasan Şaş G.Saray 
     Ümit Karan G.Saray 
     Sinan Altay 
     
     HAFTANIN TAKIMI 
     ALTAY Küme düşme korkusunu yakından hisseden İzmir ekibi tarihinde ilk kez Fenerbahçe’yi Kadıköy’de yenme başarısı gösterdi, oynadığı futbolla gelecek haftalar için taraftarlarına ümit verdi. 
     
     HAFTANIN HOCASI 
     Hüseyin KALPAR Altay’ı en zor günlerinde teslim aldı. İlk dönemlerde biraz zorlandı, ancak takımı ayağa kaldırdı. Fenerbahçe zaferinde büyük payı vardı. Taktiği, yerinde değişiklikleri ve oyunu iyi okuyuşuyla tam not aldı. 
     
     HAFTANIN HAKEMİ 
     Yılnur ÖNEN Alt sıraları yakından ilgilendiren Diyarbakır - İstanbulspor maçını çok iyi yönetti. Otoritesi, pozisyonlara yakınlığı, çıkardığı yerinde kartlar ile haftanın hakemi olmayı haketti. 
     
GOL KRALLIĞI Futbolcu Takım Maç Gol Okan Bursaspor 25 15 Fatih Trabzonspor 23 13 Augustine Ankaragücü 24 12 Serkan Samsunspor 17 11 Ümit Karan Galatasaray 20 11 Youla Gençlerbirliği 22 11 Viola Gaziantep 23 11      
     
GOL PASI Futbolcu Takım Maç Gol Pası Timuçin Malatyaspor 19 10 Gökdeniz Trabzonspor 22 9 Ortega Fenerbahçe 14 8 Duro Malatyaspor 17 8      
     
ALTIN ELDİVEN Futbolcu Takım Maç Gol Cordoba Beşiktaş 22 14 Heinen Denizlispor 20 18 Gökhan Gençlerbirliği 22 19 Rüştü Fenerbahçe 18 19      
     
     KART CEZALILAR 
     Kırmızı kart Yasin Beşiktaş 
     Sarı kart Ramazan Altay , Junior, Serkan Bursaspor , Ömer Gaziantepspor , Aurelio Trabzonspor 
     
     HAFTANIN SONUÇLARI 
     G.Antep - Beşiktaş 1-1 
     İbrahim Dk. 21, Nouma Dk. 74 
     G.Saray - Elazığ 3-0 
     Ü.Karan Dk. 16 ve 74, H.Şaş Dk. 47 
     Fenerbahçe - Altay 0-1 
     Sinan Dk. 74 
     Denizli - G.Birliği 1-3 
     Ahmet Hassan Dk. 25, Bencik Dk. 47, El Saka Dk. 60, Veysel Dk. 87 
     Trabzon - Bursa 3-0 
     Fatih Dk. 13, Aurelio Dk. 25, 
     Tayfun Dk. 58 
     D.Bakır - İst.Spor 1-1 
     M.Yozgatlı Dk. 19, Evren Dk. 63 
     Göztepe - Kocaeli 1-2 
     Şenol Dk. 18, Uğur Dk. 27, 
     İmedadze Dk. 63 
     Malatya - Adana 1-0 
     Fazlı Dk. 81 
     A.Gücü - Samsun 3-2 
     Serkan Dk. 16 ve 42, Badioo Dk. 35, Hakan Kutlu Dk. 76, Agustine Dk. 78 
     
     HAFTANIN MAÇLARI 
     A Milli Futbol Takımımız’ın Avrupa Şampiyonası Grup Elemeleri’nde 2 Nisan 2003 Çarşamba günü oynayacağı İngiltere karşılaşması nedeniyle ligde bu hafta maç yok. 
     
     ALKIŞ ALANLAR 

     Körfez kolay düşmez 
     Geçen yıl Türkiye Kupası’nı kaldıran Kocaelispor bu sezon kötü günler geçiriyor. Ancak tüm olumsuz şartlara rağmen takımın verdiği ayakta kalma savaşı alkışı hakediyor. Sekiz hafta sonra Göztepe karşısında elde edilen galibiyetle umutlarını biraz olsun yeşerten futbolcuların inançları maç bitiminde gözlerinden okunuyor. Çıkmadık candan umut kesilmez misali Körfez tüm gücüyle direniyor, pes etmiyor. Bu görüntüyle de kolay kolay düşmeyeceğini gösteriyor. 
     
     KARA TAHTA 
     İbret vesikası 
     Fenerbahçe’nin içinde bulunduğu durum milyonlarca taraftarını her gün biraz daha kahrediyor. Büyük hedeflerle girilen sezonda şimdi UEFA şansı bile tartışılıyor. Yönetimin yanlış seçimleri, iç çekişmeler, günü kurtarmaya yönelik işler ibret vesikası gibi karşımızda duruyor. Tribünler sahaya sırtını dönüyor, çözüm için adres gösteriyor. Deve kuşu gibi toprağa gömülmek artık fayda etmiyor. İş işten geçmeden sorumlular sorumluluklarını yerine getirsin, yoksa hasta ölüme gidiyor. 
     
     HAFTANIN SÖZÜ 
Herkes bize karşı aslan kesiliyor. 
Beşiktaş Menajeri Sinan Engin 



SPOR 
























</TEXT>
</DOC>
