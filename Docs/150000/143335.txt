<DOC>
<DOCNO> 143335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yasam/yas02.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçın Gizemli zatürree virüsü geliyor 
</HEADLINE>
<TEXT>

Tüm dünyada sağlık kuruluşları ve havaalanları alarmda. İlk olarak Uzakdoğu'da baş gösteren ve dokuz can alan gizemli zatürree tipi SARS’ sendromu, hızla yayılıyor... 
     DIŞ HABERLER SERVİSİ 

     Dünya Sağlık Örgütü'nün WHO genel salgın uyarısı yaptığı gizemli zatürree tipi SARS sendromu nedeniyle dün, bütün dünyada sağlık kuruluşları ve havaalanları alarma geçti. Çin hükümeti de WHO’dan benzer bir virüsü incelemek için yardım istedi. 
     WHO’nun raporuna göre, antibiyotikler hastalar üzerinde açık bir etki göstermedi, ancak hastaların tedavisi sürüyor. Bugüne kadar dünya çapında 9 can alan ve ilk olarak Uzakdoğu’da baş gösteren SARS sendromu, İngiltere’den Kanada’ya pek çok ülkede hızla yayılıyor. 
     
     Avrupa da korktu 
     Cumartesi günü New York’a giden Singapurlu bir doktorun Frankfurt’ta gizemli zatürree denilen SARS hastalığı teşhisiyle karantina altına alınmasından, uçaktaki 155 yolcunun da 10 saat karantinada kalışından sonra, İsviçre’de 2, Slovenya’da da 1 kişinin hastaneye kaldırılması, Avrupa’da da paniği artırdı. İki kişide de belirti görülmesi üzerine Cenevre Havaalanı’nda da önlem alındı. Bu arada Vietnam’dan Paris aktarmalı giden bir Slovenyalı kadın da tedavide. 
     



 YAŞAM 



























</TEXT>
</DOC>
