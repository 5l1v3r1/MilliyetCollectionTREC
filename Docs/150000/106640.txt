<DOC>
<DOCNO> 106640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/ekonomi/eko08.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker Memur zammı programa göre yapılacak 
</HEADLINE>
<TEXT>

     ANKARA Milliyet 

     Devlet Bakanı Masum Türker, memur maaş zammıyla ilgili olarak, "Mesele, programın belli bir yerinde aksama ve sapma olmadan memurlara en iyi imk nı vermek" dedi. 
     "Şu anda bürokratlar değerlendirme yapıyorlar" diyen ve bütçeyi zam kararına göre yapacaklarını ifade eden Türker, şöyle dedi "Bakanlar Kurulu toplanınca karar çıkar. Zaten bu kararla bütçeyi yapacağız. Bütçe olacağı için önümüzdeki günlerde belirlenir." 
     Kamu - Sen Genel Başkanı Bircan Akyıldız ise Uzlaştırma Kurulu’nun yüksek ücretliye brüt 65 milyon, düşük ücretliye 90 milyon liralık zam verilmesi yönündeki raporunu, bazı değişikliklerle kabul edeceklerini söyledi. Akyıldız, daire başkanı ve daha üzerindeki görevliler için 65 milyon, daire başkanı altındaki görevliler için 100 milyon brüt zam istedi. 
     
     Keçeciler’den uyarı 
     KESK üyeleri de "sosyal hakların günün koşullarına uygun olarak düzeltilmesi" için eyleme geçiyor. Memurlar bugün işyerlerinde basın açıklamaları yapacak. 
     Devlet Bakanı Mehmet Keçeciler ise "Devlet memurlarımızı ikaz ediyorum, yasal olmayan taleplere uymasınlar" dedi. 
     



 EKONOMİ 




















</TEXT>
</DOC>
