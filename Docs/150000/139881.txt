<DOC>
<DOCNO> 139881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/pulur.html </URL>
<DATE> 2003/03/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
TRT’nin cevabı... 
</HEADLINE>
<TEXT>

     "1- Bazı birimlerde, temizlenen halı metrekarelerinde fazla yazılma iddialarında bulunulduğundan, soruşturma açılmış, ilgili personel soruşturma aşamasında emekliye ayrılmıştır. Mahkeme devam etmektedir. 
     2- TRT’nin ürettiği programlarda kullandığı belirli bir danışman kadrosu bulunmamaktadır. Uzmanlık gerektiren konularda hazırlanan bazı programlarda, örneğin Çözüme Doğru programında Zeki Sözer’den yararlanıldığı gibi programların en doğru, tarafsız ve sağlıklı biçimde hazırlanması ve halkımıza bilimsel açıdan doğru bilgilerin aktarılmasını teminen zaman zaman konusunda uzman, kendisini kanıtlamış mesleğinde bilgi birikimi olan kişilerden danışman olarak yararlanılmakta ve danışmanlık ücreti olarak Kurumun İstisna Sözleşmesi Yönetmeliği’nin ücret tarifesine göre ve alınan hizmet çerçevesinde ödeme yapılmaktadır. 
     3- TRT’de yazıda belirtildiği üzere 10 binin üzerinde değil 7999 personel çalışmaktadır. Bunun 319’u radyo ve televizyon dahil Prodüktör kadrosunda görev yapmaktadır. Gerçekleştirilen tüm yayınlar, Kurumun kendi personel ve teknik imkanları ile yürütülmektedir. Tüm televizyon yayınlarında, Kurum dışına yaptırılan ve TRT 1 de yayınlanan programların oranı sadece 1.6, belgesel ve çizgi filmler dahil yurt dışından temin edilen programların oranı ise 6.5’dir. 
     4- TRT, Kültür Bakanlığı tarafından yapımı onaylanan Salkım Hanımın Taneleri adlı sinema filmine hiçbir parasal katkıda bulunmamış, filme yayın hakkı karşılığı teknik destek verilmiştir. Film çekilirken Sayın Yılmaz Karakoyunlu’nun Bakanlığı söz konusu değildir. TRT Kurumu ile yapımcı firma Avşar Film arasında yapılan sözleşme gereğince gösterim hakkı karşılığı teknik destek sağlanmış, Kurumumuz bu hakkı sözleşmede belirtilen süre içerisinde kullanmıştır." 
     
     SAYIN Yücel, 
     1- Dedikodu olarak nitelediğiniz iddialar, AKP milletvekili Salih Kapusuz tarafından, 23 madde halinde ilgili bakanın cevaplaması, isteğiyle, soru önergesi halinde Meclis Başkanlığı’na verilmiştir. Bakanın cevabını beklemek gerekmez mi 
     2- İnsani vasıflarına ve mesleki bilgisine büyük saygı duyduğumuz sevgili arkadaşımız Zeki Sözer’i, örnek olarak gösterip adeta "kalkan" gibi kullanmak size yakışıyor mu 
     3- Biz, size "Salkım Hanımın Taneleri’önin manevi sorumluluğunu hatırlatmak istiyoruz, siz bunu anlamak istemiyorsunuz. 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
