<DOC>
<DOCNO> 121045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo01.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'DA PANCU ŞOKU 
</HEADLINE>
<TEXT>

Rumen golcünün sağ menisküsünde yırtık tespit edildi. Pancu’nun artroskopi için devre arasını bekleyeceği, Dinamo Kiev maçında forma giymesinin şüpheli olduğu belirtildi 
     ORHAN YILDIRIM 

     Lucescu sarsıldı 
     BU sezon sakatlıklardan yakasını bir türlü kurtaramayan Beşiktaş, bu kez de Daniel Pancu’nun menisküs haberi ile sarsıldı. Dün MR’ı çekilen Rumen golcünün sağ menisküsünde yırtık olduğu ortaya çıktı. Kulüp Doktoru Yalçın Yavuzer, yıldız oyuncunun perşembe gününe kadar dinlendirileceğini belirtti, "Dinamo Kiev’e karşı oynaması şüpheli. Büyük bir olasılıkla devre arası artroskopi olacak" dedi. 
     
     Forma istiyor’ 
     TEKNİK Direktör Lucescu’nun bu şok haber üzerine tüm planları alt üst olurken, attığı ve attırdığı gollerle Siyah - Beyazlı takımın can yeleği haline gelen Pancu, "Sakatlığıma rağmen bu maçta forma giymek istiyorum. Takımın bana ihtiyacı var. Her türlü riske girmeye hazırım" açıklamasını yaptı. Rumen futbolcu konusunda Lucescu’nun kararını maç gününde vereceği ifade edildi. 
     
Ders olmadı      PANCU’NUN benzer sakatlığını daha önce İlhan Mansız geçirmiş, menisküsündeki yırtığa rağmen 1.5 yıl operasyona yanaşmamıştı. Golcü futbolcuya bu hatası pahalıya malolmuş, 10 Ağustos’ta Bursaspor’a karşı 16 dakika forma giydikten sonra sahalara ancak 6 Ekim’de dönebilmişti. Pancu’nun da işi ağırdan aldığı takdirde aynı sıkıntıya düşebileceği belirtildi. 
     
Ahmet’ten rötarAğrıları artan yıldız oyuncu kontrolden geçmek için hafta içinde yine Almanya’nın yolunu tutacak 
     SİYAH - Beyazlı takımda sahaya dönmesi adeta dört gözle beklenen Ahmet Dursun yine rötar yaptı. Yıldız futbolcunun dün yapılan testlerde ağrılarının arttığı öğrenildi. Dinamo Kiev ile 12 Aralık’ta yapılacak rövanş maçına yetişeceği açıklanan golcü oyuncunun, bu hafta içinde bir kez daha Almanya’ya giderek Bayern Münih’in doktoru Wolfhart’a muayene olacağı bildirildi. Ahmet’in kesin durumu kontrollerden sonra netleşecek. 
     
Sergen-Kaan tamam      ÜST üste kötü haberler alan teknik heyetin yüzünü Kaan Dobra ile Sergen güldürdü. Adanaspor maçında sakatlanan ve dün kontrolden geçen Kaan Dobra’nın ciddi bir problemi olmadığı belirtildi. Lucescu’nun tecrübeli oyuncuya perşembe günü görev vereceği açıklandı. 
     LUCESCU, sakatlığı devam etmesine rağmen Sergen’i de Dinamo Kiev maçında oynatacak. Yıldız futbolcu ile özel bir görüşme yapan Rumen hocanın, "Ağrılarım var. Ancak görev verirseniz forma giyerim" cevabı üzerine Sergen’i de ilk onbirde sahaya süreceği öğrenildi. 
     
İlhan Mansız’a ağır faturaUEFA Disiplin Kurulu, Alaves maçında kırmızı kart gören golcü oyuncuya üç maç ceza verdi 
     ALAVES ile oynanan UEFA Kupası ikinci tur rövanş maçının son dakikalarında rakibine vurduğu için Fransız hakem Pascal Garibian tarafından oyundan atılan İlhan Mansız, yaptığı hareketin faturasını ağır ödedi. UEFA Disiplin Kurulu’nun hakem ve gözlemci raporlarını inceledikten sonra golcü oyuncuya üç maç ceza verdiği açıklandı. 
     
Liderlik stres yaptıTeknik Direktör Mircea Lucescu, "Ligin zirvesinde oturmak her takımı baskı altına sokar. Şimdi tüm rakipler bizi yenmek için büyük uğraş verecek" diye konuştu Kupa mı kazandık ’ 
     GALATASARAY’IN Gençlerbirliği önünde üç puan bırakmasıyla zirveye kurulan Beşiktaş liderliğe pek sevinmedi. Başkan Serdar Bilgili, "Biz günlük değil kalıcı başarılara bakıyoruz. Kimse havaya girmesin. Beşiktaş kupa mı kazandı " derken, Teknik Direktör Lucescu, "Ligin zirvesinde olmak her takımı baskı altına sokar. Şimdi tüm rakipler lideri yenmeye çalışacak" ifadesini kullandı. 
     
     Amatörce bir hava’ 
     KAPTAN Tayfur ise, "Arkadan sessiz sedasız gidip finali yapmak daha iyi olurdu. Ancak ayağımıza kadar gelen liderliği de tepecek halimiz yok. Şimdi her hafta yerimizi kaptırmamaya çalışacağız" dedi. Beşiktaş’ın Brezilyalı yıldızı Zago da "Herkes şampiyonluktan bahsediyor, oynayacağımız maçları konuşan yok. Dışarda yaratılan amatör hava içimize de girmeye başladı" dedi. 
     
Gençlere destek      KAPTAN Tayfur ile Milli Takımlar Menajeri Can Çobanoğlu, Özel Yüzyıl Işıl Okulları’nın 4. Geleneksel Dostluk ve Spor Şöleni’nin açılışına katıldı. Öğrencilerin büyük ilgisiyle karşılaşan ikili, imzalı milli forma hediye ettiler, açılış maçının başlama vuruşunu yaptılar. 
     
Bilgili’den misilleme      BEŞİKTAŞ’TA haftalardır merakla beklenen Serdar Bilgili - Hasan Arat buluşması suya düştü. Bilgili ile muhalif kanat lideri Arat, 1903 Karakartallar Oluşumu Başkanı Cengiz Sarıkaya’nın organize ettiği yemekte bugün ilk kez aynı masayı paylaşacaktı. Ancak Bilgili son anda mazeret üretti, başka bir iftara katılacağını belirterek, yemeğe gelemeyeceğini bildirdi. 
     
Yönetimden moral yemeği      YÖNETİM, haftalık olağan toplantısını dün Ümraniye Tesisleri’nde yaptı. Siyah - Beyazlı yöneticiler ayrıca futbolcularla moral yemeği de yediler. Neşeli bir ortamda geçen yemekte Siyah - Beyazlı oyuncular Dinamo Kiev maçı için galibiyet sözü verdiler. Beşiktaş bugün yapacağı antrenmandan sonra kampa girecekler. 
     



 SPOR 
























</TEXT>
</DOC>
