<DOC>
<DOCNO> 128769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sonspo08.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio'da Cragnotti dönemi sona erdi... 
</HEADLINE>
<TEXT>

     İtalya'nın köklü kulüplerinden SS Lazio'da, kulüp başkanı Sergio Cragnotti, görevinden istifa etti. 
     SS Lazio'da 1992 yılından bu yana uzun bir süre başkanlık yapan Sergio Cragnotti, sahibi olduğu Cirio Holding'in ekonomik krize girmesinden dolayı SS Lazio'yu bırakmak zorunda kaldı. 
     Borsanın kapanmasının beklenmesinden dolayı dün akşam geç saatlerde yapılan yönetim kurulu toplantısı sonrasında Cragnotti, istifasını resmen açıkladı. Kredi bankalarının garantisi altında olan SS Lazio'ya geçici olarak Cragnotti'nin avukatlarından Ugo Longo'nun başkanlık edeceği bildirildi. 88 milyon Euro'luk bütçe açığı olan SS Lazio'nun, bunu sermaye artırımına giderek çözeceği belirtiliyor. 
     Bu arada sezon zonuna dek futbolcuların transferinin söz konusu olmayacağı ve maaşların da 16 Ocak'tan itibaren ödenmeye başlanacağı öne sürüldü. 
     Teknik direktör Roberto Mancini ile iyi bir sezon geçiren SS Lazio, 32 puanla ligde 3. sırada bulunuyor. 
     





</TEXT>
</DOC>
