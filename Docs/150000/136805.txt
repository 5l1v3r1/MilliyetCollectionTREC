<DOC>
<DOCNO> 136805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur19.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan traşına ambargo... 
</HEADLINE>
<TEXT>

     Konya'nın Akşehir İlçesi'nde bir erkek kuaförü, olası Irak operasyonunu Amerikan tıraşı yapmayarak protesto ediyor. 
     Akşehir'de Hastane Caddesi'nde Çağdaş Erkek Kuaför Salonu'nu çalıştıran Çağdaş Aydın 22 , ABD'nin uluslararası çıkarlarını gerçekleştirebilmek için Irak'a saldırmak istediğini öne sürdü ve tepkisini müşterilerden gelen Amerikan tıraşı isteklerini geri çevirerek göstermeye başladı. 
     Daha sonra dükkanının camına ''Irak harekatı nedeniyle Amerikan tıraşı yapılmaz'' yazısı asan Aydın, ''Biz yanı başımızda bir savaşın olmasını istemiyoruz, savaşa karşıyız. Bu uygulamamız da savaş ihtimali tamamen sona erinceye kadar sürecektir'' dedi. 
     Gençleri Amerikan tıraşından vazgeçirmeye çalıştıklarını anlatan Aydın, ''Biz Ata tıraşı adını verdiğimiz klasik Türk tıraşını yaygınlaştırmaya çalışıyoruz'' diye konuştu. 
     





</TEXT>
</DOC>
