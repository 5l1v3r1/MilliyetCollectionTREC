<DOC>
<DOCNO> 114776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/spor/bana.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     TAMER BAĞLAN tbaglan sportfoy.com 

HADİ, MAÇA MAÇABu ölçüsü kaçmış anons işgüzarlığı sürerse, korkarız daha çok seyircisiz maç oynanacak. Kimbilir, belki de birgün seyirci toplamak için, beyler anons yaptırmak zorunda kalacak 
     Hakemlerden başlamalı haftanın yazısına. Hani şu, hataları futbol oyununun sonucuna direkt etki eden ancak, "Onlar da insan" bahanesinin arkasına sığındırılarak, paçayı en kolay sıyırabilenlere değinmek gerek. Teknik adamlar, futbolcular, yönetimler hatta taraftarlar rahatlıkla harcanırken profesyonel futbolun çarkında, en fazla birkaç maç dinlenip yine hatalarıyla karşımıza dikiliveriyor düdüklü, bayraklı efendiler... 
     Hani şu, sayelerinde seyircisiz oynanan karşılaşmada ceza sahası içindeki faulle ilgisi olmayan herekete düdük çalan ancak, atışı dışarı taşıyanlar. Johnson’un, kundaktaki bebelerin bile ezberlediği bir topsuz tekmesine daha gıkını çıkarmayanlar. Hani şu, Ali Sami Yen’de "I love you Şenol" tezahüratını küfür yerine koyup anons yaptıracak kadar espiri anlayışları, mantıkları kalmamış olanlar. Yine aynı stadda, bu kez saha içinde rakibine kasıtlı dirsek atanı göremeyecek kadar boş bakanlar. Lorant’ı bir el sallayışıyla tribüne gönderip, Terim’in volesini "Valla sizde iş bitmemiş üstadım" sevimliliğiyle karşılayanlar. Gaziantep’te, hakaretsiz, küfürsüz hatta hiç abartısız itirazları sadece kendilerine yapılıyor diye kırmızıyla cezalandıranlar... 
     Nasıl olsa, kamuoyunun önüne çıkma gibi bir sıkıntıları yok hataları sonrasında. Nasıl olsa, babaları Haluk Ulusoy, MHK ve dernek başkanları gibi hamiler var arkalarında. Astıkları astık, kestikleri kestik. Her hafta onlarca hatalı karar, çifte standart, eyyam... Çığrından çıkarılan futbolcular, yöneticiler, tribünler... Tamam diğerleri de sütten çıkma ak kaşık’ değiller. Ancak, adaletin doğru ve eşit dağıtılmadığı yerde, asayiş umut etmek hayalcilik olmaz mı beyler 
     Bu hafta yine avuçlarını yaladı, Dünya üçüncüsünün liginde iyi futbol bekleyenler. Hakem karışmasa Gaziantepspor - Samsunspor mücadelesi, Ankara’nın gücü ve biraz da Elazığspor seyredeğer. Ötesinde fazlaca birşey yok kaydadeğer. Güç, kuvvet yerinde, mücadele agresif. Organizasyon maalesef, savunmalar Allah’a emanet, forvetler ise beceriksiz mi, beceriksiz. Malatyaspor - Gençlerbirliği maçından çıkan 9 gol bile tatmin için yetersiz. Bu eleştiriye katılmıyorsanız, gollerdeki savunma hatalarını tekrar ve daha dikkatli izlemelisiniz. Peki, şampiyonluk peşindeki milyonlarca dolarlık Fenerbahçe ve Galatasaray savunmalarına, Beşiktaşlılar’ın Denizli’de kurduğu baraja ne dersiniz Yine de bu komik hataya rağmen maçı çevirmeyi başaran Kara - Kartal’ı ligin en büyük favorisi olarak farklı bir köşeye koysanız iyi edersiniz... 
     
     Haftanın Takımı 
     TRABZONSPOR 
     Nihayet evinde de kazanarak kara bulutları üzerinden attı. Kocaelispor karşısındaki iyi oyununun karşılığını üç puanla aldı. Giderek artan form durumu ile zirvedeki rakiplerine gözdağı verdi, eski kimliğine yavaş yavaş büründüğünü gösterdi. 
     
     Haftanın Hocası 
     Samet AYBABA 
     Sezon başından bu yana eleştirilerin odak noktası oldu. Ama o tüm bunlara kulağını kapadı, sadece işini yaptı. Çekinmedi, yıldızları kadro dışı bıraktı. Ama sonunda Trabzonspor’u toparladı. Hem yönetimin, hem taraftarın bir kez daha güvenini kazandı. 
     
     Haftanın Hakemi 
     Sabit HACIÖMEROĞLU 
     Malatya-Gençlerbirliği maçının gol düellosu şeklinde geçmesinde yönetimi ile pay sahibi oldu. Oyunu çok iyi takip etti, avantaj kurallarına özen gösterdi. Gereksiz düdüklerden kaçındı, kartlarını yerinde ve doğru kullandı. 
     
     Gol Krallığı 
Futbolcu Takım Maç Gol Arif Galatasaray 7 7 Okan Bursaspor 9 7 Viola Gaziantepspor 7 6 Zafer Göztepe 9 6      
     
     Gol Pası 
Futbolcu Takım Maç Gol Pası Ortega Fenerbahçe 8 6 Timuçin Malatyaspor 9 6 Murat Bursaspor 9 5 Pachola Adanaspor 9 4 Erhan Elazığspor 9 4 Kemal Gaziantepspor 9 4      
     
     Altın Eldiven 
Futbolcu Takım Maç Gol Mondragon Galatasaray 8 4 Petkoviç Trabzonspor 9 5 Heinen Denizlispor 6 6 Cordoba Beşiktaş 8 7      
     
     Kart Cezalıları 
     Kırmızı kart Vural, Serkan Samsun 
     Sarı kart Batista Galatasaray , Kabat Denizlispor 
     
     Haftanın Portresi 
     HALİLAGİÇ Adanaspor 
     BÜYÜK umutlarla gittiği Beşiktaş’ta talihsiz bir sakatlık geçirdi. Futbol hayatı bitti denilerek bonservisi eline verildi. Ancak Boşnak oyuncu pes etmedi, ülkesinde kendi imkanları ile iyileşti ve tekrar Türkiye’ye dönerek Adanaspor forması altında bıraktığı yerden devam etti. Özellikle Fenerbahçe karşısında ortaya koyduğu oyun yazdığı şiirler gibiydi. 
     
     
     Haftanın Sonuçları 
     Galatasaray - Diyarbakır 1-0 
     Hasan Yiğit Dk. 36 k.k. 
     Denizli - Beşiktaş 1-2 
     Kabat Dk. 66, Sergen Dk. 73, Pancu Dk. 86 
     Fenerbahçe - Adana 1-1 
     Ali Asım Dk. 10, Revivo Dk. 21 
     Trabzon - Bursa 2-0 
     Mehmet Yılmaz Dk. 49 ve 72 
     Göztepe - İst.Spor 1-1 
     Cenk Dk. 19, Tayfun Dk. 89 
     Ankaragücü - Bursa 4-0 
     Agustine Dk. 47 ve 53, Faruk Dk. 51, İsmet Dk. 89 
     Malatya - G.Birliği 5-4 
     Sertan Dk. 3 ve 70, Thomas Dk. 45, Murat Dk. 79, Timuçin Dk. 87, Veysel Dk. 89 
     Elazığ - Altay 2-0 
     Eren Dk. 61, Cem Yanık Dk. 89 
     Gaziantep - Samsun 4-2 
     Viola Dk. 28 ve 67, İbrahim Dk. 36, Serkan Aykut Dk. 45, Osman Dk. 85, Kemal Dk. 89 
     
     
     Haftanın Maçları 
     Şampiyonlar Ligi ÇARŞAMBA Brugge - Galatasaray, Süper Lig CUMA Beşiktaş - Malatya, CUMARTESİ İstanbulspor-Trabzon, Kocaeli - Ankaragücü, Samsun-Denizli, Altay-Galatasaray, PAZAR Adana - Elazığ, Bursa-Gaziantep, Diyarbakır-Göztepe, Gençlerbirliği - Fenerbahçe 
     
     Alkış Alanlar 
     İşte taraftar budur 
     Trabzonspor takımı uzun zamandır taraftarıyla bütünleşememenin sıkıntısını yaşıyordu. Kendi sahasında bir yabancı gibi oynuyordu. Yaptığı küçük bir yanlış tribünler tarafından ağır şekilde cezalandırılıyor, oyuncuların baskı altında dizleri titriyordu. Ancak Kocaelispor maçında tribünler sağduyuyu yakaladı. Başarıda temel ilkenin, güven olduğunu hatırladı. En kritik anlarda bile takımına sahip çıktı, teşviki hiç bırakmadı. Gerçek bir taraftarın nasıl olması gerektiğini geç de olsa hatırladı, Trabzonspor’da eksik kalan son halkayı da tamamladı. 
     
     Kara Tahta 
     Felipe nereye böyle 
     Galatasaray’ın yeni Hagi’si denildi. Uzun süre giyilmeyen 10 numarayı sahiplendi. Ancak Felipe bu yükün altında çabuk ezildi. Hagi’nin o sihirbaz ayakları yerine kötü alışkanlıklarını örnek aldı. Takımı yönetmesi, kötü anlarda ortaya çıkıp hayat vermesi beklenirken, Brezilyalı hırçınlığı seçti. Diyarbakırsporlu Evren’e attığı dirsek bir futbol ustasına yakışmayacak çirkinlikteydi. Felipe giydiği forma ile değil, oynadığı oyunla yüceleceğini artık görmeli, hem Türk futbolu, hem de Galatasaray için adımlarını artık iyi seçmeli. 
     
Haftanın Sözü      Futbolcularımı kazanma adına sisteme ihanet ediyorum. 
Galatasaray Teknik Direktörü Fatih Terim 




 SPOR 






























</TEXT>
</DOC>
