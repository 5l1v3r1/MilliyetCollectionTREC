<DOC>
<DOCNO> 101520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/ekonomi/eko01.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur, devletle masaya oturuyor 
</HEADLINE>
<TEXT>

İlk kez 15 Ağustos’ta toplu görüşme masasına oturacak olan memur sendikaları 2003’te geçerli olacak en düşük maaşın asgari geçim standardının 1 milyar 38 milyon lira altında olmamasını istiyor 
     ANKARA Milliyet 

     Kamu görevlilerine sendika kurma hakkı veren yasa gereğince memurlar ilk kez 15 Ağustos’ta toplu görüşme masasına oturacak. 
     Yasada, maaş katsayı ve göstergeleri, aylık ve ücretler, her türlü zam ve tazminatlar, fazla çalışma ücretleri, harcırah, ikramiye, lojman tazminatı, doğum, ölüm ve aile yardımı ödenekleri, tedavi yardımı ve cenaze giderleri, yiyecek ve giyecek yardımlarının memur sendikaları ile kamu idaresi arasında yapılacak "toplu görüşme" ile belirlenmesi öngörülüyor. 
     
     Devlet, işveren kurulu kuracak 
     Yasa kapsamında ilk toplu görüşme 15 Ağustos’ta gerçekleştirilecek. Görüşmede, kamuyu Başbakan’ın görevlendireceği bir devlet bakanı başkanlığında Başbakanlık Müsteşarı, Maliye Bakanlığı Müsteşarı, Hazine Müsteşarı, Devlet Planlama Teşkilatı Müsteşarı, Devlet İstatistik Enstitüsü Başkanı, Devlet Personel Başkanı, Maliye Bakanlığı Bütçe ve Mali Kontrol Genel Müdürü ve Kamu İşveren Sendikası’ndan oluşacak, Kamu İşverenleri Kurulu temsil edecek. 
     Görüşmelere 2 milyon memur adına, en fazla üye bildiriminde bulunan Kamu - Sen yetkili konfederasyon olarak, KESK de üç işkolunda yetkili sendika olarak katılacak. 
     
Kamu - Sen Üç yılın kayıpları telafi edilsin      Toplu görüşme öncesi Abdi İpekçi Parkı’nda toplu görüşme takip çadırı’ kurarak dualar okuyup kurban kesecek olan Kamu - Sen’in talepleri şöyle 

</TEXT>
</DOC>
