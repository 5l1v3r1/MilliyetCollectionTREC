<DOC>
<DOCNO> 117262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/ekonomi/eko11.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten tasarruf genelgesi ile veda 
</HEADLINE>
<TEXT>

     ANKARA Anka 

     Partisi barajın altında kalan ve Cumhurbaşkanı Ahmet Necdet Sezer’e istifasını sunan Başbakan Ecevit tasarruf genelgesi yayınladı. 
     4 Kasım 2002 tarihinde yayınlanan genelgede kurumların yıl içinde zorunlu haller dışında yeni proje teklifinde bulunamayacakları kaydedildi. Genelgede proje tutarı 2 trilyon liranın üzerinde olan yatırım harcamalarının zorunlu hallerle sınırlı olmak kaydıyla Başbakanlık izniyle yapılacağı bildirildi. Genelgeye göre yurtdışı geçici görevlendirmeler zorunlu hallerde yapılacak. 
     
     Telefon da bağlanmayacak 
     Kamu kurum ve kuruluşları tarafından hizmet binası, lojman, memur evi, kamp, kreş, eğitim ve dinlenme gibi sosyal tesis ve bunlarla ilgili arsa ve arazi alınmayacak, kamulaştırılmayacak, kiralanmayacak ve yeni inşaat yapılmayacak. Binek, arazi - binek, station Wagon cinsi taşıt alınmayacak. 
     Yeni telefon ve faks hattı tesis edilmeyecek. Cep telefonları Başbakan, Genelkurmay Başkanı, yüksek yargı organları başkanları, bakanlar, kuvvet komutanları, Başbakanlık Müsteşarı’yla bazı üst düzey makamlar dışında kimseye tahsis edilmeyecek. 
     



 EKONOMİ 




















</TEXT>
</DOC>
