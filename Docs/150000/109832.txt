<DOC>
<DOCNO> 109832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/spo01.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TARİH CANLANIYOR 
</HEADLINE>
<TEXT>

Beşiktaş, 100. kuruluş yılında 13 bölümden oluşacak bir belgeselle kulübün tarihine ışık tutacak. Başkanlar, iz bırakan teknik direktör ve futbolcular yaşadıkları hüzünleri ve sevinçleri paylaşacak 
     BİLAL MEŞE 

     Üç yıllık çalışma 
     SİYAH - Beyazlı kulübün 100 yıllık tarihi belgesel oluyor. Kongre üyelerinden Tuğrul Yenidoğan liderliğinde üç yıldır çalışan 10 kişilik araştırma ekibinin hazırladığı ve tarihe ışık tutacak belgesel 13 bölümden oluşacak. 1903 yılında kurulan ve Türkiye’nin en eski kulübü olan Beşiktaş’ın belgeselinde tarih gözler önüne serilecek. Geçmişe ışık tutması amaçlanan belgeselin içeriğinin çok zengin olduğu ifade edildi. 
     
     400 unutulmaz maç 
     İSTANBUL’DA Çırağan Oteli’nde 14 Haziran tarihinde yapılacak 100. yıl resepsiyonunda gösterime girecek olan belgeselde, Siyah - Beyazlı kulüpte iz bırakan oyuncular, teknik direktör ve yaşayan başkanlarla yapılan söyleşiler yer alacak. Belgeselde, başta 1959’da İspanya’nın Real Madrid takımı ile oynanan ve 1 - 1 sonuçlanan karşılaşmanın yanı sıra toplam 400 kadar maçtan ilginç görüntüler de bulunuyor. 
     
     "En güzel miras" 
     YÖNETİMİN onayıyla çekimlerine devam edilen belgeselin sponsorluğunu kongre üyelerinden Nevzat Demir, Tevfik Yamantürk, Kemal Gencer, Nuri Usanmaz, Argun Özdemir, Mehmet Kazancı ve Ahmet Hamoğlu gibi isimlerin üstlendiği bildirildi. Belgeseli hazırlayan Tuğrul Yenidoğan, "Beşiktaş’ın tarihini gözler önüne serecek olan bu belgesel, gelecek nesillere en güzel miras olacak" dedi. 
     
Engin açıklaması      BEŞİKTAŞ kulübü, Menajer Sinan Engin’in performansından memnun olduğunu ve tüm çalışmalarına tam destek verdiklerini ifade etti. Yönetim, Engin ile Lucescu arasında sorun bulunmadığını vurgulayıp, "Teknik Direktör Mircea Lucescu ile menajerimiz Sayın Sinan Engin, teknik ve idari konuları birbirlerinden başarıyla ayırarak, uyumlu bir işbirliğinin en güzel örneğini göstermektedirler" açıklamasını yaptı. 
     
Bandırma’da Kartal gecesi      BANDIRMA Beşiktaşlılar Derneği’nin "Birlik Beraberlik Gecesi’nde şampiyonluk şarkıları söylendi. Asbaşkan Yıldırım Demirören, "100. yılımızda şampiyon olup, aynı kutlamaları tekrarlamak istiyoruz. Camia olarak bütünleşirsek, her engeli aşarız. Beşiktaş için el ele vermeliyiz" dedi. Geceye katılan Teknik Direktör Rasim Kara da, "Kalbimde her zaman Beşiktaş vardır ve olacaktır" diye konuştu. 
     
Beşiktaş, kabusu dağıtmak istiyor      LİGDE deplasmanda son galibiyetini geçen sezon 30. haftada Malatya’yı 1 - 0 yenerek alan Siyah - Beyazlılar, bu tarihten sonra dış sahada üç puanı unuttu. Beşiktaş, 4 deplasman maçında 1 yenilgi ve 3 beraberlik aldı, 6 gol yerken, 5 gol atabildi. Bu sezon Bursa ve Göztepe ile berabere kalan Beşiktaş, yarın Ankaragücü karşısında hem bu fobisini kırmayı, hem de kötü gidişe son vermeyi amaçlıyor. 
     
ZAGO Heveslenmeyin kupa bizim’      ORHAN YILDIRIM 

     İTALYA’DA iki kez yılın futbolcusu seçilen Zago Alberto Carlos, Siyah - Beyazlı ekibin bir geçiş dönemi yaşadığını söyledi. Sambacı, "Beşiktaş 7 senedir şampiyon olamıyor. Ben geldiğimde Roma 17 sene şampiyon olamamıştı. Gittim ve özlem bitti. Beşiktaş’ın hasreti de bu yıl sona erecek" dedi. İstanbul’da mutlu olduğunu belirten Zago, Çizme’ye dönmek istemediğini bir kez daha vurguladı. 
     ZAGO, Sarajevo maçındaki kötü savunmanın tekrarlanmayacağı garantisini verdi ve şöyle devam etti "Aslında ben çıkınca orta sahadan birinin defansa yardım etmesi gerekli. Hoca bunu bin defa söyledi. Bildiğim tek şey şu, şampiyon biz olacağız. Beşiktaş’ta kimse milli oyuncu olmak için çalışmaz, herkes şampiyonluk için çabalar. Zaten şampiyon olunca, çoğu arkadaşımız milli takımda yer alacak". 
     
Artık yardım için konuşacak      SİYAH - Beyazlı takımın yıldız ismi İlhan Mansız, bundan böyle kendisi ile röportaj yapılmasını şarta bağladı. Artık röportaj vermeyeceğini belirten milli futbolcu, "Benimle özel söyleşi yapmak isteyen önce Kimsesiz Çocuklar Vakfı’na 10 bin Euro Yaklaşık 16 milyar lira bağışta bulunacak" açıklamasını yaptı. Bu uygulamayı dünden itibaren yürürlüğe koyan golcü futbolcu, dün ilk kez takımla birlikte çalışırken antrenman bitiminde kendisini görüntüleyen TV muhabirleri ile tartıştı. Sağ ayak bileği burkulan Tamer ise idmanı yarıda bıraktı. Genç oyuncu riske edilmemek için Ankaragücü maçı kadrosundan çıkarıldı. 
     



 SPOR 



























</TEXT>
</DOC>
