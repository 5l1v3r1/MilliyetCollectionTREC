<DOC>
<DOCNO> 143725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur19.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak muhalifleri toplantısı sona erdi... 
</HEADLINE>
<TEXT>

     Irak'taki bazı muhalif gruplarla Türk ve Amerikalı yetkilileri biraraya getiren Ankara toplantısı, sona erdi. 
     Toplantı sonunda ortak bir bildiri yayımlandı. 
     Toplantıda Türk heyetinde, Dışişleri Bakanlığı Müsteşar Yardımcısı Ali Tuygan, Ortadoğu Dairesi Genel Müdürü Tahsin Burcuoğlu ile askeri yetkililer, ABD heyetinde de ABD Başkanı George Bush'un Irak Danışmanı Zalmay Halilzad ve diğer Amerikalı üst düzey yetkililer bulunuyordu. 
     Tarafların Irak'ın geleceğine ilişkin görüşlerinin ele alındığı toplantıya, Irak Kürdistan Yurtseverler Birliği IKYB lideri Celal Talabani, Irak Türkmen Cephesi lideri Sanan Ahmet Aga, Irak Kürdistan Demokrat Partisi IKDP yetkilisi Neçirvan Barzani'nin yanı sıra Irak Ulusal Kongresi Başkanı Ahmet Çelebi, İslam Devrimi Yüksek Konseyi temsilcisi Abdülaziz El Hakimi, Asuri Demokratik Hareketi, Irak Ulusal Uzlaşı Hareketi temsilcileri katıldı. 
     





</TEXT>
</DOC>
