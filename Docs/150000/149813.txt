<DOC>
<DOCNO> 149813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/astro/index.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansınızı deneyin 
</HEADLINE>
<TEXT>

     Dünün huzursuz atmosferinin ardından bugün daha şanslı gözükmekte. Gökyüzünde hemen harekete geçme isteği var. Koç'lar yeni önerilere ve ortaklıklara açık olmalılar. Teklifler gündeme gelebilir. Ortaklaşa hareket ederek uzlaşıya varmak zor olmayacak. Boğa'lar günlük işlere önem vermeli ve daha derli toplu olmaya çalışmalılar. İhmal ettikleri konuları yeniden ele alabilirler. Düzenli olmak onlara kolaylık sağlayacak. İkizler rahat bir günde. Şans onlardan yana. Bu arada aşk hayatında ve hayatın zevkler açısından daha iyimserler. Yengeç'ler tutarlı ve dikkatli olmak zorundalar. Artan gerginlikleri yüzünden hemen harekete geçme ihtiyacı duyabilirler. Bu arada ev ve yakınlarla ilgili konular da gündeme gelebilir. Aslan'lar zihinsel uğraşlar, konuşmalar ve yazışmalar açısından aktif olabilecekleri bir gündeler. Bazı düşünce çatışmaları olsa da bunları yapıcı yönde değerlendirebilirler. Başak'lar parasal konularda şanslılar. Çalışma kapasitelerini artırabilirler. Pratik olmak ve başkalarından destek bulmak zor olmayacak. 
     Terazi'ler şimdi sıkıntılardan kurtulmuş, girişken bir havadalar. İkili ilişkilerde sabırlı olmalılar. Öğleden sonra şans onlardan yana ve bu saatleri daha verimli kullanmalılar. Akrep'ler sezgilerine güvenebilirler ve bu arada beklemedikleri destekler bulabilirler. Şimdiye kadar gizli olan konular da aydınlanıyor olabilir. Yay'lar daha iyimser bir gündeler. Dostluklar, grup çalışmaları ve ortaklaşa hareket etmek açısından yapıcı fırsatlar var. İşlerinde başarılı olabilirler. Oğlak'ların adımlarını dikkatli atması gerekiyor. Gerek ev ve işle ilgili konularda yapılması gereken işler onları biraz sıkıştırabilir. Ciddiyetleri onlara yardımcı olacak. Kova'nın yeni ya da farklı çevrelerden kişilerle, örneğin yabancılarla temasta olması mümkün. Öğleden sonra bu konu iyimserlik getirebilir. Balık'lar maddi destek arayışı içindelerse şimdi daha kolay sonuca ulaşabilirler. Bu arada duygusal alanda da rahatlama ve daha fazla paylaşım söz konusu. 
     


            Faks 287 74 37 
      




</TEXT>
</DOC>
