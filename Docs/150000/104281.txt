<DOC>
<DOCNO> 104281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur23.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Bize de hükümet ortaklığı teklif edildi" 
</HEADLINE>
<TEXT>

     Seçimin ertelenmesi ve yeni hükümet kurulması konusundaki ANAP Genel Başkanı Başbakan Yardımcısı Mesut Yılmaz ile DYP Genel Başkanı Tansu Çiller arasındaki tartışmaya SP Genel Başkanı Recai Kutan da katıldı. Kutan, kendilerine SP'nin de içinde bulunacağı bir hükümet teklifi geldiğini, ancak bunu reddettiklerini bildirdi. 
     Kutan, Türkiye Esnaf ve Sanatkarlar Kredi ve Kefaletler Kooperatifleri Birliği Suat Yalkın ve Yönetim Kurulu üyelerini kabulünde gazetecilerin sorularını yanıtlarken seçimlerin ertelenmesi konusundaki tartışmalara yeni bir boyut kazandırdı. 
     Kutan, Çiller'in "Seçime bu hükümetle gidilmemeli" şeklindeki sözlerinin hatırlatılmması üzerine, "Biz bu hükümetin gitmesini ve erken seçim yapılmasını sık sık gündeme getirdik. Ama şimdi seçim havası içine girildi. 
     Hükümetin görevden uzaklaştırılması bir sürü problem getirecektir. Arzu ederiz ki üç ortak partizanca uygulamada bulmunmasınlar. Hükümeti uzaklaştırmak demek seçimi tehir anlamına gelir. Bu hükümeti uzaklaştırmaya çalışmak Türkiye'nin faydasına değildir" dedi. SP olarak seçimin 3 Kasım'da yapılmasını istediklerini vurgulayan Kutan, "Bazı partiler ileri bir tarihe erteletmeye çalışıyorlar. Bizimle de temas eden partiler oldu. SP seçimin ertelenmesine destek vermeyecektir" diye konuştu. SP'ye kim ya da kimler tarafından teklif yapıldığını, "Özel olarak geldikleri ve açıklanmamasını riça ettikleri için açıklayamayacağını" belirten Kutan, "SP'nin de içinde olduğu bir hükümet teklifi mi yapıldı" sorusunu şöyle yanıtladı 
     "Bize bu anlamda gelen teklifler var. Bu hükümetin uzaklaştırılmasını ve yeni bir hükümet kurulmasını önerdiler. Yeni kurulacak hükümette SP'nin de olmasını önerdiler. Bu teklifler liderler değil milletvekilleri seviyesinde oldu. Bizden bu istikametteki çabalara kesinlikle destek olmayacak." Kutan, bir başka soru üzerine de, "HADEP'le SP'nin ittifakı kesin olarak sözkonusu değildir" dedi. 
     





</TEXT>
</DOC>
