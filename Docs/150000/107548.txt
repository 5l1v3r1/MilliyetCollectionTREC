<DOC>
<DOCNO> 107548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yasam/yas00.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El oynar Türk bakar 
</HEADLINE>
<TEXT>

İşte uzmanından tespitler Türkler eleştirmeye, İngilizler dağıtmaya, İsrailliler ise her animasyona katılmaya eğilimli 
     ŞÜKRAN ÖZÇAKMAK 

     Antalya Kemer’deki Topkapı Palace’ı da işleten World of Wonders Oteller Zinciri’nin Animasyon Koordinatörü Genco Tuncay, onca yıllık tecrübesi ışığında "her ulusun kendine has bir eğlenme tarzı var" diyor... Ve müşterilerin eğlence profiliyle ilgili tespitlerini şöyle sıralıyor 
     TÜRK Herkes eğlenirken onlar seyreder ve eleştirir. Karizması bozulmasın diye durduğu yerde sallanmayı tercih eder. 
     
     RUS Her tür eğlenceye katılır ama sonunda dudak bükerek nasıl yani’ der gibidir. Eğlenmeyi sever, eğlenir ama kolay tatmin olmaz. İçelim eğlenelim mantığıyla hareket eder. Türkleri sever, yalana tahammül edemez. 
     İNGİLİZ İçip içip dağıtır. 
     İSRAİL Her tür animasyona katılır. Harcadığı her parayı kuruşuna kadar geri alan akıllı bir tüketicidir. 
     İTALYAN Animatörlerin en sevdiği müşteri tipi... Ertesi yıl aynı animatörünü otelde bulamazsa rezervasyonunu iptal ettirir, olay çıkarır. Dansa bayılır. Gürültücü ve şamatacı insanlar. Havuzbaşı animasyonunu sevmez ama kumsalda eğlenmeye bayılır. 
     ALMAN Spor, şov ve bilgi yarışmasını sever dakiktir. 
     FRANSIZ Dünyanın en zor milletidirler ama yaptığı eleştirilerle tesisin normlarını düzeltirler. Üşenmeden sayfalarca eleştiri yazar, teması olan oyunları, sorulu yarışmaları ve şovları severler. Fransızca konuşulmayan yerde ise durmazlar. 
     HOLLANDA Eğlenceyi, el şakasını sever ve çabuk mutlu olur. 
     MACARİSTAN Türklere benzerler ama daha katılımcıdırlar. Eğlenceyi severler. 
     İSVİÇRE Sessizliği sever. Odanın güzelliğine, yiyeceğin kalitesine önem verir. 
     AVUSTURYA Eğlencelidir. Almanlara benzer yönleri çoktur. 
     



 YAŞAM 




















</TEXT>
</DOC>
