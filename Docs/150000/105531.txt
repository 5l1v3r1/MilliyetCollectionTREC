<DOC>
<DOCNO> 105531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo17.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda yeni sezonun yeni hakemleri belli oldu... 
</HEADLINE>
<TEXT>

     Yeni sezonda Erkekler Basketbol Birinci Ligi'nde görev yapacak hakemler, Merkez Hakem Komitesi'nin MHK yaptığı toplantı sonunda belli oldu. 
     MHK'nın yaptığı toplantıda, 3 A klasmanı hakemin yerine, geçen yıl sergiledikleri performansları göz önünde bulundurularak, B klasmanından 3 hakem A klasmanına yükseltildi. 
     Geçen sezon Erkekler Basketbol Birinci Ligi'nde maç yöneten A klasmanı hakemlerden, Barış Engin İzmir , Serkan Emlek Balıkesir ve Murat Erbaş Edirne , B klasmanına düşürüldü. Ankara bölgesinden Altuğ Köselerli, Adana bölgesinden Tunçtan Durmuşcan ve Malatya bölgesinden Serhat Buker ise A klasmanına yükselen yeni hakemler oldu. 
     Öte yandan, Basketbol Federasyonu'nun 2002-2003 sezonu için düzenleyeceği hakem ve teknik komiser seminerlerinin tarihleri de belirlendi. Buna göre, teknik komiser semineri, 14-15 Eylül tarihlerinde Ankara'da, A klasman ve B klasman hakem semineri 20-22 Eylül tarihleri arasında İstanbul'da, C klasman hakem semineri ise, 11-13 Ekim tarihleri arasında Ankara'da düzenlenecek. 
     





</TEXT>
</DOC>
