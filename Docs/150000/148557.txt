<DOC>
<DOCNO> 148557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun37.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Parlamentosu AB'nin genişlemesine onay verdi 
</HEADLINE>
<TEXT>

     Avrupa Parlamentosu, Kopenhag zirvesinde AB'ye davet edilen 10 ülkenin üyeliğini resmen onayladı. 
     Genel Kurul'da bugün yapılan tartışma sonrası, Çek Cumhuriyeti, Estonya, Kıbrıs Rum Kesimi, Letonya, Litvanya, Macaristan, Malta, Polonya, Slovakya ve Slovenya'nın üyelikleri teker teker oylanarak onaylandı. 
     AB'ye aday 10 ülkenin her biri için ayrı ayrı hazırlanan katılım raporlarının tartışıldığı Genel Kurul oturumunda, AB Komisyonu'nun genişlemeden sorumlu temsilcisi Günter Veheugen de bir konuşma yaparak, Avrupalı parlamenterlere genişleme ile ilgili bilgi verdi. 
     AB'nin danışma organı olarak görev yapan ve bazı yasaların kabul edilmesinde AB Konseyi ile birlikte onay verme hakkı olan AP, genişleme konusunda da son sözü söyleme yetkisini elinde bulunduruyor. 
     AP Dışilişkiler Komisyonu, 10 ülkenin de AB'ye katılımına onay veren raporları 19 mart tarihinde Brüksel'de yapılan toplantılarda kabul etmişti. 
     





</TEXT>
</DOC>
