<DOC>
<DOCNO> 143752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/ekonomi/eko06.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşına nisanda zam yok 
</HEADLINE>
<TEXT>

Hükümet, nisanda yapılması beklenen memur maaş zammını hazirana bırakmayı planlıyor 
     SEÇKİN ÜREY Ankara 

     Memura nisanda yapılması gereken ikinci maaş zammı yapılmayacak. Kaynak paketi için memurların Emekli Sandığı keseneğini bir puan artıran ve bütçe kanununda enflasyon farklarını kaldıran AKP hükümetleri, nisan zammından da vazgeçti. 
     Böylece, memur maaşlarında eski sistemin terkedilmesini, Bizim sistemimiz değişik’ diye savunan AKP’nin maaş zammını hazirana bırakmayı planladığı öğrenildi. Memurlara altı ayda bir zam sistemi, yıl başında geçici bütçe gerekçesi ile üç ayda bire dönüştürüldü. Yıl başındaki ilk zamdan sonra ikinci zammın nisanda yapılacağı açıklandı. Milliyet’in edindiği bilgilere göre memurlara nisan ayında ikinci bir üç aylık zam yapılmasından vazgeçildi. Maliye bürokratları bütçe ödeneklerinin temmuzda yürürlüğe girecek altı aylık zam yapılacak şekilde hazırlandığını ifade etti. 
     



 EKONOMİ 
















</TEXT>
</DOC>
