<DOC>
<DOCNO> 119025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/pulur.html </URL>
<DATE> 2002/11/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Simültane çeviri nedir, bilir misiniz 
</HEADLINE>
<TEXT>

     TAYYİP Erdoğan’ın Roma’daki basın toplantısını televizyonlardan izleyenleriniz mutlaka vardır... 
     Erdoğan, Türkçe bir cümle söylüyor, susuyor, İtalyan çevirmen İtalyancaya çeviriyor, o susuyor, bu defa İngiliz çevirmen, İtalyancadan İngilizceye çeviriyor. 
     Olacak iş mi 
     "Simültane çeviri" diye bir meslek vardır, sanırız Boğaziçi Üniversitesi’nde böyle bir bölüm de bulunur... 
     
     NEDİR simültane çeviri 
     Bir konuşmanın, aynı anda bir başka dile çevrilmesidir. 
     Nasıl olur bu 
     Konuşma kaç dile çevrilecekse, salonda o kadar "simültane çevirmen" bulunur, dinleyicilere, gazetecilere kulaklık dağıtılır, kulaklıkları alıp takanlar, dinlemek istedikleri dile göre ayarlar, konuşma başlar... 
     
     TAYYİP Erdoğan Türkçe konuşurken, İtalyan çevirmen anında bunu İtalyancaya çevirir, kulaklıktan İtalyanca duyulur, kulaklığı İngilizceye ayarlayanlar Tayyip Erdoğan’ın konuşmasının İngilizce çevrisini anında dinlerler. 
     
     BU zor bir iş midir 
     Yoo, her ülkede, hele İtalya gibi bir memlekette bu işi yapan kim bilir kaç firma vardır. 
     Ama biz ne yaparız 
     Özel sektörün en baba "Avrupacıları" bu işi beceremezler. 
     Kendilerine Tayyip Erdoğan’ın yanı başında yer bulup ondan önce laf kapanlar, bunu düşünemezler. 
     Basın toplantısını kimler düzenlemişse, bizim ne kadar Avrupa’ya layık olduğumuzun örneğini vermişlerdir . 
     Seyredenler, dinleyenler, bir rivayete göre 250 gazeteci, televizyoncu, yorumcu kim bilir içlerinden nasıl dalga geçmişlerdir 
     "Bunlar Avrupalı olmak istiyor ama, daha simültane çeviriden haberleri bile yok " demezler mi 
     
     BUNLARI düşünüp yazarken, aklımıza rahmetli arkadaşımız Feyyaz Tokar geldi. 
     "Bosfor Turizm"in kuruluş yıldönümü Münih’te kutlanıyor, İstanbul’dan giden kafilede "Zeynep" adında bir hanım da var, merak edip soruyoruz, Feyyaz Tokar "Simültane tercümanım " diyor. Oysa kendisi Almanca bilir, ama bazı konuşmalarda Almancasının yeterli olmayacağını düşündüğü için kafileye bir de "simültane çevirmen" alıyor. 
     Allah rahmet eylesin Feyyaz Tokar’ın düşündüğünü, bugün Tayyip Erdoğan’ın etrafındakiler düşünemiyor ama, televizyon kameralarına gazete fotoğrafçılarına poz vermekte yarışıyorlar. 
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
