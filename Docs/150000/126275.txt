<DOC>
<DOCNO> 126275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/magazin/amag.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlanda Tarkan, sahnede Sezen Aksu olmadı .. 
</HEADLINE>
<TEXT>

Sezen Aksu yılbaşında sahne alacak Tarkan ise mek nda yemek yiyecekti. Ancak Oba Restoran, Tarkan da aramızda olacak’ diye ilan verince kriz çıktı 
     YAŞAR ÇAKMAK 

     Yılbaşı gecesi Baltalimanı’nda açılacak olan Oba Restoran’da sahneye çıkacağı duyurulan Sezen Aksu, gece ile ilgili gazete ilanını görünce sahne çalışmasını iptal etti. Oba Restoran’ın gazetelere verdiği ilanda "Yılbaşında Mega Star Tarkan’ı konuk olarak ağırlayacağımız için onurluyuz" şeklinde ifade yer alıyordu. Aksu, mekanın ortaklarından Cihan Oskay’ı aradı ve ilanı gördükten sonra sahneye çıkmaktan vazgeçtiğini söyledi. 
     Aksu’nun bu kararı, mekan sahibi Murat Demircan, işletmeci Cihan Oskay ve ortağı Hakan Tevetoğlu’nu kızdırdı. Gelişmenin ardından New York’taki Tarkan’ı aradıklarını belirten Cihan Oskay şunları söyledi "Tarkan da, sağlık sorunlarını mazaret göstererek geceye katılmayacağını açıklayan Sezen Hanım’ın bu kararından sonra mekana gelmesinin doğru olmayacağına karar verdi. Sezen Hanım sahneye çıkacağı için, mekanı oturma düzeninden kulislere kadar onun istediği tarzda yeniden dekore ettik. Son dakika bu olmamalıydı." 
     
     Yanlış anlaşıldık 
     Oskay, gazetelere Sezen Aksu yerine Tarkan’lı ilan vermelerinin nedenini ise şöyle açıkladı "Ortaklarımızdan biri de sanatçının kardeşi Hakan Tevetoğlu olduğu için bize sürekli Tarkan sahneye çıkacak mı ’ diye telefonlar geliyordu. Yanlış anlamaya neden oluyor düşüncesiyle bu ilanı verme gereğini duyduk. Düşünüldüğü gibi müşteri toplamak amaçlı yapılan bir şey değildi." 
     
     Aksu söz vermemişti’ 
     Sezen Aksu’nun vokalisti Yaşar Gaga ise şu açıklamayı yaptı "Sezen Hanım, Oba’da sahne alacağına dair mekan işletmecilerine kesin bir söz vermediğini söylüyor. Gazete ilanını da görünce yılbaşını ailesiyle birlikte geçirmek istediğini söyledi." 
     



 MAGAZİN 














</TEXT>
</DOC>
