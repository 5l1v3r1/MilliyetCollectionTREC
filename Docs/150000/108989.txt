<DOC>
<DOCNO> 108989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sondun16.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Arafat'ın karargahını yıkım işlemine son verilmesini istedi 
</HEADLINE>
<TEXT>

     Filistin-İsrail çatışması ile ilgili yoğun telefon diplomasisi yapan Rusya Dışişleri Bakanı İgor İvanov, İsrail'e, Filistin lideri Yaser Arafat'ın karargahlarının yıkımına son vermesi çağrısında bulundu. 
     Rusya Dışişleri Bakanlığı'ndan yapılan açıklamaya göre, Arafat ve diğer bölge yetkililerini telefonla arayan İvanov, görüşmede, ''Filistin liderinin karargahlarının yıkımının sona erdirilmesinin bugünkü durumda önemli olduğuna'' dikkat çekti. 
     İvanov'un bu yöndeki görüşünü İsrail Dışişleri Bakanı Şimon Peres, Arap Birliği Genel Sekreteri Amr Musa, Suudi Arabistan, Mısır ve AB dönem başkanı Danimarka'nın dışişleri bakanları ile Avrupa Birliği Ortak Savunma ve Dış Politika Yüksek Temsilcisi Javier Solana'ya da aktardığı belirtildi. 
     





</TEXT>
</DOC>
