<DOC>
<DOCNO> 147962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sontur27.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Recai Kutan 20 yıl beraber çalıştığımız bu insanları tanıyamıyorum 
</HEADLINE>
<TEXT>

     Saadet Partisi SP Genel Başkanı Recai Kutan, Başbakan Recep Tayyip Erdoğan ile Dışişleri Bakanı VE Başbakan Yardımcısı Abdullah Gül'ü eleştirerek, ''20 yıl beraber çalıştığımız bu insanları, bu kardeşiniz artık tanıyamıyor'' dedi. 
     Partisinin İl Kongresi için Malatya'ya gelen Kutan, Renkli Düğün Salonu'nda, divan başkalığını eski TBMM Başkanvekili Yasin Hatipoğlu'nun yaptığı il kongresinde, hükümetin ekonomik politikasını eleştirdi. 
     Hükümetin bir ara umudunu ABD'ye bağladığını ifade eden Kutan, şöyle dedi 
     '' Irak meselesinde ABD'ye destek verirsek onlarda nasılsa bize para verecekler. Önce ABD'nin karşısına gidip biz Irak savaşına yardımcı olursak sizden 92 milyar dolar istiyoruz dediler. Adamlar Siz at pazarlığı yapıyorsunuz diyerek 6 milyar dolara indiler. Şimdi kaça razı oldular, 1 milyar dolara. Burada AK Parti yöneticilerine sesleniyorum 1 milyar doları alın başınıza çalın diyemediniz mi Aziz milletimiz diyor ki hükümete ABD ile anlaşacağına gel benimle anlaş. Benim istediğimi yerine getir ben sana 100 milyar dolar vereyim diyor. Ekonomiyi böylesine rezil ettiler. IMF politikalarını uygulamaya devam ettiklerinde ekonomi her gün biraz daha batacaktır. Gerek Irak, gerek Kıbrıs meselesinde bu şerefli milletin onuru zedelenmiştir. 
     ABD'nin gerçek niyeti petrol yataklarını ele geçirmek ve İsrail'in emniyetini temin etmektir. Şu anda ABD İsrail'in genişlemesine engel olacak bütün güçleri ezmek gayreti içerisindedir. ABD'nin hedefi sadece Irak ile sınırlı değil, sırada İran, Suriye, Suudi Arabistan, Somali, Sudan ve Yemen var. Bilesiniz ki söylemiyorlar, ama esas sırada olan Türkiye'dir. 
     Buradan huzurlarınızda Tayyip Erdoğan ve Abdullah Gül'e sesleniyorum. En az 20 yıl omuz omuza mücadele ettik. Diyorsuniz ki, bizim bunlarla ilişkimiz yok, koalisyon içerisindeyiz onlarla beraber hareket ediyoruz diyorlar. Onlara soruyorum Bağdat'da bombalanan doğumevinde öldürülen katledilen bebekler, hanımlar. Bu cinayetin içinde misiniz, dışında mısınız bunun hesabını verin. Ben diyorum ki içindesiniz. Değiştik diyorlardı, biz artık Milli Görüşçü değiliz diyorlardı. Ama ne kadar değişmişsiniz sizi tanımak mümkün değil. 20 yıl beraber çalıştığımız bu insanları bu kardeşiniz artık tanıyamıyor.'' 
     





</TEXT>
</DOC>
