<DOC>
<DOCNO> 104738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/magazin/mag01.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
O gölge çapkın’ Kaya Çilingiroğlu 
</HEADLINE>
<TEXT>

İbrahim Tatlıses, Bodrum’da kız arkadaşıyla eğlenirken kendisini görüntüleyen muhabirini tartaklayan Kaya Çilingiroğlu’na adını anmadan, verdi veriştirdi 
     MAGAZİN SERVİSİ 

     İBRAHİM Tatlıses’in sahibi olduğu magazin gazetesi İmparator’un kapağına gölgesini basıp, "Önce babana, sonra babanın dostlarına dua et" diye yazdığı gölge adam’ Hülya Avşar’ın eşi Kaya Çilingiroğlu çıktı. Tatlıses, gazetenin "İbrahim Tatlıses yazıyor" adlı köşesinde de isim vermeden Çilingiroğlu için "Zam - para - lık" başlıklı yazı yazdı. 
     
     Önce dövdü sonra filmi aldı 
     PEKİ ama Tatlıses’i bu yönteme zorlayan olay neydi Çünkü, geçen hafta sonu bir davet için Bodrum’a giden Kaya Çilingiroğlu, Ship A Hoy Bar’da bir bayanla eğlenirken İmparator Gazetesi’nin muhabiri Tolga Sarıoğlu tarafından görüntülenmişti. Tatlıses’in köşesinde yazdığına göre, "Karım duyarsa yanarım" diyen Çilingiroğlu, garsonların da yardımıyla muhabiri tartaklayıp, makinesini ve filmini aldı. 
     
     Araya hatırlı kişiler girdi 
     ÇİLİNGİROĞLU daha sonra araya "hatırlı kişiler"i sokunca Tatlıses, olayı gazetesine haber olarak yansıtamadı ve bu yolu seçti. Hürriyet Gazetesi de, İmparator’dan alıntı yapıp, "İbo’nun kavga ettiği gölge zampara’ kim " başlıklı bir haber yaptı. Milliyet’in aynı soruyu yönelttiği İmparator’un Genel Yayın Yönetmeni Sertip Gücün de "gölge zampara"nın Kaya Çilingiroğlu olduğunu açıkladı. 
     



 MAGAZİN 













</TEXT>
</DOC>
