<DOC>
<DOCNO> 134564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/spor/spo01.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce kontrol 
</HEADLINE>
<TEXT>

Kartal’ın derbi taktiği şekillendi. Beşiktaş, ilk 20 dakika oyunu soğutup, kontrataklarla zafere ulaşmayı planlıyor 
     Alan savunması 
     BEŞİKTAŞ, güçlü rakibi Fenerbahçe’yi önce durduracak, ardından da kontrataklarla vuracak. Adam markajından çok alan savunmasına dönük taktikle sahaya çıkması beklenen Siyah - Beyazlı ekip, rakibini orta alanda durdurmayı hedefliyor. İlk yirmi dakikayı kontrollü ve savunmaya dönük oynaması beklenen Kartal, çabuk adamlarla rakip kalede gol arayacak. 
     
     Mansız’a uyarı 
     TEKNİK Direktör Mircea Lucescu, Fenerbahçe karşısındaki etkili silahı İlhan Mansız’ı özellikle sinirlenmemesi için uyardı. Rumen hoca, "Sen dahil hiç kimse hakem kararlarına itiraz etmeyecek. Verilen tüm kararlara sayılı olun, sadece futbolu düşünün. Oyun disiplininden uzaklaşmayın" dedi. Lucescu, savunma bloğuna ise "Bu alanda riske girmeyin, yardımlaşın" ikazında bulundu. 
     
Yönetim çıkarması      BAŞKAN Serdar Bilgili ve yöneticiler dün Nevzat Demir Tesisleri’ne giderek kampta bulunan futbolcuları ziyaret ettiler. Siyah - Beyazlı oyunculara moral veren Bilgili, 10’ar bin dolarlık primi müjdeledi ve "Bizim için zorlu bir maraton başlıyor. Sizlere güveniyoruz. Bu derbiden de başarıyla çıkacağınıza inanıyoruz" ifadelerini kullandı. 
     
Bakü-Roma hattıSiyah-Beyazlılar, Giunti’nin transferinde zamana karşı yarıştı, 6 saatlik bir telefon trafiği yaşandı 
     Dört ayrı karargah 
     BREZİLYALI Juilinio Fernando’nun Vasco de Gama’ya imza atmasından sonra transferde rotayı son anda Giunti’yi çeviren Beşiktaş, İtalyan futbolcunun transferini altı saate sıkıştırdı. Önceki gün saat 20.00’de Lucescu Ümraniye’de, Menajer Sinan Engin ve Metin Kazancıoğlu Etiler’de, Erdil Arpacı kulüp binasında, Yıldırım Demirören’de Bakü’de karargah kurdular, müthiş bir telefon trafiği yaşadılar. 
     
     Zago da devrede 
     TEKNİK Direktör Lucescu, telefon aracılığıyla Giunti’yi ikna etti, yazışmalar hazırlanırken bu kez İtalyan oyuncunun eşi sorun çıkarınca işler karıştı. Bu kez devreye Zago girdi ve problem halledildi. Roma Büyükelçiliği’nde imza atan Giunti için İtalyan Futbol Federasyonu’nda belgeler istendi. İtalyan yöneticiler "acilen gönderiyoruz" mesajıyla rahatlayan yönetim gece 01.30’da transferi noktaladı. 
     
Divan toplandı      BEŞİKTAŞ, Divan Kurulu dün gelecek hafta yapılacak Mali Kongre öncesi kulüp binasında bir araya geldi. Başkan Şeref Nasır, "2003’te ilk toplantımızı yer bulamadığımız için kulüpte yapıyoruz. Yönetim mali kongreye katılacağı için mazeret bildirdi ve biz de kabul ettik. Tüzük gereği biz toplanmak zorundaydık" dedi. Bu arada Divan Kurulu’nun aidat konusunu da ele aldığı öğrenildi. 
     



 SPOR 























</TEXT>
</DOC>
