<DOC>
<DOCNO> 109084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yazar/akyol.html </URL>
<DATE> 2002/09/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yakın tarihe bakış 
</HEADLINE>
<TEXT>

     KEMAL Karpat, uluslararası çapta saygın bir sosyal bilimcimizdir. Bugün "Osmanlı Modernleşmesi" adlı eserinden bahsedeceğim. İmge Kitabevi, Konur Sok. No 3, Kızılay 06650 Ankara 
     Bizde modernleşme tarihimiz devlet tarihi olarak öğretilir. Prof. Karpat ise toplumsal dinamikler açısından bakar. Mesela 
     "1870’ler gibi geç bir dönemde, okul yaşındaki Müslüman çocukların yaklaşık yüzde 15-20’si her hangi bir okula devam ediyordu. Okuma yazma bilmeyenlerin oranı yüzde 70 - 80 civarında idi ki, bu zamanı için kabul edilebilir bir rakamdı..." 
     Okuma yazma, medreselerde değil, yerel vakıflarca desteklenen "sıbyan" ve "kıraat" mekteplerinde öğreniliyordu. 
     Ama, " Modernleşme’ ilerledikçe Müslümanlar arasındaki okur yazar oranı, büyük ölçüde vakıf kaynakları ile kurulan toplumsal ve eğitsel ağın tahrip edilmesi sonucu düşmüştü... Modernleşme devrinde eğitimin durumu tek bir kelimeyle ifade edilebilir Felaket " 
     Eğitime çok önem verdikleri halde, vakıfları devletleştirerek en büyük darbeyi vuranlar Jön Türkler olacaktı. Sf. 106-107 
     
     MODERNLEŞME bizde toplumun modernist’ otoriter devlet tarafından sıkı kontrol altına alınmasının, aşırı merkeziyetçiliğin tarihidir. Cumhuriyet’te de böyledir. 
     Vakıfların özerkliğine son verilmesinden başka, "merkeziyetçi devlet"in gerici veya itaatsiz diye şüpheyle baktığı "taşra"yı ezip kontrol altına almasının bir örneği de, gerileme sürecinde ortaya çıkmış bir tür aristokrasi olan y nlığın yok edilmesidir. 
     Rusçuk’ta Alemdar Mustafa, Yanya’da Tepedelenli Ali, Mısır’da Kavalalı Mehmet Ali paşalar gibi aristokratik yarı özerk valiler. 
     Karpat bunlarda kesinlikle ayrılıkçı eğilimler olmadığını ancak II. Mahmut’un bunları ezmeye kalkmasının isyanlara sebep olduğunu anlatır. 
     "Pek çok y n hakimiyetini kötüye kullanmıştır... Yine de, bütün olarak bakıldığında, yerli halk, y nları desteklemiş, bunun karşılığında merkezi yönetimin memurlarının suiistimallerine karşı korunmuştur..." Sf.73 
     
     EKONOMİYE gelince... 
     "Yabancı gezginler, y nların yönetimi altındaki bölgeleri sıklıkla müreffeh ve iyi yönetilir olarak tasvir ederler. y nlarca yaptırılan okullar, camiler, imaretler yalnızca ekonomik refahı değil, yeni bir sosyo-ekonomik anlayışın varlığını da gösterir... Bunlar, Avrupa’da olan bilimsel, iktisadi ve teknolojik devrimin ürünlerini belli ölçüde kabullenmeye hazır olarak yerel modernleşmenin ilk somut örneklerini vermişlerdir..." Sf. 73-75 
     Devlet - merkezli resmi tarih ise aksini anlatılır. Burada siyaset biliminin kurucusu Alexis de Tocqueville’nin "Eski Rejim ve Devrim" adlı muhteşem kitabında anlattıklarını hatırlıyorum Fransız merkeziyetçiliği aristokrasiyi geriletmiş, bu yüzden tarım gelişmemiş, kırsal kesim yoksullaşmıştı. İngiltere’de ise taşralı aristokrasi tarımsal devrime öncülük etti, o da sanayi devrimine yol açtı 
     Bizde liberal sosyolog Prens Sabahaddin Bey’in "teşebbüs-i şahs ve adem-i merkeziyet" tezi tümüyle yanlış değildi galiba 
     
     







Yakın tarihe bakış 


Kaplumbağa 


Küskünlerin umudu 


3 Kasım ve ABD 


Kurumsal yeniden yapılanmada hızlı davrandık mı 


2004’te seçim var 


Bu alkışlar bir şey söylüyor 


Dünya ekonomisinde Marmara sendromu 


İhracat ucuza gidiyor o da bizi fakirleştiriyor 


</TEXT>
</DOC>
