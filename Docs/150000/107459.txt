<DOC>
<DOCNO> 107459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur11.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağanak yağmur geliyor... 
</HEADLINE>
<TEXT>

     Marmara ve Kuzey Ege'de yarın, etkili sağanak yağış bekleniyor. 
     Meteoroloji İşleri Genel Müdürlüğü'nden yapılan ''meteorolojik uyarı''ya göre, yurdun kuzey kesimlerinde halen görülen yağışlara ilave olarak, batı bölgeleri yarın, Balkanlar'dan gelen serin ve yağışlı havanın etkisine girecek. 
     Marmara, Ege, Batı Karadeniz'in batısı ile akşam saatlerinde Göller Yöresi ve İç Anadolu'nun Kuzeybatısı'nda yarın beklenen sağanak ve gökgürültülü sağanak yağışlar, özellikle Marmara ve Kuzey Ege'de etkili olacak. 
     Sağanak yağışların pazar günü kuzey ve iç kesimlerde, hafta başında iç ve doğu kesimlerde devam edeceği tahmin ediliyor. 
     Hava sıcaklığı yarın Marmara ve Ege'de, Pazar günü yurdun kuzey ve iç kesimlerinde 6-8 derece azalacak. 
     Marmara ve Kuzey Ege'de beklenen etkili yağışların oluşturacağı olumsuz şartlar nedeniyle ilgililerin ve vatandaşların, tedbirli olmaları da istendi. 
     





</TEXT>
</DOC>
