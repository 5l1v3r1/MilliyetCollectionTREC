<DOC>
<DOCNO> 106239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/yazar/dundar.html </URL>
<DATE> 2002/09/07/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Atatürk’ün evini bombalamadım 
</HEADLINE>
<TEXT>

6-7 Eylül olaylarının ardındaki sır perdesini aralamak için o günlere döndük... Atatürk’ün Selanik’teki evini bombalamakla suçlanan kişiyle görüştük 
     5 Eylül 1955 gece yarısı Selanik’te Atatürk’ün evinde bir bomba patladı. Sadece binanın camları kırılmıştı, ama patlama, tam da Kıbrıs’ın kaynadığı, Londra’da görüşmelerin sürdüğü, kitlelerin "Kıbrıs Türk’tür, Türk kalacaktır" sloganıyla yola döküldüğü günlere dek geldi. 
     Bomba, adeta bir işaret fişeği oldu. 
     Ertesi gün DP yanlısı Yeni İstanbul gazetesi haberi yıldırım baskıyla duyurdu ve yer yerinden oynadı. 
     "Kıbrıs Türk’tür" Derneği’nin örgütlediği protesto yürüyüşü, tarihe "6 - 7 Eylül olayları" diye geçen saldırıyı başlattı. 
     6 Eylül akşamı İstanbul’un değişik yerlerinde, aynı anda patlayan yağma hareketi bittiğinde taş taş üstünde kalmamış, papazlara saldırılmış, kiliseler, mezarlıklar yıkılıp yakılmış, dükk nlar yağmalanmış, Beyoğlu, bir savaş meydanına dönmüştü. 
     6 - 7 Eylül, Türkiye tarihine bir "utanç sayfası" olarak kaydoldu. 
     
     Zorlu’nun eli güçlensin’ 
     Aradan geçen yarım asırda olayın nasıl tezg hlandığı ortaya çıkarılamadı. 
     Bu gece saat 20.05’te CNN Türk’te yayımlanacak "O Gün" belgeseli için görüştüğümüz "Kıbrıs Türk’tür" Derneği Başkanı Hikmet Bil, şunları anlattı 
     "5 Eylül günü Menderes bana Kıbrıs konusunda Zorlu’nun destek istediğini söyledi. Ben ayrıldıktan sonra Florya’da, Ata’nın evine bomba işini düşünmüşler. MİT’in organize ettiği bir delikanlı bomba atsın, İstanbul’da ufak olaylar çıksın, böylece Zorlu’nun eli güçlensin. Böyle bir organizasyon." 
     Başbakan Menderes ve Dışişleri Bakanı Zorlu Yassıada’da bu iddiayla yargılandılar. Ve "tertipçiliköten 6’şar yıl hapis yediler. 
     Ancak olayın tüm boyutları ortaya çıkarılamadı. 
     Düğüm, Selanik’te atılan bombadaydı. 
     "Bombacı" konuşursa 6 - 7 Eylül aydınlanacaktı. 
     Belgesel için "bombacı"nın peşine düştük. Ve bütün yayınlarda adı geçtiği halde hep suskun kalmış Oktay Engin’i Ankara’da bulduk. 
     Bunca maceranın ardından mütevazı bir hayat yaşıyordu. 
     Kamu görevlisi olduğu için, hayatının seyrini değiştiren bu olayla ilgili olarak yıllarca konuşmamayı tercih etmişti. 
     Artık emekli olduğu için söyleşi talebimizi nezaketle kabul etti ve o günleri hüzün ve öfkeyle anlattı. 
     1955’te Selanik’te devlet bursuyla hukuk okuyan bir öğrenci olarak konsoloslukla yakın temastaydı. 
     İstihbarat görevlisi miydi 
     "- Hayır, sadece bazen MİT bana akıl danışırdı." 
     Bomba olayı 
     "- O gün kız arkadaşımla başka bir yerdeydim. Suçu üstüme yıkmak istediler." 
     Olaydan sonra "bombacıyı azmettirme" iddiasıyla tutuklanmış, Selanik’te bir kısmı hücrede geçen 9 ay 20 günün sonunda tutuksuz yargılanmak üzere salıverilmiş. O da kaçıp Türkiye’ye gelmiş. 
     Burada devlet, uğradığı kayıpları telafi için ev ve iş vermiş. Yassıada’da Menderes’le birlikte yargılanıp oybirliğiyle beraat etmiş. 
     Sonra bürokrasiye girip, Emniyet müdürlüğüne, valiliğe kadar tırmanmış, 3 yıl önce de Nevşehir valiliğinden emekli olmuş. 
     
     Kimse bana sormadı 
     "6 - 7 Eylül, derin devletin ilk provokasyonudur" iddiasına güldü. 
     "Herkes benim üzerime yazıp çizdi, kimse bana sormadı" dedi. 
     Olaylarda tertip olmadığına, bombayı muhtemelen Ata’nın evi civarında oturan fanatik göçmenlerin koyduğuna, sonra da hükümetçe izin verilen bir protesto gösterisinin çığırından çıktığına inanıyor, "kendisinin kurban seçildiğini" söylüyordu. 
     Oktay Engin bugünlerde anılarını yazıyor. 
     Tanıklar konuştukça 50 yıllık bir utancın üzerindeki örtü ağır ağır kalkıyor. 
     Bu gece izlerseniz göreceksiniz 
     Türkiye tarihinin labirentlerinde gezinince insan sayısız karanlık mağara, yığınla dipsiz kuyu buluyor. 
     
     







Derin CHP’li olmak 


Arap Bacı’nın mahrem kılı... 


DeYePe adayları 


Ecevit TSK hazır 


Uyum yoksa ben de yokum 


Atatürk’ün evini bombalamadım 


Üniversiteye giriş sistemi değişiyormuş 


Seçimde dış politika 


Kadınlar dilsiz olsa... 


Futbolcu Hakan ve "12 Dev Adam" 


Solda marjinal kalmak 


Fazıl Say’lı Milliyet TIR’ı Şarkışla’da 


İdamlıklar nasıl kurtuluyor 


Levantenler İzmir’in rengi-tadı’ 


</TEXT>
</DOC>
