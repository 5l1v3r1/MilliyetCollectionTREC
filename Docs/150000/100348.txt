<DOC>
<DOCNO> 100348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sonspo07.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray taktik ağırlıklı çalıştı... 
</HEADLINE>
<TEXT>

     Birinci Süper Futbol Ligi'nde 2002-2003 sezonunun ilk haftasında 11 Ağustos Pazar günü Samsunspor ile karşılaşacak Galatasaray, bu maçın hazırlıklarını sabah gerçekleştirdiği antrenmanla sürdürdü. 
     Florya Metin Oktay Tesisleri'nde teknik direktör Fatih Terim yönetiminde gerçekleştirilen antrenmanında futbolcular, 5'e 2 pas ve kondisyon çalışmasının ardından taktik ağırlıklı çift kale maç yaptı. 
     Bunaltıcı sıcak havada yapılan idmanda futbolcuların sıcak nedeniyle oldukça zorlandıkları gözlenirken, çift kale maçta Murat, Felipe ve Berkant performanslarıyla dikkat çeken isimler oldular. 
     Tüm futbolcuların katıldığı idmanda dünkü çalışmada hafif sakatlık geçiren Vedat, takımdan ayrı çalışırken, çift kale maçın sonlarında Emre ile ikili mücadeleye giren Hasan da eline aldığı darbeyle sakatlık geçirdi. Hasan'ın durumu yapılan kontrollerden sonra belli olacak. 
     Galatasaray, bu akşam yapacağı antrenmanla Samsunspor maçı hazırlıklarını sürdürecek 
     





</TEXT>
</DOC>
