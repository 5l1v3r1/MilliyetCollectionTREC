<DOC>
<DOCNO> 131096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/dunya/dun01.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’dan soğuk duş 
</HEADLINE>
<TEXT>

Lefkoşa’daki mitingin ardından Dışişleri Sözcüsü Buluç’tan Denktaş’a sokağı dikkate al’ uyarısı Ortaya konulan demokratik tercihlerden sonuç çıkartması gerekenlerden biri de başmüzakereci Denktaş’tır 
     ANKARA Milliyet 

     Türkiye, KKTC’de önceki gün yapılan "Çözüm ve AB kararlılık Mitingi"nde ortaya konan kamuoyu tercihlerinden sonuç çıkarma vazifesinin başta Cumhurbaşkanı Rauf Denktaş olmak üzere KKTC makamlarına ait olduğunu açıklayarak adanın Türk tarafına üstü örtülü bir uyarı gönderdi. 
     Dışişleri Bakanlığı sözcüsü Büyükelçi Yusuf Buluç, düzenlediği haftalık basın toplantısında adada düzenlenen mitinge ilişkin soruya şu yanıtı verdi 
     "KKTC demokratik bir devlet ve demokrasilerde tercihlerin kamuoyu tarafından demokratik biçimde açıklanması doğaldır. Mitingi ve miting sayesinde ortaya konulan kamuoyu tercihlerini KKTC makamları gerektiği gibi değerlendireceklerdir. Bunlardan sonuç çıkarmak da onların vazifesi ve sorumluluğudur. Değerlendirme yapacaklardan biri de görüşmelerde başmüzakereci olan Denktaş’tır. Denktaş şimdiye kadar ulusunun iradesiyle liderlik sorumluluklarını en iyi şekilde bağdaştırdı. Önümüzdeki dönemde de bu özelliklerini devam ettireceği yönünde herhangi bir tereddüdümüz yoktur." 
     
     Ayarlama’ notu 
     Öte yandan Buluç, dünkü brifingde geçen hafta Türkiye ve dünya kamuoyunda büyük yankı uyandıran "Kıbrıs politikasını düzeltiyoruz, yeni ayarlamalar yapıyoruz" şeklindeki açıklamasına da değindi. 
     Buluç, "O günkü sorulara verdiğim kapsamlı yanıtlar içinden sadece ayarlamalar’ sözcüğü alınarak bu yöndeki çabalarımın gerekli şekilde değerlendirilmediğini gördüm" diye konuştu. 
     Buluç, Türkiye’nin Kıbrıs’ta mevcut barış ortamının ve Türkiye’nin etkin ve fiili garantisinin devamını sağlayacak, Türk - Yunan dengesini koruyacak, adada iki tarafın egemen eşitliğini kabul eden, uzlaşmaya dayalı yeni bir ortaklık kurulması hedefinde değişiklik olmadığını kaydetti. 
     



 DÜNYA 












</TEXT>
</DOC>
