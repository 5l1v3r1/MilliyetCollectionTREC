<DOC>
<DOCNO> 130327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/ulagay.html </URL>
<DATE> 2003/01/12/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Piyasalar nasıl bir hükümet istiyor 
</HEADLINE>
<TEXT>

     Seçimler sonrasında bunun yeni bir örneğini yaşadık Türkiye’de. AKP’nin 3 Kasım’da tartışmasız bir seçim zaferi kazanarak tek başına iktidar olması, esasen iyimserlik özlemi içindeki piyasaları bir anda, amiyane deyimle, "gaza getirmeye" yetti. Seçim öncesinde yaptığı açıklamalarda, ekonomide devraldığı programı sürdürmeye niyetli olduğunu beyan eden AKP artık tek başına iktidardaydı ve önünde hiçbir engel yoktu. AKP yönetiminin IMF ile tanışma temasları da iyi geçmişti. Bu ortamda AKP hükümetine kredi açılabilirdi. Hemen seçim sonrasında faizlerin ve kurların düşmesi ve faizden sağlanacak tasarrufun nasıl harcanacağının konuşulmaya başlanması da bu aşırı iyimserliğin doğal sonucuydu. Seçimler öncesinde sıkça telaffuz edilen iç borcun nasıl çevrileceği gibi sorular ise bir anda gündemden düşmüştü. 
     
Sorulmayan sorular      Geçen hafta ise tamamen farklı bir havada geçti. Faizlerdeki ve kurlardaki yükseliş kaygıları artırmış, ara borçlanmalarda zorlanan Hazine’nin 22 Ocak’taki büyük itfayı nasıl aşacağı konuşulmaya başlanmış ve "Türkiye borcunu çevirebilecek mi " sorusu yeniden gündeme gelmişti. Bu soruların ardında yatan ve aslında AKP yönetiminin niteliğini sorgulayan sorular ise şunlardı 

</TEXT>
</DOC>
