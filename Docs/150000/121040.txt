<DOC>
<DOCNO> 121040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/bbas.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TECRÜBEMİZ YETER 
</HEADLINE>
<TEXT>

Basketbol Milli Takım coachu Aydın Örs, Ukrayna’yı da yenerek finalleri garantiye alacaklarını, gruptan da lider çıkmayı amaçladıklarını söyledi 
     İddialı konuştu 
     A MİLLİ Takım antrenörü Aydın Örs, 33. Avrupa Basketbol Şampiyonası eleme grubunu lider olarak bitireceklerini söyledi. Örs, Ukrayna sınavına final gözüyle bakmadıklarını ifade etti, "Sadece hedef maçlarımızdan biri. Bu maçı da kazanıp, yedi galibiyetle finalleri garantiye almak istiyoruz" diye konuştu. 
     
     Güvence savunma 
     İSVİÇRE maçında iyi hücum edemediklerini ve adaptasyon sorunu yaşadıklarını söyleyen Aydın Örs, "Hakemler de sertliğe izin verince, oyunumuzu oynayamadık, çok top kaybı yaptık. Şimdi deplasmanda zor bir takıma karşı mücadele vereceğiz. Ukrayna maçını tecrübemiz, direncimiz ve savunmamız ile kazanacağız" dedi. 
     
Kerem-Serkan yok      AVRUPA Şampiyonası Eleme Grubu’nda Ukrayna ile yapacağı karşılaşmanın hazırlıklarını tamamlayan A Milli Basketbol Takımı’nda ard arda gelen sakatlıklar sıkıntı yarattı. İsviçre maçında kuyruk sokumundaki kemikleri zedelenen Kerem ile dünkü idmanda belinden sakatlanan Serkan kadro dışı bırakıldı. Bu ikilinin yerine kadroya Efes’in genç oyuncusu Ender alındı. Mirsad’ın ise forma giyeceği açıklandı. 
     MİLLİ Takım’ın kamp yaptığı Polat Renaissance Oteli’nde dün sabah saatlerinde küçük çaplı bir yangın çıktı. Aydın Örs’ün takıma izin vermesi nedeniyle otelde sadece menajer Doğan Hakyemez ve yardımcısı Barbaros Akkuş ile Mirsad Türkcan’ın bulunduğu belirtilirken, yangın sırasında otelin hemen boşaltıldığı öğrenildi. Özellikle Mirsad’ın büyük panik yaşadığı, köpeği ile birlikte dumanların içinde kaldığı öğrenildi. 
     
Bugün gidiyorlar      12 Dev Adam, Ukrayna ile yapacağı maçın hazırlıklarını dün yaptığı antrenmanla sürdürdü. Milli Takım oyuncuları yaklaşık bir saat taktik ağırlıklı basketbol oynadıktan sonra, salonda halter çalıştılar. Ay - Yıldızlı ekip bu sabah Ukrayna’ya hareket edecek. 
     



 SPOR 
























</TEXT>
</DOC>
