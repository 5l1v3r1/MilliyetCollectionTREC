<DOC>
<DOCNO> 137891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/dundar.html </URL>
<DATE> 2003/02/20/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Başbakan çıkıp açıklamalı 
</HEADLINE>
<TEXT>

     Türkiye ise, yıkılan Berlin duvarının üstüne oturan bu heyula ile uğraşırken tek "hiper - güç"ün hoyratlığına terk edilmiş dünyanın ne demek olduğunu yaşayarak öğreniyor. 
     Gül hükümeti, aslanın yapayalnız sıkıştırdığı çaresiz bir antilop gibi, kıskaçtan kurtulmanın yollarını aradı şu ana kadar... Deniz Baykal’ın "müsamere" diye tanımladığı şey bu aslında... 
     "Müsamere"nin nasıl geliştiğini kısaca özetleyelim 
     
Türkiye’nin oyunu      Ormanın kralı için antilop "çantada kekliköti, o yüzden pervasızca "Sana 3 gün mühlet, kendini bana ikram et" diyebildi. 
     O andan itibaren, aslanperest bir sürü uzman, diplomat, yazar, ablukaya başladı 
     "Aslan kapıda, pençesi havada... Asla beklemez, kızdırmaya gelmez." 
     Av, aslanı oyalamak için yollar aramaya koyuldu ve sevgili hocam Prof. Dr. Baskın Oran’ın "Yapıcı kararsızlık" diye tanımladığı taktiği geliştirdi. 
     Önce manevra alanını genişleterek sıkıştırıldığı köşeden çıkmaya, zaman kazanmaya çalıştı. BM’nin kararını beklediğini söyledi. Amerikan taleplerini 3 tezkereye böldü. Pazarlığa girdi. İşi yokuşa sürdü. 
     Sonra aktörleri çoğalttı. Irak’ın komşularını topladı. AB’yi, NATO’yu zorladı. Irak’la görüştü. 
     Ama olmadı. 
     Araplar Türkiye’nin arabuluculuğuna kızdı. AB dağıldı. BM kararsızlandı. Asker "Hemen karar vermelim" diye bastırdı ve sonunda ABD ile baş başa kaldık. 
     
Gül’ün yerinde olmak      Başbakan Gül, önceki gün Brüksel zirvesinde Avrupalı meslektaşlarına "Benim yerimde olmak ister miydiniz" diye sordu. 
     Hepsi ellerini kaldırarak "Aman kalsın" dediler. 
     Gerçekten de savaşın yalazı herkesten çok Türkiye’yi yakıyor. 
     ABD "Ya benimsin, ya toprağın" diyor bir grup meslektaşımıza da hababam "Bizsiz de yapar" değneğini sallatıyor. Böylece 50 yıllık bir ittifak ilişkisini ve 1. Körfez krizinde oluşan Türkiye’nin kaybını görmezden geliyor. 
     
"Canın cehenneme "      Hükümet, artık Irak meselesi olmaktan çıkıp, global bir paylaşım savaşına dönüşen bu krizde Cumhuriyet’in en ağır kararlarından birinin arifesinde 
     "Güneyden girerim sizi masaya oturtmam" tehdidine resti çekip "Canın cehenneme Ne halin varsa gör. Ben yokum" dese, derhal fitili ateşlenecek ağır bir ekonomik krize, Kuzey Irak kaynaklı yeni çatışmalara ve dünyada yapayalnız kalmaya hazırlanmak zorunda... 
     Dayatmayı kabul ederse, Özal’a bile girmediği bir savaşta "Hani 1 koyup 3 alacaktın" diyenler, Gül’ü paramparça edecek. Kamuoyu neredeyse tamamen savaşa karşı. Cumhurbaşkanı ve TBMM de öyle... İlk tezkerede hac bahanesiyle oylamaya gelmeyen 60 AKP’li mebus 2. tezkerede çoğalacak. Seçmen, partinin kapısında gösteri yapıyor. Kaldı ki, bugün Irak için "3 gün içinde" verilen tavizlerin yarın mesela İran için "3 saat içinde" istenmeyeceği ne malum... Amerika, Irak’ın ve bölgenin siyasi geleceğini Türkiye ile tartışmıyor ki... 
     
Referandum lazım      Görünen o ki, Gül, savaşa girse de, girmese de ülkesiyle birlikte kendi geleceğini de riske atmış olacak. 
     Şimdi kamuoyuna dönüp bu yükü paylaşmanın ve onu karara ortak etmenin tam zamanıdır. 
     Başbakan, halkının karşısına çıkıp yürütülen gizli pazarlığı anlatmak, savaşa girmenin ve girmemenin bedelini açık seçik ortaya koymalıdır. 
     Komşuyu satmanın rüşvetini mi yiyeceğiz, savaşmayıp karneyle ekmeğe mi döneceğiz 
     Bunu bilmek ve bizim üzerimizden yapılan bu pazarlıkta kararı - gerekirse referandumla - biz vermek zorundayız. 
     Zamanında baskılar karşısında "Yeni bir dünya kurulur ve Türkiye de orada yerini alır" diye rest çekebilmiş bir ülkenin çocukları olarak buna hakkımız var. 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
