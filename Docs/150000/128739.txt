<DOC>
<DOCNO> 128739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sondun05.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti, otel odasında yemek yapıyormuş... 
</HEADLINE>
<TEXT>

     Milyonları fetheden güçlü sesi kadar fazla kilolarıyla da tanınan ünlü tenor Luciano Pavarotti'nin konser vermek için gittiği otel odalarında yemek yaptığı ortaya çıktı. 
     Internetteki ''peoplenews'' sitesinin haberine göre, Pavarotti'nin otel görevlilerinden ilginç isteği, bugüne kadar kaldıkları otellerdeki kaprisleriyle tanınan Jennifer Lopez, Geri Halliwell ve Melanie Griffith'i geride bıraktı. 
     Miami'de bir otelde kalan tenor Pavarotti, görevlilerden et kesmeye yarayan ve daha çok büyük fabrikalar ya da restoranlarda kullanılan cinsten bıçaklardan talep etti. Yanında dev bir rulo salam getiren tenorun odasında bunları dilimleyerek yemek yapmaya hazırlandığı ifade edildi. 
     Pavarotti'nin bir sözcüsü tenorun bu isteğinin doğal olduğunu belirterek, ''O, bir İtalyan. Burada herkes salam sever'' açıklamasında bulundu. 
     





</TEXT>
</DOC>
