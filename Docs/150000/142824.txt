<DOC>
<DOCNO> 142824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/spor/spo08a.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör, Doğan’ı kaçırdı 
</HEADLINE>
<TEXT>

Gaziantepspor Başkanı, Türk futboluna rest çekmek için görevi bırakacağını söyledi, "Paraları futbola yatırmayalım. Ya şiddete dur diyelim, ya da bu işten vazgeçelim" dedi 
     Celal Doğan kararlı 
     NİĞDE Üniversitesi’nde düzenlenen konferansa katılan Gaziantepspor Başkanı Celal Doğan, futboldan kopmaya kararlı olduğunu açıkladı. Doğan, "Türk futboluna rest çekmek için görevimi bırakacağım. Türkiye’de spor anlayışı yozlaştı ve futbol şiddetle özdeşleşti. Bu fakir ülkenin paralarını futbola yatırmayalım. Ya şiddete dur diyelim, ya da bu işten vazgeçelim" diye konuştu. 
     
     Yanyana gelemiyorlar’ 
     DOĞAN, sporun kardeşlik ve barış köprüsü olduğunu, ancak takımlar arasındaki rekabetin düşmanlık boyutuna getirildiğini ifade etti. Gaziantepspor Başkanı sözlerini şöyle sürdürdü "Bugün Türkiye futbolunda 400 milyon dolar dönüyor. İnsanlar yanyana oturamayacak, şeref tribünlerinde birbirlerinin kafalarına kül tablalarını vuracak duruma gelmişlerse yazık." 
     
     Ligden düşürürdüm’ 
     SPORUN dostluk olduğunu hatırlatan Celal Doğan, yeni bir ceza sisteminin şart olduğunu açıkladı. Doğan, "İtibarlarını skora bağlayan yöneticilerin ülkeye verecek neleri var Yetkili olup, F.Bahçe - G.Saray maçındaki hadiseyi görseydim, 10 maç seyircisiz oynatırdım. İkinci tekrarda ligden düşürürdüm. Üç büyüklerin hasılatı 950 milyar. Küfüre verdikleri ceza 2.5 milyar" dedi. 
     



 SPOR 





























</TEXT>
</DOC>
