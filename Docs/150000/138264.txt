<DOC>
<DOCNO> 138264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo38.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybolda ligden düşmesinin kaldırılmasına tepkiler... 
</HEADLINE>
<TEXT>

     Erkekler Voleybol Birinci Ligi ekiplerinden ARKAS Saint Joseph'de, kulüp basın sözcüsü Uğur Özden, federasyonun aldığı ligden düşmenin kaldırılması kararına saygılı olduklarını, ancak kararın açıklanmasında zamanlama hatası yapıldığını öne sürdü. 
     Uğur Özden, Voleybol Federasyonu'nun düşme uygulamasını kaldırmasını olumlu karşıladıklarını bildirdi. 
     Kulüplerin ve sponsor firmaların bu sezon ligde kalmak uğruna birçok masrafın altına girdiğini kaydeden Özden, şöyle konuştu 
     ''Keşke ligden düşmenin olmayacağı ikinci yarının başında açıklansaydı. Takımlar da bu seneyi geçiş yılı olarak görüp ona göre bir plan yapsalardı. Ya da lig tamamlandıktan sonra bu karar açıklansaydı. Karar doğru ancak kararın açıklanmasında zamanlama hatası var.'' Gelecek yıl daha güçlü bir takım kuracaklarını belirten Özden, ''Üst sıraları hedefleyen bir takım oluşturarak, İzmir'i Birinci Lig'de daha iyi temsil edeceğiz'' dedi. 
     





</TEXT>
</DOC>
