<DOC>
<DOCNO> 131820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/soneko05.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PETKİM'de özelleştirme... 
</HEADLINE>
<TEXT>

     Petrokimya Holding A.Ş.'nin PETKİM minimum yüzde 51'ine tekabül eden Özelleştirme İdaresi Başkanlığı ÖİB hissesinin, ''blok satış'' yöntemiyle özelleştirilmesi amacıyla, yarından itibaren verilecek ilanlarla ihaleye çıkılıyor. 
     İhale, ''kapalı zarf usulü'' ile teklif almak ve görüşmeler yapmak suretiyle ''pazarlık usulü'' ile gerçekleştirilecek. 
     İhale Komisyonu'nca gerekli görüldüğü takdirde, ihalelerin pazarlık görüşmesine devam edilen teklif sahiplerinin katılımıyla, açık artırma ile sonuçlandırılabilecek. 
     İhaleye katılmak isteyen firmalar, satışa konu Şirket için hazırlanan ihale şartları belgesi ve tanıtım dokümanını, 5 bin ABD Doları bedelle, 22 Ocak 2002 tarihinden itibaren İdare'den alabilecekler. İhaleye katılmak için, ihale şartları belgesi ve tanıtım dokümanı alınması zorunlu olacak. 
     Tekliflerin, ihale şartları belgesi ve tanıtım dokümanında belirtilen hususlar dikkate alınarak hazırlanıp, 2 Nisan 2003 tarihinde saat 16.00'ya kadar Özelleştirme İdaresi Başkanlığı Basın ve Halkla İlişkiler Daire Başkanlığı'na teslim edilmesi gerekiyor. 
     





</TEXT>
</DOC>
