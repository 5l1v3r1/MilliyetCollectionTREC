<DOC>
<DOCNO> 131341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/ekonomi/eko02.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji sözleşmelerini iptal etmeyi göze aldık’ 
</HEADLINE>
<TEXT>

Başbakan Gül enerji fiyatlarının yükselmesine neden olan taahhütleri iptal etmek için gerekirse tazminat ödemeyi de göze aldıklarını söyledi 
     ANKARA Milliyet 

     Ankara Sanayi Odası’nın ASO toplantısına katılan Başbakan Abdullah Gül, enerji fiyatlarının artmasına neden olan taahhütleri yeniden ele alacaklarını söyledi. 
     Gül, "Geçmişte öyle projelere bağlandık ki bunlar gerçekten enerji fiyatlarını yüksek tutuyor. Bunların bazılarını iptal edeceğiz. Tazminatlarını ödemeyi bile göze aldık" dedi. 
     
     Birazcık süre verin 
     TRT’yi kastederek, "Önümüzdeki günlerde bir kamu kurumunun kesintisinde de indirim yapılacaktır" diyen Gül, elektrikte kaçak kullanıma da dikkat çekerek, "Öyle iller var ki faturaların yüzde 60’ını ödemiyor. Ranzalar lambalara takılıp ısıtma yöntemi olarak kullanıyor" dedi. 
     Gül, Enerji Bakanı Güler’in doğalgaz fiyatlarıyla ilgili olarak Ruslarla bugün dün Türkiye’de görüşmelerde bulunacağını belirterek, Türkiye’ye çok düşük fiyatlarla, 90 dolara kadar gaz satmayı öneren ülkelerin bulunduğunu bildirdi. 
     
     Business friendly hükümet 
     "Business friendly" iş dünyasına dost hükümet olmaya çalıştıklarını ifade eden Gül, "Meclis’te büyük bir çoğunluğumuz var. O bakımdan bize birazcık, bir buçuk aylık vakit verilmesini rica ediyoruz" dedi. 
     Gül, vergilerin düşürülmesi gerektiğini belirtirken "İktisat felsefemiz İbni Haldun’un da dediği gibi Vergilerin yüksekliği batan ekonomileri gösterir’ sözünden yola çıktık" diye konuştu. 
     
Türkiye çadır devleti değil      Toplantıda, Başbakan Gül ve ASO Başkanı Zafer Çağlayan’ın başbaşa verip konuşması dikkat çekti. Çağlayan Irak’ta çıkabilecek savaşın Türkiye’nin krizden çıkışını geciktirebileceğini söyledi. TOBB Başkanı Rifat Hisarcıklıoğlu ise Türkiye’de savaş karşıtları bulunduğunu, ancak Saddam yönetimi zamanında yapılanların unutulmaması gerektiğini kaydetti. Hisarcıklıoğlu, 
     "Bu ülkenin savaşa girip girmeyeceğine sokakta karar verilmez. En tepedeki cumhurbaşkanı, başbakanı, asker ve sivil bürokrasisi ile beraber karar verilir. Türkiye çadır devleti değil, gelenekleri olan bir devlettir" dedi. 
     



 EKONOMİ 


















</TEXT>
</DOC>
