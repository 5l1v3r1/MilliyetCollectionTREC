<DOC>
<DOCNO> 130706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/guclu.html </URL>
<DATE> 2003/01/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK de, hükümet de bildiğini okuyor 
</HEADLINE>
<TEXT>

     Gürüz’ün üslubunun yumuşamasında rektörlerin büyük etkisi oldu. 20 Aralık’ta yayımladıkları bildirinin Gürüz’ün açıklamaları nedeniyle gölgede kalması rektörleri önemli ölçüde rahatsız etmişti. Gürüz’ün dün bu uyarıları dikkate alarak tartışma yaratacak söylemlerden kaçması ve sadece durum tespiti yapması ilginç bir gelişme olarak dikkat çekti. 
     Anlaşılan o ki AKP lideri Erdoğan ve Milli Eğitim Bakanı Mumcu’nun "YÖK bugüne kadar ne yaptı ki " eleştirisi Gürüz ve arkadaşlarını fazlasıyla üzmüş. Dünkü toplantının ana gündem maddesi buydu. 
     Bir diğer önemli gündem maddesi ise üniversiteleri ele geçirerek en üst akademik kadroları ulufe gibi dağıtan ve onlardan yararlananların devletin en üst kademelerine kadar nasıl geldiklerine ilişkindi. Pek çok isim üzerinde duruldu. Ama en önemlisi Milli Eğitim Bakanlığı son anda Cumhurbaşkanı Sezer tarafından engellenen Devlet Bakanı Beşir Atalay’dı. Hatırlanacağı gibi Prof. Atalay, Kırıkkale Üniversitesi Rektörü iken kadrolaşma nedeniyle YÖK tarafından görevden alınmıştı. 
     
     Rektörler ne dedi 
     Ankara’da dün iki önemli toplantı vardı. Her ikisi de hükümetin canını oldukça sıktı. TÜSİAD toplantısında patronlar, YÖK toplantısında da rektörler hükümete üstü kapalı mesaj gönderdi. Hükümeti samimiyetsizlikle suçlayıp, yeterince çözüm üretemediklerini açıkladılar. TÜSİAD ile hükümet arasındaki gerginlik eminim ekonomi sayfalarında uzun uzadıya yer alacak. Biz yine kendi konumuza dönelim. İşte dünkü rektörler toplantısının perde arkası ve YÖK Başkanı Gürüz’ün açıklamasının satırbaşları 

</TEXT>
</DOC>
