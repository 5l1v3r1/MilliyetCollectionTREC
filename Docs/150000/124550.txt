<DOC>
<DOCNO> 124550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/magazin/amag.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İmdat Çok şişmanım ’ 
</HEADLINE>
<TEXT>

Aşırı kilodan infilak etmek üzere olan Sibel Can, doktorunu arayıp S.O.S. verdi Acilen zayıflamam lazım..’ 
     BİRSEN ALTUNTAŞ 

     SİBEL Can, bayramda açılışını yaptığı Kıbrıs’taki Casino Vega’da aşırı kilolu haliyle herkesi hayrete düşürdü. Can, kilolarıyla ilgili sorulara, Çok yemiyorum, üstelik halimden çok memnunum’ diye yanıt verse de, daha sonra uçtuğu Londra’da doktoru Haluk Saçaklı’dan yeni diyet programı için randevu istedi. 
     
     Verdiklerini geri aldı 
     EKİM ayında uyguladığı diyetle yıldız sanatçıya kısa sürede 4 kilo verdiren Dr. Saçaklı, şimdiki durumu da Berivan’ın çekimlerine bağladı. Dr. Saçaklı, reyting rekortmeni Berivan’ dizisinin Mardin’deki zorlu çekimleri nedeniyle bu diyeti uygulayamayan Can’ın, verdiği kiloları hızla geri aldığını söyledi. 
     
     İlaçlar şişlik yaptı 
     CAN’ın Mardin’de diyet ürün bulmakta zorlandığını anlatan Saçaklı, "Egzersiz de yapamadı. Ayrıca tansiyon ilaçları nedeniyle vücudunda ödem ve şişlik de var. Pazartesi günü ölçülerini alıp yeni diyete başlayacağız" dedi. Can, 2001’de de yine Saçaklı’nın diyetiyle 7 ayda 25 kilo vermişti. 
     



 MAGAZİN 













</TEXT>
</DOC>
