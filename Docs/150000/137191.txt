<DOC>
<DOCNO> 137191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/guncel/gun01.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hal’imizi görünce hızla kaçıp gittiler 
</HEADLINE>
<TEXT>

Meyve sebze ihracatı yapmak üzere Bayrampaşa Hali’ne inceleme yapmaya gelen Koreli heyet, gördüğü manzara karşısında şoke oldu 
     ŞENOL DEMİRCİ İstanbul 

     İstanbul ve Marmara Bölgesi’nin sebze - mevye ihtiyacını karşılayan, Bayrampaşa Sebze ve Meyve Hali, 17 yıldır soğuk hava deposu bekliyor. AB ülkelerine ihracat olumsuz yönde etkilenirken, son darbe de Güney Kore heyetine hal gezdirilirken yaşandı. 
     
     Paris Hali’nin tıpkısı, ama 
     Türk yetkililer, dünyanın en büyük haline sahip olduklarını övünerek anlatırken, boş meyve - sebze sandıklarının üzerine tuvaletini yapan bir vatandaş, heyeti dehşete düşürdü. Bu olaydan sonra Güney Korelilerle görüşmeler bıçak gibi kesildi ve milyonlarca dolarlık ihracat hayali suya düştü. 
     Paris Hali bire bir örnek alınarak 1985 yılında inşa edilen Bayrampaşa Hali’nde günde 10 bin ile 30 bin ton arasında sebze ve meyvenin giriş çıkışı oluyor. İstanbul Meyve Sebze Komisyoncuları Derneği Başkanı Burhan Er, İstanbul Büyükşehir Haller Müdürlüğü’den 17 yıldır soğuk hava deposu isteğinde bulduklarını söyledi. 
     Yazın tonlarca meyvenin çöpe atıldığını belirten Er, "Bu hijyen şartlarında Avrupa Birliği ülkeleri doğal’ olarak bizden alışveriş yapmıyor. Yabancı konuklarımıza halimizi gezdirirken ilkel görüntülerden utanıyoruz. En son konuğumuz Korelilerdi. Bir çalışanın sandıkların üzerine tuvaletini yaptığına tanık oldular, rezil olduk" diye yakındı. 
     Er, İstanbul’a günde ortalama 10 bin ton kaçak sebze - meyve girişi olduğunu ve bunun bir türlü önlenemediğini belirterek, "Kaçak haller çoğalıyor ve bizimle haksız rekabet ediyor. Biz vergi veriyoruz, onlar ise vermiyor ve daha ucuza satıyor. Devlet bunu engellemez ise işi yavaşlatma eylemine başlayacağız" dedi. 
     
     Müdür "Özelleşsin" diyor 
     İBB Haller Müdürü Selami Günaydın ise bürokrasiden şik yetçi. 24 soğuk hava deposunu projeye dahil ettiğini belirten Günaydın, "Projelerimizde var, ancak araştırmalarımız sonrasında bunların siyasi bir kararla dükkana çevrilerek daha sonra da kiralandığını öğrendik. Bence bu gibi yerleri özel sektör işletmeli, devleti karıştırmamalı" diye konuştu. 
     



 GÜNCEL 











</TEXT>
</DOC>
