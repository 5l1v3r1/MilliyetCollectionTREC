<DOC>
<DOCNO> 145386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/guncel/gun10.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Objektife takılanlar 
</HEADLINE>
<TEXT>

Esirlere kurabiye ve çay servisi ..      Kerbela yakınlarında, bir çiftçinin tüfekle düşürdüğünü iddia ettiği Apache helikopterde bulunan 2 asker, dün El Cezire TV’deydi. Çay içip kurabiye yerken görüntülenen 26 yaşındaki kıdemli er Ronald D. Young solda ve 30 yaşındaki kıdemli er David S. Williams, beklenenin aksine gayet sağlıklı görünüyordu. 
     
     
Saddam’ı ezip geçtiler      Yoğun direniş görünce Basra’yı askeri hedef ilan eden İngiliz birlikleri, kentte tam kontrolü ele geçirmeye hazırlanırken Saddam Hüseyin’e ait her şeyi dümdüz ediyor. Irak Devlet Başkanı’nın posterleri, büstleri zırhlı araçlar tarafından yerle bir ediliyor. Ancak tüm bunlar Irak direnişini artırmaktan başka bir işe yaramıyor. Iraklılar, araçlarıyla müttefik konvoyların peşinden gidip saldırılar düzenliyor. Bu nedenle İngiliz birlikleri son bir iki gündür önlerine çıkan araçların lastiklerini patlatıyor. 
     
     
Kum fırtınası da Irak’ın müttefiki      Bağdat’a doğru ilerleyen ABD birlikleri yine kum fırtınasına yakalandı. Amerikan kuvvetleriyle hareket eden Reuters muhabiri, kum fırtınasının operasyonları engellediğini söyledi. Yetkililer de görüş açısının 500 metreye kadar düştüğünü belirtti. 
     
     
İngiliz askerin ganimet sergisi      Pekçok bölgede olduğu gibi Rumeyla’da da Irak büyük direniş gösterdi. Bir gün bölgede hakimiyeti ele geçiren müttefik güçler ertesi gün bu açıklamayı değiştirmek zorunda kaldı. Ancak dün Irak ordusunu bastıran İngilizler, çok sayıda silah ele geçirdi. 
     
     
ABD ordusunun en yakışıklı askeri      ABD Donanması’na bağlı USS Gunston Hall sualtı taarruz gemisinin kenarında askerlerle oyun oynayan K-Dog adlı yunusun, mayın temizlemek gibi hassas bir görevi var. K-Dog, yüzgecindeki kamera sayesinde, denizlerde mayın taraması yapan birliğe destek sağlıyor. 
     
     
Sütten ağızları yanınca...      Sık sık teslim olan Iraklıların saldırısına uğrayan İngiliz ve ABD askerleri, artık tedbiri elden bırakmıyor. Irak’ın güneyindeki Viper kampına getirilen esirleri ararken askerler, nükleer, biyolojik ve kimyasal NBC silahlara karşı koruma sağlayan giysilerini giyiyor, ayrıca esirleri de çırılçıplak soyuyor. 
     
     
İsteseler de içemezler ki      Kuveyt’te bir hava üssündeki sığınak yakınında beton bariyerler üzerinde oturmuş iki asker, maskelerini takmış ve kimyasala karşı koruyucu giysileriyle bekliyor. Arkalarındaki duvarda yer alan "sigara içilmez" no smoking yazısı ise askerlerle birlikte ilginç bir görüntü oluşturuyor. 
     
     
6 milyon sivil silahlı bekliyor      Müttefikler, başkent Bağdat’a doğru ilerleyişlerini şiddetli direnişe rağmen sürdürürken, Iraklı siviller de kadın - erkek demeden silahlanıyor. Irak’ta 6 milyon sivile silah dağıtıldı. Silahlananlar arasında Bağdat’ın 30 kilometre güneyindeki Yusufiye köyünün kadınları da var... 
     


GÜNCEL 





















</TEXT>
</DOC>
