<DOC>
<DOCNO> 132767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur42.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim öğrencisini, 13 yaşındaki arkadaşı öldürmüş.. 
</HEADLINE>
<TEXT>

     Afyon'un Sandıklı İlçesi'nde geçen hafta çuval içinde cesedi bulunan öğrencinin, okul arkadaşı tarafından öldürüldüğü ortaya çıktı. 
     Olayla ilgili soruşturma kapsamında, öldürülen, Atatürk İlköğretim Okulu 7. sınıf öğrencisi Osman Bütüner'in 13 arkadaşlarının ifadesi alındı. Bunlar arasında, şüpheli ifade veren okul arkadaşı M.Ö. 13 , bir süre sonra suçunu itiraf etti. 
     Sandıklı Cumhuriyet Başsavcısı Mustafa Hakan Uyar, gazetecilere, ''M.Ö, Osman'ın oldukça hareketli bir çocuk olduğunu, bazı ev ödevlerini kendisine yaptırdığını ve para istediğini, cinayeti de bu yüzden işlediğini söylüyor'' dedi. 
     M.Ö, olay yerinde yaptırılan tatbikatın ardından, cezaevinde özel koğuşa konuldu. 
     
     CENAZE TÖRENİNE DE KATILMIŞ 
     Cumartesi gecesi Osman Bütüner'in evine giden M.Ö'nün, orada bulunanlara ''Osman bulunmadı mı '' diye sorduğu ve cenaze törenine de katıldığı belirtildi. 
     17 Ocak Cuma akşamı evdekilere ''hemen geleceğini'' söyleyerek, 
     internet kafeye giden, ancak bir süre kendisinden haber alınamayan Osman Bütüner'in cesedi, boş arazide çuval içinde bulunmuştu. M.Ö'nün ifadesine göre olay şöyle gelişti ''Osman Bütüner ve M.Ö, cuma akşamı gittikleri bir internet kafeden birlikte ayrıldı, ancak iki arkadaş arasında tartışma çıktı. M.Ö, tartışma sonucunda Osman'ı karnından ve boynundan bıçaklayarak öldürdü. Arkadaşını çuvala koyan M.Ö, bir süre ortadan kayboldu.'' 
     





</TEXT>
</DOC>
