<DOC>
<DOCNO> 111468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/soneko02.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
6 ayda 710 bin kişi işinden oldu... 
</HEADLINE>
<TEXT>

     Çeşitli nedenlerden ötürü bu yılın ilk altı ayında toplam 710 bin 176 kişi işten ayrıldı. 
     Çalışma ve Sosyal Güvenlik Bakanlığı Çalışma Genel Müdürlüğü verilerine göre, bu yılın Ocak-Haziran dönemini kapsayan 6 aylık sürede, işten çıkarma, emeklilik, işyerinin kapanması, nakil gibi çeşitli nedenler dolayısıyla toplam 710 bin 176 kişi çalıştıkları işten ayrıldılar. 
     İşten ayrılan işçilerin 684 bin 25'i özel sektör işyerlerinde çalışan işçilerden, 26 bin 151'i ise kamu işyerlerinde çalışan işçilerden oluşuyor. 
     Bakanlık verilerine göre, 6 aylık sürede en çok işten ayrılma ''Ticaret Büro Eğitim ve Güzel Sanatlar'', ''İnşaat'', ''Tekstil'', ''Metal'', ''Turizm'' ile ''Genel hizmetler belediye '' işkolunda gerçekleşirken, en az işten ayrılma ''Şeker'', ''Milli Savunma ve ''Gemi'' işkolunda oldu. 
     Ocak-Haziran döneminde ticaret büro eğitim ve güzel sanatlar işkolunda çalışan 127 bin 322 kişi, inşaat işkolunda çalışan 125 bin 705 kişi, tekstil işkolunda çalışan 87 bin 67 kişi, metal işkolunda çalışan 59 bin 176 kişi, turizm işkolunda çalışan 55 bin 983 kişi ve genel hizmetler işkolunda çalışan 60 bin 694 kişi işten ayrıldılar. Aynı dönemde, şeker işkolunda çalışan 751 kişi, milli savunma işkolunda çalışan 911 kişi ile gemi işkolunda çalışan 1869 kişi işten ayrıldı. 
     Bakanlık verilerine göre, bu yılın Ocak-Haziran döneminde işkolları itibariyle işten ayrılan işçilerin sayıları şöyle 
     Tarım Ormancılık ve Hayvancılık 3 bin 486 , Madencilik 11 bin 881 , Petrol Kimya ve Lastik 21 bin 121 , Gıda 33 bin 754 , Şeker 751 , Tekstil 87 bin 67 , Deri 4 bin 501 , Ağaç 8 bin 439 , Kağıt 2 bin 606 , Basın ve Yayın 4 bin 176 , Banka ve Sigorta 17 bin 849 , Çimento Toprak ve Cam 14 bin 980 , Metal 59 bin 176 , Gemi 1868 , İnşaat 125 bin 705 , Enerji 4 bin 883 , Ticaret Büro Eğitim ve Güzel Sanatlar 127 bin 322 , Kara Taşımacılığı 32 bin 68 , Demiryolu Taşımacılığı 3 bin 802 , Denizyolu Taşımacılığı 8 bin 247 , Havayolu Taşımacılığı 2 bin 469 , Ardiye 3 bin 3 , Haberleşme 5 bin 790 , Sağlık 5 bin 745 , Turizm 55 bin 983 , Savunma 911 , Gazetecilik 2 bin 149 ve Belediye 60 bin 94 . 
     





</TEXT>
</DOC>
