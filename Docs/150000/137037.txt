<DOC>
<DOCNO> 137037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/spor/spo02.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ALİ ŞEN’E HODRİ MEYDAN 
</HEADLINE>
<TEXT>

Aziz Yıldırım, Fenerbahçe’nin eski başkanına sert çıktı, "Ben arkadaşımın kafasına rakı kadehi koymuyorum. Gece alem yapmıyorum. Kavga başladı, herkes gerçekleri görecek" dedi 
     Ağır yanıtlar 
     FENERBAHÇE Başkanı Aziz Yıldırım, Gaziantepspor maçı öncesi son dönemlerde kendisine yönelik eleştirilere ağır yanıtlar verdi. Yıldırım, tenkitlerin dozunun kaçtığını söyledi, "Artık karalamaya başladılar. Önce yönetimimizdeki arkadaşlar hakkında problem yaratmaya çalıştılar. Arkasından seyirciyle yönetimin arasını açmanın hesaplarını yaptılar. Ancak bunları başaramadılar" diye konuştu. 
     
     Kaçıyorlar’ 
     BİRKAÇ günlüğüne yurt dışına gittiğini, hemen "Aziz Yıldırım görevi bırakıyor" söylentilerinin çıkarıldığını belirten Fenerbahçe Başkanı, "Biz kaya gibi buradayız. Biz Fenerbahçeli’yiz. Herkes yaptıklarımızı görüyor, daha da fazlasını yapacağız. Bu kulüpte kongre, şahısların istemesiyle olmaz. Beni tenkit edenlere gelin kongrede konuşun, Divan’da konuşun dememe rağmen buna yanaşmıyorlar" dedi. 
     
     Çirkin karalama’ 
     REYTİNG uğruna gazetelerde yalan yanlış haberlerin çıktığına değinen Yıldırım, "Bunların cevabını en iyi seyirci verir, veriyor da. Basında karısı için röportaj ayarlamak isteyenler, ben buna yanaşmayınca bütün karalamaları yapıyorlar. Kısacası bir oyun oynanıyor. Amaç istikrarın sağlanmaması. Bunu neden yapıyorlar çünkü onlarla oturup yemek yemiyorum, kulübü beraber idare etmiyorum" ifadesini kullandı. 
     
     Yine aday olacağım’ 
     2004 yılında yapılacak kongrede yine aday olacağını belirten Aziz Yıldırım, "O tarihte de Fenerbahçe üzerinde oynanan oyunları ortadan kaldırmak için kulübü bırakmayacağım. Arkadaşlarımla biz bu yolda yürüyeceğiz. Bu taraftarla yürüyeceğiz, bu kongre üyeleriyle yürüyeceğiz. Bizim hesap veremeyeceğimiz hiçbir nokta yok. Şimdiye kadar Fenerbahçe’yi hortumlayanlar hesap versin önce" açıklamasını yaptı. 
     
     Yaptıklarım ortada’ 
     ESKİ başkan Şen’e de yüklenen Yıldırım, "Benim yaptıklarım ortada. Bakın stat burada, Dereağzı, Samandıra Tesisleri orada. Fenerbahçe’yi büyütmeye çalışıyorum. Ben arkadaşlarımın kafasına rakı bardağı koymadım. Geceleri alem yapmadım. Takımı sahadan çekmedim, sporu spor olarak yaptım. Artık kavga başlamıştır. Bu kavganın sonunda herkes kimin doğru, kimin yanlış olduğunu çok iyi görecek" diye konuştu. 
     
     Hiç utanmıyorlar’ 
     BAZI kesimlerin ailesini de kavganın içine çektiğini belirten Aziz Yıldırım, "Kardeşimle, dayımın oğlu benim dışımda hareket edebilir mi. Biz etle kemik gibiyiz. Onları bile yönetime karşı ayırıyor diyorlar. Utanmıyorlar bunlar. Biri çıkıp "Başkan araba aldı" diyor. Niye bunların araştırması yapılmıyor. Benden 2 bin dolar borç para alanlar, 50 milyon aidatını ödemeyenler Aziz Yıldırım gitsin diyemezler" dedi. 
     
Ortega inadıArjantinli yıldızı sezon başında isteyen M.United bir kez daha devreye girdi 
     İNGİLTERE’NİN Manchester United Kulübü, Fenerbahçe ile iplerini koparan Ortega’yı yine gündemine aldı. Geçen yıl Ağustos ayında Sarı - Lacivertli yöneticilerle görüşen İngiliz kulübü yetkilileri Ortega’ya karşılık Veron artı para önerisini götürmüştü. Ancak yönetim bu teklif geri çevirmişti. 
     ARJANTİNLİ yıldızın Türkiye defterini kapatmasından sonra, Manchester United’ın hafta içinde tekrar Fenerbahçe yönetimi ile masaya oturacağı öğrenildi. Bu arada Basın Sözcüsü Atilla Kıyat, "Ortega konusunda kendi dahil herkes suçlu. Yönetim, taraftar ve basın böyle bir yıldıza sahip çıkamadık" diye konuştu. 
     



 SPOR 





























</TEXT>
</DOC>
