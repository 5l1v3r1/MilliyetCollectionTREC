<DOC>
<DOCNO> 140907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/siyaset/siy01.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, istifaya hazır 
</HEADLINE>
<TEXT>

Siirt seçiminden sonra istifa edeceğini ima eden Başbakan Gül, "Yeni hükümette yer alıp almayacağım genel başkanımızın takdiridir" dedi 
     ÖNDER YILMAZ DHA 

     Katar’da gazetecilerin sorularını yanıtlayan Başbakan Abdullah Gül, "Siirt seçiminden sonra istifa edecek misiniz Yeni hükümette görev alacak mısınız " sorularını, "Pazartesi günü genel başkanımız seçilecek, sonra ne gerekiyorsa yapılacak. Yeni hükümette yer almam, yeni başbakanın tercihidir. 58. hükümeti kurarken nasıl benim inisiyatifim geçerli olduysa, bu siyasi değişikliği de genel başkan takdir edecek" diye yanıtladı. 
     Hükümet değişikliği konusunda Cumhurbaşkanı ile görüşme yapıp yapmadığı konusunda da Gül, şunları söyledi "Cumhurbaşkanı, gerçekleri görecektir. Meclis’te çoğunluğu olan bir partinin genel başkanı Meclis’e girdikten sonra, cumhurbaşkanı da yeni gelişmeleri normal görecektir." Gül, "Önümüzdeki hafta istifa edecek misiniz Hükümetin ömrü tamam mı " sorusuna ise "Olacak şeyler tabii ki sürümcemede kalmamalı" karşılığını verdi. 
     Gül, tezkerenin yeniden TBMM’ye gönderilmesini ise parti ve hükümet olarak değerlendirdiklerini belirterek, "Önümüzdeki günlerde ne olacağını hep beraber takip edeceğiz" dedi. 
     



 SİYASET 
















</TEXT>
</DOC>
