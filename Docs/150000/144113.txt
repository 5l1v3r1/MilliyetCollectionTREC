<DOC>
<DOCNO> 144113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/spo01.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TOP SEVMEDİ 
</HEADLINE>
<TEXT>

Lucescu, iyi oynadıklarını ancak şanssız olduklarını söyledi, "Ruhumuzu sahaya yansıttık, ama olmadı. Buraya kadar gelmek bile güzeldi" dedi 
     Futbolcuları övdü 
     LAZİO karşısında futbolcularının gol için erken yüklendiğini söyleyen Lucescu, 90 dakika sonunda şanssızlıktan yakındı. Rumen teknik adam, "Dörtlü savunma veya başka bir şeyin önemi yok. İki büyük hata yaptık ve goller yedik. Daha sonra oyunu dengeleyip, pozisyonlar ürettik. Sergilenen futboldan memnunum. Keşke gollerden sonra sergilediğimiz oyunu sürekli sahaya yansıtabilsek" dedi. 
     
     Çok şey öğrendik’ 
     LUCESCU, bu sezon çeyrek finale yükselmenin büyük başarı olduğunu da dile getirdi. Beşiktaş Teknik Direktörü sözlerini şöyle sürdürdü "Ruhumuzu sahaya yansıttık, ama olmadı. Açıkcası top bizi sevmedi. Lazio’nun büyük oyuncuları var. Zayıf olduğumuz anları yakaladılar ve değerlendirdiler. Çok şey öğrendik. Kontratak yapmayı, markaj uygulamanın nasıl olduğu görme şansımız oldu." 
     
     UEFA Kupası’nda dün 
     Panathinaikos Yun -Porto Por 1-0 0 - 2 
     Liverpool İng -Celtic İskç. 1-1 0 - 2 
     Boavista Por -Malaga İsp 0-1 Pen 4 - 1 
     NOT Siyah yazılı olan takımlar tur atladı 
     UEFA Kupası’nda yarı final kuraları bugün saat 13.00’de İsviçre’de çekilecek. 
     
İnönü’de şölen      LAZİO rövanşında Beşiktaş’a büyük destek veren taraftarlar, İnönü Stadı’nda adeta şov yaptı. Siyah - Beyaz bayraklar ve balonlar, dört bir yanı doldurdu. Zemini incelemek için sahaya çıkan Laziolu futbolcular, tribünleri görünce adeta şok oldu. Tribünlere asılan İtalyanca, "Anneciğim Türkler" ve "Cehennemi size ölmeden yaşatacağız" pankartı dikkat çekti. Erken golden sonra sessizliğe bürünen taraftarlar, maçtan sonra takımı elenmesine karşın alkışlarla uğurladı. 
     
Xavier’den ziyaret      HÜSEYİN YAVUZ 

     GALATASARAY’IN savunmadaki Portekizli yıldızı Abel Xavier dün Beşiktaş’ın UEFA Kupası’ndaki rakibi Lazio’nun kampını ziyaret etti. İtalyan ekibinde forma giyen vatandaşı Fernando Couto ile uzun süre sohbet eden Sarı - Kırmızılı futbolcu, yaklaşık iki saat sonra Hilton Oteli’nden ayrılırken, gazetecilerin sorularını yanıtsız bıraktı. 
     
     



 SPOR 





























</TEXT>
</DOC>
