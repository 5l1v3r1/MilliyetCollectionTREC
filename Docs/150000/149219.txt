<DOC>
<DOCNO> 149219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/ekonomi/eko09.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel'in hedefi Avrupa liderliği 
</HEADLINE>
<TEXT>

Vestel, elektronik ürünlerde ve beyaz eşya sektöründe Avrupa'nın en büyük şirketi olmayı hedefliyor 
     EKONOMİ SERVİSİ 

     Vestel Genel Müdür Yardımcısı Cahit Küçükyılmaz, "Başkalarının 50 yılda geldiği noktayı Vestel'in beş yılda yakaladığını kaydederek, elektronik ürünlerde ve beyaz eşyada Avrupa'nın en büyüğü olmak istediklerini söyledi. 
     Vestel'in hedeflerinin büyük olduğunu ve bunun için koştuklarını anlatan Küçükyılmaz şunları söyledi 
     "2002 yılına göre bu yıl iç piyasada yüzde 50, ihracatta da yüzde 20 büyüme hedefliyoruz. Geçen yıl karlı geçmişti. Bu yıl ise büyük hedefler yılı olacak. İhracat yaptığımız ülke sayısı 103'ten 111'e ulaştı. Bu yıl 1.6 milyar dolar ihracat hedefliyoruz. Geçen yıl ise 1.3 milyar dolar ihracat yapmıştık." 
     
Mobius Türkiye örnek ülke      Templeton Fonu'nun yöneticisi Mark Mobius, Türkiye'nin bölgede lider ve örnek ülke olacağını söyledi. Önceki gün New York'ta fon yöneticileriyle yapılan bir toplantıda konuşan Mobius, para giriş çıkışının kolay olması nedeniyle Türkiye ile yakından ilgilendiklerini açıkladı. Toplantıya katılan fon yöneticilerinin, olumlu bir gelişmeyle birlikte Türk piyasalarında yaşanabilecek rallileri kaçırmak istemedikleri belirttiler.Toplantıda, dünyada paranın yönünün Asya piyasaları ile AB'ye yeni üye olacak ülkelere doğru olacağı görüşü ağırlık kazandı. 
     


SİYASET 























</TEXT>
</DOC>
