<DOC>
<DOCNO> 101149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun05.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Demi Moore, Charlie'nin Melekleri ile sinemaya dönüyor... 
</HEADLINE>
<TEXT>

     Beyazperdeden uzun süredir uzak kalan ünlü aktris Demi Moore, sinemaya hızlı bir dönüş yapmaya hazırlanıyor. Moore, ''Charlie'nin Melekleri''nin ikincisinde meleklerin yakalamaya çalıştığı kötü karakter rolüyle seyirci karşısına çıkacak. 
     Internetteki ''imdb'' sitesinin haberine göre, bir dönem en çok kazanan kadın oyuncu olan Moore, özlediği eski günlerine Charlie'nin üç güzel meleğinin sayesinde yeniden kavuşmaya hazırlanıyor. 
     ''Charlie'nin Melekleri-2''de ''Halo'' ismindeki karakteri canlandıracak Moore, Drew Barrymore, Cameron Diaz ve Lucy Liu ile birlikte rol alacak. Filmde üç ünlü oyuncu, Amerikan hükümetinin sırlarını satmak üzere harekete geçen Halo'yu durdurmak için mücadele verecek. 
     Moore'un pekçok akrobatik hareket sergileyeceği ve dövüş sahnelerinde rol alacağı filmin 2003 yılında gösterime girmesi planlanıyor. 
     Sinemanın en pahalı kadın oyuncusu olan Cameron Diaz'ın 20 milyon dolar ücret aldığı filmde Demi Moore'un alacağı ücret ise henüz belirlenmedi. 
     





</TEXT>
</DOC>
