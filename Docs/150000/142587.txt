<DOC>
<DOCNO> 142587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/siyaset/siy01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık Seçme ve Yerleştirme Sınavı 
</HEADLINE>
<TEXT>

58. hükümetin bakanlarını tek tek genel merkeze çağıran Erdoğan, baş başa görüşmeler yaparak "performanslarını" değerlendiriyor 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, 59. hükümeti kurma çalışmalarında Türk siyasi hayatında görülmemiş bir yönteme başvurdu. 58. hükümetin bakanlarını tek tek genel merkeze çağıran Erdoğan, baş başa görüşmeler yaparak "performanslarını" değerlendirdi. Peş peşe AKP Genel Merkezi’ne giden bakanlar, Erdoğan baş başa görüşmeler yaparken sıra beklemek zorunda da kaldılar. 
     Erdoğan, iki gündür AKP Genel Merkezi’nde istifa eden 58. hükümetin bakanlarının 3.5 aylık icraatını tek tek gözden geçiriyor. Bakanlarla makam odasında görüşmeler yapan Erdoğan, genel olarak şu üç soru üzerinde görüş alışverişinde bulunuyor 
     1- Bakanlığınız süresinde hangi önemli düzenlemeleri yaptınız 
     2- Başaramadığınız ve yarım kalan projeleriniz neler Bunları neden yapamadınız 
     3- Yeni hükümetin yapısı nasıl olmalı 
     
     Kimler geldi 
     Erdoğan, önceki gün Başbakan Yardımcısı Abdüllatif Şener, Devlet bakanları Ali Babacan ve Kürşad Tüzmen, İçişleri Bakanı Abdülkadir Aksu, Maliye Bakanı Kemal Unakıtan, Ulaştırma Bakanı Binali Yıldırım, Sanayi ve Ticaret Bakanı Ali Coşkun, Tarım ve Köyişleri Bakanı Sami Güçlü, Kültür Bakanı Hüseyin Çelik, Turizm Bakanı Güldal Akşit, Sağlık Bakanı Recep Akdağ, Milli Eğitim Bakanı Erkan Mumcu ile baş başa görüştü. AKP lideri, dün de Başbakan yardımcıları Ertuğrul Yalçınbayır ve Mehmet Ali Şahin, Çevre Bakanı İmdat Sütlüoğlu, Orman Bakanı Osman Pepe, Bayındırlık ve İsk n Bakanı Zeki Ergezen, Enerji ve Tabii Kaynaklar Bakanı Hilmi Güler ve Adalet Bakanı Cemil Çiçek ile bir araya geldi. 
     
     En uzun süre ekonomiye 
     Erdoğan’ın en uzun süreyi ekonomiyle ilgili bakanlarla görüşmeye ayırması dikkat çekerken, Unakıtan ile Güçlü iki gün üst üste genel merkeze geldi. 
     
Öğretmen gibi not vermek şık değil’      Başbakan Yardımcısı Ertuğrul Yalçınbayır, yeni kabinede görev için henüz bir teklif gelmediğini belirterek, şunları söyledi "Eğer görev verilirse bunu reddetme durumumuz yok. Takdir Tayyip Bey’in. 3.5 ayda performans neye göre ölçülebilir Bakanların görev yaptığı sürede fahiş bir hata olsaydı, bu da ileride sorunlara yol açabilirdi. Ama hiçbir bakan böyle davranmadı. Bu meseleye performans kriteri olarak değil, siyasi telakkilerin ortaya konması olarak bakılabilir. Biz tüm bakanlar olarak performansı en iyi bilen Gül’e 100 günlük icraatları anlatan bir rapor sunduk. Tayyip Bey, bakanlarla ileride neler yapılması gerektiğini görüşebilir. Ama Erdoğan, not verecek öğretmen konumunda değildir. Bunu o kadar da şık bulmam." 
     
Hükümet listesi bugün Köşk’te      ANKARA Milliyet 

     Tezkere konusunda ABD’den gelen acil karar baskısını da dikkate alan AKP Genel Başkanı Recep Tayyip Erdoğan’ın, bugün 59. hükümetin listesini Çankaya Köşkü’ne götüreceği belirtildi. Erdoğan, dün bakanlarla görüşerek 59. hükümetin kurulması çalışmalarına hız verdi. Bazı bakanlardan yeni kabineye yönelik boş istifa dilekçesi aldığı kaydedilen Erdoğan, son anda bir değişiklik olmazsa bugün kabine listesini Cumhurbaşkanı Ahmet Necdet Sezer’e sunacak. 
     
Alınganlığa gerek yok      Bakanlara çalışmalarından ötürü teşekkür eder. Erdoğan, hem 58, hem de 59. hükümetin AKP’nin hükümeti olduğunu söyledi. Erdoğan, yapılacak küçük çaplı değişiklik nedeniyle kimsenin alınganlık göstermemesi gerektiğini de belirterek, kabine listesini Köşk’e sunmadan önce peşinen gönül aldı. 
     



 SİYASET 












</TEXT>
</DOC>
