<DOC>
<DOCNO> 125051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur19.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışanlara nemaların dörtte biri ödeniyor... 
</HEADLINE>
<TEXT>

     Ankara Ticaret Odası'nda ATO gerçekleştirilen TOBB Ticaret Odaları Konseyi toplantısında bir konuşma yapan Sanayi ve Ticaret Bakanı Ali Coşkun, konuşmasının bir bölümünde Zorunlu Tasarruf Fonu'na da değinerek, çalışanlara müjde verdi. Fonda biriken 12 katrilyon liranın, görev zararlarından daha tehlikeli şekilde ekonomiye kambur olmaya başladığını söyleyen Bakan Ali Coşkun biriken paranın dörtte birini oluşturan 3 katrilyon liranın Şubat ve Mart aylarında ödenmesi gerektiğini, bu parayla piyasaların canlanarak harekete geçeceğini bildirdi. 
     
     UYGULAMA 1988 YILINDA BAŞLADI 

     Nisan 1988 tarihinde yürürlüğe giren Çalışanların Tasarrufa Teşvik Edilmesi ve Bu Tasarrufların Değerlendirilmesi ile ilgili 3417 sayılı kanun gereği çalışanların işçi-memur maaşlarından 12 yıl zorunlu kesinti yapıldı. Haziran 2000 tarihinde İşsizlik Sigortası’nın uygulamaya konulması ile zorunlu tasarruf kesintilerine son verildi. Zorunlu tasarruf hesabında yaklaşık 4 milyon kişinin hak sahibi olduğu tahmin ediliyor. 

     
</TEXT>
</DOC>
