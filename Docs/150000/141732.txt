<DOC>
<DOCNO> 141732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/siyaset/siy05.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokratların ömrü nasıl bitti 
</HEADLINE>
<TEXT>

     Bayındırlık Bakanı Zeki Ergezen kabinenin en dobra isimlerinden biri. Ergezen hem bürokraside hem de parlamentodaki deneyimleriyle öylesine pişmiş ki, her konuşması bir deyiş kadar vurucu oluyor. Bundan nasibini alanların başında da Bayındırlık Bakanlığı bürokratları geliyor. Sabah 07.00’de taksiyle bakanlığa giden, akşam evden çıkap depo teftişine başlayan ve her görevliye "devletin tek kuruşunu boşa harcatmam, harcatanın da gözünün yaşına bakmam" diyen Ergezen geçtiğimiz haftalarda bakanlığına bağlı bazı genel müdürlüklerin araç ve malzeme dökümüyle ilgili bilgi istemiş. Bakmış ki makamına gelen bürokratların tamamına yakını, araçların birçoğunun ekonomik ömrünün dolduğunu bahane ediyor. Depolarda, garajlarda çürümeye bırakılan sapasağlam araçların sayısını bilen Ergezen dinlemiş, dinlemiş sonunda şöyle patlamış "O araçların ekonomik ömrünün bittiğini söylüyorsanız sizin de bürokratik ömrünüz bugünden itibaren bitti." 
     
     



 SİYASET 
















</TEXT>
</DOC>
