<DOC>
<DOCNO> 100452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/spo05.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Yavuz ders verdi 
</HEADLINE>
<TEXT>

MHK Başkanı Yavuz, Beşiktaş ve Fenerbahçeli futbolcularla bir araya gelip, yeni kuralları anlattı 
     MERKEZ Hakem Komitesi Başkanı Bülent Yavuz, 2002 - 2003 sezonu öncesinde Fenerbahçe ve Beşiktaş kulüplerini ziyaret ederek, futbolculara yeni kurallar hakkında ders verdi. Yavuz’un, centilmenliğin ön plana çıkmasını temenni edip, "Hakemlere yardımcı olmanız gerekiyor. Saha içinde tribünleri alevlendirecek davranışlardan kaçınmalısınız. Herkes kurallara uyarsa, kimse sıkıntı yaşamaz" dediği öğrenildi. 
     YENİ kurallar gereğince formaya reklam alınmayacağını dile getiren Yavuz, gol sevinçlerine de dikkat edilmesini istedi. MHK Başkanı, "Goller futbolun güzelliği. Ancak bunun coşkusu sırasında kontrollü olmakta fayda var. Abartıya kaçılmamalı. Rakip taraftarlar göz ardı edilmemeli. Tahrik unsuru taşıyan davranışlar cezalandırılacak. Bu konuda dikkatli olmanız gerekiyor" açıklamasını yaptı. 
     



 SPOR 
























</TEXT>
</DOC>
