<DOC>
<DOCNO> 115040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun16.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenlerin bastığı tiyatro cephanelik gibi 
</HEADLINE>
<TEXT>

     Rusya'nın başkenti Moskova'daki tiyatro basarak yüzlerce kişiyi rehin alan militanlar tiyatro salonunun ortasına ortalığı cehenneme çevirecek bir bomba koydu. 
     Cep telefonuyla çalıştığı şirketi arayan rehine, "Salonun ortasına çok güçlü bir bomba koydular. Operasyon başlarsa daha ilk anda müthiş bir patlama olacak. Sahneye ve hemen her yere bomba yerleştirdiler. Silahlı 15 kadar kadın ve erkek her an salonda bulunuyor. Bellerine patlayıcılar sarmışlar. Güvenlik güçlerinin içeri girebilecekleri bütün noktaları pür dikkat gözlüyorlar" dedi. 
     Rus istihbarat servisleri silahlı eylemcilerin çoğunun kimliğini tespit etti. Rusya iç istihbarat servisi FSB'nin sözcüsü Sergey İgnatçenko, "Bunlar her şeyden önce Rus vatandaşı" dedi ve ellerinde silahlı eylemcilerin fotoğraflarının bulunduğunu söyledi. 
     Tiyatro binasına giren Rus NTV televizyonu ekiplerinin çektiği görüntülerde ise bir tek eylemcilerin lideri Movsar Barayev'in yüzü görünüyor. Diğer militanların yüzlerinde maske, kadınların yüzünde de başörtüsü bulunuyor. 
     Bu arada eylemciler 8 çocuğu serbest bıraktı. 
     





</TEXT>
</DOC>
