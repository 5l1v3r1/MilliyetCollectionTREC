<DOC>
<DOCNO> 127351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/ekonomi/eko08.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaçam, Koç’la yollarını ayırabilir 
</HEADLINE>
<TEXT>

Koç Finansal Hizmetler’in Yönetim Kurulu Başkanı olan Burhan Karaçam’ın yeni yılda Koç’tan ayrılacağı belirtiliyor 
     EKONOMİ SERVİSİ 

     1999 yılında Yapı Kredi Genel Müdürlüğü görevinden istifa ettikten sonra 2000 yılında Koçbank Yönetim Kurulu Başkanı olan Burhan Karaçam’ın Koç Grubu ile yollarını ayırma noktasında olduğu konuşuluyor. 
     Koç Grubu ve Karaçam henüz konu hakkında yorum yapmak istemezken, bankacılık kulislerinde Koç Finansal Hizmetler Yönetim Kurulu Başkanı ve Koçbank Yönetim Kurulu Başkanı görevlerini yürüten Karaçam’ın yeni yılla birlikte gruptan ayrılma yönünde karar alacağı belirtiliyor. Karaçam’ın bir süredir rahatsızlıkları olduğu belirtiliyordu. 
     1987 - 1999 arasında Yapı Kredi Genel Müdürü ve Çukurova Holding Yönetim Kurulu Üyesi görevlerinde bulunan Karaçam’ın Partnership Stratejik İş Geliştirme ve Değer Kazandırma isimli bir şirketi bulunuyor. 
     Karaçam, Koçbank’taki görevi sırasında, grubun bütün finansal iştiraklerinin toplandığı Koç Finansal Hizmetler’in İtalyan UniCredito ile yüzde 50 - 50 oranında stratejik bir ortaklık kurmasını sağlayan çalışmalarda önemli bir rol oynadı. 
     



 EKONOMİ 























</TEXT>
</DOC>
