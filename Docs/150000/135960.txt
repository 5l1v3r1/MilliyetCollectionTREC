<DOC>
<DOCNO> 135960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sontur10.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin zararının tazmini konusunda mutabakata varıldı 
</HEADLINE>
<TEXT>

     ABD Hazine Bakan Yardımcısı John Taylor, perşembe günü başlayan temaslarını tamamlayarak bugün Ankara'dan ayrıldı. 
     Alınan bilgiye göre, dün gece geç saatlere kadar süren heyetler arası çalışmalar sonucunda, muhtemel bir Irak operasyonunda, Türkiye'nin zararlarının tazmin edilmesi konusunda mutabakata varıldı. 
     Türkiye'nin ekonomik kayıplarının tazmin edilmesine yönelik olarak varılan mutabakatın son şekli ve detaylarının Washington'da şekilleneceği ve Kongre süreci gerektiren konuların da Kongre'ye sunulacağı belirtiliyor. 
     Taylor'un daha önce de vurguladığı gibi, Türkiye'ye verilmesi planlanan yardım paketi "esnek ve uygulanabilir" olacak ve bu yardım "uluslararası piyasalara güven telkin edecek". 
     





</TEXT>
</DOC>
