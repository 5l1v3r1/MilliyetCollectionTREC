<DOC>
<DOCNO> 142921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/guncel/gun20.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1 trilyonluk bozuk ilacı halka sattılar 
</HEADLINE>
<TEXT>

Süresi dolmuş ilaçların tarihlerini değiştirip SSK’lı hastalara satarak devleti 1 trilyon lira dolandıran 7 kişi gözaltına alındı 
     ZAFER TOKUŞ Sakarya DHA 

     Akyazı’da süresi dolmuş ilaçları son kullanma tarihlerini değiştirip SSK ve Bağ - Kur’lu hastalara sattıkları öne sürülen ve aralarında özel bir hastane sahibi ile eczacının da bulunduğu yedi kişi gözaltına alındı. Şahısların SSK ve Bağ - Kur’dan 1 trilyon liraya yakın haksız kazanç elde ettiği belirtildi. 
     Sakarya Emniyet Müdürlüğü’nün açıklamasına göre, Özel Şifa Hastanesi’nin sahibi Hasan Tepeçınar 37 , son kullanma tarihi geçmiş ve Sağlık Bakanlığı’nca toplatılan bazı ilaçları numaratörle yıl ve seri numaralarını değiştirip ilçede eczacılık yapan Afag Özpolat’a 47 verdi. 
     Özpolat da ilaçları SSK ve Bağ - Kur’lu hastalara muadil ilaç olarak sattı. Bir sigortalı şüphelenerek polise ihbarda bulundu. Bakü ve Özel Şifa Hastanesi’nde yapılan aramada, 10 bin muhtelif ilaç küpürü, son kullanma tarihi geçmiş, küpürleri kesilmiş, eczanelerde satışa hazır halde, son kullanma tarihleri numaratörlerle değiştirilerek kullanma süresi uzatılan 1500 ilaç, Bağ - Kur ve SSK’ya ait 36 sağlık karnesiyle 9 milimetre çapında bir tabanca bulundu. Polis olaya adları karışan Hasan Tepeçınar, eczacı Özpolat, eczacı kalfası Ferit İsmail Tevfikoğlu 18 , Murat 23 ve Sebahattin Tepeçınar 24 ile 67 yaşındaki Ekrem Özpolat’ı gözaltına aldı. Bu kişilerin şu ana kadar SSK ve Bağ - Kur’dan yaklaşık bir trilyon lira aldıkları anlaşıldı. 
     
     
     



 GÜNCEL 















</TEXT>
</DOC>
