<DOC>
<DOCNO> 123459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/spor/spo01.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
PLANIMIZ TUTTU 
</HEADLINE>
<TEXT>

Beşiktaş Teknik Direktörü Mircea Lucescu, Galatasaray karşısında çok akıllı oynadıklarını söyledi, "Rakibimize boş alan bırakmadık, onlara bu imkanı tanımak çılgınlık olurdu" dedi 
     Galatasaray hakimdi’ 
     ALİ Sami Yen’de Galatasaray’ı deviren Beşiktaş’ta Teknik Direktör Mircea Lucescu, maç sonunda ilginç açıklamalar yaptı. Rumen teknik adam, "Ofansif anlamda ve oyun hakimiyeti açısından Galatasaray daha üstündü. Amacımız onların güçlerini tüketmekti. Bunu başardık ve son 20 dakikada risk aldık. Rakibe alan bırakmak gibi bir çılgınlık yapmadım" diye konuştu. 
     
     Hislerim karışık’ 
     GALATASARAY taraftarının kendisine büyük bir jest yaptığını da söyleyen Lucescu, "Karşılıklı ve çıkarların olduğu bu maç oldukça insanca geçti" yorumunu yaptı. Tecrübeli hoca sözlerini şöyle sürdürdü "Büyük sevgi gördüm. O kadar hislendim, o kadar duygulandım ki, bu ortamda intikam gibi bir hisse kapılmak mümkün değil. Eski günleri unutamam. Duygularım çok karışık." 
     
Rekorların freni Kartal’ın elinde Geçen sezon Fener’in kendi sahasında yenilmeme rekoruna son veren Beşiktaş, dün de Galatasaray’ın bu başarısına nokta koymayı başardı 
     Lucescu ile başladı 
     BEŞİKTAŞ, Fenerbahçe’den sonra Galatasaray’ın da kendi sahasındaki galibiyet serisine son verdi. Geçen sezon Fenerbahçe’nin 24 maçlık galibiyet serisine Ronaldo’nun golüyle bitiren Siyah - Beyazlılar, bu sezon da Galatasaray’ın 25 maçlık galibiyet serisine noktayı koydu. İşin ilginç yanı, Lucescu’nun 18 karşılaşmalık başarısıyla başlayan bu zincir, yine onun eliyle son buldu. 
     
     7 yıl aradan sonra 
     KARTAL bu galibiyetiyle, Ali Sami Yen Stadı’ndaki şanssızlıklar serisine de bir son verdi. En son 17 Aralık 1995’te Galatasaray’ı kendi sahasında deviren Siyah - Beyazlılar, tam 2547 gün sonra yani tam 7 yıl aranın ardından Cim - Bom’u devirmeyi başardı. Beşiktaş ayrıca 1 Mart 1998’den bu yana da ilk kez Aslan’a kendi sahasında gol atma başarısını gösterdi. 
     
     29 maçtır yenilgi yok 
     BEŞİKTAŞ ile birlikte, Lucescu’nun da başarı karnesi dünkü galibiyetle devam etti. Galatasaray ile en son 19 Mart 2002’de Barcelona’ya 2-0 mağlup olan Rumen çalıştırıcı, bundan sonra Sarı - Kırmızılı kulüpte 8 lig maçında da yenilmedi. Daha sonra Kartal’a geçen Luce, ligde 15, Avrupa Kupaları’nda 5, Türkiye Kupası’ndaki bir maçta da yenilgi görmedi. 
     



 SPOR 







































</TEXT>
</DOC>
