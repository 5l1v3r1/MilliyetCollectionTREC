<DOC>
<DOCNO> 128351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo28.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Serhat, 1 hafta idman yapamayacak... 
</HEADLINE>
<TEXT>

     Fenerbahçe'nin golcü futbolcusu Serhat'ın, sakatlığı nedeniyle 1 hafta antrenman yapamayacağı açıklandı. 
     Golcü futbolcu, bugün kulüp doktoru İsmail Başöz ile birlikte Acıbadem Carousel Hastanesi'ne giderek, Prof.Dr.Ömer Taşer'e muayene oldu. 
     Fenerbahçe Kulübü Sağlık Kurulu Başkanı Prof.Dr.Ömer Taşer, yaptığı açıklamada, sol diz tendon bölgesinde sorun olan Serhat'a bugün enjeksiyon yaptıklarını belirterek, ''Tendonun yapışma yeri sürtünmeye bağlı tahriş olmuş ve içi su dolu kesecik oluştu. Bugün o bölgeye enjeksiyon yaptık'' dedi. 
     Taşer, golcü futbolunun 1 hafta dinleneceğini ifade ederek, ''Kendisi, 1 hafta sonra özel çalışmalara başlayacak. Amacımız Serhat'ı 2 Şubat'ta yapılacak Beşiktaş maçına yetiştirmek'' diye konuştu. 
     Sakatlığı nedeniyle son haftalardaki lig maçlarında forma giymeyen Rüştü'yü İngiltere'den döndükten sonra kontrol edeceğini anlatan Taşer, ''Takım toplandıktan sonra Rüştü'nün son durumuna bakacağız. Ancak 1-2 hafta takımla birlikte çalışamaz. Kendisine özel idman programı uygulayacağız'' diye konuştu. 
     Kulüp doktoru İsmail Başöz ise uzun süredir sakatlığı nedeniyle takımdan ayrı kalan Mirkoviç'in yarından itibaren ikinci dönem çalışmalarına başlacağını, İsmail'in ise tedavisinin sürdürüleceğini bildirdi. 
     
     TAŞER, YENİDEN GÖREVİNE DÖNDÜ 

     Prof.Dr.Ömer Taşer'in, Oğuz Çetin'in göreve gelmesiyle birlikte aktif olarak Fenerbahçe Kulübü Sağlık Kurulu Başkanlığı görevini sürdürdüğü bildirildi. 
     Werner Lorant döneminde yaşanan bazı pürüzler nedeniyle görevinden ayrılmayıp geri plana çekildiğini öğrenilen Taşer'in, Oğuz Çetin'in teknik sorumlu olmasıyla birlikte yeniden görevine döndüğünü kaydedildi. 

     
</TEXT>
</DOC>
