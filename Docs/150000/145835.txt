<DOC>
<DOCNO> 145835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/guncel/gun01.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş uzayacak’ 
</HEADLINE>
<TEXT>

Harek tın kısa sürede biteceğini söyleyen ABD’li komutanlar, Irak’a girince fikir değiştirdi. Komutanlar şimdi Savaş aylarca sürebilir’ diyor 
     SEMA EMİROĞLU New York 

     ABD Savunma Bakanlığı Pentagon ve Irak’taki üst düzey ABD’li komutanlar, savaşın aylar süreceği ve kazanan taraf olmak için Kuveyt’te bulunandan daha fazla muharebe gücüne gerek duyulacağı sonucuna vardı. Washington Post gazetesine göre, kötü hava koşulları, güvenli olmayan ikmal ve levazım kanalları ile Irak güçlerinin gösterdiği direniş, bazı generalleri ABD’nin beklentilerini ve zamanlamasını yeniden gözden geçirmeye zorladı. Komutanların bir bölümü, daha fazla ABD gücünün bölgeye getirilmesini gerektirecek yorucu bir savaş tehlikesi olduğunu görüp geçen hafta uzun bir savaştan söz etmeye başladılar. 
     
     AMAÇ SEMPATİ 
     Bu arada, bölgeye sevk edilen yeni birliklerin savaş pozisyonuna geçmesinin yaklaşık bir aydan fazla süreceği bildirildi. Pentagon, hava vuruşlarının Irak’ın yeniden yapılanmasını kolaylaştırmak ve uluslararası toplumun tepkisini çekmemek için sivillerin yoğun olarak yaşadığı bölgelerle, okul ve hastane gibi yerlerin yakınlarına bomba atılmamasının da, savaşın gidişini yavaşlattığını vurguladı. Basra ve Nasıriye gibi güney kentlerindeki direnişin kırılamaması nedeniyle kuvvetlerin kuzeye ilerleyişi de yavaşladı. Öte yandan Los Angeles Times gazetesine göre, askeri uzmanlar, Saddam’ın taktiğinin, toplumun sempatisini kazanarak ABD üzerinde baskı sağlamak olduğunu kaydetti. 
     


GÜNCEL 






















</TEXT>
</DOC>
