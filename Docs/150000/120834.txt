<DOC>
<DOCNO> 120834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/magazin/amag.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün bu belalar beni mi bulacak ’ 
</HEADLINE>
<TEXT>

"Kaya ile bizi ancak başka bir aşk ayırır" açıklamasının ardından eşinin dansçı Reyhan Gökdeniz’e tecavüz ettiği iddiasıyla sarsılan Hülya Avşar sinir küpü 
     YAŞAR ÇAKMAK-DENİZ ALTUNTAŞ 

     Eşi Kaya Çilingiroğlu’nun kendi şovuna da konuk olan Q Girls Grubu üyelerinden Reyhan Gökdeniz’e tecavüz ettiği iddiaları Hülya Avşar’ı küplere bindirdi... Tecavüz iddiasının gazetelere yansıdığı gün yayımlanan, Ayşe Arman’la röportajında "Kaya ile bizi ancak başka bir aşk ayırır" diyen Avşar’ın bu kez nasıl bir tavır alacağı merak ediliyor. 
     
     Avşar, odasına kapandı 
     Reyhan Gökdeniz’in karakola gidip kendisinden şik yetçi olmasının ardından İstanbul Adliyesi’ne giderek savcılıkta ifade veren Çilingiroğlu ise önceki akşam geç saatlerde evine gitti. Evde Hülya Avşar ve annesi Emral Avşar’ın yanı sıra Kaya Bey’in annesi Gülümser Çilingiroğlu da vardı. Eşinin eve geldiğini gören Avşar, hiç konuşmadan odasına gitti ve "Bütün pislikler, belalar beni mi bulacak " diyerek bağırdı. Avşar bütün gece odasından dışarı çıkmazken Çilingiroğlu sessizce başka bir odaya giderek orada sabahladı. 
     
     İspatlanırsa boşanırım 
     Hülya Avşar’ın dün geceyi annesinin evinde geçirdiği öğrenildi. Çilingiroğlu ise dün yapacağını söylediği basın toplantısını gerekçe göstermeden iptal etti. Akşam üzeri annesinin evine giden ve gazetecilerden olayla ilgili bilgi alan Hülya Avşar’ın yakın dostlarına "Bu çok kötü bir olay, eğer tecavüz olayı ispatlanırsa Kaya’dan boşanırım" dediği bildirildi. 
     
Kaya beni tehdit etti’      Çilingiroğlu’nun kendisine tecavüz ettiğini belirterek şik yette bulunan Reyhan Gökdeniz, "Benim derdim onun yuvasını yıkmak değil. Bana yapılan iğrenç olayın hesabını sormak istiyorum. Onun evliliğinin devam edip etmeyeceği beni hiç ilgilendirmiyor. Ona güvenip evime aldığım için başıma bunlar geldi" diye konuştu. 
     
     Ben olsam çoktan boşardım’ 
     Bundan sonra dost bildiği insanlara bile dikkat edeceğini söyleyen Gökdeniz şöyle konuştu "Kaya Bey, olaydan sonra beni arayıp Şik yetini geri al, yoksa kötü olur’ dedi. Çevresi geniş olan insanların ne kadar güçlü olabildiğini, onların her şeyi yapabileceğini ve bu zihniyeti değiştirmemin zor olduğunu gördüm. Ailevi, manevi ve iş hayatım açısından çok kötü, olumsuz, zavallı konumuna düştüm. Hülya Avşar’ın yerinde olsam onu boşardım. Bir başka kadına tecavüz etmeyi bir kenara bırakın, kocamın beni aldattığı andan itibaren onu boşardım." 
     
     Burcu korkuyor 
     Olay gecesi Kaya Çilingiroğlu’nu Reyhan Gökdeniz ile tanıştırdığı söylenen işadamı Bülent Gümüşçü ise "Reyhan Gökdeniz ile o gece tesadüfen Ritz Carlton’daki Margeux Restaurant’ta karşılaştık. Benim bu olaylarla hiçbir alakam yok" dedi. Gökdeniz’in o gece yanında bulunan ve iki gündür kendisine ulaşılamayan Q Girls Grubu üyelerinden Nilay Burcu Atalay’ın ise çok korktuğu için cep telefonunu kapalı tuttuğu belirtildi. 
     



 MAGAZİN 













</TEXT>
</DOC>
