<DOC>
<DOCNO> 113304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo18.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un eski kalecisi Pfaff dizi oyuncusu oldu... 
</HEADLINE>
<TEXT>

     Trabzonspor'un eski Belçikalı kalecisi Jean Marie Pfaff, ülkesinde reyting rekorları kıran ''Pfafflar'' adlı dizide rol alıyor. 
     Belçika'nın özel televizyonu VTM için çekilen dizi, ülkede en çok izlenen ve reyting alan yapım oldu. Haftada bir kez yayınlanan dizi, 1 milyon 61 bin kişiye ulaşarak, reyting rekorları kırdı. 
     Dizinin çekimlerine, İtalya'da 1 ay önce ağır bir trafik kazası geçirmesiyle nedeniyle bir süre ara veren Pfaff, çekimlere yeniden başladı. Belçikalı milli kaleci, diziyle ilgili olarak yaptığı açıklamada, ''Çok memnunum. Amacım, en başta yoksulluktan gelen bir ailenin evinin içinde normal davranışları ve sıradan bir ailenin nasıl yaşadığını göstermek'' dedi. 
     Pfaff hayranları, bu diziyi kaçırmamak için haftalık özel faaliyetlerinden bile vazgeçiyorlar. 
     





</TEXT>
</DOC>
