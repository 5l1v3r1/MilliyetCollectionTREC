<DOC>
<DOCNO> 114207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun21.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız polisi Keskin nişancı firari askeri öğrenci olabilir 
</HEADLINE>
<TEXT>

     ABD'deki keskin nişancının, bir Fransız askeri okulunun kayıp olduğu bildirilen öğrencisi olabileceği belirtildi. 
     Fransız polisi, yaptığı açıklamada, Fransa'nın batısında bulunan Bretagne bölgesindeki bir askeri okulun öğrencilerinin, keskin nişancının robot resminin, aylardır kayıp olan 25 yaşındaki okul arkadaşlarına benzediğini söylediklerini kaydetti. Askeri okula Eylül ayında geri dönmeyen ve firari olarak İnterpol'e bildirilen kişinin keskin bir nişancı olduğu biliniyor. 
     Polisin verdiği bilgiye göre, Yugoslavya kökenli firari, tatilde ABD'ye gitti ve Ağustos ayını Chicago'da geçirdi. 
     Fransız polis yetkilileri, bu kişinin, Washington'da birçok kişinin ölümüne neden olan keskin nişancı olup olmadığının henüz bilinmediğini, fakat olayın araştırıldığını söylediler. 
     





</TEXT>
</DOC>
