<DOC>
<DOCNO> 114385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yazar/kohen.html </URL>
<DATE> 2002/10/22/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Amcaya mesaj... 
</HEADLINE>
<TEXT>

     Bu hafta Ankara’da beklenen Kuzey Iraklı Kürt liderlerden Neçervan İdris Barzani KDP Başkanı Mesut Barzani’nin yeğeni Türk yetkililerine ne diyecek Daha doğrusu, öteki Kürt grubu KYB’nin lideri Celal Talabani’nin son günlerde belirttiği gibi, Kuzey Irak’taki Kürtlerin bağımsızlık değil, sadece federasyon istediklerini mi söyleyecek, yoksa Mesut Barzani’nin geçen cuma günü CNN Türk’te açıkladığı gibi, nihai hedeflerinin bağımsızlık olduğunu mu belirtecek 
     Kuzey Irak’taki "bölgesel yönetim"in "başbakanı" sıfatını taşıyan 36 yaşındaki Neçervan Barzani, ABD’deki bir dergide Middle East Intelligence yayımlanan bir söyleşide amaçlarını "Irak’ın egemenliğini korumak", "federal, demokratik bir parlamenter sistemin kurulmasını sağlamak" ve "komşu ülkelerle barışçı ilişkileri sürdürmek" şeklinde özetledi. Irak Kürtlerinin Bağdat’taki merkezi yönetimde yer almasını istediklerini de belirten Neçervan Barzani, bölgenin gelecek statüsü ile ilgili sorulara yanıtlarında, bağımsızlıktan söz etmedi. 
     Oysa ki, amcası Mesut Barzani, Mehmet Ali Birand’ın sorularını yanıtlarken açıkça Iraklı Kürtlerin gönlünde yatan fikrin bağımsızlık olduğunu söyledi ancak "istek ile güç arasında fark var" diyerek buna güçlerinin yetmediğini, ayrıca bugünkü koşulların buna elverişli olmadığını kabul etti... 
     
     MESUT Barzani’nin bu konuda ayrıca Kerkük ve Kuzey Irak’taki Türk askeri varlığı üzerinde söyledikleri, kışkırtıcı görünebilir. Ama bu vesile ile Kürt liderinin ağzından, açıkça ne hayal ettiği ortaya çıkmış oldu. 
     Herhalde yeğeni Ankara’da böyle konuşmayacak. Diğer Kürt liderler de Talabani gibi böyle ifadeler kullanmıyorlar. Bu onların bağımsızlık "ideali" konusunda Mesut Barzani’den farklı düşündüğünü mü gösteriyor, yoksa bütün bunlar bir danışıklı dövüş veya bir üslup farkı mı 
     Irak’taki Kürtlerin geçmişteki hareketleri dikkate alınırsa, halen birçoğunun kafasında veya gönlünde yer alan isteğin, bağımsızlık olduğu anlaşılır. 
     Mesut Barzani’nin hayali, bize 1960 - 70’lerde Başpiskopos Makarios’un "Enosis" ile ilgili söylediklerini hatırlatıyor. O dönemde Rumların Yunanistan’la birleşmek fikri ve niyeti vardı. Makarios da bu yönde çaba harcıyordu. Ama, zamanla gördü ki, Türkiye buna izin vermeyecek, uluslararası camia da onu bu konuda desteklemeyecek. Kendisiyle yaptığımız söyleşilerin birinde Makarios şöyle demişti "Evet, Enosis arzu edilebilir desirable , ama gerçekleşmesi mümkün değil not feasible "... 
     Şimdi aynı şey, Kuzey Irak’ta bağımsız bir Kürt devletinin kurulması konusunda da söylenebilir... 
     
     BUNUN da "feasible" yani gerçekleşebilir olmaması için çok sebep var. Türkiye’nin buna şiddetle olayı bir "savaş nedeni" sayacak kadar karşı çıkması, bunların başında geliyor. İran, Suriye gibi komşular ve Arap dünyası da benzer bir tutum içinde. ABD de böyle bir durumun kendi çıkarlarına ters düşeceğini biliyor. 
     Dolayısı ile, Mesut Barzani’nin Kuzey Irak’ta bir Kürt devleti hayalini dile getirmesinin pratik değeri yoktur. Olsa olsa bu, gereksiz gerginliklere yol açar... 
     Yeğen Barzani, Ankara’daki temaslarından sonra amcasına bu mesajı götürse iyi olur... 
     
     







İsmail Cem ve sol 


I love you hakem 


Ecevit’ten Bush’a Artık karar ver 


Tayyip’in oyunuyla AKP’nin mektubu... 


Irak kavşağında 


Çok acele ucuz kana ihtiyaç var 


Öğretmen atamaları kafa karıştırdı 


Amcaya mesaj... 


Açıklamayan namerttir 


AKP, "Truva atı"mı 


Yeni yoksulluk ve değişen sosyal politika 


Halkımız çantacılar’ı seçmeye mahkum 


Atını atladı ve gitti 


</TEXT>
</DOC>
