<DOC>
<DOCNO> 120634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo09.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kocaeli'de 2-1 galip... 
</HEADLINE>
<TEXT>

     Fenerbahçe, Kocaeli'de 18. dakikada Washington'un attığı kafa golü ile 1-0 öne geçti ancak 50. dakikada bir karambol pozisyonunda Emrah'ın attığı gole engel olamadı. Maçın 74. dakikasında Ortega'nın penaltından attığı golle 2-1 öne geçti. Ve böylece üç puanı alan takım Fenerbahçe oldu... 
     Fenerbahçe maça tutuk başladı. Kocaelispor orta sahaye eline geçirdi ve peşpeşe ataklarla Oğuz'un koruduğu Fenerbahçe kalesinde tehlikeler yarattı. 
     Teknik Direktör Werner Lorant'ın kötü gidişi durdurmak için Johnson'u ısındırdığı dakikalarda, Tuncay orta sahada kaptığı topla Serhat'ı buluşturdu. Serhat, Nuri'nin de hatasından yararlanarak çizgiye indi ve topu ceza sahasının içindeki Washington ile buluşturdu. Brezilyalı golcüye de topu boş kaleye bırakmak kaldı. 
     Golden sonra Fenerbahçe daha kontrollu bir futbol sergilemeye başladı. Kocaelispor'da ise top kayıpları dikkat çekti. Maçın ilk yarısı Fenerbahçe'nin 1-0 galibiyeti ile sonuçlandı... 
     İkinci yarı da yağmur altında takımların kontrollu oyunu ile başladı. Bir korner pozisyonunda top en son Emrah'ın ayağına dokunda ve kaleci Oğuz'un da tecrübesizliği ile Fenerbahçe ağlarına gitti 1-1 Kocaelispor atakları golden sonra da devam etti. Ancak gole ulaşan Fenerbahçe oldu. Maçın 74. dakikasında Fenerbahçe'nin Ali Güneş'in düşürülmesi ile kazandığı penaltı atışında Ortega top ile kaleciyi ayrı ayrı köşelere gönderdi 2-1 ... 
     
</TEXT>
</DOC>
