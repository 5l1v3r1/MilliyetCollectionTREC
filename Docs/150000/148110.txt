<DOC>
<DOCNO> 148110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun58.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Irak'tan saldırı bekliyor 
</HEADLINE>
<TEXT>

     İsrail Savunma Bakanı Şaul Mofaz, Irak savaşının ülkesi için kritik bir noktada olduğunu söyledi. 
     Mofaz, devlet radyosuna yaptığı açıklamada, Irak savaşındaki son gelişmelerin İsrail için çok kritik olduğunu belirterek, Irak'ın saldırı olasılığının bulunduğunu kaydetti. 
     Mofaz, ''Şu günler kritik günler, çünkü eğer Irak lideri Saddam Hüseyin hayattaysa köşeye sıkışmıştır ve İsrail'i vurma yönünde bir karar alabilir'' diyerek, ülkesinin alarm durumunda olduğunu belirtti. 
     İsrail Savunma Bakanı Şaul Mofaz ayrıca, önümüzdeki günlerde bir durum değerlendirmesi yapılarak, alarm seviyesinin indirilip indirilmeyeceğine karar verileceğini söyledi. 
     Körfez Savaşı sırasında Irak, İsrail'e 39 Scud füzesi fırlatmıştı. 
     





</TEXT>
</DOC>
