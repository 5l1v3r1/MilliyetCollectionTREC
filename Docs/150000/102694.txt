<DOC>
<DOCNO> 102694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun29.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları, yeni sıtma aşısını Gambiya'da denemeye başladı. 
</HEADLINE>
<TEXT>

     İngiliz bilim adamları, ileride milyonlarca insanın hayatını kurtarmasını ümit ettikleri yeni bir tür sıtma aşısını Afrika ülkelerinden Gambiya'da denemeye başladılar. 
     Oxford Üniversitesi'nden Profesör Adrian Hill, yeni aşının ilk defa yüzlerce insan üzerinde geniş kapsamlı olarak denendiğini belirterek, yeni aşının özelliğinin ''hücre ve paraziti aynı anda öldürmesi'' olduğunu bildirdi. Hill, ''bu temel prensibin ileride kanser ve AIDS gibi hastalıkların tedavisinde de kullanılabileceğini'' söyledi. 
     Hill, aşının, İngiltere'de sivrisinekler tarafından ısırılan bazı gönüllülere de uygulandığını ifade ederek, Gambiya'daki denemenin ilk geniş kapsamlı uygulama olduğunu kaydetti. 
     Geleneksel sıtma aşısının, paraziti tanımak ve yok etmek için öncelikle vücudun bağışıklık sistemini öğrendiği, yeni aşının ise vücuda hastalık kapmış hücreleri tanımayı ve onları hemen aynı anda yok etmeyi öğrettiği belirtildi. 
     Tropikal kuşakta yaşayan milyonlarca insanın her yıl sıtma hastalığına yakalandığı ve yine sıtmadan her yıl bir ila iki milyon çocuğun öldüğü bildiriliyor. 
     





</TEXT>
</DOC>
