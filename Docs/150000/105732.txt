<DOC>
<DOCNO> 105732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/soneko34.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, nakitte 17.4 katrilyon açık verdi 
</HEADLINE>
<TEXT>

     Hazine nakit dengesi, Ocak-Ağustos döneminde 17.4 katrilyon lira açık verdi. 
     Hazine Müsteşarlığı tarafından, nakit gerçekleşmelerine ilişkin yapılan açıklamada, geçici sonuçlara göre, 2002 yılı Ağustos ayında, nakit bazda toplam 7.1 katrilyon lira gelir elde edildiği, 5.2 katrilyon lira faiz dışı harcama yapıldığı ve 1.9 katrilyon lira da faiz dışı fazla oluştuğu bildirildi. 
     Toplam 2.5 katrilyon lira faiz ödemesinden sonra Hazine nakit dengesi, Ağustos ayında, 0.6 katrilyon lira açık verdi. 
     Hazine açıklamasında, verilen nakit açığının ağırlıklı olarak net borçlanma hasılatı ile finanse edildiği belirtilirken, Ağustos 2002 döneminde Hazine kasa banka hesaplarında yaklaşık olarak 3.4 katrilyon lira artış elde edildiği vurgulandı. 
     
     OCAK-AĞUSTOS NAKİT GERÇEKLEŞMELERİ 
     Açıklamaya göre, yılın ilk 8 aylık döneminde nakit bazda toplam 45.4 katrilyon lira gelir elde edilirken, 34.4 katrilyon lira faiz dışı harcama yapıldı ve 11.1 katrilyon lira da faiz dışı fazla oluştu. 
     Toplam 28.4 katrilyon lira faiz ödemesinden sonra Hazine nakit dengesi 17.4 katrilyon lira açık verdi. 
     Bu gelişmeler sonucunda, Ocak-Ağustos döneminde nakit açığı ağırlıklı olarak net borçlanma ile finanse edildi ve kasa banka hesaplarında 6 katrilyon liralık değişim gerçekleşti. 
     





</TEXT>
</DOC>
