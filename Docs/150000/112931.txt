<DOC>
<DOCNO> 112931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo21.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta sakat oyuncuların durumu... 
</HEADLINE>
<TEXT>

     Beşiktaş'ta sakatlıkları bulunan futbolculardan Tümer ve Ahmet Dursun'un, hafta sonundaki Denizlispor maçında oynayıp oynamayacakları yarın yapılacak kontrolün ardından belli olacak. 
     Kulüp doktoru Ayhan Optur, sakatlıkları bulunan her iki futbolcunun da yarın kontrolden geçirileceğini ve durumlarının netlik kazanacağını kaydetti. 
     Uzun süredir sahalardan uzak kalan ve tedavi sürecinin sonuna gelinen Tümer'in, sağ dizinde sakatlığı bulunan Ahmet Dursun'a oranla durumunun daha iyi olduğu, ancak kesin kararın yarın belli olacağı kaydedildi. 
     Siyah-beyazlılarda, göz nezlesi nedeniyle bir süredir Fransa'da bulunan ve dün yurda dönen Nouma, bugün sağlık kontrolünden geçti. Fransız futbolcunun durumunun büyük ölçüde düzeldiği ve yarından itibaren özel olarak çalışmalara başlayacağı belirtildi. 
     Öte yandan, günü izin yaparak geçiren Beşiktaşlı futbolcular, Denizlispor maçı hazırlıklarına yarından itibaren devam edecek. 
     





</TEXT>
</DOC>
