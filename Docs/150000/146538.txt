<DOC>
<DOCNO> 146538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun35.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava korsanı Özgür, Atina'da tutuklandı 
</HEADLINE>
<TEXT>

     Ankara-İstanbul seferini yapan Türk Havayolları'nın ''Ergene'' adlı uçağını kaçırarak Atina'ya indiren hava korsanı Özgür Gençaslan tutuklandı. 
     Atina 7. Sorgu Yargıçlığı'na bugün ifade veren Gençaslan, geçen Cuma akşamı gerçekleştirdiği eylemle hava taşımacılığı kurallarını çiğnemek, yolcuların yaşamlarını tehlikeye atmak ve yasadışı silah taşımak suçlamalarıyla karşılaştı. 
     Atina Haber Ajansı'nın ANA haberine göre Gençaslan, verdiği ifadede, vize verilmediği için Almanya'da yaşayan eşini göremediğini ve bu eyleme kalkıştığını söyledi. 
     Yunan televizyonları, Gençaslan'ın ifadesinde, Türk hükümetini ve Başbakan Recep Tayyip Erdoğan'ı çok sevdiğini belirttiğini duyurdular. 
     Televizyonlar, Gençaslan'ın ayrıca ''Kayınvalidesi ve kayınpederinin kendisini damat olarak istememelerinden kaynaklanan korkularını da dile getirdiğini' belirttiler. 
     Yunan basını, Yunanlı yetkililerin Gençaslan'ın ''akli dengesinin yerinde olmadığı'' yorumunu yaptıklarını yazdı. 
     





</TEXT>
</DOC>
