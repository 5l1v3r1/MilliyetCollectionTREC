<DOC>
<DOCNO> 103292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/spo20.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Ayhan’ın hedefi büyük      BELÇİKA’DA 30 Ağustos’taki Golden Lig’in 6. ayağı olan yarışlara Karaman’da hazırlanan Avrupa Şampiyonu atletimiz Süreyya Ayhan, "Hedefim Dünya’nın en iyisi olmak" dedi. Adını taşıyan pistte 1500 metrede gençlerde Türkiye şampiyonu olan Arzu Berk’le çalışan Ayhan, "Uzun süre geçilmez olacağımı ispatlayacağım" diye konuştu. 
     
Gençler galip      GENÇ Milli Bayan Voleybol Takımımız, Avrupa Şampiyonası Finalleri’ndeki 4. maçında Çek Cumhuriyeti’ni 3-0 yendi. Ay - Yıldızlı ekibimiz Hırvatistan’daki karşılaşmanın setlerini ise 25-19, 25 - 17 ve 27 - 25 önde kapadı. 
     
Hurma’ya yakışmadı      LİGİN ilk iki haftasındaki futbolu golleriyle dikkatleri çeken Sinan’ın, şehri terk ettiği yolundaki söylentiler Samsunspor’da krize yol açtı. Genel Menajer Süleyman Hurma, "Size bunu hangi şerefsiz söylediyse yanlış bilgi vermiş. Ailevi nedenlerden dolayı Sinan’a izin verdik. Parasını alamadığı yolundaki söylentiler yalan" dedi. 
     
Denizli affetmiyor      DENİZLİSPOR’DA fair - play dışı davranışa ödün verilmiyor. Yönetim, oybirliğiyle ilk haftada deplasmandaki Gaziantepspor maçında üç futbolcunun kırmızı kart görmesine engel olamayan ve kendisi de saha kenarında centilmenliğe aykırı davranışlarda bulunan Ümit Takım’ın antrenörü Yaşar Alemdaroğlu’nun görevine son verdi. 
     



 SPOR 

























</TEXT>
</DOC>
