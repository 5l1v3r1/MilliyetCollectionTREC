<DOC>
<DOCNO> 143064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sontur23.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de TIR kuyruğu 5 km'yi buldu... 
</HEADLINE>
<TEXT>

     Kapıkule Sınır Kapısı'nda ihracatın artmasına paralel olarak 5 kilometrelik TIR konvoyu oluştu. 
     Kapıkule TIR Muhafaza Müdürlüğü'nden edindiği bilgiye göre, hafta sonu olması ve Türkiye'nin dış ülkelere yaptığı ihracatta artış yaşanması dolayısıyla TIR'lar kuyruk oluşturdu. 
     Hem Türk, hem de Bulgaristan tarafındaki gümrük kapılarında işlemlerin sürmesinden yana sıkıntı yaşanmadığını ifade eden yetkililer, şöyle devam ettiler 
     ''Kapıkule'de cumartesi ve pazar günleri TIR araçlarının yoğunluğu konvoy oluşturuyor. Şu an günlerden pazar olması ve ihracatta artış yaşanması nedeniyle TIR araçlarında yoğunluk yaşanıyor. Yapılan işlemlerde herhangi sıkıntı yok. Öğle saatlerinden itibaren 5 kilometre civarında kuyruk oluştu. Cumartesi günü 542, pazar günü ise 645 TIR aracı çıkış yaptı. Yürütülen işlemler kapsamında sabah saatlerine kadar tüm araçların çıkış işlemlerinin tamamlanmasını bekliyoruz.'' 
     





</TEXT>
</DOC>
