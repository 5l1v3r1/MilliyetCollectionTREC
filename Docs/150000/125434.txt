<DOC>
<DOCNO> 125434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo05.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, İtalya deplasmanında kayıp... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Erkekler Avrupa Ligi'nde A Grubu'nda mücadele eden ve yarın UC Benetton Basket Treviso ile karşılaşacak Efes Pilsen'in, İtalyan takımlarına deplasmanda şansı tutmuyor. 
     Efes Pilsen, İtalyan takımlarıyla deplasmanda 19 kez karşı karşıya gelirken, bu karşılaşmalarda yalnızca 4 galibiyet alabildi. Lacivert-beyazlılar, İtalya'da yaptığı 15 karşılaşmayı ise yitirdi. 
     İtalyan takımlarıyla ilk deplasman maçını 1980-81 sezonunda Avrupa Kulüpler Kupası'nda Varese Roosters ile yapan ve bu karşılaşmayı 88-69 yitiren Efes Pilsen, dış sahada yaptığı ilk 5 maçı yitirdi. Lacivert-beyazlılar, 1993-94'de İtalyan takımlarından Clear Cantu'yu 58-54 yenerek deplasmandaki ilk galibiyetini eld etti. 
     Efes Pilsen, bu sezon Avrupa Ligi'nde Skipper Bologna'yı deplasmanda 73-72 yenerek son dış saha maçını galibiyetle tamamlama başarısı gösterdi. 
     
     GENELDE ÜSTÜN 
     Efes Pilsen'in İtalyan takımlarına Avrupa kupalarında genelde üstünlüğü bulunuyor. 
     Lacivert-beyazlılar, Avrupa kupalarında İtalyan takımlarıyla 39 kez karşı karşıya gelirken, bu maçlarda 21 galibiyet ve 18 yenilgi aldı. 
     Efes Pilsen, bu sezon İtalyan takımlarıyla 2 kez karşılaşırken, 2 maçı da kazanmayı bildi. Kendi sahasında UC Benetton Basket Treviso'yu çekişmeli bir maçın ardından 84-83 yenen lacivert-beyazlılar, deplasmanda da yine çekişmeli bir karşılaşmanın ardından Skipper Bologna'yı 73-72 yendi. 
     Lacivert-beyazlılar, 1984-85 sezonunda da Avrupa Şampiyon Kulüpler Kupası'nda Banco Di Roma'ya 90-55'lik skorla 35 sayı farkla yenilerek, deplasmandaki en farklı skorlu yenilgisini aldı. 
     
     İTALYA DEPLASMANINDAKİ MAÇLAR 
     Efes Pilsen'in, İtalyan takımlarıyla deplasmanda yaptığı maçlar ve aldığı sonuçlar da şöyle 
1980-81 Avrupa Kulüpler Kupası 
Varese Roosters-Efes Pilsen.............. 88 - 69 
1981-82 Avrupa Radivoj Koraç Kupası 
Lattle Sole Bologna-Efes Pilsen.......... 89 - 84 
1984-85 Avrupa Şampiyon Kulüpler Kupası 
Banca Di Roma-Efes Pilsen................ 90 - 55 
1986-87 Avrupa Kulüpler Kupası 
Scavolini Pesaro-Efes Pilsen............. 103 - 66 
1993-94 Avrupa Şampiyon Kulüpler Kupası 
Buckler Bologna-Efes Pilsen.............. 85 - 65 
Clear Cantu-Efes Pilsen.................. 54 - 58 
1994-95 Avrupa Şampiyon Kulüpler Kupası 
Buckler Bologna-Efes Pilsen.............. 68 - 54 
1995-96 Avrupa Radivoj Koraç Kupası 
Varese Roosters-Efes Pilsen.............. 80 - 56 
Teamsystem Bologna-Efes Pilsen........... 97 - 91 
Stefanol Milano-Efes Pilsen.............. 77 - 70 
1996-97 Avrupa Ligi 
Kinder Bologna-Efes Pilsen............... 75 - 89 
1997-98 Avrupa Ligi 
Benetton Treviso-Efes Pilsen............. 76 - 68 
1998-99 Avrupa Ligi 
Varese Roosters-Efes Pilsen.............. 67 - 57 
1999-2000 Avrupa Ligi 
PAF Bologna-Efes Pilsen.................. 76 - 56 
Varese Roosters-Efes Pilsen.............. 76 - 79 
2000-01 Suprolig 
Scavolini Pesaro-Efes Pilsen............. 82 - 80 
2001-02 Avrupa Ligi 
Benetton Treviso-Efes Pilsen............. 88 - 86 
Kinder Bologna-Efes Pilsen............... 77 - 71 
2002-03 Avrupa Ligi 
</TEXT>
</DOC>
