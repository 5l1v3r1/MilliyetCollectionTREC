<DOC>
<DOCNO> 109636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/spo30.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kişiye özel transfer 
</HEADLINE>
<TEXT>

Futbol Federasyonu, açıkta kalan futbolcular için süre uzatma yerine, kişisel transfere izin verme kararı aldı 
     CEMAL ERSEN 

     TRANSFER dönemi içinde hiçbir kulüple imza atmayan futbolcular için özel izin çıkması yeniden gündeme geldi. Futbol Federasyonu, FIFA’nın 12 Eylül 2002 tarihinde yayınladığı 818 sayılı sirküler çerçevesinde, açıkta kalan futbolcular için transfer süresini uzatmak yerine kişisel transfere izin vermeye sıcak baktığı öğrenildi. Türkiye’de yaklaşık 200’e yakın futbolcunun bu haktan yararlanmayı beklediği bildirildi. 
     FIFA’NIN anlaşma imzalamayan futbolcuların çalışma hakkı, futbol kariyerini ilerletme ve maddi sıkıntılardan korunması amacıyla gündeme getirdiği yeni fırsat, önümüzdeki günlerde resmileştirilecek. Futbol Federasyonu yetkilileri, kararın çıkmasından sonra açıkta kalan 200’e yakın futbolcunun herhangi bir kulüple anlaşması halinde, bireysel olarak müracaat yapıp, imza atabileceğini açıkladı. 
     
Çobanoğlu’na tam yetki Yeni kurulan Milli Takımlar Departmanı’nın başına getirilen genç menajer, Ay - Yıldızlı ekiplerin tüm sorunlarını çözecek 
     BİLAL MEŞE 

     FUTBOL Federasyonu Yönetim Kurulu, Milli Takımlar Departmanı kurdu ve başına da Genel Menajer Can Çobanoğlu’nu getirdi. Çobanoğlu’nun yetkilerini artıran yönetim, bu konudaki detayları da sözleşmeyle belirledi. A Milli Takım’ın yanı sıra A - 2 ve Ümit Milli Takım’dan da sorumlu olacak olan Can Çobanoğlu, Ay - Yıldızlı ekiplerin tüm sorunlarıyla yakından ilgilenecek. 
     BASIN ve Halkla İlişkiler görevini de yürütecek olan Menajer Can Çobanoğlu, kamplardaki disiplini sağlayacak, futbolcuların tedavileriyle ilgilenecek. Milli takımları UEFA VE FIFA’da temsil edecek olan Çobanoğlu, Türk futbolunun gelişmesi için yurt içi ve yurt dışında toplantılar düzenleyecek. Yönetim, Çobanoğlu’nun yetkilerini bir yazıyla federasyon birimlerine duyurdu. 
     



 SPOR 


























</TEXT>
</DOC>
