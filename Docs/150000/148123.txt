<DOC>
<DOCNO> 148123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko12.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım fonlarının portföy değeri arttı... 
</HEADLINE>
<TEXT>

     Yatırım fonlarının toplam portföy değeri, Şubat ayı sonu itibariyle, 10 katrilyon 454 trilyon liraya çıktı. 
     Geçen yılın aynı ayına göre, fonların toplam değeri yaklaşık yüzde 97 oranında artış gösterdi. 2002 yılı Şubat ayında fonların portföy değeri 5 katrilyon 308 trilyon lira düzeyindeydi. 
     Öte yandan, fonların portföy değerinde bu yılın ilk iki ayında yaşanan artış ise yüzde 11.9 oldu. Yılbaşında fonların değeri 9 katrilyon 346 trilyon lira düzeyindeydi. 
     Bu arada, A ve B tipi fonların Hazine bonosu ve tahvile yönelişleri Şubat ayında da devam etti. 
     Nitekim fonlar Şubat itibariyle portföylerindeki her 100 liranın 57 lirasını devlet tahvili ve Hazine bonosuna ayırdı. 
     Fonların son 4 yıldır portföylerinin büyük bölümünü ayırdıkları ters repo oranı ise toplam portföy içinde yüzde 40.3'e kadar geriledi. Fonlar en son 1998 yılı Şubat ayında ters repoyu ayırdıkları payı yüzde 40'ın altına düşürmüştü. 
     





</TEXT>
</DOC>
