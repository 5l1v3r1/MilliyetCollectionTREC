<DOC>
<DOCNO> 110269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yasam/yas06a.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerci Keje’yi kana buladı 
</HEADLINE>
<TEXT>

Yaralı artist’in durumunu gerçek sanan tinerci, yaralıyı kurtarmak’ için iki kameramanı bıçakladı 
     MUSTAFA KURTARAN istanbul 

     Sokaklarda yaşayan 15 yaşındaki A.Ç. önceki akşam 23.00 sıralarında televizyon dizisi "Keje"nin çekimlerinin yapıldığı Cihangir Parkı’na geldi. Yerde bıçaklanmış biri yatıyordu. Bunun senaryo gereği olduğunu anlamayan A.Ç., "O adamı neden yaraladınız. Güçsüz birine saldırmak olur mu " diyerek bıçağını çekip kameramanlara saldırdı. 
     
     Film olduğunu anlamadı 
     Kameramanlar Koray Ocak ile Kemal Aslan daha ne olduğunu anlamadan kalçalarından hafif şekilde yaralandı. Saldırının ardından kaçan A.Ç., kısa sürede yakalanırken Ocak ve Aslan, tedavilerinin ardından taburcu oldu. A.Ç., yaralama sahnesini gerçek sandığını, yerde yatan kişiye yardım etmek için kameramanları bıçakladığını, film çekildiğini bilmediğini söyledi. Önce Beyoğlu İlçe Emniyet Müdürlüğü Araştırma Büro Amirliği’ne götürülen A.Ç, yaşının küçük olması nedeniyle Çocuk Bürosu’na teslim edildi. 
     



 YAŞAM 




















</TEXT>
</DOC>
