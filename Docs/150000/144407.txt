<DOC>
<DOCNO> 144407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun15.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük medya reyting’ Iraklı ise can derdinde 
</HEADLINE>
<TEXT>

     DIŞ HABERLER 

     ABD televizyon kanalları, Amerikan askerlerinin Bağdat’a ilerleyişlerini canlı yayımlıyor. Reyting için kıyasıya yarışan, Humvee marka askeri araçlardan çölde toz içinde yol alan tankları, zırhlıları, kamyon ve cipleri dakikası dakikasına izleyicilerine naklen aktaran televizyon kanalları arasından CNN ve Fox öne çıkıyor. 11 Eylül sonrası milliyetçi yayınlarla pek çok Amerikalının beğenisini toplayan Fox News kanalı, Körfez Savaşı’nda yıldızı parlayan CNN’in en büyük rakibi. Milyonlarca doların döküldüğü bu global medya rekabeti ekranlarda sürerken, Irak’ta ise sivil halk can derdinde. Ne zaman nereye düşeceği belli olmayan bombalara karşı çaresiz halk, fotoğrafta güney Irak çöllerinde Bağdat’a doğru ilerleyen Amerikan askerlerine bir paket sigara satmaya’ çalışırken görülen minik Iraklı çocuk gibi, günü kurtarmanın peşinde... 
     



 GÜNCEL 






























</TEXT>
</DOC>
