<DOC>
<DOCNO> 101767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy08.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP’ye İzmir’de kadın il başkanı 
</HEADLINE>
<TEXT>

     HANZADE ÜNUZ İzmir DHA 

     YTP İzmir İl Başkanlığı’na daha önce özel sektörde görev alan ve siyasi geçmişi bulunmayan İklil Ulueren 48 getirildi. YTP’ye geçen eski belediye meclis üyesi DSP’lilerin haberi olmadan yapılan atama tepkiyle karşılanırken, ilk açıklamasını yazılı yapan Ulueren, il ve ilçe teşkilatını milletvekilleri ve partililerle görüşerek oluşturacaklarını bildirdi. 
     İl Kurucular Kurulu listesinde de Prof. Dr. Benal Büyükgebiz, Remzi Peköz, Sezgin Çubukçu, Ramazan Abay, Zekeriya Mutlu, Gülsen Özkan, Mehmet Gürel gibi iş, sanat ve bilim dünyasından isimlerin bulunduğu ifade edildi. 
     Ulueren’i hiç tanımadıklarını vurgulayan YTP çevreleri ise bu aşamadan sonra il yönetimini hangi isimlerin oluşturacağının önemine dikkat çekerken, "9 metropol ilçe başkanı ve yönetim kurulu üyeleri nasıl tespit edilecek Listeleri Ulueren mi, Ankara mı hazırlayacak, merakla bekliyoruz" dedi. 
     



 SİYASET 



















</TEXT>
</DOC>
