<DOC>
<DOCNO> 137313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko31.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 373.98 puan artarak 11,302.52 puandan kapandı. 
     Hisse senetleri, ikinci seansta ortalama yüzde 3.42 oranında değer kazandı. 
     İlk seanstaki 85.29 puanlık düşüş dikkate alındığında, borsa endeksi günün tamamında 288.69 puan yükseldi. Hisse senetlerindeki günlük artış ise yüzde 2.62 oldu. 
     2. Seansta alıcılı seyir izleyen borsanın 11,300 puanın da üzerine kapandığını belirten uzmanlar, 11,200 ve 11,500 seviyelerinin önemli dirençler olarak göründüğünü kaydediyorlar. 
     İlk önemli desteğin 10,900 seviyesinde bulunduğunu ifade eden uzmanlar, bu destek üzerindeki güçlenmenin sürmesinin, ana direnç olarak izlenen 11,500 seviyelerinin test edilme olasılığını öne çıkardığını vurguluyorlar. 
     Endeks, seansa 23.63 puan kayıpla, 10,904.91 puan seviyesinde başladı. Seansın ilk yarısı 175.97 puan artışla 11,104.51 puandan geçildi. 
     Endeks, en düşük 10,894.42 puanı, en yüksek de 11,302.52 puanı gördü. 
     Kapanışta mali endeks 530.94 puan artışla 14,015.32 puana, sanayi endeksi 312.35 puan artışla 11,038.15 puana, hizmetler endeksi 152.93 puan artışla 7,127.69 puana yükseldi. 
     Böylece ilk seansa göre mali grup hisseler ortalama yüzde 3.94, sanayi grubu hisseler ortalama 2.91, hizmetler grubu hisseler yüzde 2.19 değer kazandı. 
     İlem gören toplam 290 hisse senedinden 203'ü değer kazanırken, 33 hisse senedi değer kaybetti. 54 hissenin fiyatında ise değişiklik olmadı. 
     Seansta, 197 trilyon 947 milyar 366 milyon liralık işlem hacmi kaydedildi. İki seanstaki işlem hacmi toplamı da 359 trilyon 85 milyar 438 milyon lira olarak belirlendi. 
     İş Bankası C, Garanti Bankası, Koç Holding, Finansbank, Sabancı Holding en yoğun işlem gören hisse senetleri olarak belirlendi. 
     





</TEXT>
</DOC>
