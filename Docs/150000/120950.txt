<DOC>
<DOCNO> 120950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sonspo04.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
At yarışlarında kış sezonu başlıyor... 
</HEADLINE>
<TEXT>

     At yarışlarında Elazığ, İstanbul, Bursa ve Ankara yarışları sona ererken, İzmir, Adana ile Şanlıurfa yarışları başlıyor. 
     Türkiye Jokey Kulübü'nden TJK yapılan açıklamaya göre, Elazığ yarışları 25 Kasım Pazartesi, İstanbul yarışları 27 Kasım Çarşamba, Bursa yarışları 29 Kasım Cuma ve Ankara yarış sezonu da 30 Kasım Cumartesi günü sona erecek. 
     TJK, İzmir, Adana ve Şanlıurfa yarış sezonunun ise 1 Aralık Pazar gününden itibaren başlayacağını ve 25 Nisan 2003 tarihinde sona ereceğini duyurdu. 
     
     48 TRİLYON İKRAMİYE DAĞITILACAK 

     TJK, bu dönemde yapılacak toplam 1237 yarışta dereceye giren atların sahiplerine, 48 trilyon lira ikramiye dağıtacak. 
     Sonbahar-kış yarış sezonunda, yarışlara toplam 2871 Arap ve İngiliz atı katılacak. 
     Yarışlar öncesinde İzmir, Adana ve Şanlıurfa Hipodromları'nda çeşitli düzenleme ve yenileme çalışmalarının yapıldığı bildirildi. 
     





</TEXT>
</DOC>
