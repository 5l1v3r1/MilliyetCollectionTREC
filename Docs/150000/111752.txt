<DOC>
<DOCNO> 111752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo10.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR TURU 
</HEADLINE>
<TEXT>

Karaman belirsizliği      LİG’DE aldığı kötü sonuçlar nedeniyle takımdan ayrılması gündeme gelen Kocaelispor Teknik Direktörü Hikmet Karaman’ın henüz istifasını yönetime iletmediği kaydedildi. Başkan Sefa Sirmen ile biraraya gelen Karaman, çok yıprandığını ve forvette sorunlar yaşadığını belirtti. Sirmen ise, "Eğer bu takımı tekrar düzlüğe çıkarırım dersen istediğin ara transferi yapabilirsin" dediği öğrenildi. İki taraf bugün bir görüşme daha yaparak konuya son noktayı koyacak. 
     
Halterde zirvedeyiz      İTALYA’DAKİ Avrupa Gençler 28. Erkekler ve 5. Bayanlar Halter Şampiyonası’nda Türkiye zirveye çıktı. Toplam 12 altın, 11 gümüş ve 6 bronz madalya kazanan millilerimiz, takım halinde erkeklerde ve bayanlarda birinciliği elde etti. 
     
Gençler mağlup      B GENÇ Milli Futbol Takımı, Avrupa Şampiyonası grup elemelerindeki son maçında, Azerbaycan’da İskoçya’yı 3 - 1 yenmesine karşın gruptan çıkamadı ve elendi. Ekibimiz, daha önce Azerbaycan’a 1 - 0 yenilirken, Ukrayna ile 2 - 2 berabere kalmıştı. 
     
Hakeme dayak      TRABZON Amatör Futbol Ligi’nde Yolspor - Uğurluspor maçında uzatma süresini az bulan ve ev sahibi ekipten İsmail, ikinci sarı kartı görünce, maçın hakemini dövdü. Dudağı patlayan hakem Yasin Köroğlu maçı tatil etti. 
     
     
     



 SPOR 




























</TEXT>
</DOC>
