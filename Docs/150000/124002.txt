<DOC>
<DOCNO> 124002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo30.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Olympıque Lyon maçına hazır... 
</HEADLINE>
<TEXT>

     UEFA Kupası 3. tur rövanş maçında yarın Fransa'nın Olympıque Lyon takımı ile karşılaşacak Denizlispor'un teknik direktörü Rıza Çalımbay, sahaya gol atmak için çıkacaklarını söyledi. 
     Yeşil-siyahlılar, Lyon'da kaldıkları otelde heyecanla maç saatini beklerken, Teknik Direktör Çalımbay, havanın soğuk olması nedeniyle oyuncularına şehirde dolaşma izni vermedi ve odalarında dinlenmelerini istedi. 
     Rakiplerinin son derece pahalı oyuncuları kadrosunda barındırdığını kaydeden Çalımbay, ''Sahaya gol atmak için çıkacağız. Savunma düşüncemiz yok. Hiçbir Anadolu takımının ulaşamadığı başarılara imza attık. Burada elensek bile bu geçmişteki başarımızı perdelemez'' dedi. 
     Fransa'da yetişen Denizlisporlu futbolcu Bülent Üçüncü de Lyon'daki ''Le Proges'' isimli yerel gazeteye verdiği demeçte, ''Rakibimizin defansı ağır, fakat orta sahaları çok güçlü. Sonuca etki edecek birçok futbolcusu var. Fakat biz takım olarak inançlıyız. Tur için elimizden geleni yapacağız'' değerlendirmesini yaptı. 
     Denizlispor'da kart cezalısı Levent dışında eksik bulunmuyor. 
     





</TEXT>
</DOC>
