<DOC>
<DOCNO> 129386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun01.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
22 Ocak’ta eylem var 
</HEADLINE>
<TEXT>

     Öğretmenlikte ezeli rekabet - 3 
Sibel KAHRAMAN skahraman milliyet.com.tr 

     Eğitim - Sen Genel Başkanı Alaaddin Dinçer, 2 bin 500 sınıf öğretmeninin h l atama beklediğini belirterek, bu öğretmen adaylarının 22 Ocak’ta bakanlığa gideceklerini, kendilerinin de onlara destek verdiklerini söyledi. 
     Türkiye’nin öğretmen yetiştirme sistemini ciddi olarak masaya yatırması gerektiğini söyleyen Dinçer, "Şimdi sözleşmeli öğretmenlik sinyalleri veriliyor. Yerel yönetimlere bırakılacak. Onlar atama yapacak’ gibi yaklaşımlar var. Bu ateşle oynamak olur. Fen-Edebiyat mezunlarının durumu da oldukça zor. Her yıl binlerce öğrenci öğretmen olma sevdasıyla mezun oluyor. Bu öğrencilerin bir kısmı da sertifika adında belgeler verilerek devlet eliyle dolandırıldılar" dedi. 
     
     Sınıf öğretmeni sayısı yeterliydi 
     Milli Eğitim eski Bakanı Metin Bostancıoğlu, eğitim fakültelerinden yetişen öğretmenlerin yeterli olacağı gerekçesiyle sınıf öğretmenliği sertifika programını kaldırmıştı. Hiçbir kararının siyasi olmadığını belirten Bostancıoğlu, şöyle konuştu "Baktık ki sınıf öğretmenliğinden 15 - 20 bin aday mezun oluyor. Artık o alanda yetişmiş sınıf öğretmeni varken formasyon alanları aramaya gerek yoktu. Bu nedenle sertifika programlarını kaldırdık. Her diploma alana gel öğretmen ol’ deniyordu. Artık onların en iyilerini seçme zamanı gelmiştir. Öğretmen olmak için Fen-Edebiyat Fakültesi’ne girilmez. Ben YÖK Genel Kurulu’nda Her üniversiteye Fen-Edebiyat Fakültesi gerekli midir ’ diye sormuştum. Bana Fen bilimleri, bilimlerin temelidir.’ dediler. Fenci olmak ayrı şeydir, fen öğretmeni olmak ayrı şey." 
     
Çomak sokmak doğru olmaz      YÖK Üyesi ve Öğretmen Yetiştirme Projesi’nin mimarlarından Prof. Dr. Barbaros Günçer, her fakültenin kendine göre bir misyonu olduğunu belirterek, şunları söyledi "Tüm karmaşa 1996 yılından önce öğretmen yetiştirme işi çarpık yapıldığı için çıkıyor. Eğitim Fakülteleri misyonunu yerine getirmiyordu. Biz bunu giderdik." 
     
     Reform yapıldı 
     Yeniden yapılanma projesinin bir reform olduğunu belirten Günçer, çok düzgün giden bir işe çomak sokmaya gerek olmadığını belirterek, şöyle devam etti 
     "Öğretmen yetiştiren kurumlarla istihdam eden bakanlık arasında çok sağlıklı bir diyalog geliştirilmişti. Modern dünyada öğretmeni yetiştiren yerle istihdam eden kuruluş oturur ve konuşur. Nitelikleri belirler, planlama yapar. Artık bu tip tartışmalar bir eğitimci olarak beni üzüyor." 
     

</TEXT>
</DOC>
