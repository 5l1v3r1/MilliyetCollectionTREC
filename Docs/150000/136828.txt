<DOC>
<DOCNO> 136828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/ekonomi/eko03.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros, 100 milyon dolarlık turizm yatırımı yapacak 
</HEADLINE>
<TEXT>

Geçen yıl Taksim Otelcilik’e müşteri olan ünlü borsa spekülatörü Soros, Türkiye’de otel almak için 100 milyon dolarlık bir fon ayırdı 
     Tanınmış borsa spekülatörü George Soros, Türkiye’de turizme 100 milyon dolarlık yatırım planlıyor. Soros’un, sahibi olduğu Quantum Fonu için Türkiye’de otel aranıyor. Turizm Yayıncısı Ekin Yazım’ın Resort Dergisi için yaptığı araştırmaya göre, geçen yıl eylülde satışa çıkarılan Taksim Otelcilik tesislerine de talip olan Soros, Türkiye’de turizm yatırımı yapmak isteyen tek yabancı değil. 
     
     Hızla değer kazanıyorlar 
     Araştırmaya göre turizmde şirket birleşmeleri 2002 yılından itibaren hız keserken, Türkiye’de hareketlenecek. Bu kapsamda yeni birleşmeler ve yatırımlar gündemde. 100 milyon dolarla en önemli yabancı yatırımcılardan biri George Soros olacak. Yabancı fonlara danışmanlık yapan firmaların yöneticileri, başka yatırım fonlarının da Türkiye’ye girmek istediğini belirttiler. Bu yöneticilerin verdiği bilgiye göre, yabancılar, daha çok varlık asset satın almak istiyorlar. En fazla ilgilendikleri ise otel zincirleri. 
     Türkiye’de turizm yatırımlarına ilginin artmasında, HVS International adlı kuruluşun araştırması da etkili oldu. Bilançolara dayanan bu araştırmaya göre İstanbul’daki 5 yıldızlı otellerin değer artışı yüzde 11 iken, Avrupa’da ortalama yüzde 7.6. Ayrıca, otellerin kazandığı değer sıralamasında İstanbul’daki 5 yıldızlı otellerin 1999 yılında 28’inci sıradayken, 2001’de büyük bir sıçrama yaparak 9’uncu sıraya yerleşmelerinin belirlenmesi de etkili oldu. 
     
Turizmde hangi şirketler birleşti      Robinson’un satın aldığı BKS Turizm, Göynük Enternasyonal, Royal Marmaris Turizm ile Sarıville Turistik Tesisler’i devralmak için genel kuruldan tavsiye karar alındı. Robinson’un Mesa Mesken’e ait Belpark’ı satın almasıyla ilgili işlemler onaylandı. İngiliz tur operatörü First Choice, Tentur’un yurtdışındaki birimlerinden sonra Türkiye’de de Camelena’yı bünyesine katmış oldu. Cornellia Delüx Otel ile sektöre adım atan Diler Turizm de aynı grupta yer alan Yazıcı Demir Çelik Sanayi ile birleştirilerek tek şirket haline dönüştürüldü. 
     
Son iki yılda yabancı şirketlere satılan Türk turizm şirketleri Satılan Türk Alan yabancı şirketi şirket Gulet Avusturya TUI Alm. Magic Life Türkiye TUI Alm. Nazar Almanya First Choice İng. STS Almanya First Choice İng. Marmara Fransa First Choice İng. Sun Quest İngiltere First Choice İng. Turchese İtalya First Choice İng. Taurus Avusturya First Choice İng. Royal Vocasiones İspanya First Choice İng. Bosphorus Belçika First Choice İng. Tantur Türkiye TUI Alm. Camelena Türkiye Barcelo İsp. Mastur Türkiye REWE Alm.      
     



 EKONOMİ 






















</TEXT>
</DOC>
