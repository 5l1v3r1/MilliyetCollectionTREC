<DOC>
<DOCNO> 125496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur25.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez'deki kaza tankerin dümeni kilitlenince meydana gelmiş 
</HEADLINE>
<TEXT>

     Kocaeli'nin Körfez İlçesi'nde meydana gelen tanker kazasının, TÜPRAŞ İzmit Rafinerisi'nden akaryakıt almak için manevra yapan 695 grostonluk Leylit adlı tankerin dümeninin kilitlenmesi sonucunda meydana geldiği bildirildi. 
     Muzaffer İlk'in kaptanlığını yaptığı 695 grostonluk Türk bandıralı boş tanker Leylit, TÜPRAŞ'tan akaryakıt almak için manevra yaptığı sırada dümeninin kilitlenmesi sonucunda, demirli olarak bekleyen boş 499 grostonluk Ali Rıza Bey tankerine çarptı. 
     Sahile 500 metre mesafedeki kazada, her iki tankerin filikalarında maddi hasar meydana geldi. 
     Bu arada, kazayla ilgili İzmit Liman Başkanlığı'nca soruşturma sürdürülüyor. 
     Öte yandan, TÜPRAŞ Basın Halkla İlişkiler Müşavirliği'nden yapılan yazılı açıklamada da, kazada, saç eğrilmesi dışında hasar bulunmadığını, TÜPRAŞ İzmit Rafinerisi'nin üretim ve operasyonlarını kesintiye uğratacak herhangi bir olumsuzluğun bulunmadığını kaydetti. 
     





</TEXT>
</DOC>
