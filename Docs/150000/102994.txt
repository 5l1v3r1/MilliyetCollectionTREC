<DOC>
<DOCNO> 102994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur16.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Işıkara'nın konferasında Vali ile izleyiciler tartıştı 
</HEADLINE>
<TEXT>

     Yalova'da, Marmara Depremi'nin 3. yılı dolayısıyla düzenlenen konferansa izleyici olarak katılan iki kadın, ''kendilerine hakeret ettiğini'' öne sürdükleri Vali Nihat Özgöl hakkında Cumhuriyet Savcılığı'na suç duyurusuda bulundu. 
     Tülin Doğan ve Aycan Aydın, Yalova Cumhuriyet Savcılığı'na verdikleri suç duyurusu dilekçesinde, eski Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara'nın, Yalova Belediye Meclis Salonu'nda verdiği konferansa izleyici olarak katıldıklarını, konferansın ardından da soru yönelttiklerini belirttiler. 
     ''Çınarcık Çukuru'ndaki faydan kaynaklanacak bir depremin sonuçlarını'' öğrenmek için yönelttikleri soruya Prof. Dr. Işıkara'nın da, ''Korkmayın orası kırıldı'' diye yanıt verdiğinin kaydedildiği şikayet dilekçesinde, şöyle denildi 
     ''Prof. Dr. Işıkara'nın soruya yanıt vermesine karşın, Vali Nihat Özgöl, bize dönerek Çınarcık Çukuru'nun nerede olduğunu bilmeden soru sormayın. Yalova üzerinde oyun oynayanlardan bıktık. Bu sorularla spekülasyon yapıyorsunuz diye tepki gösterdi. Biz de kendisine soruyu Prof. Dr. Işıkara'ya yönelttiğimizi hatırlatarak Bizim muhatabımız siz değilsiniz. Siz neden karışıyorsunuz dedik. Bu sözümüze sinirlenen Vali Özgöl, topluluğun içinde bize dönerek Terbiyesiz kadınlar. Dışarıda görüşelim dedi.'' Tülin Doğan ve Aycan Aydın, şikayet dilekçelerinde ''kendilerini, toplum içinde hakaret ederek küçük düşürdüğünü'' iddia ettikleri Vali Özgöl hakkında dava açılmasını talep ettiler. 
     





</TEXT>
</DOC>
