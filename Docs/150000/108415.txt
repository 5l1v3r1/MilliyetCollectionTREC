<DOC>
<DOCNO> 108415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/spor/spo07.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın 7. harikası 
</HEADLINE>
<TEXT>

A Milli Takımımız, FIFA Dünya Klasmanı’nda dört basamak atlayıp, 721 puanla yedinciliğe yükseldi. Ay-Yıldızlı ekibimiz, Avrupa’da ise dördüncü sıraya yerleşti 
     Zirveye tırmanıyoruz 
     2002 Dünya Kupası’nda, üçüncü olarak büyük bir başarıya imza atan A Milli Takımımız, Dünya ve Avrupa klasmanında basamak atladı. FIFA Klasmanı’nda Ay - Yıldızlı takımımız 721 puanla 7. sıraya çıkarken, dört sıra yükselmeyi başardı. Klasmanda, Brezilya 858 puanla ilk sırada yer aldı. Fransa ve İspanya 774 puanla 2. sırayı paylaşırken, bu ülkeleri 770 puanla Almanya izledi. 
     
     Avrupa’da da çıkışta 
     MİLLİ Takımımız’ın son bir yıl içinde sergilediği büyük çıkış, Avrupa klasmanındaki yerini de etkiledi. Ay - Yıldızlı Takımımız, Dünya üçüncülüğü sayesinde tarihinde ilk kez 4. sırada yer bulmayı başardı. Dünya Kupası Finalleri’nde büyük hayal kırıklığı yaratıp, ilk turda elenen Fransa zirveyi İspanya ile paylaştı. Avrupa klasmanında bu iki takımı Almanya takip izliyor. 
     
     Rakiplerin durumu 
     AVRUPA Şampiyonası Eleme Grubu’ndaki rakiplerimizden İngiltere, Dünya Klasmanı’nda iki sıra gerileyerek 9.’luğa indi. Ada temsilcisi, Avrupa’da ise, bizim bir alt sıramızda 5.’likte yer buldu. Diğer rakiplerimizden Slovakya 45. sıradaki yerini korurken, Avrupa’da 22. basamağa yükseldi. Makedonya, dünyada 90, Avrupa’da 38, Liechtenstein ise dünyada 147, Avrupa’da 50. sırada yer aldı. 
     
     Hakemlerimize UEFA’dan görev 
     UEFA Hakem Komitesi, 2004 Avrupa Şampiyonası Elemeleri’nde, FIFA kokartlı hakemlerimizden Metin Tokat ile Muhittin Boşat’a Genç Milli, Orhan Erdemir’e ise A Milli maçta görev erdi. Erdemir’in 12 Ekim Cumartesi günü Arnavutluk ile İsviçre arasında oynanacak olan A Milli maçı yöneteceği açıklandı. Metin Tokat’ın Fransa - Slovenya Genç Milli , Muhittin Boşat’ın ise Polonya - Litvanya Genç Milli karşılaşmalarında düdük çalacağı bildirildi. 
     



 SPOR 




























</TEXT>
</DOC>
