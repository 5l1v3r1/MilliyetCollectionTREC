<DOC>
<DOCNO> 121226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/ekonomi/eko05.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon 550 binden döndü 
</HEADLINE>
<TEXT>

Gün içinde 1 milyon 550 bin liraya kadar inen dolar, S P’nin açıklamasıyla yükselişe geçerek 1 milyon 560 bin liraya çıktı 
     EKONOMİ SERVİSİ 

     AKP’nin tek başına iktidara gelmesi ve mali miladın kaldırılacak olması dolardan kaçışı hızlandırıyor. Dolar, dün bankalararası piyasada 1 milyon 550 bin liraya kadar gerileyerek son beş ayın en düşük değerine indi. Ancak öğleden sonra uluslararası kredi derecelendirme kuruluşu Standard and Poor’s’un S P , Danıştay’ın Pamukbank kararının, bankacılık reformunun tamamlanması konusunda şüpheler uyandırdığı yönündeki açıklamasıyla yükselişe geçti. Dolar 1 milyon 560 bin lira ile önceki günün altında kapattı. 
     
     Düşüş ihracatı zorlar 
     Doların düşüşü ihracatçıları endişelendirdi. Türkiye İhracatçılar Meclisi TİM Başkanı Oğuz Satıcı, uzun süreli düşük kurun, maliyet girdileri yüksek olan üretici ihracatçıları zora soktuğunu söyledi. MÜSİAD Başkanı Ali Bayramoğlu da, TL’deki değerlenmenin olumsuz etkilerine dikkat çekerek hükümeti önlem almaya çağırdı. 
     



 EKONOMİ 


















</TEXT>
</DOC>
