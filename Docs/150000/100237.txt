<DOC>
<DOCNO> 100237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/spor/spo02.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat’a vize cıktı 
</HEADLINE>
<TEXT>

Real Sociedad Başkanı Aspi, Beşiktaş’ın, "Nihat, Fenerbahçe’ye gidemez" açıklamasına tepki gösterdi, "Kulüpler anlaştıktan sonra sorun yok" dedi 
     MEHMET ÇİFTÇİ 

     Masaya oturuyorlar 
     İSPANYA’NIN Real Sociedad takımında forma giyen ve bu sezon da ilk onbirde yer alması zor olan Nihat Kahveci’nin Fenerbahçe’ye transferinde önemli bir yol katedildi. Fenerbahçeli yöneticilerin bugün İspanya’da Sociedad kulübüyle masaya oturacağı ve yıldız oyuncuyu Sarı - Lacivertli renklere bağlamaya çalışacakları belirtildi. Real Sociedad Başkanı Jose Luis Aspi de Nihat’ın transferi için Fenerbahçe’ye yeşil ışık yaktı. 
     
     Yasin de devrede 
     BEŞİKTAŞ’IN, "Nihat Fenerbahçe’ye gidemez" açıklamasına tepki gösteren Aspi, "Fenerbahçe yeter ki Nihat’ı renklerine bağlamak için bizimle anlaşsın. Gerisi bizim sorunumuz. Eğer anlaşmada bazı maddeler Nihat’ın Fenerbahçe’ye transferini engelliyorsa, bunun hukuki zeminde çözümünü arar ve buluruz" dedi. Bu arada Nihat, Cemil Turan’ın yeğeni olan eski takım arkadaşı Yasin’i de arayarak transferi için devreye girmesini istedi. 
     
     Alternatif Stevic 
     TEKNİK Direktör Lorant 8 Ağustos tarihine kadar ya Nihat’ı ya da Yugoslav orta saha oyuncusu Stevic’i alacaklarını söyledi. Alman hoca şuana kadar gereksiz para harcamamak için transfer yapmadığı belirterek, "Hazırlık maçlarını oynadık. Takımdaki eksikleri gördük. Buna göre rotamızı belirledik. Öncelikle Nihat’ı düşünüyoruz. Stevic’i de alternatif olarak değerlendiriyoruz. Ama şansımız yardım eder, parasal konularda anlaşırsak ikisini de alabiliriz" dedi. 
     
Rüştü yine özel bakımdaMilli kaleci kasığındaki ağrılar artınca takımdan ayrı çalışmaya başlatıldı 
     LİGİN ilk maçına kısa bir zaman kala sağ kasığında zorlanmadan dolayı oluşan ağrılar artan Rüştü’ye özel program uygulanmaya başlandı. Trabzon maçında bir terslik olmasın diye fizyoterapist nezaretinde takımdan ayrı olarak çalışan Rüştü’nün sorunlarının geçen seneden kalma olduğu belirtildi. Oğuz Çetin’in yönettiği idmanda ayağında ağrı olan Washington da çalışmayı yarıda bıraktı. 
     SAKATLIKLARI süren Tuncay, İsmail Güldüren ve Ali Akdeniz önce salonda çalıştı, daha sonra ise düz koşu yaptı. Simao’nun tedavisi ise sürüyor. Oğuz Çetin havanın çok sıcak olması nedeniyle antrenman temposunu düşük tutarken, daha çok pasa dayalı bir çalışma yaptırdı. Son günlerde yayınlanan transfer haberlerinin bazı futbolcuları çok rahatsız ettiği öğrenildi. 
     



 SPOR 






















</TEXT>
</DOC>
