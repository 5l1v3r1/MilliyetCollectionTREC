<DOC>
<DOCNO> 147874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Havaalanı'nda 7 bin ABD askeri... 
</HEADLINE>
<TEXT>

     Amerikan ordusundan 7 bin askerin Saddam Havaalanı'nda olduğu bildirildi. 
     Amerikan Merkez Komutanlığı'nın Katar'daki karargahından açıklama yapan askeri yetkililer, Irak'ın başkent Bağdat'a 20 kilometre mesafedeki Uluslararası Saddam Havaalanı'nda 7 bin Amerikan askerinin bulunduğunu öne sürdüler. 
     Bağdat yakınındaki Uluslararası Saddam Havaalanı'nda bulunan Amerikan askerlerinin bir askeri tesis kurmaya başladıkları bildirildi. 
     Amerikan Merkez Komutanlığı'nın Katar'daki karargahında açıklama yapan Albay John Peabody, Uluslararası Saddam Havaalanı'nda 7 bin Amerikan askeri konuşlandırdıklarını ve askerlerin burada hızla bir askeri tesis kurmaya başladıklarını söyledi. 
     3. Piyade Tümeni İstihkam Tugayı Komutanı Peabody, Irak'ın başkenti Bağdat'a 20 kilometre mesafedeki havaalanına asker yığdıklarını ve askerlerin Bağdat'a operasyonlardan önce istihkam çalışmaları yapacağını ifade etti. 
     Amerikalı yetkililer, daha önce yaptıkları açıklamada, ele geçirdiklerini iddia ettikleri Saddam Havaalanı'na muharip istihkam birliği göndereceklerini, bu birliğin enkaz temizleme, tamir ve uçak pistini hazırlama çalışmaları yapacağını bildirmişlerdi. 
     





</TEXT>
</DOC>
