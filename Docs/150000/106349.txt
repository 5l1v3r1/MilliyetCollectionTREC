<DOC>
<DOCNO> 106349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/spor/spo03.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DEFTERDE YOK Kİ 
</HEADLINE>
<TEXT>

Galatasaray’da 150 milyarlık prim tırpanının perde arkasından unutkanlık çıktı. Mehmet Cansun, futbolculara verdiği sözü deftere işletmeyince, Başkan Özhan Canaydın ödemeye yanaşmadı 
     ERHAN TELLİ 

     Sözlerde kaldı 
     GALATASARAY’DA yaşanan şampiyonluk primi tartışması, ilginç gelişmeleri de su yüzüne çıkardı. Mehmet Cansun yönetiminin, futbolculara "Artık maç başına prim yok. Şampiyon olun, 150’şer bin dolar alın" sözü lafta kaldı. Eski Başkan, bu vaadini karar defterine yazdırmayı unuttu. Özhan Canaydın ise oyunculara, "İstediğiniz rakam karar defterinde yok. Primi ben belirleyeceğim" dedi ve 100’er milyarda karar kıldı. 
     
     Terim ikna etti 
     OLAYA bozulan Sarı-Kırmızılılar çareyi Fatih Terim’e gitmekte buldu. Terim, oyuncularını ikna etmeyi başardı ve "Ben sizlerin hakkını yedirmem. Ama bu para makuldur" deyince ortam yumuşadı. Eski yöneticiler, "Zaten karar defterine yazılsaydı bile bu para verilmezdi. Çünkü futbolculara birçok kez maç başına prim verildi. Hatta Beşiktaş maçı sonrası toplam 100 bin dolar ödendi. Onları unutmasınlar" yorumunu yaptılar. 
     
     Luce unutulmadı 
     FUTBOLCULARIN primi deftere işlenmezken, Lucescu’nun 250 bin dolarlık alacağının yer aldı öğrenildi. Özhan Canaydın’ın Rumen hocaya ödeme yaptığı belirtildi. Galatasaray Başkanı’nın futbolculara verilen 100’er milyarlık primi geçmiş yıllardaki rakamları baz alarak belirlediği vurgulandı. Primler ayrıca performansa göre de dağıtıldı. Sadece tüm maçlarda oynayanlar 100 milyar prim aldı. 
     
Samba daha hiç çalmadı’      Erol Demirkol 

     Galatasaray’ın Brezilyalı yıldızları Felipe, Batista, Pinto ve Christian, birlikte oynamaya yavaş yavaş ısınmaya başladıklarını açıkladılar. Dünkü antrenmana gelen Pinto’nun menajeri Eventon ile şakalaşıp, poz veren Brezilyalılar, "Uyum sorunumuzu aşmaya başladık. Bizi bugüne kadar oynanan maçlarla değerlendirmeyin. Daha Samba hiç çalmadı. Yakında kendimizi göstereceğiz" dediler. 
     
PAF takım sağolsun      Teknik Direktör Fatih Terim, A Milli Takım’ın Slovakya ile oynadığı maç nedeniyle lige verilen arayı en iyi şekilde değerlendirmek için haftayı üç hazırlık maçıyla tamamladı. Terim, PAF takımı ile yapılan bu üç karşılaşmada hem takımın yeni yabancıları Christian ve Sergio’nun adaptasyon sorununu ortadan kaldırmayı planladı, hem de alternatif isimlerin form düzeyini yakından inceledi. Sarı - Kırmızılı takım dünkü maçı da Baliç 2 , Christian 2 , Pinto 2 , Suat ve Felipe’nin golleriyle 8 - 0 kazandı. 
     
Derbi erteleniyor      FENERBAHÇE ile Galatasaray arasında, ligin 6. haftasında oynanacak olan derbi maçı, iki kulübün gün konusundaki fikir ayrılığı nedeniyle erteleniyor. Avrupa Kupası maçları nedeniyle Fenerbahçe derbiyi pazar, Galatasaray ise cumartesi günü oynamayı talep etmişti. İki kulübün ortak bir noktada uzlaşamaması nedeniyle, Futbol Federasyonu’nun maçı erteleme fikrine sıcak baktığı öğrenildi. Kararın hafta içinde açıklanacağı bildirildi. 
     



 SPOR 





























</TEXT>
</DOC>
