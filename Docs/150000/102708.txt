<DOC>
<DOCNO> 102708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/soneko06.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Doları cinsinden iskontolu tahvil satışları başladı 
</HEADLINE>
<TEXT>

     Hazine Müsteşarlığı, ABD Doları cinsinden, ''halka arz yolu'' ile bir yıl vadeli 364 gün , iskontolu devlet tahvillerini bugün satışa sundu. 
     İki gün satışta kalacak olan tahvillerin yıllık faiz oranı yüzde 9 olarak belirlendi. 1000 ABD Doları ve katları şeklinde satılacak olan tahvillerin satış fiyatı bugün için 917,43 dolar ve yarın için ise 917,64 dolar olacak. 
     Tahvillerden satın almak isteyen yatırımcılar, alacakları miktar kadar dolar karşılığını, bugün için 1 milyon 639 bin 45 lira, yarın için de, bugün Hazine Müsteşarlığı'nca ilan edilecek kur üzerinden Türk Lirası olarak yatıracaklar. 
     Tahvillerden yeterli miktarda satış yapılmaması durumunda, bir önceki gün Hazine Müsteşarlığı tarafından ilan edilmek üzere sonraki günde satılabilecek. 
     Tahvillere ilişkin tüm ödemeler anapara, faiz TL olarak yapılacak. Ödemeye esas teşkil edecek döviz kuru ödeme tarihinden bir iş günü önceki tarihte sabitlenecek. 
     Hazine Müsteşarlığı tarafından yapılan halka arzda satışa aracılık yapacak bankalar ve aracı kurumlar şöyle 
     ''T.C. Merkez Bankası, Akbank, Alternatifbank, Anadolubank, Citibank, Denizbank, Finansbank, HSCB Bank, Koçbank, MNG Bank, Nurol Yatırım Bankası, Oyakbank, Şekerbank, Ziraat Bankası, Dış Ticaret Bankası, Ekonomi Bankası, Garanti Bankası, Halkbank, İş Bankası, T. Sınai Kalkınma Bankası, Vakıflar Bankası, Tekfenbank, Tekstilbank, Turkısh Bank, Yapı Kredi Bankası, Ak Yatırım Menkul Değerler, Alfa Menkul Değerler, Ata Yatırım Menkul Kıymetler, Eczacıbaşı Menkul Değerler, Finans Yatırım Menkul Değerler, Halk Yatırım Menkul Değerler, Yapı Kredi Yatırım Menkul Değerler, Yatırım Finansman Menkul Değerler.'' 
     





</TEXT>
</DOC>
