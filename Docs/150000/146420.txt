<DOC>
<DOCNO> 146420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/astro/index.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Riskten uzak durun 
</HEADLINE>
<TEXT>

     Hafta ağır aksak ilerleyen enerjilerle açılıyor. Ay'ın 22.04'e kadar boşlukta olması yeni risklere girmememizi söylemekte. Her konuda önlemci olmaya bakın. Koç'lar sabırlı olmalı ve aceleci davranmamalılar. Elde olmayan nedenlerin devreye girmesi bekleme ve sıkıntı getirebilir. Akşam daha rahat. Boğa'lar kendilerini yeteri kadar motive edemeyebilirler. Sosyal konular, grup çalışmaları bazı sorumluluk ve fedakarlıkları da beraberinde getirmekte. İkizler için yüksek gerginlik söz konusu. İş hayatında gerçekçi davranmaları ve planlarında esnek olmaları gerekecek. Amaçlarını da gözden geçirmeliler. Yengeç'ler haftaya dağınık enerjilerle giriyorlar ama bu hafta atacakları adımlar son derece hızlı olacak. Gün içinde yabancılar, yolculuklar gündeme gelebilir. Aslan'lar ortaklaşa konular öne çıkabilir. Bağlayıcı sorumluluklar yakın beraberlikleri de etkileyecek. Duygusal alanda iyimserlik gerekecek. Başak'lar dışsal nedenler ya da ilişkilerden, ortaklıklardan kaynaklanan beklentiler içinde olabilir. Hemen sonuç beklememeliler. Sağlığa da özen gösterilmeli. 
     Terazi'ler günlük işlerini daha iyi ayarlamalı ve esnek olmalılar. Sabır göstermek gereken koşullar ortaya çıkabilir. Akşam da ilişkilere özen gösterilmeli. Akrep'ler haftaya başlarken yeni riskler almamalılar. Hatalı kararlar maddi kayıplara yol açabilir. Duygusal alanda da abartılı olabilirler. Yay'lar çok huzurlu değiller. En azından akşama kadar beklemek ve daha önlemci davranmak gerekecek. Evle ilgili konular da gündemde. Oğlak'lar kısa yolculuklar, hareket ve eğitim konusunda daha temkinli olmalılar. Alacakları haberler kararsızlık yaratabilir. Kova'nın ise parasal alanda gerçekçi olması lazım. Sınırlayıcı koşullar devam ederken harcamalar özenle yapılmalı. Bu arada aradıkları desteği de hemen bulamayabilirler. Balık'lar hareket içinde olmakla birlikte dayanıklılık gösteremeyebilirler. Daha iyimser olmalı ve duygusal konularda tarafsız kalmaya bakmalılar. 
     


            Faks 287 74 37 
      




</TEXT>
</DOC>
