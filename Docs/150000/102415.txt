<DOC>
<DOCNO> 102415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sonspo08.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Terim "bereketi" 
</HEADLINE>
<TEXT>

     Birinci Süper Futbol Ligi'nde geçen sezonun şampiyonu Galatasaray, bu sezona geçen yıla oranla çok daha iyi başladı. 
     Teknik direktör Mircea Lucescu ile yollarını ayırdıktan sonra Fatih Terim'i takımın başına yeniden getiren Galatasaray, ilk haftalardaki performansıyla taraftarlarını mennun ediyor. 
     Lucescu'nun başında olduğu Galatasaray, geçen sezona 1-1'lik Gaziantepspor beraberliğiyle başlarken, Terim'li ''Cim Bom'', yeni sezona Samsunspor karşısında alınan 4-1'lik galibiyetle start verdi. 
     Ligin 2. haftasında gol sağanağını sürdüren Galatasaray, 2 haftada rakip filelere toplam 7 gol atmayı başardı. 
     Geçen sezonun 2. haftasında Denizlispor'u 1-0 yenen Galatasaray, 2 haftada toplam 2 gol bulabilmişti. 
     
     ÜMİT KARAN'IN DEPLASMAN FOBİSİ SÜRÜYOR 
     Galatasaray'ın golcü futbolcusu Ümit Karan'ın deplasman fobisi Denizli'de de sürdü. 
     Geçen sezon ligde yapılan 17 deplasman maçında ''sıfır'' çeken Ümit Karan, bu sezon lige Samsunspor karşısında attığı 2 golle başlamasına karşın, Denizlispor deplasmanında yine fileleri havalandıramadı. 
     





</TEXT>
</DOC>
