<DOC>
<DOCNO> 146515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun12.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak televizyonunun yayını kesildi 
</HEADLINE>
<TEXT>

     Irak Televizyonu'nun bu sabah yayın yapmadığı bildirildi. 
     Bağdat'taki AFP muhabiri, kentte dün gece özellikle Enformasyon Bakanlığı'nın bombalanmasının ardından Irak Televizyonu'nun bu sabah yayına başlamadığını kaydetti. 
     Muhabir, yayın yapılmamasının, Enformasyon Bakanlığı'nın ya da diğer altyapı tesislerinin bombalanmasından kaynaklanıp kaynaklanmadığının bilinmediğini belirtti. 
     Amerikan-İngiliz ittifakı, Enformasyon Bakanlığı'nı dün gece savaşın başlamasından bu yana ikinci kez bombalamıştı. 
     Bakanlık binasında görev yapan yabancı medya mensupları, Cumartesi günü bakanlık binasının ilk kez bombalanması üzerine büyük otellerden birine taşınmışlardı. 
     Bu arada, Amerikan Merkez Momutanlığı, başkent Bağdat'a gece boyunca düzenlenen hava akınlarında B-1, B-2 ve B-52 uçaklarının kullanıldığını bildirdi. 
     Komutanlık, bombardımanda Tomahawk seyir füzesinin de kullanıldığını belirtti. 
     





</TEXT>
</DOC>
