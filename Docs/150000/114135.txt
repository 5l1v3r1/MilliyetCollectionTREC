<DOC>
<DOCNO> 114135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/siyaset/siy04.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e iki parlak danışman adayı... 
</HEADLINE>
<TEXT>

Cumhurbaşkanı Sezer’in özel kalem müdürü Tacan İldem’in yerine iki süper diplomat adayından biri atanacak 
     Ankara'da bunlar konuşuluyor 
Serpil Çevikcan 

     Dışişleri Bakanlığı kulisleri Cumhurbaşkanı Ahmet Necdet Sezer’in Özel Kalem Müdürü ve Dış Politika Başdanışmanı Tacan İldem’in yerine atanacak ismin kim olacağına ilişkin tahminlerle çalkalanıyor. İldem’in Lahey’e büyükelçi atanması kesinleşince Çankaya Köşkü ile Dışişleri Bakanlığı arasında yeni isim arayışı başladı. 
     En prestijli görevlerden biri olan Cumhurbaşkanlığı Dış Politika Başdanışmanlığı için bakanlığın üç yabancı dil bilen, ikisi de St. Joseph mezunu iki süper diplomatı aday. Bu iki isimden biri Kaya Türkmen. Paris Büyükelçiliği Müsteşarlığı’nın ardından Ankara’ya gelen Türkmen, İstihbarat Genel Müdür Yardımcılığı terör daire başkanlığı görevine atandı. Dışişleri Bakanı İsmail Cem’in koltuğuna oturan yeni bakan Şükrü Sina Gürel’in Cem’in danışmanını istememesi üzerine bu görev için önerilen iki isim arasında yer aldı. Türkmen’in rakibi ise daha önce New York’taki BM Temsilciliği’nde görev yapan Balkan Dairesi Başkanı Tunç Üğdül. Parlak bir kariyere sahip olan Üğdül’ün Köşk yolunda Türkmen’in önüne geçip geçemeyeceği merak ediliyor. 
     
Sami Selçuk’un koltuk kavgası      Uçakta en ön sırada oturmasına izin verilmeyen Selçuk görevlilerle tartıştı 
     ANAP milletvekili adayı ve Yargıtay eski Başkanı Sami Selçuk, partisinin Antalya mitingine katılmak için Esenboğa’dan uçağa bindi. En öndeki koltuğa oturmak isteyen Selçuk ön kapıdan oraya doğru yöneldi. Ancak kabin görevlileri kendisine üçüncü sırada yer gösterdi. 
     
     En arkada oturdu 
     Buna tepki gösteren Selçuk nedenini sordu. Görevliler, eski yüksek yargı mensuplarına protokol gereği üçüncü sıranın ayrıldığını söyledi. Selçuk, tüm dünyada yargı, yasama ve yürütme başkanlarının eşit konumda olduğunu anlatmaya çalıştı, ardından da, "Bir eski milletvekili gelse bile ilk sırayı veriyorsunuz, yasama ve yürütmeyi yargının önüne koyuyorsunuz. Ayıp" diyerek uçağın en arka koltuğuna gitti ve yolculuğunu orada yapmayı tercih etti. 
     
Teoman’ın siyasi tercihi ciddi değil      DSP’liler partilerinin kamuoyuna yansıttığı yüzden rahatsız oldular ki seçim arefesinin de etkisiyle daha çoşkulu etkinliklere imza atmaya başladılar. Bunlardan biri de partinin "Bilim Şenliği" adıyla Ankara’da düzenlediği şölendi. Şölende DSP’li yöneticilerle gençleri harekete geçirme görevini de genç kızların gözdelerinden pop sanatçısı Teoman üstlenmişti. 
     Geçtiğimiz günlerde CNN Türk’te bir söyleşiye katılan Başbakan Ecevit, sohbetin kapalı bölümünde "Teoman YTP’li olduğunu açıklamış" hatırlatmasını kendine özgü bir yanıtla karşıladı. Ecevit, ünlü popçunun siyasi tercihini "sağlam" bulmamış olacak ki, "Bunu ciddi bir durum olarak görmüyorum" yanıtını verdi. 
     



 SİYASET 















</TEXT>
</DOC>
