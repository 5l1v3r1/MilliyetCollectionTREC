<DOC>
<DOCNO> 115573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yazar/akyol.html </URL>
<DATE> 2002/10/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Selim İleri’yi okumak... 
</HEADLINE>
<TEXT>

     SELİM İleri’nin hayat hikayesi... Handan Şenköken sormuş, o anlatmış. Bir edebiyatçının yetişme tarzı, duyarlıkları, arayışları, başta Attila İlhan kendisine yol açanlar... Siyasi hadiseler, darbeler ve solculuklar... Roman, şiir ve sinemamız... 
     Selim İleri’nin Doğan Kitapçılık’tan çıkan "Anılar Issız ve Yağmurlu" adlı eseri, son elli yılımızın romanı gibi... 
     İste size Selim İleri’nin nefis üslubu ve merhamet duygusu 
     "Üstelik merhamet yalnızca insanda yok. Çocuktum... Bir sabah Bahariye Caddesi’nde iki kedi görmüştüm. Yavru değillerdi ama birlikte yan yana yürüyorlardı. Oysa kediler yalnız yaşar. Sonra bir evin kapısı açıldı. Eski Kadıköyü evlerinden, kapısına yedi sekiz basamaklı merdivenle çıkılan. Bir kadın kedilere yemek verdi. Biri yiyor, öteki kedi yiyen kedinin önüne yiyeceği iletiyor. Anlaşılır şey değil. Ama sonra fark ediyorsunuz Yiyen kedi kör 
     Daha o zaman anlamıştım, hissetmiştim. Yaşamın nasıl şefkate ve merhamete muhtaç olduğunu " Sf. 156 
     
     NASIL etkilendim, duygulandım içimde nasıl şefkat ve merhamet selleri coştu anlatamam Selim İleri şöyle deseydi, aynı edebi güzelliği ve duygu derinliğini alabilir miydik 
     "Daha o zaman anlamıştım, duyumsamıştım. Yaşamın nasıl sevecenlik ve acımaya gereksinmeli olduğunu " 
     Selim İleri’nin üslubuna hayranımdır ama bazen öyle arı dil’ kullanıyor ki, akıp giderken duraklıyorum 
     "Birden onu nasıl özlediğimi ayırt ettim" Sf. 273 
     Fark ettim’ daha güzel olmaz mıydı 
     Neden "ticari" değil de "tecimsel" diyelim Belki de benim takıldığım böyle bazı münferit’ dil sorunları dışında, muhteşem bir üslup... 
     Hele benim da hayran olduğum, hatta Türkçemi herkesten çok ona borçlu olduğum Refik Halit Karay’ı Selim İleri’nin de "Türkçenin büyük ustası" olarak benimsemesi bende İleri ile bir tür akraba çıkma sevinci yarattı. 
     Bugünkü nesiller Refik Halit’i orijinal dilinde ne kadar akıcı bir şekilde okuyup tadına varabilir .. 
     
     SELİM İleri kültürlü bir aileden geliyor. Hele bir "Ferit Amca" var ki, genç Selim’e solcu Yeni Ufuklar dergisini, Nazım Hikmet’i tanıtmış. 
     Artık "liseli komünistötir sağcı diye "Hisar" dergisini bile okumaz. 
     Hiç sakıncası yok sol kapıdan olsun, düşünce ve edebiyat dünyasına girmiştir artık. Samipaşazade Sezai’lerle, Halide Edip’lerle Abdülhak Şinasi’lerle, Ahmet Haşim, Yahya Kemal ve Necip Fazıl’larla tanışacaktır. Merhamet duygularımızın romancısı Kemalettin Tuğcu’yu küçümseyen "sofu solcular"ı eleştirecek, daha geniş ufuklara açılacaktır. Sf. 43 vd. 
     Onun için, şiddete bulaşmayan gençleri hoş görmek sağcı, solcu, türbanlı diye ezmemek lazımdır diye düşünürüm hep. 
     Selim İleri, 17. yüzyıldaki "Naima Tarihi"ni "kanlı" olmakla suçlayanlara, 20. yüzyılın faşizmlerini, bolşevizmlerini hatırlatır. Selim İleri tarihle modernitenin "büyük sentez"ini savunur. Sf. 131 vd. 
     Selim İleri edebiyatı ve düşünceyi sansasyona feda etmez. O, edebiyat ve düşünce dünyamız için bir kazançtır, bir kalitedir. 
     
     







Selim İleri’yi okumak... 


Ev 


Kurtarmanın böylesi 


AB, ABD, ve Türkiye’nin seçimi... 


IMF’ye tam bağımlılık yemini 


Siyasi tarihimizin 2. İshal Vak’ası... 


AKP, Gül, başbakanlık 


Ankara Çekil aradan 


Zenginlere giden sermaye de kurudu 


Dolar enflasyonun gerisinde 


</TEXT>
</DOC>
