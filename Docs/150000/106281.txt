<DOC>
<DOCNO> 106281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sonspo07.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya, Dünya Şampiyonası'nda Avrupa'yı temsil edecek... 
</HEADLINE>
<TEXT>

     Süreyya Ayhan koşuyor, pistlerde adeta uçuyor, Türkiye gurur duyuyor. Süreyya dün gece de Türk bayrağını Berlin'de dalgandırdı. Ve Madrid'de yapılacak Dünya Şampiyonası'nda Avrupa'yı temsil etme hakkını kazandı. 
     Atletizmde "Golden League" yarışmalarının 7. ve son ayağı Berlin ISTAF yarışmalarında bayanlar 1500 metre yarışında birinci olan Süreyya Ayhan, "Azim ve güvenle bugünlere ulaştım" dedi. 
     Dün doğum gününü kutlayan Avrupa Şampiyonu milli atlet Süreyya Ayhan, "Bu, sadece benim için değil, tüm Türkiye için çok güzel bir doğum günü hediyesi oldu" diye konuştu. 
     20-21 Eylül'de Madrid'de yapılacak dünya şampiyonasında Avrupa'yı temsil edeceğini ifade eden Ayhan, manevi anlamda tüm dünyada yaşayan Türkler'den büyük destek gördüğünü söyledi. Ayhan, "Amacımız Türk atletizmini geliştirmek ve dünyaya duyurmaktı. Bunu başardık. Gelecekte de dünyada daha fazla tanınacağız. Gittiğimiz her yerde yoğun bir ilgiyle karşılaşıyoruz" dedi. 
     Ayhan'ın antrenörü Yücel Kop da "Türk milletine böyle bir sevinci yaşattığımız için çok mutluyum. Ayhan formunun zirvesinde, hedefimiz dünya kupası" diye konuştu. 
     





</TEXT>
</DOC>
