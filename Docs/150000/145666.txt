<DOC>
<DOCNO> 145666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun03.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times'te Fransız ürünlerini boykot ilanı 
</HEADLINE>
<TEXT>

     New York Times gazetesi, Amerikalıları, Irak savaşında izlediği tutum nedeniyle Fransız ürünlerini boykot etmeye çağıran bir ilan yayınladı. 
     Gazetede yayınlanan ve muhafazakar internet sitesi News.Max.com tarafından finanse edilen ilanda, aralarında Fransız Havayolları, Michelin, Bic, Givenchy, Lancome, Le Creuset, Club Med, Peugeot ile Elle ve Yoplait dergilerinin de bulunduğu bir dizi ürün ve kurumun boykot edilmesi çağrısı yapıldı. 
     Fransa Cumhurbaşkanı Jacques Chirac'ın bir fotoğrafının yanında ''Fransa'yı boykot edin'' başlıklı ilanda, ''Fransa'nın Irak'ı desteklemek için nasıl yılmadan çalıştığını unutmayacağız'' ifadesi kullanıldı. 
     NewsMax.com, iki hafta kadar önce de Washington Times'ta benzer bir ilan yayınlatmış ve ayrıca Fransız ürünlerini boykot çağrısı yapmak için 10 bin mektup göndermişti. 
     




</TEXT>
</DOC>
