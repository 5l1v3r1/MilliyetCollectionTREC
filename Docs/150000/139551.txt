<DOC>
<DOCNO> 139551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/ekonomi/eko00.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Duraksama riskini yaşıyoruz 
</HEADLINE>
<TEXT>

Olası savaşın piyasaları yavaşlatabileceğini belirten TEB Yönetim Kurulu Başkanı Canevi, "Bu da bankaların duraksamasına neden olabilir" dedi 
     Türk Ekonomi Bankası TEB Yönetim Kurulu Başkanı Yavuz Canevi, bankacılık sektöründe, savaş nedeniyle bir likidite sorunu yaşanacağını sanmadığını söyledi. Canevi, bu tür bir olay daha önce de yaşandığı için Merkez Bankası başta olmak üzere sektörün, savaş ortamına hazır durumda bulunduğunu söyledi. 
     Canevi, bu tür ortamların en önemli sıkıntısının likidite olduğunu belirterek, "Böyle bir konuda zaten hükümetin yetkili ağızlarından da Merkez Bankası’nın herhangi bir likidite sıkıntısına izin vermeyeceği konusunda bir güvence verildiği için bir sorun olacağı düşünülmüyor. Herkes de gerekli tedbiri aldı. Umarız kısa süreli bir piyasa psikolojisi yaşarız ve çabuk atlatırız" diye konuştu. 
     
     Riski yönetebiliriz’ 
     Sektörün, risk yönetimi konusunda birikim sahibi olduğunu dile getiren Canevi, olası savaşın etkisi konusunda da şunları söyledi 
     "Özellikle bankacılığı tehdit eden bir durum yok. Savaşın en büyük zararı, piyasaların durgunluğuna sebep olması. Yani piyasalarda talep azalır, üretim yavaşlar, stoklama artabilir. Bütün bunlar, bu tür operasyonların finansmanını sağlayan bankacılık sektöründe bir duraksamaya neden olur." 
     
TEB’den 18.5 trilyon net k r      TEB, 2002 yıl sonu bilançosunda 18.5 trilyon lira net k r açıkladı. Bankanın brüt k rı 40 trilyon, sermaye yeterliliği rasyosu ise yüzde 15.40 oldu. Bankanın 2002 bilançosunun aktiflerinin yüzde 55’inin likit kalemlerden oluştuğu bildirildi. 
     2002’de TEB’in mevduat hacmi 2001’e göre yüzde 22, aktifleri yüzde 13, kredi portföyü yüzde 35 büyüdü. Özkaynakları ise 256 trilyona ulaştı. 
     



 EKONOMİ 





















</TEXT>
</DOC>
