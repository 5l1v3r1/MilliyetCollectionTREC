<DOC>
<DOCNO> 143493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur30.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapusuz "Tezkere rahatlıkla TBMM'den geçer" 
</HEADLINE>
<TEXT>

     AK Parti Grup Başkanvekili Salih Kapusuz, TBMM'deki tezkere oylamasında Türkiye'nin şartları ve menfaatleri neyi gerektiriyorsa, milletvekillerinin o doğrultuda hareket edeceğini belirterek, "Eğer hükümetimiz böyle bir tezkereyi getirirse rahatlıkla TBMM'den geçer" dedi. 
     Kapusuz, AK Parti MYK toplantısının ardından gazetecilerin, tezkere konusunun ele alınıp alınmadığına ilişkin sorularını, "Tezkere meselesi, hükümetin meselesi, biliyorsunuz. Hükümet, programın okunmasının ardından olağanüstü toplanacak, tezkere konusu orada görüşülecek. Onların bize tezkereyi göndermesi ve sürecin ona göre programlanması lazım. Şu anda ne zaman nasıl geleceğini bilmiyorum" diye yanıtladı. 
     "Milletvekilleri ikna oldu mu " yönündeki soruya Kapusuz, "Türkiye'nin şartları ve menfaatleri neyi gerektiriyorsa, arkadaşlarımız o doğrultuda hareket ederler. Benim en ufak bir tereddüdüm söz konusu değil. Eğer hükümetimiz böyle bir tezkereyi getirirse rahatlıkla TBMM'den geçer" karşılığını verdi. 
     Kapusuz, bir soru üzerine, TBMM'deki tezkere oylamasında grup kararı almayacaklarını bildirdi. 
     





</TEXT>
</DOC>
