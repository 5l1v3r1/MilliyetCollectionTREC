<DOC>
<DOCNO> 102615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/siyaset/siy02.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercih, yeni eski arasında 
</HEADLINE>
<TEXT>

Türkiye’nin eskimeye terk edilmiş bir ülke gibi durduğunu belirten YTP Genel Başkanı İsmail Cem, "Dünya devleti olmak için siyaseti şekillendirmeliyiz" dedi 
     ANKARA Milliyet 

     YTP Genel Başkanı İsmail Cem, Türkiye’nin 3 Kasım’da kesin bir tercih yaparak geleceğini belirleyeceğini vurguladı. Cem "Tercih, eskiyle yeni arasındadır" dedi. 
     Yazılı açıklamasında, Türkiye’nin, "eski bir plaktan tekrarlanan siyaset söylemi, köhne siyaset anlayışı, eski sorunları ve eski çözümsüzlükleri, her biri durdukları yerde eskiyen eski partileri, muhalefeti ve iktidarıyla eskimeye terk edilmiş gibi" olduğunu savunan Cem, şunları kaydetti "Günümüzün üretimsizliği, işsizliğiyle mi yola devam edeceğiz, yoksa, geleceğin cesur, adil ve üretken Türkiyesi’ni mi şekillendireceğiz Eski anlayışlar, yöntemler ve korkular mı yoksa korkutmalara ve eskimeye başkaldıran gençliğinin Türkiye’nin önüne açtığı aydınlık yollar mı Şu kavgadan başka iş bilmeyenlerle, çirkin siyaset üslubuyla, kulis darbeleri, siyasal ayak oyunları, atışmalar ve boş laflarla yola devam diyecek ve olduğumuz yerde mi kalacağız Yoksa, doğru tercihi yaparak, Türkiye’nin bir dünya devleti olması yönünde akılla ve ciddiyetle siyaseti yeniden şekillendirecek miyiz " 
     



 SİYASET 












</TEXT>
</DOC>
