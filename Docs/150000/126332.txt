<DOC>
<DOCNO> 126332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun01.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Litvanya'da ilk tur seçimlerinde Devlet Başkanı seçilemedi... 
</HEADLINE>
<TEXT>

     Litvanya'da dün yapılan devlet başkanlığı seçiminin ilk sonuçları, devlet başkanının ilk turda seçilemediğini gösterdi. 
     İlk sonuçlara göre, yeniden aday olan Devlet Başkanı Valdas Adamkus oyların yüzde 32'sini, en yakın rakibi Vilnius Belediye Başkanı Rolandas Paksas yüzde 22'sini aldı. 
     Parlamento Başkanı Arturas Paulauskas'ın da oyların yüzde 9'unu aldığı seçimin kesin sonucunun bugün açıklanması bekleniyor. 
     Eski ABD vatandaşı Adamkus, Litvanya'nın NATO ve AB üyeliklerine katılmasını sağladığı için halktan destek görüyor. 
     Adamkus, başkent Vilnius'un merkezinde kendisini destekleyen kalabalığa hitaben yaptığı konuşmada, ''5 yıl önce başladığım işimi tamamlamama izin vereceğinize inanıyorum'' dedi. 
     Valdas Adamkus ve Rolandas Paksas'ın, seçimin 5 Ocak'ta yapılacak ikinci turunda yarışmaları bekleniyor. 
     





</TEXT>
</DOC>
