<DOC>
<DOCNO> 129892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/guncel/gun04.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet, Sezer’e bağlanıyor 
</HEADLINE>
<TEXT>

     ÖNDER YILMAZ Ankara 

     Hükümet, Diyanet İşleri Başkanlığı’nın Cumhurbaşkanlığı’na bağlanması için yasa tasarısı hazırladı. Diyanet’ten Sorumlu Devlet Bakanı Mehmet Aydın, Diyanet’te cemaatlere geçit verilmesinin söz konusu olmadığını söyledi. 
     "Radikal" değişikliklerin yer aldığı tasarıya göre Başbakanlık’a bağlı Diyanet, siyasi yönlendirmelerden uzaklaştırılarak daha objektif hizmet için Cumhurbaşkanlığı’na bağlanacak. 
     Diyanet İşleri Başkanı hükümetlerce değil, kurumun karar organı niteliğinde oluşturulacak Seçici Kurul tarafından atanacak. Seçici Kurul il, ilçe müftüleri, kurul başkanları, YÖK’ün önereceği İlahiyat Fükültesi temsilcilerinden oluşacak. Cumhurbaşkanı, Seçici Kurul’un belirleyeceği üç isim arasından Diyanet İşleri Başkanı’nı atayacak. Aydın, tasarı hakkında "Diyanet’in Cumhurbaşkanı’na bağlanması elbette en uygunudur" dedi. 
     



 GÜNCEL 




















</TEXT>
</DOC>
