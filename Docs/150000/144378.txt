<DOC>
<DOCNO> 144378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/dunya/dun05.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın gölgesinde newline nevruz ateşi yandı 
</HEADLINE>
<TEXT>

Valiliğin izin verdiği alanlarda nevruz bayram havasında kutlandı. Diyarbakır’daki törenlere 80 bin kişi katıldı. Bazı vatandaşlar da ateş üzerinden atlarken yanma tehlikesi geçirdi... 
     DOĞAN HABER AJANSI 

     Baharın müjdecisi Nevruz, yurt genelinde türküler eşliğinde halaylar çekilip, ateşlerden atlanarak kutlanırken, Diyarbakır’da on binlerce kişinin katıldığı kutlamalarda ise terör örgütü PKK ve Abdullah Öcalan lehine sloganlar atıldı, savaş protesto edildi. Nevruz törenlerinde izdiham nedeniyle Ramazan Oflaz 48 , kalp krizi geçirerek öldü. 
     
     18 gözaltı var 
     Nusaybin’de İtalyanlar da terörist başı Öcalan lehine slogan atıp sarı - kırmızı - yeşil renkli pankart taşıdı. İzinsiz gösterilerde ise çok sayıda kişi gözaltına alındı. Nevruz, valiliklerin izin verdiği yerlerde bayram havasında kutlandı. Çanakkale Biga’da önceki gece toplanan bir grup DEHAP üyesiyle üniversite öğrencileri, lastik yaktı. Uyarılara rağmen dağılmayan 13’ü partili, 18 kişi gözaltına alındı. Bingöl’de aralarında DEHAP İl Başkanı Hadi Korkut’un da bulunduğu 18 kişi gözaltına alındı Nusaybin’de DEHAP’ın organize ettiği kutlamalara yaklaşık 5 bin kişi katıldı. İtalya Barış ve Özgürlük Grubu’ndan 21 kişi de Öcalan lehine slogan attı. Polis, İtalyanlara müdahale etmedi. 
     
     Yanma tehlikesi 
     DEHAP’ın organize ettiği kutlamalar Güneydoğu’da genelde sakin geçti. Diyarbakır’daki kutlamaya DEHAP’a göre 250 bin, polise göre 80 bin kişi katıldı. Ergani Yolu üzerindeki fuar alanında yüzlerini poşuyla kapatan bir grup, PKK flamaları açtı. Avrupa Parlamentosu Milletvekili Feleknaz Uca, EMEP Genel Başkanı Levent Tüzel, kapatılan HADEP Genel Başkanı Ahmet Turan Demir, Büyükşehir Belediye Başkanı Feridun Çelik nevruz ateşini benzinle yakarken yanma tehlikesi geçirdi. Kutlamalarda sanatçı Ferhat Tunç, Reşo, Koma Agire Jiyan, Arbane grubu sahne aldı. Öğleden sonra pop sanatçısı Teoman sahneye çıktı. 
     
Üniversiteler boykota’ geçti      Ankara’da nevruz bayramı nedeniyle düzenlenen miting, "savaş karşıtı" eyleme dönüştü. ABD ve AKP’ye tepki sloganlarının atıldığı miting olaysız geçti. DEHAP tarafından düzenlenen nevruz kutlamalarına yaklaşık 2 bin kişi katıldı. Irak’a yönelik operasyon, ODTÜ’de yapılan eylemle de kınandı. ODTÜ öğrencileri, ABD’nin Irak’a attığı bombaları yapan bilim adamları gibi olmayacaklarını belirterek, dersleri boykot etme kararı aldı. Öğrenciler açıklamadan sonra olaysız dağıldı. 



 DÜNYA 















</TEXT>
</DOC>
