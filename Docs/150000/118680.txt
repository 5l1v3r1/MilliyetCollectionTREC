<DOC>
<DOCNO> 118680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo15.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Hasan'ın doğum günü isteği... 
</HEADLINE>
<TEXT>

     Birinci Süper Futbol Ligi'nde 16 Kasım Cumartesi günü deplasmanda Galatasaray ile karşılaşacak olan Trabzonspor'da, orta alan oyuncusu Hasan Üçüncü, maç günü 22. yaş gününü kutlayacak. 
     Bordo-mavili takımda, ligin 12. haftası sonunda tüm maçlarda görev yapan genç oyuncu, söz konusu dönemde 990 dakika bordo-mavili takım forması altında görev yaptı. 
     Genç oyuncu, yaptığı açıklamada, Galatasaray maçından 3 puanla ayrılarak iki mutluğu birarada yaşamak istediğini ifade ederek, ''Doğum günümde isteğim, takımım galip gelmesi. Galatasaray maçı galibiyeti de benim için en güzel armağan olur'' dedi. 
     Ligdi iyi bir grafik yakaladıklarını belirten Hasan, Galatasaray maçında 3 puanla ayrılacak güçte olduklarını da belirterek, ''Takımın moral durumu çok iyi. Ligde son 5 maçımızı galibiyetle kapadık. Galatasaray maçında da takım olarak bu seriyi sürdürmek istiyoruz. Bu maç öncesi biz Galatasaray'dan daha önde görünüyoruz'' diye konuştu. 
     Teknik direktör Samet Aybaba ile de forma şansı bulduğunu da kaydeden genç oyuncu, ''Takımda her maçta görev yaptım ve bunu devam ettirmek istiyorum. Galatasaray maçında da elimden geleni yapacağım. Bu maçtan iyi bir sonuçla ayrılacağımıza inanıyorum'' dedi. 
     





</TEXT>
</DOC>
