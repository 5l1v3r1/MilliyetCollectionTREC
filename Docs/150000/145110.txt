<DOC>
<DOCNO> 145110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur27.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahlaksızlığın böylesi görülmedi... 
</HEADLINE>
<TEXT>

     Denizli'nin Kale İlçesi'ne bağlı Alanyurt Köyü'nde çiftçi Cengiz Açıklı, kayınpederiyle bir olup, karısının aşığıyla fotoğraf ve görüntülerini çekti, şantaj yapıp senet imzalattı. Şikayet üzerine gözaltına alınan Cengiz Açıklı, eşi Zülfida Açıklı ve Zülfida'nın babası Abdullah Kazancı, tutuksuz yargılanmak üzere serbest bırakıldı. 
     Cengiz Açıklı, eşinin, Muammer Kunak'la ilişkisi olduğunu öğrendi. Açıklı, bir ay önce, kayınpederi Abdulah Kazancı ve eşi Zülfida Açıklı ile tuzak kurdu. Zülfida Açıklı, aşığı Muammer Kunak'ı eve çağırdı. Çift, birlikte olurken, Cengiz Açıklı ve kayınpederi Abdullah Kazancı da, fotoğraf ve kamerayla görüntü çekti. Açıklı, sonra da elindeki fotoğraf ve kasetle Kunak'a şantaj yapıp 5 milyar liralık senet imzalattırdı, Parayı ödemezsen fotoğraf ve görüntüleri ailene, yakınlarına gösteririz, tüm köye duyururuz'' dedi. 
     Şantaj karşısında bir süre damatla kayınpederi oyalayan Muammer Kunak 36 , olayı jandarmaya bildirdi. Jandarma Cengiz Açıklı 29 , eşi Zülfida Açıklı 28 ve kayınpeder Abdullah Kazancı'yı 49 , önceki gün gözaltına alıp, evlerinde arama yaptı. Aramada Kunak'ın Açıklı'nın eşiyle birlikte olurken çekilen fotoğrafların negatifleri ve görüntü kasedi ele geçirildi. 
     Mahkemeye çıkartılan Açıklı çifti ve Abdullah Kazancı, tutuksuz yargılanmak üzere serbest bırakıldı. 
     




</TEXT>
</DOC>
