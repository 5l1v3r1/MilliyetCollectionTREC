<DOC>
<DOCNO> 126286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/siyaset/siy05.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayalar bugün aday oluyor 
</HEADLINE>
<TEXT>

     ANAP’ın 11 Ocak’ta yapılacak olan kongresi için hazırlıklar sürerken, Ali Talip Özdemir’den sonra Lütfullah Kayalar’ın da bugün adaylığını resmen açıklayacağı öğrenildi. 
     Mehmet Ağar’ın genel başkanlığı kazanmasıyla sonuçlanan DYP kongresinin ardından gözler 11 Ocak’ta yapılacak ANAP kongresine çevrildi. DYP kongresi sonrası ANAP’ta hareketlilik artarken, Kayalar’ın, bugün genel merkezde düzenleyeceği bir toplantıyla adaylığını açıklayacağı ifade edildi. ANAP’ta Mustafa Taşar, Işın Çelebi ve Ekrem Pakdemirli’nin de aday olması beklenirken, kulislerde genel başkanlık yarışının Özdemir ile Kayalar arasında geçeceği ifade ediliyor. 
     Bu arada DYP’nin liderliğine Ağar’ın seçilmesi ANAP’ı sevindirdi. Ağar döneminde DYP’nin kimlik değiştireceği ve milliyetçi tabana kayacağı, böylece merkez sağın ANAP’a kalacağı hesabı yapılırken, genel başkanlık yarışının daha çekişmeli olacağı vurgulanıyor. 
     



 SİYASET 














</TEXT>
</DOC>
