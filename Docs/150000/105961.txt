<DOC>
<DOCNO> 105961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur22.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü gişelerinde iş yavaşlatma eylemi... 
</HEADLINE>
<TEXT>

     Toplu görüşmelerin anlaşmazlıkla sonuçlanması üzerine KESK'in aldığı karar çerçevesinde, Boğaziçi ve Fatih Sultan Mehmet köprülerinde 2 saat süreyle iş yavaşlatma eylemi yapıldı. 
     Yapı-Yol-Sen üyesi gişe memurlarının, saat 15.00'te, Boğaz köprülerinde başlattığı ve otoyol gişeleri memurlarının da desteklediği iş yavaşlatma eylemi, saat 17.00'de sona erdi. 
     Eylem ve sağanak yağışın da etkisiyle Boğaziçi Köprüsü üzerinde trafik yoğunluğu yaşanırken, araç sürücüleri çoğunlukla memurların eylemlerinde haklı olduğunu ifade ederek, onları desteklediklerini bildirdiler. 
     Eylemle ilgili basın açıklaması yapan Yapı-Yol-Sen İstanbul Şube Başkanı Erhan Karaçay, yağmur nedeniyle zaten mağdur durumda olan İstanbul halkına eziyet etmek niyetinde olmadıklarını belirterek, ''Bu eylem, siyasi iktidarın tavrına karşı bir uyarı eylemidir'' dedi. 
     





</TEXT>
</DOC>
