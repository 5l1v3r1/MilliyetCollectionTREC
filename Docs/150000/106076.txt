<DOC>
<DOCNO> 106076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun34.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'te iki genç sokakta insan beyni buldu. 
</HEADLINE>
<TEXT>

     Norveç'in başkenti Oslo'da iki genç, sokak ortasında, plastik bir kutunun içinde insan beyni buldu. 
     Verdens Gang gazetesindeki habere göre, katıldıkları partiden eve dönen 18 yaşındaki Ruben Steinung ve Kristin Grue, yarı açık plastik bir kutunun içinde insan beyni görünce şoke oldular. 
     Steinung, ''Bunun ne olduğunu hemen anladık'' diyerek, beynin yanında Oslo Üniversitesi Kliniği'ne iletilmek üzere hazırlanmış laboratuvar raporları bulunduğunu söyledi. 
     Oslo Üniversitesi Kliniği sözcüsü Alf Boehler, beynin klinikten çalındığını belirterek, hırsızlığın ne zaman yapıldığının henüz bilinmediğini kaydetti. 
     





</TEXT>
</DOC>
