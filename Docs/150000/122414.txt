<DOC>
<DOCNO> 122414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/spor/spo02.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
YORUM YOK 
</HEADLINE>
<TEXT>

Lorant, Ortega ile ilgili soruları kaçamak cevaplarla geçiştirdi, "Ben bu olayı masadan kaldırdım. Artık konuşacak bir şeyim kalmadı" demekle yetindi 
     YUSUF KOBAL 

     Durumu geçiştirdi 
     FENERBAHÇE Teknik Direktörü Lorant, İstanbulspor maçı öncesi yaşanan Ortega krizi konusunda, yorum yapmaktan kaçındı, "Ben bu olayı masadan kaldırdım" dedi. Samandıra Tesisleri’nde basın toplantısı düzenleyen Alman hocaya sürekli Arjantinli yıldızla ilgili sorular soruldu ancak Lorant "Bu sorunu kendi içimizde hallettik. Basın önünde konuşacak bir şeyim yok" diyerek durumu geçiştirdi. 
     
     Önce insanlık gelir’ 
     ALMAN teknik adam Konyaspor ile oynayacakları kupa maçının kendileri için çok önemli olduğunu vurguladı ve "Diğer konuların önemli olmadığını düşünüyorum. Küçük olaylara konsantrasyonumu veremem" dedi. Washington’un yerine şu an için transfer düşünmediklerini kaydeden Lorant, "Bu konuda ilk önce insanlık gelir. Sağlığına kavuşsun ondan sonra durum görüşülür. Erken teşhis konulup tedavi edilmesine şükretmeliyiz" ifadesini kullandı. 
     
     Herkes hata yapabilir’ 
     TEKNİK Direktör Lorant, kendisini hiçbir şeyin negatif anlamda etkilemeyeceğini de dile getirerek, "Futbol zevk vermeli. Bana zevk veriyor. Ben mesleğimi severek yapıyorum. Üzerimde bir baskı hissetmiyorum. Futbolda her zaman herşey mümkündür. Futbolcular da hata yapabilir. Dünyada hatasız insan bulamazsınız. Ben oyuncularımla sürekli görüşüyorum ve görüşmeye de devam edeceğim" diye konuştu. 
     
Ortega sakat      ARJANTİNLİ yıldız İstanbulspor maçından sonra bu kez de Konya’ya sakatlığını öne sürerek gitmedi. Fenerbahçe’nin dün yaptığı son çalışmayı yarıda bırakan Ortega, Lorant ile görüştükten sonra maç kadrosuna alınmadı. Alman hoca, Arjantinli yıldıza "İstanbul’da kal, tedavi ol" dedi. Bu arada sakat olan Kaptan Ogün de Konya’ya götürülmedi. Bu arada geçirdiği kalp rahatsızlığı nedeniyle bir süre futbol oynaması yasaklanan Washington dün arkadaşlarıyla vedalaştı. 
     
Gücüme gidiyorÜmit Özat ağır olduğu yolundaki eleştirilerden çok etkilendiğini söyledi, "Popescu çok mu çabuktu. Yıllarca oynadı" diye konuştu 
     YALÇIN TÜRK 

     SARI - Lacivertli takımın formda defans oyuncusu Ümit Özat çıkışlarının şans olmadığını belirtirken, bu sezon iki kupayı birden kazanacaklarını iddia etti. Milli oyuncu ağır kaldığı yönündeki eleştirilerin gücüne gittiğini ileri sürerek, "Popescu çok mu çabuktu Yıllarca Galatasaray’da oynadı. Kim beni metrelerce geçip pozisyona girmiş. Meziyetlerim olmasa milli takım ve Fenerbahçe formasını giyemezdim. İşimi en iyi şekilde yaptığıma inanıyorum" dedi. 
     ÜÇLÜ defans anlayışının eleştirilmesini doğru bulmadığını söyleyen Ümit, Brezilya’nın 3-5-2 ile Dünya Kupası’nı kazandığını söyledi. Fenerbahçe’nin dörtlü defans oynayan Galatasaray’ı 6 - 0 yendiğini hatırlatan Özat, "Hedefim 10 yıl daha sahalarda ter akıtmak. Bu yıl sözleşmem bitiyor. Ama kim Fenerbahçe’den ayrılmak ister ki. Futbolu Fenerbahçe’de bırakıp teknik adam olarak görev yapmak amacındayım. Önce Fenerbahçe’nin başarısı, sonra transfer" ifadesini kullandı. 
     
Arsenal’in Rüştü ısrarı Sezon başında, sözleşmesi nedeniyle milli kaleciden olumsuz yanıt alan İngiliz kulübü Rüştü’nün transferi için yeniden düğmeye bastı 
     MEHMET DEMİRCAN 

     FENERBAHÇE’NİN tecrübeli kalecisi Rüştü’yü sezon başında isteyen ancak milli file bekçisinden "Sözleşmem var. Sezon sonunda görüşelim" yanıtını alan Arsenal yeniden harekete geçti. İngiliz ekibinin Rüştü’yü renklerine katmak için ocak ayını beklediği ve Fenerbahçe’ye 8 milyon dolar önereceği belirtildi. Rüştü’nün de bu transfere sıcak baktığı öğrenildi. 
     
Mustafa şaşırttı      SAKATLIĞI nedeniyle uzun süre takımdan ayrı kalan ancak İstanbulspor maçında formayı kapan Mustafa Doğan, "Fenerbahçe’nin hızla iyiye gittiğini söyledi. Ortega konusunu "Her koyun kendi bacağından asılır. Biz bu takımın işçisiyiz. Yönetim bir patron tayin etti. Biz de onun kararlarına uymak zorundayız" şeklinde değerlendirdi. 
     
Johnson her yerde      FENERBAHÇE’NİN siyahi oyuncusu Samuel Johnson, Gana fahri konsolosu ve yazar Orhan Kural ile İTÜ Spor Salonu’nda görme engelli sporcularla beraber futbol oynadı. İTÜ Spor Kulübü Başkanı Emin Tacek, Johnson’a göstermiş olduğu duyarlılıktan dolayı plaket verdi. Yıldız oyuncu, "Engelli sporculara sevgi ile yaklaşalım bu sayede onları kazanırız" ifadesini kullandı. n Hüseyin Yavuz 
     
Kupaya hasret      TÜRKİYE Kupası’nda bugüne kadar dokuz kez final oynayan ve sadece dört kez mutlu sona ulaşan Fenerbahçe, 20 yıldır kupaya ulaşamıyor. En son 1982 - 83 yılında kupayı müzesine taşıyan Sarı - Lacivertli takım en son 2000 - 2001 sezonunda Gençlerbirliği ile finalde karşılaştı ancak rakibine kupayı kaptırdı. 
     



 SPOR 
























</TEXT>
</DOC>
