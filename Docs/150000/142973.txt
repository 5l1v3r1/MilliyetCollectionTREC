<DOC>
<DOCNO> 142973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yazar/sazak.html </URL>
<DATE> 2003/03/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Körfez Savaşı tutanakları 2 
</HEADLINE>
<TEXT>

     Gündemdeki tartışmalar bugünkü gibiydi. 
     Irak’ın geleceği, ABD’ye hayır denirse taraf olmadığı’ bir savaşta Türkiye’nin başına gelecekler. 
     13 yıl sonra açıklanan tutanakların ilk bölümünü cuma günü yayımladık. İkinci toplantıdan özetler sunalım 
     Süleyman Demirel DYP lideri Biz aktif olalım Amerika ile Batı’nın gözüne girelim. Bizi ortak pazara alırlar. Mademki harita yeniden şekillenecekmiş, biz acaba kum çölünden bir parça mı almayı aklımızdan geçiriyoruz. Eğer bu kastedilen Kerkük, Musul değilse. 
     Arkadaşlar, komşularımızın zaafa düştüğü bir yerde, haraç mezat komşularımızın bir masanın üstüne konup parçalanmasını isterseniz fevkalade sıkıntıya gireriz. Türkiye gibi büyük bir devlete bu kadar fırsatçılık yakışmaz. DYP, SHP sıralarından alkışlar 
     Ortadoğu’nun jandarması biz miyiz, burada istikrarı koruyuverecek mişiz ’ 
     Demirel devamla Bakınız, bu işin başını Amerika Birleşik Devletleri çekiyor. Sayın Dışişleri Bakanı diyor ki, Biz müttefiklerimizle beraber tavır takındık.’ Bizim bu olayda müttefiklerimizle beraber tavır takınma mecburiyetimiz yoktur. İttifaklar her şey için değildir. Biz onlara her şey için angaje değiliz. Ahde vefayı gösteririz, neyi taahhüt ettiysek onu yaparız. 
     Efendim, ABD’nin hedeflerinin gerçekleşmesine yardımcı olmak istiyoruz. Neyle Bakınız, Türkiye Cumhuriyeti Hükümeti’ni bugün harekete geçiren müttefikleri değildir. Resmen aktive eden BM Güvenlik Konseyi’nin kararıdır. 
     Türkiye Batı’yla, süper güçlerle iyi geçinmek mecburiyetindedir. Menfaatinin gerektirdiği kadar yükümlülüklere girebilir. Ama Batı’ya teslim olamaz Türkiye. 
     Batı’nın iki tane ön karakolu vardır İsrail ve Yunanistan. Türkiye’yi ne ondururlar, ne öldürürler.’ 
     SHP lideri Erdal İnönü de Körfez Savaşı’nın ardındaki petrol paylaşımına dikkat çekerek iktidarı uyarıyor 
     ABD’nin yanında savaşa girmemiz için bugün vaat edilen veya ima edilen, dolaylı olarak gösterilen bütün kolaylıklar, bütün avantajlar, hiçbiri uğradığımız zararların milyonda birini karşılamaz. 
     Niçin Irak’la savaşa gireceğiz. Bizim için önemli olan petrolün kontrolü değil, uluslararası hukuku güvence altına alacak bir sistemin kurulmasıdır.’ 
     Bugün pazar. Savaşın yıkımına dayanacak gücünüz varsa Piyanist’i görün. Mafyayı anlatan müzikal, Şikago daha eğlenceli bir seçim olur. Bush’u ve Saddam’ı unutursunuz 
     
     







Hemen acele bez getir, elini çabuk tut tez getir... 


Bahane lügati 


Bush’un Kürt kartı 


Çok gezen iyi yaşar 


Zülküf ile Süheyl 


8 ayda 4’üncü bakan 


Kendi yaşamının efendisi ol, kölesi değil 


Alo 155, polis imdat 


Körfez Savaşı tutanakları 2 


Gülriz kitabında soyunuyor 


Enayi 


Zorla para alınmaz 


Deneyimsiz AKP ile büyük poker oynuyoruz 


Marmara Üniversitesi 120’inci yaşını "Kuğu Gölü" ile kutladı 


Washington’da enerji ve inşaat kovalanacak 


</TEXT>
</DOC>
