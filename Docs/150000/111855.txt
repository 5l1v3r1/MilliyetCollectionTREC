<DOC>
<DOCNO> 111855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sonspo15.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala'nın karıştığı olay... 
</HEADLINE>
<TEXT>

     Galatasaray Kulübü, futbolcu Ümit Davala'nın İzmir'de kavga olayına karışmasıyla ilgili bir açıklama yaparak, olayın büyük üzüntü ile karşılandığını bildirdi. 
     Ümit'in, akrabaları ve arkadaşıyla birlikte bir lokantada yemek yerken basın mensupları ile arasında meydana gelen olayın üzücü olduğu ifade edilen açıklamada, ''Özellikle kamuoyuna mal olmuş, örnek teşkil eden yıldız sporcuların, benzer olaylardan kaçınmaları gerektiğine inanıyoruz'' denildi. 
     Açıklama şöyle 
     ''Medya mensuplarının kişiliklerine ve görev yapma ilke ve isteklerine sonsuz saygı duymakla beraber, hepimizin olduğu gibi yıldız futbolcuların da özel hayatlarının sürekli kamuoyunun dikkatine getirilmesinin ve mercek altında tutulmasının sakıncaları olabileceğini düşünüyoruz. 
     Benzer üzücü olayların tekrarlanmaması dileğiyle herkesin sağduyu ile üzerine düşeni yapmasını istiyoruz.'' 
     





</TEXT>
</DOC>
