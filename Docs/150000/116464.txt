<DOC>
<DOCNO> 116464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/guncel/gun02.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet muhabiri de dehşeti yaşadı 
</HEADLINE>
<TEXT>
Hostesin sesi titreyince Bomba olabilir’ dedim 
Gençlerbirliği kafilesini taşıyan THY uçağı havalandıktan hemen sonra pilot, yolcuları titreten bir anons yaptı Sahipsiz bir çanta bulduk .. 
     CEMAL ERSEN 

     Gençlerbirliği kafilesini Elazığ’a götüren THY uçağı, pilotun yaptığı bu anonsun ardından Esenboğa’ya zorunlu iniş yaptı. Ben de Gençlerbirliği deplasmanını izlemek üzere futbolcularla aynı uçaktaydım. Sabah saat 09.45’te uçağımıza bindik. Her şey yolundaydı. Futbolcular aralarında konuşuyor, şakalaşıyordu. 
     
     SERİ ŞEKİLDE İNİN’ 
     Kalkışın ardından uçağın keskin bir manevrayla geriye döndüğünü hissettim. Yanımda oturan futbolcu Veysel bana Ne oluyor abi’ dediğinde, teknik bir arıza olabileceğini söyledim. Bu sırada kaptan pilot Alper Yılmaz’ın anonsuyla tüm uçaktakiler gibi irkildim Uçakta sahipsiz bir çanta olduğu bildirildi. Esenboğa’ya dönmek zorundayız. Bu sözlerle birlikte yolcularda büyük bir telaş başladı. Hostesin Uçak yere iner inmez herkes el bagajlarıyla seri şekilde uçağı terk etsin’ ifadelerindeki titreklik, aklıma, uçakta bomba olacağı ihtimalini getirdi. Bu arada bizim için boşaltıldığını sonradan öğrendiğimiz piste sert bir iniş yaptık. Camdan itfaiye arabaları, ambulanslar ve güvenlik araçlarının uçağı takip ettiğini gördüm. Bebekli bir kadın ve ayağı alçılı genç bir kadın uçaktan ilk inen yolculardı. 
     
     AYNI UÇAĞA BİNDİK’ 
     Uçağın etrafını şeritlerle sardılar. Sonra özel timlerin bagaj kısmına yöneldiğini gördüm. Uçaktan indikten sonra yolcular kimlik ve üst kontrolünden geçirildiler. Bu sırada Esenboğa Emniyet Müdürü Akın Kılavuz yanımıza gelip hepimize Geçmiş olsun’ dedi. 
     Kılavuz bize olan biteni anlattı. Uçak havalanır havalanmaz bomba ihbarı yapılmış ve kaptana derhal uçağı yere indirmesi gerektiği söylenmiş. Bomba ihbarı Rusya’daki baskında ölen Çeçen eylemciler için yapılmış. Kılavuz’dan bu bilgileri aldıktan yaklaşık 1.5 saat sonra aynı uçakla Elazığ’a gideceğimiz haberi geldi. Yolcular ikinci kez uçaktaki yerlerini alınca kaptan İhbar asılsız çıkmıştır. Geçmiş olsun’ diye anons yaptı. Ama yolcular h l olayın şokunu yaşıyordu. 
     
Yolcular anlatıyor... Hayatım buraya kadarmış’ 
     İLHAN CAVCAV Önce uçakta arıza olduğunu sandım. Ancak anonstan sonra korkmadım desem yalan olur. Bir an hayatımız buraya kadarmış’ diye düşündüm. Çok şükür şu anda bu sıkıntıları atlattık. 
     ERSUN YANAL Teknik Direktör Kaptanın anonsu inişe çok yakın bir sürede yapması uçak içinde panik çıkmasını engelledi. Hiç korkmadım. Sadece başımıza bu da mı gelecek diye düşündüm. 
     VEYSEL GB’li futbolcu Uçak yan döndüğünde bir gariplik hissetmiştim. Şu an h l titriyorum. Olayın şokunu üzerimden atamadım. Allah kimsenin başına böyle bir olay vermesin. 



 GÜNCEL 


















</TEXT>
</DOC>
