<DOC>
<DOCNO> 120981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur15.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"abdullahgul.com" adresini satan alan firmaya inceleme... 
</HEADLINE>
<TEXT>

     Kayseri Defterdarlığı, bir reklam firmasının, seçimden önce Başbakan Abdullah Gül adına aldığı ''abdullahgul.com'' web adresini 75 bin dolara sattığı'' yönündeki haberler üzerine, firmanın hesaplarını incelemeye aldı. Satışın gerçekleşmediğini belirten firma yetkilileri de açık artırmayı durdurdu. 
     Web adresinin, Fransa'da yaşayan bir gurbetçiye 75 bin dolara satıldığı yönünde önceki gün gazetelerde çıkan haberler üzerine, Kayseri Defterdarlığı, Anadolu Tanıtım Merkezi firmasının gelir ve gider hesaplarını incelemeye başladı. 
     Mustafa Bayram, yurtdışından bir kişinin siteyi 75 bin dolara almak istediğini, ancak parayı göndermemesi üzerine satışın gerçekleşmediğini söyledi. 
     Defterdarlık'ın şirket hesaplarında inceleme başlatması üzerine açık artırmaya son vererek, web adresinin fiyatını 15 bin dolara indirdiğini belirten Bayram, siteyi, ilk talep eden kişiye ''fatura'' karşılığında satacağını duyurdu. 
     





</TEXT>
</DOC>
