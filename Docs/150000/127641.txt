<DOC>
<DOCNO> 127641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur14.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatvan'a kurtlar indi... 
</HEADLINE>
<TEXT>

     Bitlis'in Tatvan ilçesinin üç mahallesine kurtların indiği bildirildi. 
     İlçede üç gündür etkili olan sis ve don nedeniyle dağlarda aç kalan kurtlar, ilçe merkezine kadar indi. Kurtlar ilçenin Çağlayan, Pınarbaşı ve Cumhuriyet mahallelerinde görüldü. 
     İlçede taksi şoförlüğü yapan Metin Örgel, gece saat 03.00 sıralarında Çağlayan Mahallesi'nde 8 kurt gördüğünü söyledi. 
     Örgel, kurtları Tatvan'da Yatılı Bölge Okulu civarına yolcu götürdüğü sırada gördüğünü belirterek, ''Kurtlar aç kaldıkları için, özellikle ilçede çöplerin atıldığı alanlara geliyor. Sisin arasında bir grup kurdu görünce çok tedirgin oldum. Geceleri yola çıkmak artık riskli hale geldi'' dedi. 
     





</TEXT>
</DOC>
