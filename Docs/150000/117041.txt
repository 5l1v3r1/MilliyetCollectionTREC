<DOC>
<DOCNO> 117041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko03.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler Sabancı’nın evinde seçim partisi 
</HEADLINE>
<TEXT>

İş dünyasının önde gelen 30 ismi, önceki gece Güler Sabancı’nın evinde verdiği yemekte bir araya gelerek seçim sonuçlarını televizyondan hep birlikte izlediler 
     EYLEM TÜRK 

     İş dünyası seçim sonuçlarını izlemek üzere önceki gece iki ayrı partide buluştu. Bunlardan biri CNN Türk’ün "Seçim Partisi" programı diğeri Sabancı Holding Lastik ve Takviye Malzemeleri Grup Başkanı Güler Sabancı’nın Büyükdere’deki evinde verilen yemekti. 
     Seçim sonuçlarını izlemek için 30 işadamının bir araya geldiği yemeğe Güler Sabancı ev sahipliği yaparken, işadamları gece boyunca görüş vermek için gittikleri televizyon kanalları ile yemek arasında mekik dokudu. 
     Eczacıbaşı Holding Yönetim Kurulu Başkanı Bülent Eczacıbaşı, Boyner Holding Murahhas Azası Cem Boyner, Koç Holding Yönetim Kurulu Üyesi Mustafa Koç, TESEV Başkanı Can Paker, TÜSİAD Yönetim Kurulu Üyesi Cem Duna ile Sedat Aloğlu, Asaf Savaş Akat, Halis Komili gibi isimlerin katıldığı yemekte tartışılan konular, üçüncü bir partinin Meclis’e girip girmeyeceği, DYP’nin barajı geçip geçmeyeceği oldu. 
     İş dünyasının önde gelen isimlerinin bir araya geldiği seçim yemeğinde, sonuçların olumlu bir havada karşılandığı belirtilirken, işadamlarının kendi aralarında sonuçlara ilişkin düzenleyeceği anket de yapılamadı. 
     
     Nefesler tutuldu 
     Seçim sonuçlarının erken saatlerde açıklanması işadamlarına tahmin yapma fırsatı vermezken, AKP lideri Recep Tayyip Erdoğan’ın basın açıklaması işadamları tarafından en çok reyting alan yayın oldu. 
     İşadamları Erdoğan’ın televizyon kanallarında yaptığı açıklamaları dikkatle dinlediler. 
     



 EKONOMİ 



















</TEXT>
</DOC>
