<DOC>
<DOCNO> 128912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sonspo02.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da ikinci yarı hazırlıkları... 
</HEADLINE>
<TEXT>

     Gaziantepspor Kulübü Profesyonel Futbol Şubesi Sorumlusu Asım Atmaz, yapılan güçlü ve iyi transferlerle ligin ikinci yarısına daha güçlü girerek, zirve mücadelesini sürdüreceklerini söyledi. 
     Asım Atmaz, yaptığı açıklamada, 1 Ocak'ta başlayan ara transfer döneminde 3 oyuncuyla anlaştıklarını belirterek, ''Çaykur Rizespor'dan Devran, Brezilya Ponte Prenta takımından Regis ve Colombia takımından Galatasaray'ın eski oyuncusu Victoria ile takım güçlendi'' dedi. 
     Ligin ikinci yarısının zorlu geçeceğini ve sezon sonunda ligdeki ilk 5 takımdan biri olmayı amaçladıklarını kaydeden Atmaz, şöyle devam etti 
     ''Mücadele kızışacak. Ligin alt ve üst sıraları arasında pek fazla puan farkı yok. Zorlu mücadeleden kolayca sıyrılabilmek, zirvedeki yerimizi daha da sağlamlaştırmak için önlemleri aldık. Devran, Victoria ve Regis'i alarak iddiamızı ortaya koyduk. 
     Futbolcular yarın toplanacak, 12 Ocak'ta kamp başlayacak. Genel menajer Milorad Mitroviç ve teknik direktör Nurullah Sağlam, takımı ikinci yarıya 15 günlük çalışmayla hazırlayacak. Bu dönemde özel maçlar da yapacağız.'' 
     





</TEXT>
</DOC>
