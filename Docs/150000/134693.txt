<DOC>
<DOCNO> 134693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/magazin/mag04.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesaplı eğlence rehberiniz 
</HEADLINE>
<TEXT>

Tayyip Erdoğan nerede tost yiyor Sevgililiğin derecesine göre 14 şubat mek nları Kişiye özel hamam, kişiye özel bornozdan ucuz. Hangi ünlü hangi saunada 
     Kaynama Noktası 
Ahmet SALİH 

     Dokuz günlük bayram tatili yaklaştı ya, herkeste bir hareketlenme... Gazetelerde sayfalarca turizm ilanı eli biraz para görmüş vatandaş konsolosluk kapılarında, vize kuyruklarında heder oluyor. Dönüşte, bu sefer de tüketici sayfalarında okuruz bakalım Mobilize Türkler’in hali pürmelallerini... Bu hafta bu köşede İstanbul’da kalacaklara servis verilecek... Devletlerin yine kin, nefret, kavga, dövüş, savaş gibi tutum ve durumlardan rant sağladığı şu dönemde eğlenmenin, gülmenin ciddi ciddi bir direniş, bir mücadele biçimi olduğu kanaatindeki benim gibi birinin dar gelirli vatandaşlarımızın eğlenme lüksünden mahrum kalmasına katlanması takdir edersiniz ki zordur. Aşağıda ismini vereceğimiz mek nlarda küçük bütçelerle eğlenmek ve karın doyurmak ise deneyin, tespit edeceksiniz ki kolaydır. 
     
     Önce iyi bir kahvaltı 
     Bir kere tatilde erken kalkın. Tatil günlerinde zaman su gibi akar. O halde kahvaltı önerilerimiz şöyle olacak Cihangir’deki Savoy, Sultanahmet’teki Çiğdem pastaneleri ya da Lale Pudding Shop, Derviş Çay Bahçesi. Kahvaltıyı ettiğiniz yere göre bir öğle üzeri, öğle sonrası keyfi için Çukurcuma, Ortaköy ya da Çemberlitaş’daki Çorlulu Ali Paşa Medresesi’ni özellikle tavsiye ediyoruz nargilecilere gidilebilir. Tophane’deki nargilecilerde ise dürüm ya da köfte- ekmekle geç bir öğle sonrası yemeğinin sırasını da savabilirsiniz. Taksim’deki Recep Tayyip Erdoğan’dan Teoman’a birçok ünlünün müdavimi olduğu Bambi ya da Kızılkayalar büfelerindeyseniz zaten Beyoğlu’na gelmişsiniz demektir. Orada kalın. Heteroseksüel vatandaşlarımız için Eski Beyrut, homoseksüel vatandaşlarımız için Hans ucuza sarhoş olma olanağı sağlıyor Beyoğlu’nda... 
     "Bayramda evde değiliz, tatile çıkıyoruz" deyip akraba ziyaretlerinden sıyırmak isteyenler Çukurcuma’daki Tarihi Ağa Hamamı’nda sabahlayabilirler. Bu sayede hem iyi bir banyo alır, hem de gecenin bir vakti şoför gündüz tarifesini kabul etse bile taksiye ödenecek bir avuç paradan yırtabilirler. 
     Yaklaşan sadece bayram değil bir de ithal bir gün yaklaşıyor Sevgililer Günü. Lüks oteller özel paket leme programlar sunadursunlar ki buna geleceğiz Sevgililer Günü’nde henüz el ele tutuşma aşamasında olanlara herkesin malumu olan sinemaları, biraz daha ileriye gitmiş olanlara yakından ilintili bir mek nı, Fındıklı’daki Kafika’yı ve kişiye özel film seyretme odalarındaki pufidik koltukları, artık ten uyuşmasının sağlandığı ilişkilerde ise deniz otobüsü kullanarak kolayca gidilebilecek olan Yalova, Termal’deki karşı cinsle girilebilen özel hamam odalarını tavsiye ediyoruz. Rusya’dan getirtilmiş sevgililer burayı yıllardır kullanıyorlar. 
     
     3 bin dolar mı 
     Hazır hamama gelmişken bu Ritz Carlton Oteli bir ömür yani. Biz kişiye özel hamamdan söz ediyoruz, onlar kişiye özel bornozdan söz ediyorlar. Kişiye özel bornozla otelin sağlık merkezinde birkaç saatlik hamam, sauna, bir oda, bir yemek Sevgililer Günü paketi 3 bin dolar. Acaba inşaası döneminde bayağı bir muhalefetle karşılaşmış bir binada açılmış olduğu için mi Ritz Carlton diğer bütün lüks otellerden daha pervasız 
     
     Sauna sırları 
     Aslında bu sauna, hamam muhabbeti biz gazeteciler için önemli. Hırpalanmış bedenler saunalarda şıpır şıpır ağlarken biz bunu ter sanırız , ruhlar da ortaya dökülür. Bedenlerindeki bizden saklı özellikleri ortaya sermiş ünlüler, dikkatimizi başka taraflara çekmek, karizma yapmak için sırlarını sıralarlar. Saunalar iyi haber membalarıdır. 
     
     Nuri Alço da var 
     Peki, hangi ünlü hangi saunada 
     Yılmaz Erdoğan, Hyatt Regency. Gülben Ergen, Sinan Engin, Ceylan Inter Continental. Kadir İnanır, The Marmara. Sezen Aksu, Reha Muhtar, Cem Yılmaz, Swiss Otel. Emrah, İzzet Yıldızhan, Dedeman Otel. Sibel Can, Çırağan Otel. Ve gençlere dev hizmet Nuri Alço, Fındıkzade, Seçkin Sauna. 
     Sıhhatler olsun. 
     



 MAGAZİN 
















</TEXT>
</DOC>
