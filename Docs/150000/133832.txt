<DOC>
<DOCNO> 133832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun04.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ''Önümüzde çok önemli saatler olabilir'' 
</HEADLINE>
<TEXT>

     ABD Başkanı George Bush, Körfez bölgesindeki Amerikan askerlerinin önünde ''çok önemli saatler olabileceğini'' söyledi. 
     ABD Kongresi'nde yaptığı yıllık ''Birliğin Durumu'' konuşmasıyla ulusa seslenen Bush, BM Güvenlik Konseyi'nin, Dışişleri Bakanı Colin Powell'ın, Irak'ın kitle imha silahlarıyla ilgili sunacağı bilgi ve istihbaratı dinlemek üzere 5 Şubat'ta toplanması çağrısında bulundu. 
     Bush, eğer Irak ile savaşa girilirse, ABD'nin de ordusunun tüm güç ve kudretini kullanacağını söyledi. Bush, ''ABD ordusunun bütün güç ve kudretiyle savaşacakları ve savaşı yenecekleri'' ifadesini kullandı. 
     Körfez bölgesindeki Amerikan güçleri için bir mesajı olduğunu kaydeden Bush, ''Çoğunuz Ortadoğu içinde ve yakınında toplanıyorsunuz, önünüzde çok önemli saatler olabilir. Bu saatlerde davamızın başarısı size bağlı'' dedi. 
     Bush, istihbarat kaynakları ve halen gözaltında olan kişilerin ifadeleri ile gizli haberleşmelerin, Saddam'ın El Kaide örgütü üyeleri de dahil olmak üzere teröristlere yardım ettiğini ve bunları koruduğunu gösterdiğini söyledi. 
     
</TEXT>
</DOC>
