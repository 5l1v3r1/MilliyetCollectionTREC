<DOC>
<DOCNO> 142672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/soneko11.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 28 puan düştü... 
</HEADLINE>
<TEXT>

     İMKB Ulusal-100 Endeksi, 1. seansı, 28.58 puan kayıpla 10,638.06 puandan tamamladı. Hisse senetlerinin ortalama değer kaybı yüzde 0.27 olarak gerçekleşti. 
     Borsa'da, 1. seans 46.20 puan kayıpla 10,620.43 puan seviyesinde açıldı. Seansın ilk yarısını 99.32 puan kayıpla 10,567.31 puandan geçen endeks, seans içinde en düşük 10,474.59, en yüksek 10,638.06 puanı gördü. 
     Seans kapanışında mali endeks 34.00 puan kayıpla 13,250.56 puana, sanayi endeksi 19.59 puan kayıpla 10,438.87 puana, hizmetler endeksi 27.57 puan kayıpla 6,756.87 puana geriledi. 
     Böylece, önceki kapanışa göre mali grup hisseler ortalama yüzde 0.26, sanayi grubu hisseler ortalama yüzde 0.19, hizmetler grubu hisseler ortalama yüzde 0.41 oranında değer kaybetti. 
     1. seansta işlem gören toplam 284 hisse senedinden 98'i değer kaybetti, 75 hisse senedi değer kazandı, 111 hisse senedinin fiyatı ise değişmedi. 
     Seansta, 104 trilyon 466 milyar 689 milyon liralık işlem hacmi oluştu. 
     1. seansta, Yapı Kredi Bankası, Garanti Bankası, Koç Holding, Işıklar Ambalaj ve Turkcell en yoğun işlem gören hisseler oldu. 
     





</TEXT>
</DOC>
