<DOC>
<DOCNO> 127406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yasam/yas04a.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah TÜBİTAK’a sabır versin 
</HEADLINE>
<TEXT>

     Türkiye Bilimsel ve Teknik Araştırma Kurumu TÜBİTAK , şu günlerde internetten gelen ilginç soruları yanıtlamaya çalışıyor. Her gün ortalama 30 yeni soru alan TÜBİTAK, bugüne kadar birbirinden ilginç 905 soruya yanıt verdi. İşte bazı sorular ve cevapları 
     S Dünya yüzeyinde bir anda kaç sinek vardır 
     C Herhalde 9.874.267.118.512 
     S Kızlık zarı hangi hayvanlarda bulunur 
     C Birçok karasal memelide... Sıçan, köstebek, at, sırtlan, lama, lemur vs. 
     S Bisiklet pedalı çevirerek bilgisayarımı çalıştıracak kadar elektrik üretebilir miyim 
     C Normal bir insan, ancak yarım saat kadar bu ağır işe dayanabilir, sonra yorgun düşer. Bu sorunun çözümü masa üstü bilgisayarı yerine diz üstü bilgisayarı kullanmak olabilir o pille de çalışır. 
     S İnsan yılda veya bir günde kaç kirpik döker 
     C Belirli bir sayı vermek oldukça zor. Ancak sanırım günde 2-3 kirpik... 
     S Tabancada susturucu, kulakları sağır edebilecek kadar yüksek bir sesi nasıl oluyor da "ffft" sesine dönüştürebiliyor 
     C Son derece şaşırtıcı, ancak çok basit. Bir balon düşünün. Balonu iğne ile patlatırsanız, çok ses çıkar, ama ağzını açarak havasını boşaltırsanız, çok az ses çıkardığını göreceksiniz. Susturucunun çalışmasının ardındaki temel fikir budur. 
     S Maçlarda topun hızını nasıl ölçüyorlar 
     C Geliştirilmiş radarlar kullanılıyor. 
     S Kurşunkalemlerin içinde gerçekten kurşun var mı Varsa sağlığa zararlı mı 
     C Kurşunkalemlerin içinde, kurşun değil, yumuşak bir karbon cinsi olan grafit var. Sağlığa zararlı değil. Adı renginden geliyor olsa gerek. 
     S Leyleklerin hamilelik dönemi ne kadardır 
     C Kuşlarda doğum’dan söz edemediğimiz gibi bir hamilelik döneminden de bahsedemeyiz. 
     



 YAŞAM 



















</TEXT>
</DOC>
