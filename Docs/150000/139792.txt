<DOC>
<DOCNO> 139792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko08.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir desteğine faiz dışı fazla tırpanı 
</HEADLINE>
<TEXT>

Tarım Bakanı, faiz dışı fazla hedefi için doğrudan gelir desteğinde kesinti yapıldığını söyledi 
     EKONOMİ SERVİSİ 

     Tarım Bakanı Sami Güçlü, IMF programının en önemli göstergelerinden biri olan faiz dışı fazla hedefinin tutması için 2003 bütçesinde doğrudan gelir desteği ödemelerinden kesinti yapıldığını belirtti. 
     "Tarım ve GAP" konulu panele katılan Güçlü, bütçede, doğrudan gelir desteği ödemelerine ilişkin ayrılan 1.4 katrilyon liralık bölümün kesildiğini hatırlatarak, "Şu anda, bütçede faiz dışı fazlayı vermek için orada, bir azalma meydana geldi" dedi. 
     Güçlü, 2002 yılında ödenmesi gereken 2.2 katrilyon liralık doğrudan gelir desteği için 2002 bütçesine sadece 800 trilyon lira ayrıldığını, geriye kalan bölümün ise 2003 yılında ödeneceğini belirtti. Ödemelerinin uluslararası anlaşmalar gereği 2005 yılına kadar süreceğini belirten Güçlü şöyle konuştu 
     "Ödemelerin 2004’e sarkacağını söyleyebiliriz. Bütçedeki miktar ödendi. Geri kalan 2003 yılında ödenecek. Bunun yüzde 40’ını bayram öncesi ödedik ve bunu borçlanarak yaptık. İkinci sırada çiftçi borçlarının yeniden yapılandırılması var. Hazine çalışıyor. Çiftçinin mazot fiyatlarının indirilmesi ise gündemde değil." 
     



 EKONOMİ 




























</TEXT>
</DOC>
