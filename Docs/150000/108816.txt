<DOC>
<DOCNO> 108816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/yasam/yas03.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı ev, aynı araba ve aynı hastalık .. 
</HEADLINE>
<TEXT>

Evlenerek hayatlarını birleştiren çiftler, kötü günleri de ortak yaşıyor. Çiftlerde, eşinin hastalığına yakalanma riski çok yüksek 
     DIŞ HABERLER SERVİSİ 

     AYNI ortamda bulunan evli çiftlerin hastalıkları da paylaştıkları ortaya çıktı. İngiliz uzmanlara göre, ev, araba, para gibi pek çok şeyi ortak kullanan evli çiftler, sadece enfeksiyon hastalıklarını değil astım, depresyon, ülser, yüksek tansiyon, yüksek kolesterol gibi rahatsızlıkları da paylaşıyor. 
     
     Risk yüzde 70 fazla 
     NOTTINGHAM Üniversitesi uzmanları eşinde belirli bir hastalık bulunan kişinin, aynı hastalığa yakalanma riskinin diğerlerine göre yüzde 70 fazla olduğunu belirledi. Uzmanlar, bu duruma, başta aynı çevreyi paylaşmanın yol açtığını belirterek, çiftlerin genelde aynı şekilde beslendiğine dikkat çekti. 
     



 YAŞAM 


















</TEXT>
</DOC>
