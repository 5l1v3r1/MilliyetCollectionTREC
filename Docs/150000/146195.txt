<DOC>
<DOCNO> 146195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/soneko03.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi ve dolmuşlara vergi beyanı... 
</HEADLINE>
<TEXT>

     Günlük hasılatlarını dip koçanlı yolcu taşıma bileti ile belgelendirmek istemeyen dolmuş işletmecileri, bu gelirleri için gün sonunda tek bir fatura düzenleyecekler. 
     Maliye Bakanlığı'nın Vergi Usul Kanunu Genel Tebliği, Resmi Gazete'de yayımlandı. 
     Buna göre, gerçek usulde vergilendirilen ve işletme hesabı esasına göre tefter tutan dolmuş işletmecilerinden, günlük hasılatlarını dip koçanlı yolcu taşıma bileti ile belgelendirmek istemeyenlerin, günlük hasılatları için gün sonunda tek bir fatura düzelemeleri esasa bağlandı. 
     Ayrıca, taksi işletmecilerinin de günlük hasılatlarının fatura, perakende satış fişi veya dip koçanlı yolcu taşıma biletiyle belgelenmeyen kısmı için gün sonunda tek fatura düzenlemeleri gerekecek. 
     Ancak taksi işletmecileri, müşterinin istemesi halinde perakende satış fişi veya dip koçanlı yolcu taşıma bileti yerine, tutara bakılmaksızın fatura düzenleyecekler. 
     Diğer yandan, bilanço esasına göre defter tutan dolmuş ve taksi işletmecileri ise 171 Seri Nolu Gelir Vergisi Genel Tebliği'nde yapılan açıklamalar uyarınca belge düzenlemeye devam edecekler. 
     




</TEXT>
</DOC>
