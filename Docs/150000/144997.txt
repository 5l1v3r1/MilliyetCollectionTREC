<DOC>
<DOCNO> 144997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun38.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Patriot, Kuveyt üzerinde bir Irak füzesi daha avladı 
</HEADLINE>
<TEXT>

     Amerikan Patriot savunma bataryasının, Kuveyt'e atılan bir Irak füzesini imha ettiği bildirildi. 
     Kuveyt Savunma Bakanlığı sözcüsü albay Ahmed Molla, yaptığı açıklamada, Kuveyt hava sahasına giren bir Irak füzesinin, hava savunma sistemlerinden atılan Patriot füzesiyle vurulduğunu söyledi. 
     Sözcü, Irak'ın bugün öğleden sonra fırlattığı 2 füzenin ise Kuveyt hava sahasına girmeden düştüğünü belirtti. 
     ABD ordusu da yaptığı açıklamada, Kuveyt üzerinde iki parlak ışığın görüldüğünü ve Patriot füzesinin Irak balistik füzesini vurduğunu kaydetti. 
     Açıklamada, Irak füzesinin ne tür bir başlık taşıdığının şimdilik bilinmediği belirtildi. 
     Kuveyt'teki Patriot bataryası dün akşam da bir Irak füzesini imha etmişti. 
     




</TEXT>
</DOC>
