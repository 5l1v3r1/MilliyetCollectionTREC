<DOC>
<DOCNO> 106102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/soneko24.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran'da ihracat miktarı düştü... 
</HEADLINE>
<TEXT>

     İhracat miktar endeksi, bu yılın Haziran ayında, bir önceki aya göre yüzde 11.4, ithalat miktar endeksi de yüzde 12.0 oranında azaldı. 
     Devlet İstatistik Enstitüsü'nün DİE ''Dış Ticaret Endeksleri 2002 Haziran Ayı Sonuçları'' açıklandı. 
     Haziran'da, ihracat miktar endeksinde, bir önceki aya göre yüzde 11.4 oranında gerileme görülürken, geçen yılın aynı ayına kıyasla yüzde 7.5 oranında artış kaydedildi. İhracat miktar endeksi, 6 aylık ortalamalara göre yüzde 15.0 oranında, 12 aylık ortalamalara göre de yüzde 20.1 oranında arttı. 
     İthalat miktar endeksinde ise bir önceki aya göre yüzde 12.0 oranında düşüş yaşanırken, geçen yılın aynı ayına göre yüzde 9.8 oranında artış saptandı. Altı aylık ortalamalara göre, ithalat miktar endeksi 13.2 oranında artarken, 12 aylık ortalamalara göre yüzde 10.9 oranında azaldı. 
     
     FİYAT ENDEKSLERİ 
     Haziran ayında, ihracat fiyat endeksi bir önceki aya göre yüzde 1.9 oranında arttı. Geçen yılın aynı ayına göre, ihracat fiyat endeksi, binde 1 oranında gerilerken, 6 aylık ortalamalara göre yüzde 5.7, 12 aylık ortalamalara göre da yüzde 5.0 oranında azalan bir seyir izledi. 
     Öte yandan, ithalat fiyat endeksi bir önceki aya göre yüzde 1.5 oranında, geçen yılın aynı ayına göre de yüzde 0.2 oranında arttı. 
     İthalat fiyat endeksinde 6 aylık ortalamalara göre yüzde 6.7, 12 aylık ortalamalara göre de yüzde 5.3 oranında gerileme kaydedildi. 
     





</TEXT>
</DOC>
