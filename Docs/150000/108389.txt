<DOC>
<DOCNO> 108389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/magazin/mag06.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yufka yürekli’ Eminem 
</HEADLINE>
<TEXT>

Müziğin sert çocuğu’, otobanda arabası bozulan yaşlı bir adama yardım ederken suçüstü yakalandı’ 
     Çılgın ve fütursuz davranışları, işlediği suçlar ve şarkı sözlerindeki şiddet öğeleriyle sert bir kişilik sergileyen Rap şarkıcısı Eminem, "evin yaramaz çocuğu" gibi davranmayı bıraktı. 
     Kalabalık otobanda limuziniyle seyreden Eminem, arabası bozuk yaşlı bir adamı görünce otomobilinden indi. Arabayı yanındaki arkadaşlarıyla iterek yaşlı adama yardım eden Eminem, bu sırada kendisini görüntüleyen basın mensuplarını da hayrete düşürdü. 
     
     Vukuatı hayli kabarık 
     Bugüne kadar çeşitli suçlarla itham edilen Eminem, geçen yıl Detroit’teki "Hot Rocks" adlı gece kulübünde bir kişinin, karısı Kimberley Mathers’ı öptüğünü görerek kavga çıkarmıştı. Daha önce de kavga ettiği kişiyi ölümle tehdit etmekle suçlanan Eminem, bu olayla ilgili olarak polise ifade vermişti. 
     



 MAGAZİN 














</TEXT>
</DOC>
