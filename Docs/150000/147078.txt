<DOC>
<DOCNO> 147078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo26.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da, 3 puan almanın hesapları... 
</HEADLINE>
<TEXT>

     Adanaspor, hafta sonu konuk edeceği Fenerbahçe ile yapacağı maçta 3 puan almanın hesaplarını yapıyor. 
     Adanaspor Kulübü İdari Menajeri Erdoğan Yılmaz, Pazar günü yapılacak Fenerbahçe maçında sahada koşan futbolcular kadar seyircilere de görev düştüğünü ve destek beklediklerini söyledi. 
     Fenerbahçe'nin ligde sıkıntılı günler geçirdiğini ifade eden Yılmaz, ''Sarı-lacivertli ekip karşısında hedefimiz 3 puan. Saha ve seyirci avantajımızı iyi kullanıp, galibiyete ulaşmak istiyoruz'' dedi. 
     Bu arada Adanaspor, Fenerbahçe maçının hazırlıklarını yaptığı tek antrenmanla sürdürdü. 
     Takımda İlker, Timko ve Pachola'nın sakatlıkları sürerken, bu oyuncuların Fenerbahçe karşısında forma giyip giyemeyeceklerinin maç günü belli olacağı kaydedildi. 
     Bu arada, antrenör Feyzullah Küçük'ün annesi Necla Küçük'ün geçirdiği rahatsızlık sonucu hayatını kaybettiği ve cenazesinin Buruk Mezarlığı'nda toprağa verildiği bildirildi. 
     





</TEXT>
</DOC>
