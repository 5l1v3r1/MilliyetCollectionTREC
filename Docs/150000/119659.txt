<DOC>
<DOCNO> 119659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/spor/spo00.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
TAKTİKSEL HATA 
Her futbolsever, her teknik adamdan daha iyi bilir futbolu Bu nedenle de eleştirir. Yalnız sahayla sınırlı kalmak olmaz doğrusu. Dışarıdaki taktiksel hatalar da değerlendirilmelidir 
     TAMER BAĞLAN 

     Konumuz tabii ki, futbol öncelikle. Ancak bu demek değil ki, her daim ve yalnızca sahada olup bitenlerle cümlelerimizi tüketeceğiz. Dünya’nın en önemli sanayilerinden biri haline gelmişse bu oyun, içinde ve dışında ne varsa gerektiğinde övecek, gerektiğinde eleştireceğiz. Örneğin bu haftanın en önemli taktiksel hatasını es geçmeyeceğiz... 
     Ne Gigi Multescu ne Mircea Lucescu ne de Werner Lorant... Haftanın diziliş, yorum ve taktiksel anlamda en önemli hatası, İstanbul Emniyet Müdürü Hasan Özdemir’den geldi. Ne yapmıştı Özdemir, Galatasaray - Trabzonspor maçı öncesinde Rakip taraftarı futbol oyununun dışına itmişti. Ne demişti Özdemir karşılaşma sonrasında, "Uyguladığımız taktik gereği onları dışarı çıkardık". Kimdi onlar İstanbul’da yaşayan ve takımlarını yaşadıkları şehirde yılda sadece dört kez seyretme şansı bulabilen Trabzonsporlular. Peki, ne yapmıştı Bordo - Mavi’ye gönül verenler Demokratik bir ülkede ceplerinden para ödeyerek ve bireysel olarak bu karşılaşmaya bilet almış, yani hiç bir yasayı ya da yasağı çiğnemeden stada gitmişlerdi. Polisiye tedbire gerek duyulabilecek bir olay çıkarmamışlar, üstelik son yıllarda omuz omuza verdikleri Sarı - Kırmızılı tribünler de onlara kucak açmış ve destek vermişlerdi... 
     Kimsenin özgürlüğüne engel olmayan hatta kısıtlamayan, küfür kafirle olay çıkarmayan Trabzonsporlu taraftarları, demokratik haklarını engelleyerek futbol oyununun dışına itmek büyük bir taktiksel hataydı. Özdemir, asayiş elden gider endişesi taşıyorsa eğer, ekibini iyi organize edip, "Onlar" dediklerini etkisiz hale getirmek adına, yakın markaj uygulatarak tedbirini almalıydı. Hem sayısal hem de teknik anlamda, bu konuda yeterli kadrosu da vardı... 
     Dikkat Elma ile armutun, futbol seyircisi ya da taraftar ile holiganın birbirine karıştırılmaya başlanması, seyircisiz varolması mümkün olmayan futbol sanayiine hayati darbeler vurabilir. Bu noktada, özellikle emniyet mensuplarına önemli görevler düşmektedir. Futbolsever, futbol seyircisi ya da taraftar, emniyet güçlerinin taktiksel tedbirler alması gereken, ciddi rakipleri değildir 
     Hafta içinde "Beni sokağa çekmek isteyenler var" diyen Fatih Terim’in, Selçuk Dereli’nin neredeyse mükemmele yakın bir yönetim gösterdiği aynı maçtan sonra Sokak kabadayısı’ edasıyla görevini yapmaya çalışan bir medya mensubununun üzerine yürümesi ve Ali Dürüst’ün "Ağır tahrik vardı. Gerekeni yapacağız" sözleri de, futbol oyunun içinde olmasını istemediğimiz, saha dışının önemli taktiksel hataları olarak örneklere ilave edilebilir... 
     Fenerbahçe ile Gençlerbirliği’nin yedişer gollü futbol resitalleri, Beşiktaş ile Gaziantepspor’un zirveyi ısrarla zorlayan yenilmezlikleri ve diğerleri... Umarız, bu hafta güzelliklerden söz etmediğimiz için bizi mazur göreceklerdir. 
     
     Haftanın takımı 
     GENÇLERBİRLİĞİ Adana-spor deplasmanında fırtına gibi esti, son haftalardaki çıkışını devam ettirdi. Yedi gollü galibiyetle zirvedeki rakiplerine göz dağı verdi, Galatasaray maçı öncesi güven tazeledi. 
     
     Haftanın hocası 
     Ersun YANAL Bir ara duraklama dönemine giren takımını çabuk toparladı, sezon başındaki o müthiş havayı yine sağladı. Adana deplasmanında oyunu tek kelime ile mükemmel okudu, oyuncu seçimi ve taktik planı ile alkışları topladı. 
     
     Haftanın hakemi 
     Erol ERSOY Zorluk derecesi yüksek Malatya - Kocaeli maçını kendine güveni, cesareti, isabetli kararları ve enerjik koşusuyla çok iyi yönetti. Sonucu etkilecek hata yapmadı, sahadaki herkesin takdirini aldı. 
     
Gol krallığı Futbolcu Takım Maç Gol Viola Gaziantep 11 10 Okan Bursaspor 13 10 Arif Galatasaray 10 8 Washington Fenerbahçe 11 8      
     
Gol pası Futbolcu Takım Maç Gol Pası Ortega Fenerbahçe 10 8 Timuçin Malatyaspor 13 8 Duro Malatyaspor 9 6 Murat Bursaspor 13 6      
     
Altın eldiven Futbolcu Takım Maç Gol Cordoba Beşiktaş 11 8 Petkoviç Trabzonspor 13 9 Gökhan Gençlerbirliği 11 11 Heinen Denizlispor 10 11      
     
     Kart cezalılar 
     Kırmızı kart Tümer Beşiktaş 
     Sarı kart Yılmaz Ankaragücü , Hasan Galatasaray , Thomas Gençlerbirliği , Rachid Göztepe , Timuçin Malatya , Kenan Samsun 
     
     Haftanın portresi 
     Ahmed Hassan G.Birliği 
     Olağanüstü top tekniği, çabukluğu, yaratıcılığı ve doksan dakika aklından hiç düşürmediği görev anlayışı ile Adanaspor deplasmanında şov yaptı. İki gol attı, üç golün de hazırlayıcısıydı. Gençlerbirliği’nin sahadaki beyni olduğunu bir kez daha kanıtladı. 
     
     Karatahta 
     Hukuksal, hukuksuzluk 
     İstanbul Emniyeti Fenerbahçe - Galatasaray maçında olayların büyümemesi için Sarı - Kırmızılı taraftarları stattan çıkardı. Aynı Emniyet Galatasaray karşılaşmasında bu kez Trabzonsporlulara aynı prosedürü uyguladı. Kadıköy’de ortada bir "neden" vardı. Olaylar oluyordu. Ancak cumartesi günü herkes tribündeki yerini almış "paşa paşa" oturuyordu. Hukuk devletinde Emniyet güçlerinin haklarını koruması gerektiği insanları "potansiyel suçlu" ilan etmesi anlaşılır gibi değildi. 
     
     Alkış alanlar 
     Doğrusunu görünce 
     Ligin flaş takımlarından Malatyaspor, küme düşme hattından kurtulmaya çalışan Kocaelispor’u, ilk golü yemesine rağmen, 90 dakikanın sonunda 2 - 1’lik skorla devirdi. Gerilimli bir maç sonrasında iki takım oyuncularının birbirlerine sarılması, taraftarların sahadakileri alkışlaması, teknik direktörlerin objektif demeçleri, Güvenç Kurtar’ın hakemi tebrik etmesi, futbolcuların sonuç için mazeret üretme yerine herkesin hak ettiğini aldığını söylemesi alkışlanacak enstantanelerdi. İki camiaya da "bravo" diyoruz. 
     
     Haftanın sözü 
     Fenerbahçe maçında sahaya atılanları dışarı çıkarmak için hamal gerekirdi. 
G.Saray 2. Başkanı Ali Dürüst      
     
     Haftanın sonuçları 
     Altay - Beşiktaş 0-1 
     İlhan Mansız Dk. 58 
     G.Saray - Trabzon 2-1 
     Gökdeniz Dk. 2, Christian Dk. 8, Arif Dk. 66 
     Fenerbahçe - Bursa 7-1 
     Washington Dk. 12, 24 ve 75, Ceyhun Dk. 41, Serhat Dk. 53 pen. ve 85, Murat Dk. 60, Tuncay Dk. 90 
     Denizli - İst.Spor 2-1 
     Kabat Dk. 55, Musa Dk. 57, Bencik Dk. 90 
     Malatya - Kocaeli 2-1 
     Hüseyin Dk. 31, Tolga Dk. 44, 
     Hasan Özer Dk. 63 
     Elazığ - Samsun 3-1 
     Serkan Aykut Dk. 3, Mehmet Ali Dk. 21, Meszaros Dk. 51 ve 55 
     Adana - G.Birliği 2-7 
     Okan Dk. 6, 52 ve 67, Youla Dk. 10, 
     Flip Dk. 25, Ahmet Hassan Dk. 50 ve 55, Pachola Dk. 71, Necati Dk. 76 
     Gaziantep - D.Bakır 2-0 
     Viola Dk. 53, Cesar Dk. 71 
     Ankaragücü - Göztepe 1-0 
     Yılmaz Dk. 82 
     



 SPOR 


























</TEXT>
</DOC>
