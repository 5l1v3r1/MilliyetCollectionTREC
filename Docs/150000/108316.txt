<DOC>
<DOCNO> 108316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sonspo26.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom, ligine 3 puanla başladı... 
</HEADLINE>
<TEXT>

     Avrupa Şampiyonlar Ligi H Grubu'nda, Galatasaray deplasmanda Rusya'nın Lokomotiv Moskova takımını 2 - 0 mağlup etti. 
     Bu sonuçla Galatasaray Şampiyonlar Ligi'ne 3 puanla merhaba dedi... 
     Stat Lokomotiv Hakemler Massimo Busacca x, Francesco Buragina xx, Felix Zveger xx İsviçre 
     Lokomotiv Moskova Ovchinnikov xx, Pachinine xx, Nizhegorodov xx, Drozdov xx, Lekcetho x, Ignashevitch xx, Evseev xx, Julio Cesar xxx, Maminov x, Loskov x, Buznikin xx Galatasaray Mondragon xxx, Bülent xx, Almaguer xx, Hakan Ünsal x, Ümit Davala xx, Ayhan xxx, Felipe xxx, Batista xxx, Ergün xxx, Hasan x, Arif xxx Sarı kart Dk. 14 Pashinine Lokomotiv Moskova 
     Karşılaşmanın ilk yarısında topa daha fazla sahip olan ve rakip yarı alanda daha fazla görünen taraf Galatasaray oldu. Sık sık rakip kalede tehlikeler yaratan sarı-kırmızılı takımın iki atağında top direklerden döndü. 
     Lokomotiv Moskova takımı ise ilk yarı boyunca defans güvenliğini ön planda tuttu. Evsahibi takım zaman zaman geliştirdiği kontrataklarla Galatasaray kalesinde etkili oldu. 
     5. dakikada Ergün'ün pasıyla sağdan ceza alanına giren Arif'in vuruşunda, Ignashevitch'e çarpan top, üst direkten döndü. 
     6. dakikada gelişen Lokomotiv Moskova atağında, savunmanın arkasında topla buluşan Julio Cesar ceza yayı üzerinden topa sert vurdu. Meşin yuvarlak üstten auta gitti. 
     7. dakikada Julio Cesar'ın ceza alanı dışından şutunda, kaleci Mondragon'dan seken top kornere çıktı. 
     18. dakikada Ergün'ün ceza alanı sol çaprazından sert şutunda, kaleci Ovchinnikov topu ayaklarıyla uzaklaştırmayı başardı. 
     29. dakikada gelişen Lokomotiv Moskova kontratağında, soldan ceza alanına giren Buznikin'in şutunda, kaleci Mondragon ayaklarıyla topu uzaklaştırdı. Dönen topa Evseev'in vuruşunda meşin yuvarlak auta gitti. 
     41. dakikada Felipe'nin ceza alanı dışından şutunda, top kaleci Ovchinnikov'da kaldı. 
     42. dakikada Galatasaraylı oyuncular rakip yarı alanda uyguladıkları baskıyla topu kaptılar. Felipe'nin pasıyla ceza alanı sol çaprazında buluşan Ergün'ün mükemmel şutunda, top yan direğe çarparak geri geldi. 
     Karşılaşmanın ilk yarısı 0-0 sona erdi. 
     Galatasaray ilk yarıdaki etkili futbolunu ikinci yarıda da sürdürdü. Özellikle Felipe'nin başarılı futboluyla sık sık rakip kalede görünen sarı-kırmızılı takım, Hasan'ın yerine oyuna giren Sarr'ın attığı golle öne geçtikten sonra oyunun kontrolünü tamamen eline geçirdi. Galatasaray Arif ile ikinci golü de bulduktan sonra kontrollü bir oyun ortaya koydu ve istediği sonucu almayı başardı. 
     Lokomotiv Moskova ise zaman zaman geliştirdiği kontrataklarla tehlikeler yarattı. Ancak Rus temsilcisi, Galatasaray'ın teknik kapasitesi yüksek oyuncuları karşısında ikinci yarıda çaresiz kaldı. 
     İkinci yarıya Galatasaray, Ayhan'ın yerine Pinto'yu xx , Lokomotiv Moskova ise Buznikin'in yerine Pimenov'u xx alarak başladı. 
     55. dakikada Felipe'nin ceza alanı dışından sert şutunda, top kaleci Ovchinnikov'dan döndü. 
     60. dakikada Lokomotiv Moskova Pashinin'in yerine Sennikov'u x oyuna aldı. 
     61. dakikada Galatasaray savunmasının hatasından yararlanarak topla buluşan Letcetho'nun vuruşunda, top kaleci Mondragon'da kaldı. 
     64. dakikada Lokomotiv Moskova'dan Evseev sarı kart gördü. 
     68. dakikada gelişen Lokomotiv Moskova atağında, savunmanın arkasına sarkan Julio Cesar'ın vuruşunda, kaleci Mondragon gole izin vermedi. 
     70. dakikada Galatasaray'da Hasan'ın yerine Muhammed Sarr xxx oyuna dahil oldu. 
     72. dakikada Pinto'nun soldan ceza alanına ortaladığı topa iyi yükselen Muhammed Sarr, mükemmel bir kafa vuruşuyla topu filelere göndererek Galatasaray'ı 1-0 öne geçirdi. 
     73. dakikada Lokomotiv Moskova'da Julio Cesar'ın yerine Adamu Baba x oyuna girdi. 
     78. dakikada Pimenov'un ceza yayı üzerinden şutunda, kaleci Mondragon topu kontrol etti. 
     80. dakikada Ergün'ün mükemmel arapasıyla savunmanın arkasında topla buluşan Arif, bekletmeden yaptığı plase bir vuruşla Galatasaray'ı 2-0 öne geçiren golü kaydetti. 
     84. dakikada Galatasaray, Arif'in yerine Emre Aşık'ı xx oyuna aldı. 
     86. dakikada Evseev, Emre ve Bülent'ten sıyrılarak kaleci ile karşı karşıya kaldı. Bu futbolcunun vuruşunda Mondragon gole izin vermedi. 
     Karşılaşma Galatasaray'ın 2-0 üstünlüğüyle sona erdi. 
     





</TEXT>
</DOC>
