<DOC>
<DOCNO> 130314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/altan.html </URL>
<DATE> 2003/01/12/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Papatya falı, Bush’a "evet" mi, "hayır" mı 
</HEADLINE>
<TEXT>

     Gülüm şöyle gülüm böyle demektir yare mutadım 
     Seni ey gül sever canım ki canana hitabımsın 
     Abdullah Gül ise mesaja şu yanıtı vermiş 
     - Gereken yapılacaktır. 
     Başkan Bush, bu kez telefon açmış Abdullah Gül’e 
     - Gel, demiş, bir iş bölümü yapalım aramızda. "Gereken"e ben karar vereyim, "yapmaya" da sen... 
     
     18. yüzyılda yaşamış olan Koca Ragıp Paşa, yaşamının son döneminde III. Mustafa’nın sadrazamı da olmuştu. Sade olay ve alınacak kararların, eksileriyle artılarını değerlendirebilen donanımlı bir devlet adamı değil, aynı zamanda bilgelik geleneğine eğilimli bir Divan edebiyatı ozanıydı. 
     Aynı döneme rastlayan Şair Fitnat Hanım’la aralarında birtakım dekolte nükte düelloları olduğu rivayet edilir durur. 
     
     Bir gün Şair Fitnat Hanım, "kupe" denilen fiyakalı atlı arabasında giderken yol kıyısında hızlı hızlı yürüyen Ragıp Paşa’yı görür. 
     Arabacısına, Paşa’yı göstererek 
     - "Paşa Hazretleri, öyle latanızı uçura uçura nereye gidiyorsunuz" diye sor, der. 
     Arabacı da, yolda hızlı hızlı yürüyen Koca Ragıp Paşa’ya bağırır 
     - Paşa Hazretleri öyle latanızı uçura uçura nereye gidiyorsunuz 
     Ragıp Paşa, anlamıştır soruyu "kupe"deki Şair Fitnat Hanım’ın sordurduğunu. Hemen yanıt verir 
     - İçerdeki Yosmazade Hanımefendi’nin kukutosunda yuva kurmaya gidiyorum. 
     Fithat Hanım, arabacıya 
     - Söyle, der, orası çok ıslakmış, yuva tutmazmış. 
     Arabacı da Ragıp Paşa’ya tekrarlar 
     - Orası çok ıslakmış, yuva tutmazmış. 
     Ragıp Paşa omuz silker 
     - Yaz yazlığına, kış kışlığına oturacak değiliz ya bir iki dölleme yaptıktan sonra gideceğiz... 
     Başkan Bush Allah’tan bilmiyor bu fıkrayı. Yoksa Güneydoğu’da konuşlandırmak istediği 80 bin Amerikan askeri için, gerekçe olarak gösterebilirdi. 
     
     Bir gün son yüz yılda Türkiye’deki çeşitli egemenliklerin halk yığınlarına söyledikleri yalanları özetlemek gerekirse, Nasreddin Hoca’nın ünlü fıkrasına başvurmaktan başka çare kalmayacak galiba. 
     Nasreddin Hoca hamama gitmiş. 
     Tellakların sırtını keselediği müşterilerden biri, ne olur ne olmaz diye altın divitini de, giysilerinde bırakmayıp, yanında getirmiş hamamın içine ve yanına koymuş. 
     Divit, biliyorsunuz, kamış kalemlerin içinde durduğu uzun ve kalınca bir sap ile, ucundaki kapaklı bir hokkadan oluşuyor. Eski dönemlerin bir tür dolma kalemi. 
     Divitin sapındaki kamış kalemi çıkarıyor, ucundaki hokkaya batırarak yazıyorsunuz yazınızı. 
     
     Sırtını tellakların keselediği, gözleri kapalı adamın diviti altından... 
     Nasreddin Hoca dayanamamış, kimseye çaktırmadan alıvermiş diviti... 
     Kısa bir süre sonra divitin sahibi, fark etmiş altın divitinin çalındığını... 
     Bir telaş, bir kıyamet... Tellaklar başlamışlar tek tek aramaya yıkananları... Herkes çıplak ve peştemallı... Diviti saklayabilecek fazla bir yer yok. 
     
     Nasreddin Hoca yakalanacağını anlayınca, diviti kıçına sokmuş. 
     Ama tellaklar yine de bulmuşlar Nasreddin Hoca’nın kıçına soktuğu altın diviti. 
     Nasreddin Hoca şaşkın, iki elini açmış söyleniyormuş 
     - Allah Allah onu da oraya kim sokmuş. 
     Tam yüz yıllık siyasal tarihimizin özeti gibi... 
     
     Sabahattin Eyüboğlu’nun çevirisi, bir Hayyam rubaisiyle bitirelim yazıyı 
     Ne yazık, pişmiş ekmek çiğlerin elinde, 
     Ne yazık, çeşmeler cimrilerin elinde. 
     O canım Türk güzeli kömür gözleriyle, 
     Çaylakların, uğruların, eğrilerin elinde. 
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
