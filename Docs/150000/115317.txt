<DOC>
<DOCNO> 115317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur23.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Almanya'nın Türk adaletine güvenmesini dilerim... 
</HEADLINE>
<TEXT>

     Başbakan Bülent Ecevit, Alman vakıflarının yöneticileri hakkındaki davaya ilişkin, ''Türk-Alman ilişkilerinin, bu davadan olumsuz etkilenmeyecek kadar sağlam olduğunu düşünüyorum'' dedi. 
     Başbakanlık Basın Merkezi'nden yapılan açıklamaya göre, Ecevit, Türkiye'de etkinlik gösteren Alman vakıflarının yöneticilerine karşı açılan dava konusunda, yargının bağımsızlığı nedeniyle görüş belirtemediğini kaydetti. 
     Bununla birlikte bu dava nedeniyle sözü edilen Alman vakıflarının, ''köklü ve saygın kuruluşlar'' olduğunu belirtmek istediğini ifade eden Ecevit, şunları kaydetti 
     ''Söz konusu Alman vakıfları, öteden beri ülkemizde etkinlik göstermektedir. Bu vakıflar, ülkemizde olduğu gibi dünyada 100 kadar ülkede de çalışmalarını sürdürmektedir. Bildiğimiz kadarıyla benzer şikayetlere, başka hiçbir ülkede rastlanmamıştır. 
     Türk-Alman ilişkilerinin, bu davadan olumsuz etkilenmeyecek kadar sağlam olduğunu düşünüyorum. Ülkelerimiz, derin dostluk ilişkileriyle birbirlerine bağlıdırlar. Almanya'nın sabırlı olmasını, davanın sonucunu bekleyerek, Türk adaletine güvenmesini dilerim.'' 
     





</TEXT>
</DOC>
