<DOC>
<DOCNO> 103073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/spor/spo04.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Türkiye 
</HEADLINE>
<TEXT>

Trabzon’a geldiğinde omuzlarda karşılanan Koreli Lee, Elazığ yenilgisi sonrası gelen eleştirilere şaşırdı 
     BORDO - Mavili kulübe geldiği gün omuzlarda karşılanan ve Fenerbahçe beraberliğinin ardından büyük sevgi gören Koreli Lee büyük şaşkınlık yaşadığını söyledi. Lee, "İki hafta önce omuzlardan inmiyordum, şimdi takımın en kötüsü ilan ediliyorum. Bence övgü de, eleştiri de bu kadar çabuk abartılmamalı" dedi. 
     KORELİ oyuncu, Elazığspor maçında tüm takımın tanınamaz hale geldiğini ekledi. Lee, "Beni överken de, eleştirirken de takımdan ayırmayın. Sahaya da ilk kez ilk on birde çıktım. Takımımız genç ve kaliteli. Bir daha Elazığ’daki gibi kötü bir maç çıkaracağımızı sanmıyorum. Ama takım, bundan çok daha iyi olacak" diye konuştu. 
     
     Önce "evet" sonra "hayır" 
     TRABZONSPOR, önceki gün yapılan 4 saat 15 dakikalık görüşmeden sonra prensip anlaşmasına varıldığı açıklanan Çaykur Rizespor’un kalecisi Süleymanou’nun transferinden, gece yönetimin yaptığı toplantıdan sonra vazgeçti. Ligde gol sorunu yaşamasına ve Petkoviç ile Metin gibi iki milli kalecisi bulunmasına rağmen kaleci almaya çalışan Bordo - Mavililer’de, Zdravkov ile de önce anlaşma yapılmış, sonra karardan dönülmüştü. 
     



 SPOR 



























</TEXT>
</DOC>
