<DOC>
<DOCNO> 138486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/magazin/amag.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkana kalsa kendisi melek’ 
</HEADLINE>
<TEXT>

Küfürlerle Berivan setini birbirine katan, sonra da bütün ekibi kovan alkollü’ Midyat Belediye Başkanı, özür dileyeceğine Kovdum ama sebebi var’ dedi... 
     BİRSEN ALTUNTAŞ 

     KANAL D’NİN sevilen dizisi Berivan’ın çekimleri sırasında skandala neden olan Midyat’ın DYP’li Belediye Başkanı Şehmuz Nasırlıoğlu, kendisini savundu. Dizi ekibini Midyat’tan kovduğunu kabul eden Nasırlıoğlu şunları söyledi "Benim yani belediyenin mülkü olan hanı, içindeki eşyalarla birlikte dizi ekibinin emrine ücretsiz verdim. Akşam beş dakikalığına uğradım. Sibel Can’ın oturduğu karavanın kapısını açıp Çay içer misiniz ’ diye sordum. Ama dizi ekibi orada fotoğraf çektirmek isteyen ve bekleyen insanlara çok kötü davrandı, saygısızlık yaptı. Ben de onları kovdum." 
     
     Mehmet Ağar beni korur’ 
     OLAYDA alkollü olduğunu ve küfür ettiğini kabul etmeyen, dizi ekibine değil kendi elemanlarına bağırdığını iddia eden Nasırlıoğlu, sözlerine şöyle devam etti "Kendi elemanlarıma benden izinsiz hanı o gün açtılar diye bağırdım. Sonra dizi ekibinden özür diledim ama onlar çekim yapmayacaklarını söyleyip eşyalarını topladılar. Sibel Hanım, Mehmet Ağar’a beni şik yet etse bile, genel başkanım beni savunur, onu değil." 
     



 MAGAZİN 











</TEXT>
</DOC>
