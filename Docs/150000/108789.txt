<DOC>
<DOCNO> 108789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/aspo.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BALAYI BİTTİ 
</HEADLINE>
<TEXT>

Mircea Lucescu, Ahmet Yıldırım’ı kadro dışı bıraktı, yönetimden ceza sisteminin devreye sokulmasını istedi. Ayrıca tur geçilemezse, tüm oyunculara 50’şer bin dolar ceza verilecek 
     

     Trabzon kampı 
     SİYAH - Beyazlı takımda gözler, yarın oynanacak Trabzonspor maçına çevrildi. Ümraniye’de zorlu karşılaşmanın hazırlıklarını dün başlayan Beşiktaş’ta, Ronaldo ve Ahmet Yıldırım takımdan ayrı olarak çalıştı. Kartal, çalışmalarını bugünde Ümraniye’de sürdürecek ve kampa girecek. 
     
     Zafer ağladı 
     SARAJEVO maçının 72.dakikasında oyuna giren Zafer’in, Lucescu’nun kendisini eleştirmesi üzerine gözyaşlarını tutamadığı öğrenildi. Rumen hocanın, "Hem forma istiyorsunuz, hem de aldığınız zaman, hakkını vermiyorsunuz" sözlerini yanıtlamayan Zafer’in ağladığı ifade edildi. 
     
     Güreli sitem etti 
     İKİNCİ Başkan Hüsnü Güreli, "Şeker var, un var, yağ var, ama helva yapamıyoruz" dedi. Güreli, "Saha, para, hoca, ne varsa seferber ettik. Şu anda kulüpten kimsenin bir kuruş alacağı yok. Futbolcuların formanın hakkını vermesi, işini ciddi yapması lazım" diye konuştu. Hüsnü Güreli, seyirci ile diyaloga giren İbrahim’i de eleştirdi. 
     
     



 SPOR 































</TEXT>
</DOC>
