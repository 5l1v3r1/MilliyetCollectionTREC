<DOC>
<DOCNO> 138564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/soneko05.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen, Londra'da... 
</HEADLINE>
<TEXT>

     Devlet Bakanı Kürşad Tüzmen, Cezayir'deki temaslarını tamamladıktan sonra açılmakta olan Moda Fuarı'na katılan Türk firmalarına destek vermek ve çeşitli temaslarda bulunmak amacıyla İnglitere'nin başkenti Londra'ya geldi. 
     Bugün yerel saatle 13.45'te Cezayir Havayolları'na ait bir uçakla Heathrow Havaalanı'na inen Bakan Tüzmen ve beraberindekileri burada Türkiye'nin Londra Büyükelçiliği yetkilileri karşıladı. 
     Bakan Tüzmen, bu akşam Türkiye'nin Londra Büyükeliği'nde onuruna verilecek akşam yemeğine katılarak temaslarına başlayacak. 
     Yarın erken saatlerde Londra'nın ünlü fuar alanı Olimpia'da açılacak olan Moda Fuarı'na katılacak olan Bakan Tüzmen, burada bir de konuşma yapacak. 
     Türk mankenlerin düzenleyeceği defileyi izleyecek olan Bakan Tüzmen'in Fuar alanını gezdikten sonra yerel saatle 16.00'da Yatırımlar ve Dış Ticaretten sorumlu Bakan Barones Symons ile bir görüşme gerçekleştirmesi bekleniyor. 
     Bakan Tüzmen, akşam saatlerinde fuar alanında düzenlenecek kokteyle de katıldıktan sonra, yine fuar organizasyonu çerçevesinde verilecek akşam yemeğinde hazır bulunacak. 
     Devlet Bakanı Tüzmen'in 25 Şubat Salı günüyse Türk-İngiliz İşadamları Derneği tarafından düzenlenecek bir çalışma kahvaltısına katılması ve burada Türk ve İngiliz işadamlarının Türk ekonomisi ve yatırım olanaklarıyla ilgili sorularını yanıtlaması bekleniyor. Bakan Tüzmen, aynı gün yurda dönecek. 
     





</TEXT>
</DOC>
