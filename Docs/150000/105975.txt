<DOC>
<DOCNO> 105975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/guncel/gun01.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğraflar kıyafet balosunda çekilmiş’ 
</HEADLINE>
<TEXT>

Skandal okulun sahibi E.K’nin özrü kabahatinden büyük "Travesti olduğundan şüphelenmedik. Olsaydı almazdık. Herhalde kendini afişe edip ünlü olmak istiyor" 
     DOĞAN HABER AJANSI 

     Özel okulun sahibi E. K., skandal öğretmen Nedim Uzun’un travesti olduğundan hiç şüphelenmediğini belirterek, "En küçük bir şüphemiz olsa öğretmen olarak almazdık. Kendisini herhalde afişe edip popüler hale getirmek istiyor" dedi. Okulda daha önceki yıllarda da erkek öğretmenlerin kadın kıyafeti giyerek fotoğraf çektirdikleri ortaya çıkarken, öğrencilerin velileri olayın öğrenilmesiyle şoka girdi. 
     
     Yanlış yansıtıldı’ 
     Söz konusu okula çocuklarını gönderen velilerin çoğu hiçbir açıklama yapmazken, bazıları, fotoğrafların düzenlenen kıyafet balosunda çekildiğini ve olayın yanlış yansıtıldığını ileri sürdü. Okulun sahibi E.K. de şunları söyledi 
     "Biz İngiltere’deki yaz okullarıyla rekabet ediyoruz. İngilizce’yi iyi bilen öğrenciler burada pratik yapıyor. Onun için de öğretmenlerin yabancı olması gerekiyor. Türkiye’deki özel okullarda görev yapan İngilizce öğretmenlerini alıyoruz. Alırken de mülakat yapıyoruz. Skandala neden olan öğretmen kendini Ned olarak tanıtmış. Sanırım anne ya da babası İngiliz ve kendisi yurtdışında kalmış. Aksanı iyiydi, yabancıdan farksızdı. Travesti olduğuna ilişkin en küçük şüphemiz olsa görev vermezdik. Yanlış bir şey yapılmasına ne biz, ne de bakanlık izin verir." 
     
     Kıyafet balosu bahanesi 
     E.K., Yavuz’un öğrencilerle fotoğrafının, düzenlenen bir kıyafet balosunda çekilmiş olabileceğini de ileri sürdü. 
     İngilizce pratiğin parçası olarak kültürel alışveriş sağlamak amacıyla çeşitli eğlenceler düzenlendiğini, ancak parti verilmesinin söz konusu olmadığını iddia eden E.K., "Öğrenciler genelde palyaço kılığına giriyor. Bu arada köylü kıyafeti giyenler de olur. Amaç çocukların, kültürlerin kaynaşmasıdır. Öğrencilere kadın kıyafeti giydirilmez. Sanıyorum gazetelere yansıyan fotoğraflar art niyetli olarak mizansenle çekilmiş" dedi. 
     
Katıla katıla güldük’      Nedim Uzun’un öğrencilerinden olan C.B. "Öğretmenimiz peruk takıp kadın elbisesiyle aramıza katılınca çok eğlendik" dedi 
     Nedim Uzun’un kadın kıyafetiyle birlikte fotoğraf çektirdiği öğrencilerden olan ve kursa iki dönem katılan 13 yaşındaki C.B. kızlar gibi giyinmesini şöyle anlattı "Kurs 28 Temmuz’da kapanacaktı. Birkaç gün önce veda gecesi’ düzenlendik. Tüm arkadaşlar, öğretmenlerimizle birlikte doyasıya eğlendik. Öğretmenlerimizin hazırladığı programa göre skeçler oynadık. Ben ve bazı arkadaşlarım kızlar gibi giyindik. Kız arkadaşlarımız da erkekler gibi. Kamp sırasında normal giyinen öğretmenimiz Nedim Uzun da peruk takıp kadın elbisesi giyip aramıza katıldı. Bu halimizi görünce katıla katıla güldük." 
     



 GÜNCEL 




















</TEXT>
</DOC>
