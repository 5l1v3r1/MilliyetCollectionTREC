<DOC>
<DOCNO> 143813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/dundar.html </URL>
<DATE> 2003/03/20/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Peki niye yedik bu pisliği 
</HEADLINE>
<TEXT>

     Hani ırgatla ağa, at arabasında gidiyorlarmış da, ağa sıkıntıdan "Şu atın pisliğinin yarısını ye, araba senin olsun" demiş. 
     Irgat pisliği yiyip arabaya konmuş, ağa ağlamaya başlayınca acıyıp pisliğin kalanını yerse, arabayı iade etmeyi önermiş. 
     Pisliğin kalanını da ağa mideye göndermiş. 
     Yola devam ederken ırgat gülümsemiş 
     "Ağam, yine sen ağasın, ben gene ırgat. Peki biz niye yedik bu pisliği .." 
     
     Başkan Bush’un "at pazarlığı" dediği bu muydu acaba 
     Atlantik ötesindeki ağamızla aylar süren pazarlıktan sonra bütün itibarımızı sıfırlamak pahasına geldiğimiz noktaya bakar mısınız 
     Savaşta Amerikan üsleri kullanılmayacak. 
     Türkiye’ye Amerikan askeri gelmeyecek. 
     ABD de Türkiye’ye zırnık yardım vermeyecek. 
     Ne olacak peki 
     Amerikan uçakları Türk hava sahasından Irak’a geçecek. 
     Karşılığında Türk ordusu, Kürt devletini ve göçü engellemek için Kuzey Irak’ta üslenecek. 
     Irak’ın toprak bütünlüğü ve Türkmenlerin hakları gözetilecek. 
     Dünya Bankası ve IMF’de ABD, Türkiye’ye "güçlü destek" verecek. 
     
     Madem gelinecek nokta buydu aylar önce bunu söyleyemez miydik 
     "Bu işte yokuz. Komşumuzu işgal için toprağımıza yabancı asker sokamayız. Ama bir müttefik olarak hava sahamızı açarız" diyemez miydik 
     Bu, çok daha itibarlı bir duruş olmaz mıydı 
     "At pazarlığı yapan bir hükümet", "Baskı karşısında gerileyen bir millet", "iradesini parayla satan bir Meclis" görüntüsünden iyi değil miydi 
     
     Önceki gece gelinen nokta, boşanan bir karı - kocanın tazminat kavgasına benziyor 
     ABD, "Üsler bende kalsın, biraz para atayım" diyor. 
     Türkiye, "Sen o paraya ancak hava sahasını alırsın" diye karşı çıkıyor "Tam destek, bir pakettir ve sana 6 milyar dolara mal olur"a getiriyor. 
     Bunun üzerine ABD "Kalsın o zaman ne kadar ekmek, o kadar köfte" deyip pazarlığı kapatıyor. 
     Le Figaro gazetesi dün bu durumu "Türkiye mehter marşıyla savaşa giriyor" diye tanımladı. 
     İki adım ileri, bir adım geri atarak ve her adımda ulusal onuru ayaklar altına alarak başladığımız noktaya döndük. 
     
     Türkiye, bu politikayla ne İsa’ya, ne Musa’ya yaranabildi. 
     Hem ABD’yi, hem Irak’ı kaybetmek gibi zor bir işi "becerdi". 
     "İtibar mı, para mı" ikileminde kıvranırken itibar da, para da gitti. 
     Korkum odur ki, şimdilik işini Türkiye’deki üsler olmadan, Anadolu’ya asker sokmadan, Kuzey Irak’ı bombalayarak halletmenin yolunu arayan ABD, savaşın ilk aşamalarında Türk ekonomisi yere çakılınca hepten köşeye kıstırdığı müttefikinin kapısını çalacak ve "Aç kapıyı" diye bezirgan pazarlığı yapacaktır. 
     Gerek kalırsa, o zaman Meclis’in, koşulsuz teslim olacağı hesaplanmaktadır. 
     Hükümet, okullarda ders olarak okutulacak bir "kötü yönetim" örneği verdi. 
     Şimdi ağzında berbat bir tatla bir ata, bir de ağaya bakıp "Peki biz niye yedik bu pisliği" diyor mudur acaba 
     
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
