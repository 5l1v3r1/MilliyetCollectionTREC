<DOC>
<DOCNO> 146834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sonspo08.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milliler ilk yarıda daha etkili... 
</HEADLINE>
<TEXT>

     12. Avrupa Şampiyonası 7. Eleme Grubu'ndaki 4. maçında yarın İngiltere ile karşılaşacak A Milli Futbol Takımı, Milli Takımlar Teknik Direktörü Şenol Güneş döneminde yaptığı 34 maçta, gol yollarında ilk yarılarda daha etkili oldu. 
     Ay-yıldızlı ekip, Güneş döneminde filelere gönderdiği toplam 51 golden 26'sını ilk, 24'ünü ikinci yarılarda, 1'ini de 17. Dünya Kupası'nda Senegal maçının uzatma bölümünde kaydetti. Türkiye'nin, gol yollarındaki en etkili olduğu bölüm maçların ilk ve son 15 dakikaları. Milliler ilk çeyrekte 11, son çeyrekte ise 10 gol kaydetti. 
     
     İKİNCİ YARIDA DAHA ÇOK GOL YİYOR 
     A Milli Futbol Takımı, yedikleri gollerin büyük bölümünü maçların 2. yarılarında kalesinde görüyor. 
     Şenol Güneş döneminde yaptığı 34 maçta kalesinde 28 gol gören Türkiye, bunlardan 10'unu ilk yarılarda, 18'ini ise 2. yarılarda yedi. 
     Milliler, kalesinde gördükleri gollerin büyük bölümünü son yarım saatte yiyor. Bu bölümde rakipler toplam 14 kez Türkiye filelerini havalandırdı. 
     
     GOL ATMA VE YEME DAKİKALARI 
     A Milli Futbol Takımı'nın, Şenol Güneş yönetiminde yaptığı 34 resmi ve özel maçta gol atma ve yeme dakikaları şöyle 
     
     
Süre Dk Attığı Yediği 01-15 11 4 16-30 7 3 31-45 8 3 46-60 7 4 61-75 7 7 76-90 10 7 90 - 1 
     





</TEXT>
</DOC>
