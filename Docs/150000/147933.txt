<DOC>
<DOCNO> 147933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo17.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 1 - Galatasaray 3 
</HEADLINE>
<TEXT>

     Birinci Süper Futbol Ligi'nde Diyarbakırspor, Galatasaray'a sahasında 3-1 yenildi. 
     Birinci Süper Lig'de Diyarbakırspor, Galatasaray ile yaptığı maçın ilk yarısını 2-1 yenik tamamladı. 
     Diyarbakırspor sahaya ''Türk Polis Teşkilatının kuruluşunun 158. yılını kutluyoruz'' pankartıyla çıktı. 
     Maçın ilk dakikasında Hasan Yiğit'in sağdan ortasıyla ceza alanı içinde bulunan Murat Hacıoğlu, boş durumda topu üstten auta göndererek, takımı adına uygun bir gol pozisyonundan yararlanamadı. 
     5. dakikada taç atışından ceza alanına gelen topu ceza alanında Hasan, Ümit Karan'ın önüne bıraktı. Kaleci Şenol ile karşı karşıya kalan Ümit Karan, düzgün bir vuruşla topu filelere gönderdi 1-0. 
     6. dakikada Saffet'in sağdan ortasında Murat Hacıoğlu, kafayla sert vurdu, top kalecide kaldı. 
     9. dakikada rakibiyle girdiği pozisyonda sakatlanan Cengizhan'ın yerine Diyarbakırspor'da Ergin oyuna dahil oldu. 
     19. dakikada soldan gelen ortada topu önünde bulan Ümit Karan, sağ çaprazdan yaklaşık 25 metreden sert vurdu. Kaleciyi geçen top üst direğe çarparak geri geldi. 
     23. dakikada daha önceki pozisyonda sakatlanan ve sakatlığı süren Celalettin'in yerine Diyarbakırspor'da Abdullah oyuna dahil oldu. 
     27. dakikada Bülent'in Saffet ile girdiği pozisyon sonucu sakatlanması üzerine meydana gelen arbedede rakibine tokat atan Hasan Şaş, orta hakemin uyarısı üzerine maçın orta hakemi tarafından kırmızı kartla cezalandırıldı. Bu arada hakem Galatasaray yedek kulübesinde bulunan kaleci antrenörü Eser Özaltındere'yi de dışarı çıkarttı. 
     33. dakikada Cihan ile girdiği pozisyon sonrasında rakibini iterek yere düşüren Diyarbakırsporlu Evren, kırmızı kartla oyun dışında kaldı. 
     43. dakikada sağdan gelen ortada topu önünde bulan Ümit Karan, kaleci Şenol'un ileri çıktığı görünce aşırtma bir vuruş yaptı, ancak top üst ağlarda kaldı. 
     45. dakikada Volkan sağdan gelen topu ceza alanının solunda kaleciye baskı yaparak aldı. Bu futbolcu topu çizgi üzerinden sağ ayağıyla kaleye gönderdi. Arka direğe çarpan top filelere gitti 2-1. 
     İlk yarının 4. uzatma dakikasında Saffet'in pasıyla ceza alanında topla buluşan Murat Hacıoğlu'nun çaprazdan sert vuruşunda, top filelere gitti ve ilk yarı 2-1 konuk Galatasaray'ın üstünlüğüyle tamamlandı. 
     52. dakikada Ümit Davala'nın pasıyla ceza alanına girmeye çalışan Volkan, kaleci Şenol tarafından düşürüldü. Kaleci Şenol sarı kart gördü. Serbest atışı Hakan Ünsal kullandı. Barajı erken terkeden Ömer'e de sarı kart çıktı. Yenilenen atışı yine Hakan Ünsal kullandı. Savunmadan dönen topa Hakan vurdu, kaleciye çarpan top kornere çıktı. 
     58. dakikada rakibine sert giren Diyarbakırsporlu Saffet, sarı kart gördü. 
     66. dakikada kaleciyle karşı karşıya kalan Cihan'ın vuruşunda, kaleci Şenol gole izin vermedi. 
     69. dakikada Ümit Karan ile girdiği verkaç sonrası ceza alanına giren Cihan, topu kalecinin sağından filelere gönderdi 3-1. 
     70. dakikada Galatasaray'da, Volkan'ın yerine Ayhan , 73. dakikada da Ümit Karan'ın yerine Baliç oyuna dahil oldu. 
     82. dakikada Diyarbakırspor, Saffet'in yerine Kamil'i oyuna aldı. 
     86. dakikada Galatasaray'da, Lukunku'nun yerine Arif oyuna girdi. 
     Kalan dakikalarda iki takımın da çabaları gol getirmeyince, Galatasaray karşılaşmayı 3-1 kazandı. 
     





</TEXT>
</DOC>
