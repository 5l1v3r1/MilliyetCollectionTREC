<DOC>
<DOCNO> 137485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sondun09.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de metro yangınında 100 ceset bulundu... 
</HEADLINE>
<TEXT>

     Güney Kore'nin güneydoğusundaki Taegu kentinde, metroda çıkan yangında ilk belirlemelere göre en az 134 kişi öldü, 99 kişi de kayıp... Olayda 120 kişi de yaralandı. 
     Görgü tanıkları, 40 yaşlarında bir kişinin plastik bir süt kutusunu kalabalığın üzerine fırlattığını bildirdi. 
     Polisin yanıcı madde dolu plastik süt kutusunu ateşe vererek, metroya fırlattığı iddia edilen 46 yaşındaki Kim Dae-han adlı kişiyi sorguladığı ve olay sırasında metroda 600 kadar yolcunun bulunduğu duyuruldu, ancak yolcu sayısına ilişkin resmi açıklama yapılmadı. 
     MBC televizyonu, olay yerine giden bir muhabirinin, yanan vagonlarda onlarca yanmış ceset gördüğünü bildirdiğini izleyicilerine aktardı. 
     Arama ve kurtarma çalışmaları 5 saati aşkın bir süredir devam ediyor. Ancak yoğun duman kurtarma çalışmalarını güçleştiriyor. Ölü sayısının artmasından endişe ediliyor. 
     





</TEXT>
</DOC>
