<DOC>
<DOCNO> 106492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yazar/ulagay.html </URL>
<DATE> 2002/09/09/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Faizin, borcun ötesini de konuşsak artık 
</HEADLINE>
<TEXT>

     Geçen akşam TV 8’de, Haluk Şahin’in "Yüksek Siyaset" programında Kemal Derviş konuktu. IMF programlarına muhalif olan Prof. Erinç Yeldan’ın da katıldığı programda gene hep tartışılan konular öne çıktı, en fazla borç - faiz ikileminden söz edildi. Programı izlerken "Anladık bu sorun çok önemli ama Türkiye’nin ufkunun borç - faiz çıkmazına saplanıp kalması doğru mu " diye geçirdim içimden. Derviş’in ve iktidara aday olduğunu söyleyen CHP’nin, "biz gelirsek güveni sağlar faizleri düşürürüz"ün ötesinde insanlara ufuk açacak başka şeyler de söylemesi gerektiğini düşündüm. 
     Bu düşüncelerle yattım programdan sonra ama bir süre sonra uyandım ve gecenin iyice ilerlemiş bir noktasında TV kanallarını tararken Habertürk’te Ali Koç çıktı karşıma. Deniz Arman’la konuşurken bugünün dünyasında bilgiye dayalı e - ekonominin nasıl her alanı etkilediğini, Türkiye’nin tarımda ve tarıma dayalı sanayide nasıl büyük bir potansiyele sahip bulunduğunu anlatıyordu genç işadamı büyük bir heyecanla ve sanki farklı bir geleceğin umudunu aşılıyordu izleyenlere. Siyasetçilerde, iktidara talip olanlarda da bu havayı görmek, hissetmek istiyor insan. Geçmişle hesaplaşmayı değil geleceğin Türkiyesi’nin başarı öykülerine zemin oluşturacak açılımları duymayı özlüyor. 
     
Ekonomide Derviş’e en yakın parti AKP      Milliyet TIR’ı ile yaptığımız gezi sırasında en fazla karşılaştığımız sorular arasında şunlar da vardı "Medya, Tayyip Erdoğan’ı ve AKP’yi neden bu kadar çok öne çıkardı AKP’nin bugün birinci parti konumuna gelmesinde medya mensupları olarak sizin de önemli bir payınız yok mu " Bu eğilimi, önde gelen bir holdingimizin üst düzey yöneticilerinin ve müdürlerinin katıldığı bir toplantıda anlattığımda, onlar arasında da bu soruların cevaplarını merak edenler bulunduğunu gördüm. Özellikle AKP’nin yükselişini bir tehlike olarak görenler arasında, bu yükselişte medya desteğinin önemli bir rol oynadığını düşünenler hayli fazla galiba. 
     Ben kendimi bu soruları cevaplayacak konumda görmüyorum ve bu işi Okay Gönensin ve Güngör Uras gibi köşelerinde medyayı da değerlendiren dostlarımızın daha iyi yapabileceğini düşünüyorum. Ancak bir iki noktanın üzerinde durmadan edemeyeceğim. Birincisi, önde gelen medya patronlarından hiçbirinin AKP’nin desteklenmesi yönünde bir telkinde bulunmuş olabileceğini sanmıyorum. İkincisi, bence medyadan bağımsız bir olgu olan AKP’nin yükselişini yansıtmak ve bunun nedenlerini araştırmak, sonuçları hakkında yorum yapmak da medyanın görevi. Biz bu partiyi beğenmiyoruz ya da tehlikeli buluyoruz diye bu olguyu yok sayarsak asıl o zaman görevimizi yapmamış oluruz. 
     
     AKP’nin ekonomi anlayışı 
     Yazımın başlığını okuyunca şüpheye düşüp bu girizgahı okuduktan sonra benim de AKP’yi meşrulaştırma çabası içinde olduğuma kanaat getirenler olabilir. Böyle bir amacımın olmadığını yazmama gerek var mı bilmiyorum ama AKP’yi bir öcü olarak görüp dışlamanın yanlış olduğunu düşünüyorum ve şu andaki kamuoyu yoklamalarına göre seçimlerden birinci parti olarak çıkması beklenen bu partiyi daha iyi tanımamız gerektiğine inanıyorum. Ben bu yazıda AKP’nin yalnızca ekonomiye bakış açısını ve genel yaklaşımını ele alıp bir değerlendirme yapmaya çalışacağım. Bunu yaparken AKP’nin ikinci baskısı Mart 2002 de yapılan "Türk Ekonomisinde Başlıca Temel Sorunlar ve Acil Çözüm Önerileri" başlıklı kitapçıkla, "AKP’nin Kemal Derviş’i" diye tanımlanan Ali Babacan’la yapılmış iki söyleşiden ve Deniz Gökçe’nin Akşam’daki köşesinde yazdığı yazılardan yararlandım. 
     AKP’nin ilk baskısı 2001 Kasım’ında yapılan ekonomi politikalarıyla ilgili kitapçığının "Ekonomi İlkelerimiz" başlıklı giriş bölümünde "Partimiz, tüm kurum ve kurulları ile işleyen serbest piyasa ekonomisinden yanadır" deniyor ve şu görüşe yer veriliyor "Partimiz, küreselleşmenin getirdiği yapısal dönüşümlerin kaçınılmazlığını ve en az maliyetle gerçekleştirilmesini savunur. Bunun en sağlıklı yolunun uluslararası rekabet gücünün artırılması olduğuna inanır." Kendini h l "ilerici" diye yutturan ve küreselleşmeye küfrederek ulusal çıkarımızı savunduklarını sananların yanına bile yaklaşamayacağı, yerinde bir saptama bence. 
     AKP Parti Programı’nın "Ekonomi Anlayışımız" başlıklı bölümünde yer alan maddelerden bazıları da şunlar 

</TEXT>
</DOC>
