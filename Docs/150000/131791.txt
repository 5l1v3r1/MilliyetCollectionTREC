<DOC>
<DOCNO> 131791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/tamer.html </URL>
<DATE> 2003/01/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hayvanlar ve yoksullar 
</HEADLINE>
<TEXT>

     Aslında 2 hafta önce Ayşen Laçiner’in E - TV’deki Liberal Platform programında da dayanamayıp konuya girizg h yapmıştım. Ama geçen akşam kızımla gözlerimizden yaş gelinceye kadar güldüğümüz alkollü maymun olayı olmasaydı bakınız alttaki yazı , bir kısım varlıklı insanlarımızın hayvan sevgisi ve insan sevgisizliğiyle ilgili olarak kafama takılan bu fevkalade nazik konuyu, belki daha aylarca gündeme getirmeyebilirdim. 
     Öncelikle şunu belirteyim Sözüm kendi mütevazi yaşantılarında dünyadaki bir başka canlı türü olarak hayvanları seven ve besleyenlere değil kesinlikle. En ciddi ekonomi toplantılarında aynı masaya düştüğümüz bürokrat, gazeteci ve işadamlarının, gece boyunca köpeklerinden başka bir şey konuşmamalarıyla başladı bende bu takıntı. Bu tür hayvan muhabbetine o kadar çok tanık oldum ki, muhabbetin temelinde aşırı hayvan sevgisinden çok, içine düşülen derin yalnızlıktan kurtulma çabası olduğu izlenimi bende güçlenmeye başladı. Bunun da hiç mahsuru yok tabii. İnsanlar kendi hayatlarını diledikleri gibi yaşar, kazandıkları parayı da diledikleri gibi harcar. Ama bu aşırı hayvan sevgisi yüklü öyküleri her dinleyişimde fikri sabit olarak aklıma şu soru takılıyor 
     Acaba bu adam -ya da kadın- köpeğine harcadığı paranın onda birini yoksullara harcıyor mu Hiç çocuk okutuyor mu Köpeğine harcadığı parayla Anadolu’da 10 ailenin açlık sınırından kurtulabileceğini biliyor mu Belki bilse ona da harcar, öbürüne de... Ama köpek muhabbetlerinde ben her nedense o izlenimi edinemiyorum 
     
Ön dişleri protezli alkolik maymun aranıyor      Kızım evde takı yaparken gözü takılmış Esra Ceyhan’ın ATV’deki A’dan Z’ye programına katılanlardan bir hanım, alt kat komşusunun beslediği bir alkolik maymun tarafından ısırılışını şöyle anlatıyormuş 
     "Arkadaşım rica ettiği için alt katımızda oturan alkolik oğlunu zaman zaman yoklarım. O gün de bir ihtiyacı var mı diye kapısını çaldım. Kapıyı açtığında kendisi de, evde beslediği maymun da sarhoştu. Ev, hırsız girmiş gibi dağılmış, fıstık ve muz kabukları yerlere saçılmış, maymun elinde bir bira şişesiyle etrafta dolaşıyor... Beni görünce üzerime saldırıp bacağımı ısırdı ve merdivenlerden yukarı tırmanarak, komşularımızın teker teker kapılarını çalıp birkaçını dişledi." 
     Hanım çok telaşlanmış. Hastaneye giderek Hepatit B, Eliza testi falan yaptırmış. Ardından da zabıtaya başvurmuş. Hanım tam bunları anlatırken programa telefonla bir başka hanım bağlanarak, "Maymunun dişleri protezli miydi " diye sormuş. Eğer protezliyse 6 yıl birlikte yaşadıktan sonra 3 yıl önce ayrıldıkları kendi maymununun nihayet izine rastlamış olacakmış. Ve telefondaki hanım kendi maymunuyla ilgili öyküyü anlatmaya koyulmuş 
     9 yıl önce bir benzin istasyonunda görüp acıdıkları maymunu satın almışlar. Ancak aradan bir süre geçince anlamışlar ki maymun alkolik, üstelik de evdeki ahaliyi ufak ufak ısırıyor. Evin beyi dişçi. Derhal maymunun keskin ön dişlerini kesip protez yapıyor ve böylelikle hayvan ısırma kabiliyetini kaybettiği için evde yaşamaya devam ediyor. Ancak yaşı ilerledikçe alkol problemi de artıyor. Ve sonunda maymunu, hayvanat bahçesine armağan ve emanet ediyorlar. Tabii sık sık da görmeye gidiyorlar. Ancak maymun bir süre sonra sırra kadem basıyor ve bir daha da geri dönmüyor. Hanım, maymununun satıldığından kuşku duyuyor ve o tarihten beri de izine rastlayabilmek umuduyla her kapıyı çalıyor... 
     Stüdyodaki ısırılan hanım, maymunun dişlerinin protezli olmadığından çok emin. "Gayet keskin dişleri vardı, aksi halde beni ısırabilir miydi " diyerek telefondaki hanımın umutlarını söndürüyor. 
     Demek ki ortada 2 farklı alkolik maymun var. Birinin ön dişleri protezli, diğerinin ki keskin mi keskin. Sahi bu maymunları alkolik yapanlar da insanlar değil mi 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
