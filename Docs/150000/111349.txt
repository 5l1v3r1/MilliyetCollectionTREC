<DOC>
<DOCNO> 111349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sontur04.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'te transit yola ters yönde giren otomobilde iki ölü var... 
</HEADLINE>
<TEXT>

     Fatih'te, transit yola ters yönden giren otomobilin minibüsle çarpışması sonucu 2 kişi öldü, 2 kişi de yaralandı. 
     Yenikapı'dan sahildeki transit yola ters yönden girerek Bakırköy yönüne giden Murat Yıldız'ın 51 kullandığı 34 FS 122 plakalı otomobil, karşı yönden gelen Ahmet Özdemir 26 idaresindeki 34 GEV 28 plakalı minibüsle çarpıştı. 
     Samatya mevkiindeki kazada, otomobil sürücüsü Yıldız, yanındaki Rusya uyruklu Maria Stepanova 23 ile minibüs sürücüsü Ahmet Özdemir, araçlarında sıkıştı. Ahmet Özdemir'in yanında bulunan ağabeyi Hulusi Özdemir 30 ise minibüsün ön camından dışarı fırlayarak yaralandı. 
     Kaza yerine gelen polis ve itfaiye ekipleri ile sağlık görevlilerince sıkıştıkları yerden güçlükle çıkartılan Stepanova olay yerinde, sürücü Yıldız da kaldırıldığı Haseki Eğitim ve Araştırma Hastanesi'nde hayatını kaybetti. 
     Minibüsü kullanan Özdemir ise sıkıştığı araçtan çıkarılarak İstanbul Üniversitesi İstanbul Tıp Fakültesi Hastanesi'ne, ağabeyi Hulusi Özdemir de Cerrahpaşa Tıp Fakültesi Hastanesi'ne kaldırıldı. 
     Ahmet Özdemir'in sağlık durumunun iyi, ağabeyinin ise ağır olduğu bildirildi. 
     Kaza nedeniyle bir süre trafiğe kapanan sahil yolu, araçların kaldırılması ve yolun itfaiye ekiplerince yıkanmasının ardından normale döndü. 
     Polis yetkilileri, transit yolun trafik yoğunluğu dikkate alınarak günün bazı saatlerinde Bakırköy'den Yenikapı'ya, bazı saatlerinde de Yenikapı'dan Bakırköy'e tek yönlü olarak ulaşıma açıldığını hatırlatarak, ''ışıklı bilgi levhaları bulunmayan yolda, alınan diğer bütün önlemlere rağmen dikkatli davranmayan bazı sürücülerin ters istikamete girebildiğini'' bildirdiler. 
     





</TEXT>
</DOC>
