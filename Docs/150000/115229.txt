<DOC>
<DOCNO> 115229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/tamer.html </URL>
<DATE> 2002/10/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Meydan okuma projesi 
</HEADLINE>
<TEXT>

     3 Kasım’da seçim, 4 - 5 Kasım’da Pazarlama Zirvesi var. Belki de özellikle seçimin 24 saat sonrasını uygun görmüşlerdir. Sandıktan çıkacak siyasi ortama uygun yeni yol haritalarının çizilebilmesi için... 
     Yurtdışından gelecek uzman yabancı konuşmacılar, aslında 2 Kasım’da neyi anlatacaklarsa, 4 Kasım’da da aynısını anlatacaklar. Dinleyicilerin her biri ise kendine göre farklı bir noktanın üzerinde duracak, hatta 2 Kasım’da odaklanacağı konuyla 4 Kasım’daki bile birbirinden farklı olabilecek. Çünkü sandıktan çıkan sonuca göre kendisiyle yüzleşmesi gerekecek. 
     Oturumlar arasında benim en ilgimi çeken, 1997’de Meydan Okuma Projesi’ni başlatan, Eatbigfish büyük balığı yut adlı şirketin sahibi Adam Morgan’ınki. Son 15 yılın en başarılı 50 meydan okuyan markasını inceleyen Morgan, "Meydan okuyan markaların lider markalarla rekabet etme yolları" başlıklı konuşmasında küçük balıklara kendinden büyükleri yemenin yollarını anlatacak. 
     
Yürüyen cesetler      Bankacılık sistemimizde çürükler büyük ölçüde sistem dışına çıkartıldı. Reel sektörde ise h l bol miktarda canlı cenazeler, yürüyen cesetler mevcut. Aslında zararın boyutlarını büyütmeden şirketin kapısına kilit vurma kararını verebilmek de akılcı bir çözüm olabilir. Zira son dönemde sırf tesisin kapısına kilit vurulmasın diye yöneticilerin, patrona gerçek dışı tablo çizip stoka üretim yaptırdıklarından bile söz ediliyor. Ertelenmiş kararların, seçim sonrası oluşacak ortama göre yeniden gözden geçirilmesi şaşırtıcı olmayacaktır. Pazarlama Zirvesi’nin zamanlaması, bu açıdan da denk düşmüştür. 
     
Kötü maliyet      Milliyet’in de sponsorları arasında yer aldığı konferans için Türkiye’ye gelecek bir başka konuşmacıdan, PIMS Europe’nin Genel Müdürü Keith Roberts’ten ekonomik kriz yaşayıp, sonrasında iyileşme gösteren 1000’i aşkın firmayla yapılmış analizlerin sonucunu dinleyeceğiz. "İyi maliyetler" ile "kötü maliyetler"in ayırt edilmesi gereği üzerinde de duracak olan Roberts, başlıca iyi ve kötü maliyetlerin neler oldukları konusunda bizleri bilgilendirecek. 
     
Etkin fiyatlama      Bana göre bizim firmaların krizden bu yana pek dikkate almadıkları çok önemli bir konu da fiyatlama politikası. H l k r marjlarının yüksek olduğu dönemlerdekine benzer fiyatlama politikasıyla, pek çok firma aslında bindiği dalı kesiyor. Boston Consulting Group’un ortağı Muzaffer Egeli ve proje müdürü Elif Poshor Arıkan’ın "Rekabet avantajı yaratacak etkin fiyatlama stratejileri" başlıklı sunumu bu açıdan önemli. Egeli ve Arıkan, krizlerin etkisinden kurtulamayan pazarlarda iyi fiyatlandırmanın, şirketlerin k rlarını yüzde 25’lere kadar artırabileceğini, dünyanın tanınmış firmalarından uygulama örnekleri vererek anlatacaklar. 
     
Başkanın dileği      Konferans başkanı Fazıl Oral’ın sunuş yazısı da anlamlı 
     "Bizim yaşadığımız coğrafyada uzun yıllar pazarlama’ konusu, satış kavramının gölgesinde kaldı. Bunun nedenlerinden belki biri de pazarlamacı’ adı altında satış için kapı kapı dolaşan, satış yapan neredeyse bütün bireylerin pazarlama yaptıklarının beynimize zorla kazınmaya çalışılmasından mıdır, bilinmez. 
     Siyasi olarak bağımsız değil, ama modern dünyadaki gelişimden bağımsız olan bir ülke çalışanlarının zihinleri son 10 yılda daha yeni yeni ticaret kültürü ve kavramları’ ile doldu. 
     Tüm dünyada marka’ satmanın ne demek olduğu ortaya çıkmıştı ki karşımızda birdenbire, televole ve Reha Muhtar gibi marka’ları bulduk. Önemli olan satmak ve pazar payı olduğuna göre, geleceğe dönük toplumsal uzgörü ve etik değerler çiğnendi. 
     Yaratıcılığa ve üretkenliğe kapalı, kendi tuhaf kuralları içinde gerçek rekabete yabancı, bilim ve bilginin değersiz olduğu dönemleri bir an önce aşmak, geleceğimizi aydınlatacaktır." 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
