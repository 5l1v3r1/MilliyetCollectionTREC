<DOC>
<DOCNO> 114040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/guclu.html </URL>
<DATE> 2002/10/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Özel okullar niye sinek avlıyor 
</HEADLINE>
<TEXT>

     Yüzde 30 kapasiteyle çalışan özel okullar var. Kontenjanlarını yüzde yüz dolduranların sayısı çok az. Eğer kaçış bu hızla devam ederse yakında pek çoğunun kapısına kilit vurulacak. On binlerce öğrenci perişan olacak 
     Söküntünün gerekçesi olarak ekonomik kriz gösteriliyor. Oysa gerçek neden o değil. 
     Özel okullar müsrif Türkiye örneğinin küçük bir modeli. Borç batağındaki Türkiye nasıl yüksek faizle aldığı milyarlarca dolar krediyi har vurup harman savurduysa özel okullar da tıpkı öyle yaptı. 
     
     Çarklar dönmüyor 
     Velileri hiç sütü kesilmeyecek bir sağmal inek gibi sayıp, ücretlerini artırdıkça artırdılar. Borçla harçla birbirinden lüks kampus kurma yarışına girdiler. Sonuç olarak gelinen nokta Mum gibi erimeye devam ediyorlar. 
     Devasa kampuslarda çarklar dönmüyor. Fabrikasyon çalışan sözde birkaç vakıf okulu dışında hemen hepsi sıkıntılı günler geçiriyor. 
     Geçenlerde kontenjanın ancak yüzde 30’u kadar kayıt yapan okullara neden ücretlerini indirmediklerini sordum aldığım cevap vahimdi 
     Öğrenim ücretlerinin bugünkü Türkiye koşullarına göre çok yüksek olduğu kesin. Ama tek başına biz ücretlerimizi yarı yarıya indiriyoruz diye ortaya çıkmamız mümkün değil. Ama ortak bir karar alınırsa uyarız. Çünkü eğer tek başımıza böyle bir karar verirsek bakın başımıza neler gelir 
     
     Çözüm arayışları 
     Önce eski öğrenciler bizim ücretlerimizi de indirin diye kazan kaldırır. Sonra da veliler, aaa bu okulun ücreti çok düşük demek ki iyi bir okul değil, diye söylenmeye başlar ve ardından da beklediğimiz öğrenci artışı gerçekleşmezse elimizde olanı da kaybederiz. Anlayacağınız h l her şeye ucuz etin yahnisi iyi olmaz gözüyle bakıyoruz. Oysa eğitimde önemli olan ücret değil, verilen eğitimin kalitesi. Ama nedense bu h l kimsenin umurunda değil. 
     Şu anda 18 milyon civarında olan genel öğrenci sayısının önümüzdeki 10 yıl içerisinde 20 milyonu aşması bekleniyor. Eğer özel okulculuk gelişmez ve tüm yük devletin sırtına binerse bugün sıkça eleştirdiğimiz eğitim kalitesini mumla arar noktasına geliriz. Bu kesin. Nasıl dünü arıyorsak yarın da bugünü ararız. Gelinen nokta bu. 
     Peki neler yapılabilinir İşte iktidara talip olan partilerin bu yönde kafa yormaları gerekiyor. 
     AKP lideri Erdoğan geçen hafta Genç Bakış’ta, "Özel okul ücretleri bir öğrencinin devlete maliyetinin altına düşerse, devlet adına bu okullarda neden öğrenci okutmayalım ki. Böylece hem bu okullar öğrencisiz kalmaz, hem on binlerce öğretmene yeni istihdam alanı yaratılır hem de devletin üzerindeki yük hafifler" dedi. 
     Doğru ya da yanlış en azından ortaya bir fikir attı. Peki ya diğer partiler Onların projelerini de anlatacağız. Son kararı ise seçim sandıklarında sizler vereceksiniz. 
     Bana öyle geliyor ki, eğitim ve gençler h l siyasilerin umurunda değil. 
     
     Türban tartışmaları 
     Miting meydanlarına ya da televizyon tartışmalarına baksanıza. H l kısır tartışmaların ötesine geçebilmiş değiller. 
     Türban kapışması ne zaman başlayacak diye bekliyorduk. Eh artık o da başladı. Son iki hafta anlaşılan onunla geçecek. 
     9. Cumhurbaşkanı Demirel, ODTÜ’deki Genç Bakış’ta imam hatiplerle ilgili bir soruya, evet en çok imam hatip liselerini ben açtım, dedikten sonra ama amaçlarından uzaklaştılar, siyasilerin arka bahçesi haline geldiler. Bu yüzden de devlet bu kolunu kesti attı, dedi Ama nedense bu tarihi açıklaması gözlerden kaçtı. 
     Aslında gelinen nokta ve ortaya atılan öneriler çok ilginç. Umarız bu gelişmeler en azından eğitime gönül verenlerce dikkatle izleniyordur. 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
