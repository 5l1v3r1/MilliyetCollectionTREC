<DOC>
<DOCNO> 107339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/spor/spo01.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'DA GÜÇ BİRLİĞİ 
</HEADLINE>
<TEXT>

Beşiktaş’ın barış yemeğinde ortaya çıkan tablo yönetimi sevindirdi. Camianın önde gelen isimlerinin tam desteğini alan Başkan Serdar Bilgili, "Bu güveni boşa çıkarmayacağız" dedi 
     BİLAL MEŞE 

     Güven tazeledi 
     SİYAH - Beyazlı Kulübün Başkanı Serdar Bilgili’nin 100. yılda barış’ çağrısı seçimler öncesinde bölünen camiayı yeniden bir araya getirdi. Önceki akşam yapılan "BJK 100. Yıl Birlik ve Beraberlik Yemeği’ne katılan kongrenin etkili isimlerinin Başkan Serdar Bilgili ve ekibine verdiği destek yönetime moral sağladı. Konuşmacılardan büyük övgü alan ve güven tazeleyen Bilgili, "Bu tablo bizi 100. yılda büyük başarılara taşıyacak, özleme son verecek" diye konuştu. 
     
     "Kupayı özledik" 
     SÜLEYMAN Seba gibi efsanevi bir başkandan sonra görev almanın zorluklarına değinen Bilgili, "Göreve geldiğimizden bu yana sıkıntılı günler geçirdik. Hatalarımız da oldu. Buna karşın iyi işler de yaptık. Camianın yeniden kenetlenmesi 100. yıl arifesinde bize müthiş bir moral kaynağı oldu" ifadelerini kullandı. Kenetlendiklerini belirten Beşiktaş’ın Başkanı, "Şampiyonluğu biz de özledik. 100. yılda kol kola başarıya ulaşacağız" açıklamasını yaptı. 
     
     "Favori biziz" 
     FUTBOLUN sürprizler oyunu olduğuna da işaret eden Serdar Bilgili, sözlerini şöyle devam ettirdi "İyi bir kadromuz ve iyi bir hocamız var. Sakatlıklara karşın iyi yoldayız, zorlu maratonda en büyük söz sahibi biziz. Bu yarışta elbette takımın kötü günleri olacaktır. Önemli olan böylesi günlerde takıma sahip çıkmaktır. Bu desteği camiamızın göstereceğine inancımız tamdır. 100. yılda her türlü yapıcı öneriye açığız. Bize güvenenleri mahçup etmeyeceğiz". 
     
TARKAN misilleme yaptı      BEŞİKTAŞ yönetiminin, İnönü Stadı’nda 14 Eylül’deki konserini iptal etmesi Tarkan’ı çileden çıkardı. Ünlü sanatçı, karşı atağa geçip, 100. yıl kutlama programına katılmayacağını açıkladı. Teknik Direktör Mircea Lucescu, UEFA Kupası’nda 19 Eylül’deki Sarajevo maçını hatırlatarak, zeminin tahrip olacağı endişelerini aktarmış ve konserin iptalini istemişti. 
     TARKAN, 100. yıl kutlama programı çerçevesinde yapılacak konsere katılmayacağını dün kulübe bildirdi. Yönetim, bu kararın kendisine karşı alınmadığını ısrarla vurgulamasına rağmen ünlü sanatçı geri adım atmadı. Bu gelişmeler üzerine yeni bir sanatçı arayışına başlandı. Yöneticiler, Tarkan’ın olumsuz yanıt vermesinin ardından Mustafa Sandal’la temasa geçtiler. 
     
Mevcutlu tedavi      ORHAN YILDIRIM 

     DÜNYA Kupası’nın ardından bir türlü yeşil sahalara dönemeyen İlhan Mansız için sabırlar taştı. İki kez sağ ayağından operasyon geçiren yıldız futbolcu, 10 Eylül’de de sol ayağından artroskopi olunca, Beşiktaş’ın sağlık ekibi alarm verdi. Yönetici Dr. Mete Düren, bu futbolcunun kendisine iyi bakmadığını ifade etti. 
     BEŞİKTAŞ, bunun üzerine İlhan’ın sürekli kontrol altında tutulması kararını aldı. Sağlık heyetinden bir üye görevlendirileceği ve bu kişinin sık sık Münih’e giderek, golcü oyuncunun durumu hakkında düzenli bilgi vereceği öğrenildi. Görevli doktor bir süre Almanya’da kalıp, tedavi sürecini bizzat gözlemleyecek. 
     
Sambacı Amaral İzmir’de hazırBrezilyalı yıldızın pazar günkü Göztepe maçında forma giyebileceği açıklandı 
     ROMANYA’DA National Bükreş ile yapılan özel maçta sol ayak kaval kemiğine aldığı darbe nedeniyle takımdan ayrı kalan Amaral dün testten geçirildi. Brezilyalı futbolcunun ayağındaki ödemin geçmek üzere olduğu, Brezilyalı oyuncunun Göztepe karşısında forma giyebileceği bildirildi. Bu durum teknik heyeti sevindirdi. 
     GÖZTEPE maçının hazırlıklarını dün tek idmanla sürdüren Siyah - Beyazlılar’da tempo yükseldi. Teknik Direktör Lucescu, tek pas ve yan top çalışmaları ile başlayan çalışmayı çift kale maçla tamamladı. Futbol Şube Sorumlusu Yıldırım Demirören de idmanı izledi. Beşiktaş bugün dış dünyaya kapılarını kapatıp, kampa çekilecek. 
     
Demirören’e bir ay ceza      LİGİN ilk haftasında Bursaspor - Beşiktaş maçından sonra hakem Metin Tokat’a hakaret ettiği gerekçesiyle Disiplin Kurulu’na sevk edilen Yıldırım Demirören’e 1 ay hak mahrumiyeti cezası verildi. FIFA kokartlı hakem, bir ilke imza atıp, Demirören’i federasyona şikayet etmişti. Tokat’a yayın yoluyla hakaret ettiği belirlenen Demirören’e verilen ceza da Türk futbol tarihine geçti. Demirören bir ay şeref tribününe giremeyecek. 
     
TÜZÜK      LİGİN ilk haftasında Bursaspor - Beşiktaş maçından sonra hakem Metin Tokat’a hakaret ettiği gerekçesiyle Disiplin Kurulu’na sevk edilen Yıldırım Demirören’e 1 ay hak mahrumiyeti cezası verildi. FIFA kokartlı hakem, bir ilke imza atıp, Demirören’i federasyona şikayet etmişti. Tokat’a yayın yoluyla hakaret ettiği belirlenen Demirören’e verilen ceza da Türk futbol tarihine geçti. Demirören bir ay şeref tribününe giremeyecek. 
     



 SPOR 



























</TEXT>
</DOC>
