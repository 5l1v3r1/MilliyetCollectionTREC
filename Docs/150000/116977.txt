<DOC>
<DOCNO> 116977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sonspo10.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçının ardından Yunanistan... 
</HEADLINE>
<TEXT>

     Yunanistan Profesyonel Futbol Kulüpleri Birliği EPAE Başkanı Tanasis Kanelopulos, 2008 Avrupa Futbol Şampiyonası organizasyonunun olaylı Fenerbahçe-Panathinaikos maçının ardından ''Tehlikeli bir viraja girdiğini'' söyledi. 
     Kanelopulos, Atina'da yayımlanan Elefteros Tipos gazetesinde yeralan açıklamasında, ''UEFA temsilcilerinden aldığım bilgiler, 2008'i Türkiye ile Yunanistan'ın birlikte düzenlemesi konusunda çok büyük bir problemle karşı karşıya olduğumuzu gösteriyor'' şeklinde konuştu. 
     Kanelopulos, Panathinaikos Kulübü'nün, Fenerbahçe-Panathinaikos karşılaşması öncesinde genç taraftarlarını en iyi tanıyan taraf olarak gerekli önlemleri alması gerektiğini de kaydetti. 
     
     ATİNA'DA HOLİGAN TEHLİKESİ 

     Bu arada, 14 Kasım'da Atina'da yapılacak olan Panathinaikos- Fenerbahçe rövanş maçı için Yunanistan'ın çeşitli bölgelerinden fanatik taraftarların '' Atina'da toplanma'' kararı aldıkları bildirildi. 
     Ta Nea gazetesi, Yeşil yoncaların, ''takvimle araları iyi olan'' taraftarlarının ''Atina'da dayak'' sloganıyla toplanacaklarının öğrenildiğini kaydetti. 
     ''Bu çocukları kim kontrol altına alabilecek Sadece polis mi '' sorusunu yönelten gazete, holiganların nasıl ''zararsız'' hale getirileceklerinin henüz açığa kavuşmamış bir konu olduğunu belirtti. 
     





</TEXT>
</DOC>
