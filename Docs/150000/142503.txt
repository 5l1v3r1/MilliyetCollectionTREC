<DOC>
<DOCNO> 142503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sonspo13.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Samsun'a dostluk mesajıyla gidiyor... 
</HEADLINE>
<TEXT>

     Trabzonspor Kulübü Asbaşkanı Erol Tuna, Samsunspor maçının dostluk çerçevesi içinde geçeceğine inançlarının tam olduğunu, söyledi. 
     Tuna, Samsunspor yönetimi ile bordo-mavili takım taraftarlarına ayrılacak yer konusundaki görüşmelerin olumlu sonuçlandığını belirtti. 
     Trabzonspor'un belirlediği hedefinde taraftarlarıyla birlikte kenetlendiğini ifade eden Tuna, deplasmanda yapacakları karşılaşmada arkalarında tribün desteğini görmek istediklerini ifade etti. 
     Samsunspor ve Trabzonspor'un son haftalardaki performanslarının üst düzeyde olduğunu belirten Tuna, karşılaşmanın çok zevkli ve tempolu bir biçimde geçeceğini umduğunu da sözlerine ekledi. 
     Öte yandan Trabzonspor, Samsunspor ile yapacağı karşılaşma için yarın karayoluyla Samsun'a gidecek. 
     





</TEXT>
</DOC>
