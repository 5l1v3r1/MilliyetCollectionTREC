<DOC>
<DOCNO> 147116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/ekonomi/aeko.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Volvo rüşvetten bezdi yatırımdan vazgeçti... 
</HEADLINE>
<TEXT>

Volvo Türkiye Genel Müdürü Larsson, şirketin arsa alarak başlattığı Türkiye yatırımından, inanılmaz rüşvet talepleri yüzünden vazgeçtiklerini söyledi 
     ŞULE YÜCEBIYIK 

     İsveçli otomotiv üreticisi Volvo’nun Türkiye’de planladığı yatırımdan "yolsuzluk" nedeniyle vazgeçtiği öğrenildi. Volvo Türkiye Genel Müdürü Göran Larsson, Volvo’nun Türkiye’yle ilgili önemli yatırım projeleri olduğunu ancak daha işin başında karşılaştıkları "yolsuzluk" engeli nedeniyle iptal ettiklerini açıkladı. Olay şöyle gelişti 
     
     Arsa bile almıştı 
     Volvo Car Cooperation, dört yıl önce Türkiye’deki şirketlerini aynı çatı altında toplamak amacıyla bir genel merkez ofisi inşa etme kararı aldı. Larsson’un ifadesiyle gelecekteki önemli projeler için başlangıç noktası olacak’ bu ofis için toplam 3 milyon dolar bütçe ayrıldı. Anlaştıkları danışmanlık şirketinin yaptığı fizibilite sonunda Şile’de imar izinli bir arsa satın alındı. Sonrasını ise Larsson şöyle anlatıyor 
     "İnşaata başlama aşamasında, daha önce hiç karşılaşmadığımız olaylarla karşılaştık. Belediyeden İSKİ’ye kadar çeşitli kurumlar, çeşitli şekillerde rüşvet talep ettiler. İSKİ’deki bir yetkili, Arsanın su havzası üzerinde olduğunu ancak bir otomobil karşılığında bunun kayıtlardan silinebileceğini’ ima etti." 
     
     Mahkemelik oldular 
     Larsson, rüşvet taleplerinin hiçbirine karşılık vermedikleri için inşaata başlayamadıklarını üstelik mahkemelik olduklarını, davanın h l sürdüğünü kaydetti. Türkiye’nin en büyük sorunlarının başında ekonomik ve siyasal istikrarsızlığın, bürokrasi ve yolsuzluğun geldiğini belirten Larsson, "Türkiye bunları çözmediği sürece yabancı sermaye için cazip bir ülke olamaz" dedi. 
     
175 milyarlık XC90’a bin kişi talip oldu      Volvo, ürettiği ilk arazi aracı olan XC90 modelinin Türkiye tanıtımını Kapadokya’da gerçekleştirdi. Genel Müdür Göran Larsson, fiyatı 75 bin euro ile 96 bin 500 euro arasında değişen XC90’lara Türkiye’den gelen talebi "şaşırtıcı" bulduğunu söyledi. Türkiye için ayrılan 30 adetlik kotanın tamamının satıldığını anlatan Larsson, yoğun istek üzerine ek olarak 100 aracın daha ithalatı için İsveç’le temas kurduklarını söyledi. Larsson, Volvo bayilerine ön sipariş veren müşterilerinin sayısının ise bini geçtiğini ifade etti. 
     İsveçli üretici XC90’ı, hepsi Amerikalı ve değişik yaş ve meslek gruplarındaki 24 kadından oluşan bir müşteri grubundan gelen öneriler doğrultusunda üç yılda geliştirdi. 
     


SİYASET 



















</TEXT>
</DOC>
