<DOC>
<DOCNO> 105649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/akyol.html </URL>
<DATE> 2002/09/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Seçmen davranışı 
</HEADLINE>
<TEXT>

     SEÇMEN neye göre oy verir "Bilinçli seçmen, bilinçsiz seçmen" ya da "ilerici oylar, gerici oylar" ayırımı doğru mu Ya "cahil kitlelerin oyları"na ne demeli 
     Hatta bir ara 27 Mayıs’ın hukuk uleması "cahillere bir oy, diplomalılara iki oy" hakkı tanınması için fetva vermiş ama tutturamamıştı. 
     Oy hakkı ve "seçenler" üzerinde oynamak mümkün olmadığı için, asıl ayırımcılık "seçilmişler" üzerinde yapılıyor. 
     "Oy uğruna irticaya ödün veren politikacılar" sloganı, 27 Mayıs’tan 28 Şubat’a bütün müdahalelerin temelindeki ideolojinin dayanaklarından biridir. 
     Hukuk bile ona göre eğilip bükülür Geçmişe yürüyen ceza kanunları çıkarılır, siyasi mahkemeler kurulur, hakimlere baskı yapılır... 
     Adalet eski Bakanı Prof. Hikmet Sami Türk’ün "312. madde zorlamayla uygulanıyor" beyanındaki gerçek, bu silsilenin son örneği. 
     
     SEÇMENLERE ilerici, gerici’ diye bakmak doğru mu Böyle eski şablonlarla değil, toplumsal verilerle düşünen sosyal demokrat politikacı Ertuğrul Günay’ın Sosyal Demokrat Ufuk" dergisinde Haziran 1977’de "Seçim Sonuçlarından Alınacak Dersler" başlıklı yazısı bu konuda gerçekten aydınlatıcı. 
     Günay her seçimde "toplumun temel beklentilerini kavrayan ve temsil eden" partilerin başarılı olduğunu söylüyor. 
     Tek Parti’nin ekonomik durgunluk ve baskısına karşı Demokrat Parti... 
     Yassıada’daki adaletsizliğe duyulan tepki ile kalkınma özlemini temsil eden Adalet Partisi. 
     İktisadi büyümenin yarattığı gelir dağılımı bozukluğuna karşı Ortanın Solu. 
     Yine toplumdaki ekonomi ve sivilleşme arzusu olarak Turgut Özal hareketi. 
     Günay iki ders çıkarıyor 
     "Birincisi, her seçimde halk kendinden, kendine yakın iktidar aramaktadır. Buyurgan, yukarıdan bakan, seçkinci liderlere, partilere oy vermemektedir. 
     İkincisi, halk kendisini geleceğe, daha iyiye, ekonomik ve demokratik olarak daha yükseğe taşıyacak olana oy vermektedir." 
     
     PEKİ din ve milliyetçilik faktörü Günay’ın şu yorumu da doğru 
     "Din ve milliyetçilik kavramları, global olarak halkın kendisine yakın iktidar arayışı içinde değerlendirme yaptığı alt başlıklardır. Ama hiçbir zaman birinci faktör değildir..." 
     Birinci faktör olsaydı tek başına iktidar çıkarlardı 
     Bugün ekonomik yıkıma uğrayan büyük kitlelerle, 28 Şubat rejiminin baskılarında kendisinin de aşağılandığını hisseden sağ kitleler, "irtica" için değil, "adalet ve kalkınma" için AKP’ye yöneliyor. 
     Prof. Ümit Cizre’nin anlattığı gibi, 28 Şubat bir "merkez sağ partisi boşluğu" yarattı. Kemalizm, İletişim Yay, sf. 171 
     Bu kitleler şimdi AKP ile kendini ifade etmeyi deniyor 
     CHP de AKP gibi iktidarların dışında olmanın avantajına sahip. Köklü bir parti. Derviş’le kuvvetli bir "ekonomi" işareti veriyor. 28 Şubat’ın laflarını ağzına almıyor, hatta türbanlılardan da oy isteyerek onları da vatandaş yerine koyacağını hissettiriyor. 
     Sandıktan istikrar mı istikrarsızlık mı çıkar Bu başka bir konu... Ama asla rejime karşı bir tehdit söz konusu değildir. 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
