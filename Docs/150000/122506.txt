<DOC>
<DOCNO> 122506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sonspo09.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Tayfur "Galatasaray'ı yeneceğiz" 
</HEADLINE>
<TEXT>

     Beşiktaş Futbol Takımı Kaptanı Tayfur Havutçu, Gençlerbirliği karşısındaki puan kaybını, hafta sonunda Galatasaray'ı yenerek telafi edeceklerini savundu. 
     Tayfur, Beşiktaş'ın resmi internet sitesinde yaptığı açıklamada, Gençlerbirliği'ni yenmeleri gerektiğini vurgulayarak, şöyle dedi 
     ''Golü bulduk ama galibiyeti koruyamadık. Yemememiz gereken bir golü kalemizde gördük. Daha akıllıca oynasaydık, 1 puanla yetinmek zorunda kalmazdık. Ama takım olarak inanıyoruz ki Galatasaray'ı yenip 3 puan alarak, kaybımızı telafi edeceğiz.'' UEFA Kupası'nda oynadıkları Dinamo Kiev maçına da değinen tecrübeli futbolcu, şöyle devam etti 
     ''İlk maçtan istediğimiz sonucu çıkardık. İki farklı galibiyeti hedefliyorduk, başardık. Bu, beni ve tüm arkadaşlarımı son derece mutlu etti. Olağanüstü efor sarf edip, çok iyi bir konsantrasyon yakalamamızın karşılığını galibiyet olarak aldık. Şimdiki düşüncemiz rövanşta da ayrı şekilde konsantre olup turu geçmek.'' 
     





</TEXT>
</DOC>
