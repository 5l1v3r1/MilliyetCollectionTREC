<DOC>
<DOCNO> 137792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur20.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı kıza aşık olan gençler düello yaptı, biri öldü... 
</HEADLINE>
<TEXT>

     Gaziantep'te aynı kızı seven iki gencin düellosu, birinin ölümüyle sonuçlandı. 
     Alınan bilgiye göre, 19 yaşındaki S.K'yı seven Vedat B. 24 ve Bülent G. 28 arasında sorun çıktı. Bunun üzerine Bülent G, Vedat B'ye telefon ederek, ''Hesaplaşmak üzere Et-Balık kavşağına gelmesini'' söyledi. Bülent G, kardeşleri Nejdet 22 ve Mehmet Sabit'i de 33 yanına alarak, taksici olan arkadaşları Mehmet Ali T'nin 30 otomobiliyle gittiği buluşma yerinde, Vedat B'yi silahla ağır yaraladı. 
     Zanlılar olay yerinden kaçarken, Gaziantep Devlet Hastanesi'ne kaldırılan Vedat B, yapılan müdahaleye karşın kurtarılamadı. 
     Olayın ardından soruşturma başlatan polis, Bülent G. ve kardeşleri ile Mehmet Ali T'yi gözaltına aldı. Zanlılarla birlikte 3'ü kuru sıkı olmak üzere 4 tabanca, sallama diye adlandırılan ve üzerinde ''yargıç'' yazan bir bıçak ele geçirildi. 
     Soruşturmanın sürdürüldüğü bildirildi. 
     





</TEXT>
</DOC>
