<DOC>
<DOCNO> 129840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur13.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, Almanya yolcusu... 
</HEADLINE>
<TEXT>

     CHP İstanbul Milletvekili Kemal Derviş'in, 13 Ocak'ta Almanya'ya gideceği bildirildi. Derviş'in Berlin'de yapacağı görüşmelerden ekonomik programdan Irak'a kadar birçok konu gündeme geleceği belirtildi. 
     Eski devlet bakanı Derviş, CHP'nin Avrupa sosyal demokrat partileriyle ilişkilerinden sorumlu olarak Berlin'de Alman sosyal demokrat milletvekilleriyle biraraya gelecek. 
     Derviş'in ayrıca, Alman Dışişleri Bakanlığı Müsteşarı Klaus Scharioth ile bir görüşme yapacak. Geniş kapsamlı olacağı belirtilen görüşmede ekonomik programın uygulaması, Türkiye-IMF görüşmeleri ve Irak sorununun yanısıra, Alman hükümetinin büyük ağırlık verdiği Alman vakıflarının yöneticilerinin Türkiye'de yargılanması konusunun da ele alınacağı öğrenildi. 
     





</TEXT>
</DOC>
