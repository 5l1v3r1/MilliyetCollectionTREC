<DOC>
<DOCNO> 129587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur04.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da dün gece çok sayıda kişi gözaltına alındı... 
</HEADLINE>
<TEXT>

     İstanbul'da gerçekleştirilen asayiş operasyonlarında çok sayıda kişi gözaltına alındı. 
     Asayiş Şube Müdürlüğü ile ilçe emniyet müdürlüklerine bağlı ekipler, saat 05.00 sıralarında Beyoğlu, Beşiktaş ve Bakırköy başta olmak üzere bazı ilçelerde asayiş operasyonu başlattı. 
     Bu kapsamda umuma açık yerler, bekar evleri, oteller ve eğlence yerlerinde durumları şüpheli görülen kişiler üst aramasından geçirilirken, ellerindeki çanta ve poşetler de kontrol edildi. 
     Operasyon kapsamında, durumları şüpheli görülen çok sayıda kişi gözaltına alındı. 
     Basın mensuplarının operasyondan görüntü almasına izin vermeyen polis yetkilileri, sonuçlarla birlikte daha sonra görüntü verileceğini kaydettiler. 
     





</TEXT>
</DOC>
