<DOC>
<DOCNO> 110954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sondun13.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dünyanın en komik fıkrası 
</HEADLINE>
<TEXT>

     İngiltere'de yaklaşık bir yıl süren ''bilimsel'' araştırmadan sonra dünyanın en komik fıkrası seçildi. 
     İngiliz Bilim İlerleme Birliği'nin araştırmasında, internet kullanıcılarından en çok beğendikleri espriyi bildirmeleri istendi. 
     Araştırmada, 70 ülkeden 40 bin fıkra arasında aşağıdaki birinci seçildi 
     Ormanda dolaşan 2 avcıdan biri birden bire yere düşer. Arkadaşı, düşen adamın nefes almadığını ve gözlerinin ferinin söndüğünü görür. Bunun üzerine telefonla acil yardımı arar. 
     ''Arkadaşım öldü, ne yapabilirim'' diye sorar. 
     Telefondaki ses yanıtlar 
     ''Sakin olun. Size yardım edebilirim. Ama önce arkadaşınızın ölüp ölmediğinden emin olalım.'' Telefonda bir süre sessizlik olur ve bir silah sesi işitilir. Avcı telefonu tekrar eline alır ve şöyle der 
     ''Evet, tamam. Şimdi ne yapacağım ''. 
     Araştırmada ayrıca, insanların gülünç buldukları fıkraların ülkeler arasında önemli farklılıklar gösterdiği de saptandı. 
     İngiltere, İrlanda, Avustralya ve Yeni Zelanda halkı şu tür fıkraları tercih ediyorlar 
     HASTA ''Doktor, popoma çilek yapıştı.''. 
     DOKTOR ''Bunun için size krema vereyim.''. 
     Bu arada pek çok Avrupalı, gerçekdışı olan ya da ölüm, hastalık, evlilik gibi ciddi meselelerle dalga geçilen fıkraları seviyor 
     Hastanın biri doktoruna dert yanıyor ''Doktor geçenlerde Freudyen bir şey oldu. Kayınvalidemle kahvaltı yapıyordum ve 'Lütfen tereyağını uzatır mısın' diyecektim. Ancak ağzımdan 'Seni domuz, yaşamımı mahvettin' sözü çıktı.'' Evlilikle dalga geçmek de en sevilen Amerikan esprileri arasında 
     Adamın biri, arkadaşıyla golf oynarken oyunun en heyecanlı anında bir cenaze töreni görüyor. Kasketini çıkarıyor, gözlerini kapatıyor ve başını önüne eğerek dua ediyor. Arkadaşı, ''Bu şimdiye kadar gördüğüm en düşünceli ve dokunaklı sahne. Gerçekten iyi kalpli bir adamsın'' der. Arkadaşı cevap verir ''35 yıllık karımdı.''. 
     İskoçya'da ölüm çok espri konusu oluyor 
     ''Dedem gibi uykumda ölmek isterim. Yolcuları gibi dehşet içinde bağırarak değil.''. 
     Hayvanlar da sık sık fıkra konusu oluyor. İngiltere'nin bir numaralı fıkrası şöyle 
     ''İki gelincik barda otururlar. Biri diğerini aşağılamaya başlar. ''Annenle yattım '' Diğer gelinciğin yanıtını görmek için barda bir sessizlik olur. 
     ''Birinci gelincik tekrarlar ''ANNENLE YATTIM '' Diğeri cevap verir ''Git başımdan baba, sen sarhoşsun.''. 
     Amerikalılar ve Kanadalılar ise insanların aptal yerine konulduğu fıkralardan hoşlanıyor. 
     Araştırmada en çok Almanların, en az Kanadalıların güldüğü ortaya çıktı. Araştırmayla ilgili bilgiler www.laughlab.co.uk internet adresinde bulunabilir. 
     





</TEXT>
</DOC>
