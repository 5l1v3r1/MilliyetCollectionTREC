<DOC>
<DOCNO> 109964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/ekonomi/eko01.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat temmuzda rekor kırdı 
</HEADLINE>
<TEXT>

Yüzde 18.9 artan ihracat aylık bazda 2.9 milyar dolarla rekor kırdı, ithalat 4.4 milyar dolarla son 19 ayın en yüksek seviyesinde 
     Temmuzda ihracat ilk kez 3 milyar dolar sınırına çok yaklaştı. İthalat ise 4.4 milyar dolarla son 19 ayın en yüksek noktasına ulaştı. 
     Yılın ilk yedi ayındaki dış ticaret açığı yüzde 14.1 artarak 7.1 milyar doları buldu. Devlet İstatistik Enstitüsü’nün dış ticaret verilerine göre ihracat temmuzda geçen yılın aynı ayına göre yüzde 18.9 artarak 2 milyar 952 milyon dolara ulaştı. İthalat yüzde 27.7 artarak 4 milyar 388 milyon dolara yükseldi. 
     
     Dış ticaret açığı yüzde 50.8 arttı 
     İhracatın ithalatı karşılama oranının yüzde 67.3’e gerilediği temmuzda dış ticaret açığı ise yüzde 50.8 büyüyerek 1 milyar 436.5 milyon dolara ulaştı. Yılın ilk yedi ayında ise toplam ihracat 18 milyar 914 milyon dolar, ithalat 26 milyar 57 milyon dolar oldu. 2001’in aynı döneminde 6 milyar 262 milyon dolar olan dış ticaret açığı ise bu yılın ilk yedi ayında yüzde 14.1 büyüdü ve 7.1 milyar dolar olarak gerçekleşti. Türkiye bu dönemde yaptığı ihracatla, ithalatının yüzde 72.6’sını karşıladı. 
     
     İthalatı üretim artırdı 
     İthalatta ocak - temmuz döneminde yaşanan yüzde 8.1’lik artış büyük ölçüde ihracata bağlı olarak sanayi üretiminde yaşanan büyümeden kaynaklandı. Sanayi sektörünün kullandığı ara malları ithalatı yüzde 13.2 artarken, tüketim malları ithalatındaki artış yüzde 1.8’de kaldı 
     Temmuzda AB ülkelerine yapılan ihracat yüzde 20 artarken, diğer OECD ülkelerine ihracattaki artış yüzde 17.2 oldu. Geçen yılın temmuz ayına göre AB’nin ihracattaki payı yüzde 51.9’dan, yüzde 52.4’e, ithalattaki payı ise yüzde 44.8’den, yüzde 47.7’ye çıktı. 
     
Aylık ihracat 3 milyar dolara dayandı 000 dolar  İHRACAT 2001 Temmuz 2002 Temmuz Değişim Ocak - Temmuz 2001 Ocak - Temmuz 2002 Değişim Sermaye malları 170.726 217.104 27.2 1.544.220 1.431.713 - 7.3 Ara malları 1.111.197 1.148.139 3.3 7.771.709 7.892.338 1.6 Tüketim malları 1.200.228 1.578.575 31.5 8.496.819 9.564.166 12.6 Diğerleri 1.637 8.511 0.3 31.686 25.733 - 18.8 Toplam 2.483.787 2.952.329 18.9 17.844.434 18.913.950 6      
     
 İTHALAT 2001 Temmuz 2002 Temmuz Değişim Ocak - Temmuz 2001 Ocak - Temmuz 2002 Değişim Sermaye malları 713.027 699.857 - 1.8 4.291.667 4.024.126 - 6.2 Ara malları 2.372.656 3.213.860 35.5 17.123.459 19.376.953 13.2 Tüketim malları 316.910 423.165 33.5 2.468.306 2.513.312 1.8 Diğerleri 33.974 51.983 53.0 223.905 142.538 - 36.3 Toplam 3.436.567 4.388.865 27.7 24.107.338 26.056.929 8.1      
     



 EKONOMİ 



















</TEXT>
</DOC>
