<DOC>
<DOCNO> 116354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun23.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de en fazla para kazanan şarkıcı Madonna 
</HEADLINE>
<TEXT>

     İngiltere'de en fazla para kazanan şarkıcıların başında, ''pop müziğin divası'' olarak bilinen Madonna'nın geldiği bildirildi. 
     Sunday Times gazetesi, yıllık değerlendirmesinde ülkede en çok kazanan 500 kişiyi belirledi. 
     Bu listeye göre Madonna, en çok kazanan şarkıcılar arasında Beatles'in eski üyesi Paul McCartney ve Mick Jagger'ı geride bıraktı. 
     Michigan doğumlu Madonna, İngiliz vatandaşı olduktan sonra bu listeye dahil edildi. 
     Şarkıcının bu yıl 30 Eylül'e kadar 36 milyon pound kazandığı belirtildi. Madonna'nın gelirinin yaklaşık yarısının, Microsoft firmasıyla yaptığı anlaşmadan geldiği kaydedildi. Microsoft, son ürünü Windows XP'nin tanıtımında kullanılacak ''Ray of Light'' adlı parçası için Madonna'ya 16 milyon pound ödedi. 
     Listede ikinci sırayı 34 milyon pound ile McCartney ve üçüncü sırayı 24 milyon pound ile Jagger aldı. 
     





</TEXT>
</DOC>
