<DOC>
<DOCNO> 131176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/asik.html </URL>
<DATE> 2003/01/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Paranın gözü... 
</HEADLINE>
<TEXT>

     Bunun bir savaş değil katliam olacağını... Bu katliamda en az 500 bin çocuğun öleceğini... ABD’nin Irak’ı düzeltme bahanesiyle Ortadoğu’ya yerleşeceğini.. Irak’ın bölüneceğini... Bu bölünmenin Türkiye’yi bölünme tehlikesine sürükleyeceğini... Bütün bunları bile bile TÜSİAD’ın "işöleri hatırına ABD’ye ve savaşa evet diyeceğiz. ABD’ nin isteklerini geciktirmeyeceğiz. Geciktirmeyeceğiz ki alabileceğimizin en iyisini alalım 
     TÜSİAD neden en önde savaşıyor bu uğurda derseniz... 
     O da malum... 
     Çünkü gelecek savaş tazminatı elbette Güneydoğu’da esas zararı görecek gariban kamyonculara ya da Akdeniz’de sinek avlayacak otelcilere gitmeyecek... 
     Gelecek kaynakları özel sektörün babaları kullanacak... 
     Güzel sektör bir süre nefes alacak... 
     Amerika askeri ülkenin üslerine limanlarına girmiş de bir daha çıkmamış... Türkiye bölünme tehlikesiyle baş başa kalmış... Bir üçüncü dünya savaşının kıvılcımları çakılmış... Bunlar bizim özel sektörün ufkunun ötesindeki işler. 
     Irak’ta yüz binlerce çocuğun ölmesi de öyle.. Bizim TÜSİAD büyükleri akşamları eve döndüklerinde çocuklarını okşayıp sevsin yeter ki... Gerisi hik ye... 
     
     Topluma lüzumsuz bilgiler verirseniz lüzumsuz bir kalabalık oluşur. 
Erich Fromm 

     Almanya Kara Ses’i Türkiye’ye gönderecekmiş. Biz de misilleme olarak Tatlıses’i gönderelim ... 
Akif Kökçe 

     Eski ABD Büyükelçisi Parris "Savaşa girmezseniz Beyaz Saray’ın telefonları meşgul çalar" demiş. Ah keşke o hattı tamamen kesebilsek. 
Haldun Ertem 

Yemeği yemezler..      Geçtiğimiz cumartesi akşamı Ankara’da bir lokantada Deniz Baykal, İnal Batu, Onur Öymen ve eski ABD Ankara Büyükelçisi Mark Parris sohbeti koyulaştırıyor... 
     Ankara’da Amerikan şirketleri adına lobi faaliyetleri yürütmekte olan Mark Parris, yemeğin daha başında bizimkilere dönüp 
     - Ben Türk yemeklerini çok severim, diyor, Amerika’da yemeklerinizi çok özlüyorum... Uyanık yabancıların bu klasik numarasını bilen İnal Batu, hınzır bir yüz ifadesiyle araya giriyor 
     - Sayın Büyükelçi New York’ta çok güzel Türk lokantaları var, oralara uğruyor musunuz 
     Mark Parris, "gidiyorum" dese, belki arkasından, "hangilerine" sorusu gelecek.. Hemen konuyu değiştiriyor... 
     
Kaçak siyaset      CHP Genel Başkanı Deniz Baykal ile TÜSİAD Başkanı Tuncay Özilhan aynı tonda konuşuyorlar... İkisi de hükümeti "kararsızlık" la suçluyor. Oysa hükümet, diğer konulara göre, Irak konusunda daha kararlı... Birleşmiş Milletler kararı olmaksızın savaşa başvurulmaması yönünde bir tavrı en azından şimdilik sürdürüyor. ABD’nin baskılarına karış direniyor. 
     "Hükümet kararsız" diyenler ABD lehine karar çıkmasını isteyenler. 
     
     Deniz Baykal parti grubunda şöyle konuşuyor 
     - Sakın ha Türkiye’yi Irak’ta bir savaşa bulaştırmayın. Türkiye Irak’taki maceranın tarafı haline gelmemelidir... 
     Nedir bunlar Yuvarlak laflar... 
     Ne Irak Türkiye’ye savaş açıyor, ne Türkiye Irak’a... 
     Hükümet’i sıkıştıran acil mesele başka... 
     ABD’nin üs ve limanları istemesi... Diyarbakır’a 80 bin asker indirme talebi. 
     Başbakan Gül iki hafta önce CHP lideri Deniz Baykal’la bir görüşme yaparak ABD’nin bu taleplerini kendisine iletti. 80 bin asker indirme talebi konusunda onun görüşünü istedi. Baykal ise daha sonra yaptığı basın toplantısında bu konuda Gül’e görüş bildirmediğini açıkladı. 
     Oysa CHP’den beklenen bu konuda görüş açıklaması, ABD’nin taleplerine karşı çıkarak hükümetin elini rahatlatmasıdır... 
     Atatürk’ün partisinin ABD’nin üs ve limanlara yerleşmesine karşı bir çift lafı yok mu 
     
     Güçlüden yana olmak insanı kaypak ve dönek yapar. Güçlüden yana olan kişi güç merkezi değiştikçe fırıldak gibi döner. 







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
