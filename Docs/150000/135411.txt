<DOC>
<DOCNO> 135411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yasam/yas03.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilim çalındı dedi ama tutuklandı 
</HEADLINE>
<TEXT>

Şeniz - Şenol Toksoy çiftinin ölümüne neden olan otomobilin sahibi, Otomobilim çalınmıştı’ dedi ama tutuklanmaktan kurtulamadı... 
     GÜRKAN AKGÜNEŞ 

     4. Levent’te karşıdan karşıya geçen Şenol Toksoy ile beş aylık hamile eşi Şeniz Toksoy’a çarparak ölümlerine yol açtığı iddiasıyla gözaltına alınan Fermani Özgür Altun, tutuklanarak cezaevine gönderildi. 
     34 TT 895 plakalı Volvo otomobilin sahibi Fermani Özgür Altun, dün Şişli Cumhuriyet Başsavcılığı’na oradan da tutuklanma istemiyle Nöbetçi 1. Sulh Ceza Mahkemesi’ne sevk edildi. Altun, şöyle ifade verdi 
     "O gün Akatlar’da, saat 20.00 - 23.00 arası nişanlımda kaldım. Çıktığımda aracım yoktu. Çekildiğini düşünerek Ulus otoparkına gittim. Ancak orada olmadığını gördüm. Tutanak tutuldu. Bu sırada aracımın kazaya karıştığı haberi geldi. Aracı çalanlar kazaya sebebiyet vermiştir." 
     Tutuklanmasına karar verilen Altun’un avukatları, karara itiraz etti. Ancak mahkeme itirazı reddetti. 
     34 EJP 02 plakalı 1987 model Ford otomobilin ise bugüne kadar beş kez el değiştirdiği belirlendi. Çeliktepe’de bulunan otomobilin son sahibi Ali Türdü ile olay günü arabayı kullandığı belirlenen yeğeni Faruk Ürge gözaltına alındı. 
     



 YAŞAM 






















</TEXT>
</DOC>
