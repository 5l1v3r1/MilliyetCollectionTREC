<DOC>
<DOCNO> 102639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/spor/yguven.html </URL>
<DATE> 2002/08/19/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Buldozer 
</HEADLINE>
<TEXT>

     Elinde Ortega gibi futbolcu varsa oynatacaksın kardeşim .. 
     Hatta çocuğunun sünnet düğününde çekilen "halay"a bile sokacaksın adamı. Gerçi Lorant çok matah bir şey yapıyormuş gibi eleştirileri okumadığını söyledi ama Fenerbahçe’yi sevenler okusun ona bari... Hatta çarşamba günleri maç tenkitlerinden yazılı yapmak lazım kendisine. 
     Ankaragücü karşısındaki Ortega’yı izledikçe kaçınılmaz olarak bunları düşünüyor insan. Takımı da tanımaya başlamış Arjantinli mesela korner kullanıyor, ceza sahası yerine sert vuran Abdullah’a gönderiyor. Durdurmak mümkün değil, ya geçiyor, ya takıma faul kazandırıyor... Keyif veriyor. Tribünleri ayağa kaldırıyor. 
     Evet tribünler... 
     Gövdelerine 15 biner operatör sığdıran "dört dev buldozerödi yine... Dizel yürekleri sonuna kadar köklenmiş, küçük bir semti yerinden sökecek güçteki "anonim" kepçelerini saha çizgilerinin dibine indirmişlerdi. 
     Tehdit mi, teşvik mi, doping mi .. Algılamaya bağlı ama, sahada kıtalararası Concord uçaklarının iniş pisti kadar ses vardı. 
     Dört yandaki "yapay dağlardan" sel olup akan "doğal enerjiyi" , Kartal’dan Eminönü’ne kadar İstanbul kulaklarıyla dinliyordu ama bakalım Fenerbahçeli yöneticiler ne kadar duydular... 
     Çepeçevre pankart asmışlar ve deplasmana gitmek istiyorlardı taraftarlar. Belli ki, takımlarına güveniyorlar. Henüz ortada bu güveni hak edecek bir şey olmasa bile. 
     Tatsız şeyler yazacağımıza biz yine tribünlere dönelim. Şeref tribünü haddinden fazla şereflendi dün... Mehmet Ali Bayar, Tayyip Erdoğan, eski yeni bakanlar, tıka basaydı... Kimbilir ne hayaller kurdular. İlginçtir ki, hiçbiri bir tek alkış bile almadı. "Kendim istemezsem, beni kimse gönderemez" diyen başkan Aziz Yıldırım endişelenmesin Fenerbahçeliler seçimden hoşlanmıyorlar. 
     Benim aklım ise Feyenoord’daydı h l ... Ankaragücü futbolcularına zihnimde o formayı giydirip seyrettim maçı. Birkaç tanesi dışında çok da benziyorlardı. Yani burada Fenerbahçe’nin işi kolay olmalı... Orada Ortega’yı kesip, burada Hollanda’daki maçın en iyileri Mirkoviç ile Ümit Özat’ın birini kulübeye diğerini tribüne yollayan Lorant’a güvenmekten başka çaremiz var mı .. 
     



 SPOR 





























</TEXT>
</DOC>
