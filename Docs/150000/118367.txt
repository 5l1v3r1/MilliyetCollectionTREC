<DOC>
<DOCNO> 118367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/spor/spo04.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabrın sonu Aybaba 
</HEADLINE>
<TEXT>

Trabzonspor’da, ilk 7 haftada 7 puan toplayınca eleştiri oklarına hedef olan başarılı teknik adam şimdi yere göğe sığdırılamıyor 
     BORDO - Mavili takımda seri galibiyetler birçok tartışmalar son verdi, ligin başında ismi üzerinde spekülasyon yapılan Samet Aybaba sınıfı geçti. Ligde ilk yedi haftada sadece 7 puan alan ve camiada tepki toplayan genç teknik adam şimdi yönetimin de adeta bayraktarlığını üstlendi. Trabzonspor’un seri galibiyetleri, Özkan Sümer yönetiminin 15 Aralık’taki kongreden zaferle çıkma ihtimalini kuvvetlendirdi. 
     AYBABA’NIN takım içinde taşlarla oynamasına rağmen elde ettiği mükemmel sonuç ve taviz vermeyen kişiliği tepkileri övgülere dönüştürdü. Karadeniz ekibinin, üst üste oynadığı beş maçı kazanarak, 22 puanla 5. sıraya çıkması beklentileri artırırken, şimdi gözler zirveye çevrildi. Başkan Yardımcısı Ahmet Ağaoğlu, "Aybaba mükemmel bir hoca. Şimdi sıra Galatasaray’da. Kazanırsak, zirveyi iyice karıştırırız" dedi. 
     
     BUSHİ can sıkıyor 
     TRABZONSPOR, cumartesi İzmir dönüşü geç saatlerde idmana çıktı. Kadroya giremeyen oyuncuların da katıldığı çalışmaya Bushi’nin gelmemesi kriz yarattı. Teknik heyetin daha önce de gece çalışmasına katılmayan Bushi hakkında rapor vereceği öğrenildi. Golcü oyuncu ise kafilenin çok geç dönmesi nedeniyle antrenman yapılacağından haberi olmadığını ileri sürdü. 
     



 SPOR 























</TEXT>
</DOC>
