<DOC>
<DOCNO> 143986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo17.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Saha kapatma cezasını çok ağır buluyoruz... 
</HEADLINE>
<TEXT>

     Trabzonspor, hafta sonunda saha kapatma cezası nedeniyle Bursaspor ile Samsun'da yapacağı karşılaşmanın hazırlıklarını tam kadro sürdürüyor. 
     Teknik direktör Samet Aybaba, idman öncesi yaptığı açıklamada, Profesyonel Futbol Disiplin Kurulu tarafından kendilerine verilen 1 maç saha kapama cezasını ağır bulduklarını belirterek, ''Bu karar alınmış. Artık yapmamız gereken Samsun'da rakibimizi yenmek'' dedi. 
     Bordo-mavili takımın bir Karadeniz takımı olduğunu da dile getiren Aybaba, ''Samsun'da tüm Karadenizlileri yanımıza bekliyoruz. Taraftarın da desteğiyle bu maçtan galibiyetle ayrılmak istiyoruz'' diye konuştu. 
     Takım kaptanı Fatih ise, kararı doğru bulmadığını ifade ederek, ''Bu kararı Trabzonspor haketmemiştir. İstanbul takımlarının maçlarında çıkan olaylara ağır cezalar verilmezken, bizim maçta sahaya atılan birkaç madde nedeniyle böylesine bir ceza aldık'' dedi. 
     Trabzonspor'un nerede olursa olsun her karşılaşmaya 3 puan için çıkan bir takım olduğunu da kaydeden Fatih, son 2 maçta 4 puan alan Bursaspor'u yenecek güçte olduklarını sözlerine ekledi. 
     





</TEXT>
</DOC>
