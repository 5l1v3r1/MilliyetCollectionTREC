<DOC>
<DOCNO> 108740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sontur24.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'den YTP'ye... Bugün de CHP'ye... 
</HEADLINE>
<TEXT>

     DSP'den istifa ederek YTP'ye geçen,ardından bu partiden de ayrılarak CHP'ye katıldığını açıklayan Samsun Milletvekili Şenel Kapıcı, resmen CHP'li oldu. 
     CHP Genel Sekreteri Önder Sav, TBMM Başkanlığı'na bugün gönderdiği yazıda, Kapıcı'nın partilerine üye olduğunu bildirdi. 
     Kapıcı, DSP'den ayrılarak YTP'ye geçtikten bir süre sonra, 23 Temmuz'da bu partiden de istifa etmiş ve CHP'ye katıldığını açıklamıştı. Ancak, CHP Genel Merkezi'nden TBMM Başkanlığı'na bu katılımı teyid eden bildirim yapılmadığı için Kapıcı ''Bağımsız'' milletvekili olarak görünüyordu. 
     CHP'nin milletvekili aday listelerinde de yer almayan Kapıcı, bu duruma kırılmadığını, siyasi yaşamını CHP çatısı altında sürdüreceğini belirtmişti. 
     Önder Sav'ın bugünkü yazısıyla resmen CHP'li olan Samsun Milletvekili Şenel Kapıcı'nın katılımıyla bu partinin sandalye sayısı 3'ye yükselirken, bağımsızların sayısı 22'ye düştü. 
     





</TEXT>
</DOC>
