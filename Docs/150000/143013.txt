<DOC>
<DOCNO> 143013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/soneko01.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl kişi başına gelir 240 dolar artacak... 
</HEADLINE>
<TEXT>

     Kişi başına gelirde bu yıl 240 dolarlık artış beklenirken, bu artışla bile, cari kurlarla, 1996 yılındaki kişi başına gelir seviyesi yakalanamayacak. 
     DPT tahminlerine göre, geçtiğimiz yıl 2 bin 586 dolar olan kişi başına gelirin bu yıl 2 bin 826 dolara çıkması hedefleniyor. 
     Bu yıl ortası nüfus 70 milyon 877 bin kişi olarak tahmin edilirken, cari fiyatlarla gayri safi milli hasılanın da GSMH 354.5 katrilyon liraya çıkacağı öngörülüyor. 
     Geçen yıla göre bu yıl kişi başına 240 dolarlık artış sağlanmasına rağmen, 1996 yılındaki cari kurlarla kişi başına 2 bin 947 dolarlık rakama ulaşılamamış olacak. 
     
     SAGP'NE GÖRE KİŞİ BAŞINA GELİRDE KRİZ KAYBI 
     Öte yandan, satın alma gücü paritesine göre SAGP 2001 yılında kişi başına gelir 5 bin 591 dolara geriledi. 
     2000 yılında 6 bin 110 dolar seviyesindeki kişi başına SAGP'ne göre gelir, krizle birlikte 519 dolar azalmış oldu. 
     Öte yandan, SAGP'ne göre gelir 2001 yılında, 1997 yılında 6 bin 463 dolar olan seviyenin 872 dolar gerisinde kaldı. 
     
     ORTALAMA DOLAR KURU 
     Öte yandan, 2003 yılı için ortalama dolar kuru 1 milyon 770.2 bin lira olarak belirlenirken, 2002 yılına göre ortalama dolar kuru artışı da yüzde 17.6 olarak belirlendi. 
     2002 yılı için ortalama dolar kuru 1 milyon 504.2 bin lira olarak belirlenmişti. 
     





</TEXT>
</DOC>
