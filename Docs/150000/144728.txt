<DOC>
<DOCNO> 144728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun19.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıda yaralanan ABD askerlerinin sayısı 13'e yükseldi 
</HEADLINE>
<TEXT>

     Kuveyt'teki bombalı saldırıda yaralanan Amerikan askerlerinin sayısının 13 olduğu bildirildi. 
     ABD Merkez Komutanlığı'ndan yayınlanan bildiride, Kuveyt'in Irak sınırı yakınlarındaki Pennsylvania Kampı'nda bulunan 101. Hava İndirme Tümeni'ndeki askerlere karşı düzenlenen bombalı saldırıda yaralanan askerlerin sayısının 13 olduğu belirtildi. 
     Bildiride, ''Kimliği bilinmeyen saldırgan veya saldırganların Kuveyt'in Irak sınırı yakınlarındaki Pennsylvania Kampı'nda bulunan 101. Hava İndirme Tümeni'ndeki askerlere yerel saatle 01.30'da düzenlediği saldırıda 13 asker yaralanmıştır'' ifadeleri yer aldı. 
     Yaralanan askerlerinin Muharebe Hizmet Hastanesi'nde tedavi altına alındıklarının kaydedildiği bildiride, olayın meydana geldiği yerin güvenlik altında alındığı ve saldırının ne şekilde meydana geldiğini tespit etmek amacıyla soruşturma başlatıldığı ifade edildi. 
     ABD askeri yetkilileri daha önce yaptıkları açıklamada 10 ABD askerinin yaralandığını ve yaralılardan 6'sının durumumun ağır olduğunu belirtmişlerdi. 
     Kamptaki gazeteciler, saldırıda komuta merkezine iki adet el bombası atıldığını bildirirken, Amerikalı askeri yetkililer el bombalarının yanı sıra küçük çaplı silahlar da kullanıldığını kaydetmişlerdi. 
     





</TEXT>
</DOC>
