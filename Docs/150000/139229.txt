<DOC>
<DOCNO> 139229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo28.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Gençlerbirliği maçı hazırlıkları... 
</HEADLINE>
<TEXT>

     Trabzonspor, Gençlerbirliği ile hafta sonunda deplasmanda yapacağı lig maçının hazırlıklarını sürdürüyor. 
     Yedek ve kadroya giremeyen oyuncular, genç takım ile yapılan hazırlık maçında 5-0 galip geldi. Selahattin, 1'i penaltıdan olmak üzere 4 gol atarken, Mehmet Yılmaz da penaltıdan 1 gol kaydetti. 
     As oyuncular ise diğer sahada yardımcı antrenör Ulvi Güveneroğlu tarafından bir çalışma gerçekleştirdi. 
     Bordo-mavili takımın kaptanı Fatih, bu sezon öncesi hedeflerinin bir kupa kaldırmak olduğunu ve bunu da Türkiye Kupası'nı kazanarak gerçekleştirmek istediklerini söyledi. 
     Fatih, Trabzonspor'un bir hamle başlattığını ve bunu sürdüreceklerini de kaydedederek, ''Takımda tüm futbolcular üstün bir çaba göstererek oynuyor. İğneyle maçlara çıktığımız oluyor. Üstün gayretimizi Gençlerbirliği maçında da sürdürüp, sahadan 3 puanla ayrılmak istiyoruz'' dedi. 
     Bordo-mavili oyuncu, ligin üst sıralarında kendilerine yer bulmak istediklerini ve bunun ligin zirvesine dek gidebileceğini de sözlerine ekledi. 
     Öte yandan bordo-mavili takımın milli oyuncuları Erman Güracar, Erman Özgür, Gökdeniz ve Erdinç, Trabzon'a dönmeyerek Ankara'da yardımcı antrenör Bahattin Güneş yönetiminde bir çalışma gerçekleştirdi. 
     Bu aradan bordo-mavililer, yarın sabah uçakla başkente gidecek. 
     





</TEXT>
</DOC>
