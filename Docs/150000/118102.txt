<DOC>
<DOCNO> 118102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sondun08.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Slovenya'da halk sandık başında... 
</HEADLINE>
<TEXT>

     Slovenya'da devlet başkanlığı seçimi için halk sandık başına gitti. 
     Oy verme işlemi yerel saatle 07.00'de TSİ 08.00 başlayan seçimde, AB'ye girmeye hazırlanan ülkede Milan Kucan'ın yerine yeni devlet başkanı belirlenecek. Oy verme işlemi, yerel saatle 19.00'da TSİ 20.00 sona erecek. 
     1,6 milyon seçmenin oy kullanacağı seçimde, son kamuoyu yoklamalarına göre ülkeyi kısa sürede Batıya yaklaştıran Liberal Demokrat Parti lideri Başbakan Janez Drnovsek 52 favori olarak görülüyor. 
     Seçime 8 aday katılıyor. Tek kadın aday Slovenya Başsavcısı Barbara Brezigar'ın 48 oyların yüzde 30'unu alması ve Drnovsek'in ilk turda seçilmesini engellemesi bekleniyor. 
     Seçimde hiçbir adayın oyların yarısından fazlasını alamaması halinde ikinci tur 1 Aralık'ta yapılacak. 
     Görev süresi dolan Devlet Başkanı Milan Kucan 61 Slovenya'da ''bağımsızlığın babası'' olarak görülüyor. Slovenya'nın 1991 yılında bağımsızlığını kazanmasından bir yıl sonra devlet başkanı seçilen Kucan, 5 yıllık görev süresinin dolmasının ardından 1997'de bir kez daha beş yıl için devlet başkanlığına seçilmişti. 
     





</TEXT>
</DOC>
