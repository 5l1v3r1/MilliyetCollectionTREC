<DOC>
<DOCNO> 107584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun10.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'nin önemli ismi Binalşibh Pakistan'da yakalandı... 
</HEADLINE>
<TEXT>

     ABD'de 11 Eylül'de düzenlenen terör saldırılarına yardım etmekle suçlanan ve Almanya tarafından aranan Remzi Binalşibh adlı zanlı Pakistan'da yakalandı. 
     Amerikalı yetkililer, El Cezire televizyonuna Usame Bin Ladin'in 11 Eylül saldırılarını bizzat planladığını itiraf eden Yemen uyruklu Binalşibh'in 30 Karaçi'de yakalandığını belirtti. 
     Binalsibh'in, ABD istihbaratı doğrultusunda, Amerikan Federal Soruşturma Bürosu FBI ile ABD Merkezi Haberalma Örgütü'nün CIA yardımıyla Pakistanlı yetkililer tarafından gözaltına alındığı belirtildi. 
     El Cezire televizyonu muhabirine Pakistan'da yaptığı açıklamadan birkaç gün sonra yakalanan Binalşibh'in bir yıl içinde gözaltına alınan en önemli El Kaide örgütü üyelerinden biri olduğuna dikkat çekildi. 
     Amerikalı yetkililer, zanlının geçen yılki saldırıda 19 korsan arasına katılmak isteğini, ancak 11 Eylül öncesi ABD'ye yaptığı vize başvurusunun 4 kez reddedilmesi üzerine korsanlara mali destek sağladığını kaydetti. 
     Remzi Bin El Şaybe olarak da bilinen Binalşibh, ABD'deki saldırılarda kullanılan uçaklardan birini kaçıran Muhammed Atta'nın Hamburg'da eski oda arkadaşından biriydi. 
     Üst düzey bir FBI yetkilisi, korsanlardan birinin Binalşibh'i Florida'daki uçuş okuluna kaydetmeye çalıştığını, ancak ABD'ye giremeyen Binalşibh'in yerine, 4. uçağın kaçırılması için başka birinin getirilmiş olabileceğini kaydetti. 
     





</TEXT>
</DOC>
