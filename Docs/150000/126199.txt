<DOC>
<DOCNO> 126199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/soneko06.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar lastiklerinde talep patlaması... 
</HEADLINE>
<TEXT>

     Türkiye genelinde, son bir hafta içinde etkili olan kar yağışı ve buzlanma, ulaşımda yaşanan sorunlar nedeniyle sürücüleri üzerken, kar lastiği satan bayileri sevindirdi. 
     Alınan bilgiye göre, oto lastik bayilerince düzenlenen kampanyalarla daha önce liste fiyatının yüzde 35 altında satılan kar lastiklerinin satışı, yağışların ardından artınca, bayiler indirimi kaldırdılar. 
     Beşevler Pirelli Bayii Şener Dalgıç, geçtiğimiz kışın sert olması, vatandaşları mevsim öncesinden kar lastiği ve zincir almaya yönlendirdiğini, bu sayede kampanya döneminde iyi satış yaptıklarını söyledi. 
     Araçlarda, lastiklerin hayati önem taşıdığına dikkati çeken Dalgıç, şöyle konuştu 
     ''Lastik bir aracın kalbidir. Özellikle kış aylarında araçlarda '4 mevsim' veya 'kar lastiği' takılı olmalıdır. Kauçuktan yapılan ve üzerinde damarlar olan kar lastikleri, kaymayı önlediği için kış aylarında meydana gelebilecek olası kazaları önlemektedir. Yaz sezonunda, düzenlenen kampanyalar ve bazı bayilerin kar limitlerinden yaptıkları indirimli fiyatlar, kar lastiği ve zincirlerde yaşanan talep patlamasıyla birlikte kaldırıldı. Şimdi peynir-ekmek gibi satılan kar lastikleri ve zincirlere olan taleplerin, yarısını karşılayabiliyoruz.'' Kar lastiklerinin fiyatları, lastiğin markası ve ebadına göre 73 milyon lira ile 437 milyon lira arasında değişiyor. 
     Bu arada, kar lastiği ile birlikte satışı artan zincir de 35 milyon lira ile 60 milyon lira arasında alıcı buluyor. 
     





</TEXT>
</DOC>
