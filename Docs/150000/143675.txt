<DOC>
<DOCNO> 143675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/soneko38.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Tezkere konusundaki gelişmeler ve 6 milyar dolarlık ABD yardımının gündemden düşmesi, piyasalarda moralleri bozdu. 
     Dün yüzde 11.58 artan İstanbul Menkul Kıymetler Borsası İMKB Ulusal 100 Endeksi, 643.29 puan azalarak günü 10 bin puanın altında 9,938.21 puandan tamamladı. Hisse senetleri ortalama yüzde 6.08 değer kaybetti. 
     Hisse senetleri piyasasında toplam 498 trilyon 874 milyar 301 milyon liralık işlem hacmi oluştu. 
     
     DOLAR 1 MİLYON 730 BİN LİRADAN DÖNDÜ 
     Kapalıçarşı'da dün 1 milyon 6 bin liradan kapanan dolar, 1 milyon 730 bin liradan güne başladı. 1 milyon 760 bin liradan kapanan Euro'nun açılış fiyatı da 1 milyon 840 bin lira olarak belirlendi. 
     Piyasa kapanışında doların satış fiyatı 1 milyon 698 bin lira, Euro'nun satış fiyatı da 1 milyon 798 bin lira oldu. Dünkü kapanışa oranla dolardaki artış 45 bin lira, Euro'daki artış ise 38 lira olarak hesaplandı. 
     Merkez Bankası doların bugünkü efektif kurunu alışta 1 milyon 686 bin 455 lira, satışta ise 1 milyon 698 bin 320 lira olarak açıkladı. Böylece, dolar, Merkez Bankası'nın dünkü kurlarına göre, alışta 47 bin 562 lira, satışta ise 47 bin 897 lira yükseldi. 
     
     FAİZ YİNE YÜZDE 60'IN ÜZERİNDE 
     İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli bugün valörlü tahvilin bileşik faizi 4.92 puan arttı. 
     Basit getirisi yüzde 64.12, bileşik getirisi yüzde 64.84'den kapanan bu kağıdın aynı gün valörlü işlemlerinde dünkü bileşik getiri yüzde 59.92 olmuştu. 
     3 Mart 2004 vadeli tahvilin yarın valörlü işlemlerinde de bileşik faiz yüzde 65.24'den günü tamamlarken, 4.74 puanlık artış belirlendi. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 44.00'den işlem gördü. 
     İMKB Tahvil ve Bono Piyasası verilerine göre, gecelik faizde en düşük oran yüzde 43.50, en yüksek oran yüzde 44.10 olarak belirlendi. 
     Bankalararası TL interbankında da gecelik faiz oranı, ortalama yüzde 44.00 olarak gerçekleşti. 
     





</TEXT>
</DOC>
