<DOC>
<DOCNO> 108117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sonspo15.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başpehlivan dopingli çıktı... 
</HEADLINE>
<TEXT>

     Edirne'nin Kırkpınar ilçesinde bu yıl 641.'si yapılan Tarihi Kırkpınar Yağlı Güreşleri'nde başpehlivanlığı kazanan Savaş Yıldırım'da doping bulundu. 
     Kırkpınar'da 28-30 Haziran tarihleri'nde yapılan yağlı güreşlerde Ürgüp Belediyesi adına güreşen Savaş Yıldırım, 1. turda Sezgin Yüksel, 2. turda Gökhan Arıca, 3. turda ise geçen yılın başpehlivanı Vedat Ergin ve 4. turda Ahmet Taşçı'yı yendikten sonra finalde Antalya Büyükşehir Belediyesi adına güreşen Hasan Tuna ile karşılaştı. 
     Yıldırım, finalde Hasan Tuna'yı uzatmada yenerek, 641. Tarihi Kırkpınar Yağlı Güreşleri'nin başpehlivanlığını kazandı. 
     Güreşler sonrasında güreşçilerden alınan idrar numuneleri Hacettepe Üniversitesi Doping Kontrol Merkezi tarafından incelendi ve Kırkpınar başpehlivanı Savaş Yıldırım'ın dopingli olduğu tespit edildi. 
     Savaş Yıldırım'ın kas güçlendirici olan ve dopingli ilaçlar listesinde de yer alan ''Clenbuterol'' isimli ilacı kullandığı öğrenildi. 
     Gençlik ve Spor Genel Müdürlüğü Ceza kuruluna sevk edilen Yıldırım'ın ilgili ceza yönetmeliğinin 48. maddesine göre yurt içi müsabakalarda dopingli olduğu tespit edilen sporculara uygulanan en az 2, en çok 4 yıl faaliyetlerden men cezasıyla cezalandırılması söz konusu. 
     





</TEXT>
</DOC>
