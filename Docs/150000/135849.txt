<DOC>
<DOCNO> 135849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun90.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Hayatım mükemmel bir oyuncu kadrosuna sahip, fakat senaryoyu anlayamadım... 
Ashleigh Brillian 

Yaşar ne Yaşar ..      Aziz Nesin’i saygıyla anıyoruz evvela... Öyle ya da böyle, Türkiye’de yaşayan insanlarız. Şu 36-42 derece kuzey enlemleri ile 26-45 derece doğu boylamları arasında sıkıştığımız 779.452 km. karelik alanda başımıza gelmeyen kalmıyor... Fakat 
     
     ŞANSLIYIZ... 
     1 Üç tarafı, hatta içi Marmara bile denizlerle kuşatılmış, doğası güzel, iklimi güzel bir alanda konuşlanmış durumdayız... 
     2 Sınırlarımızın çevresinde 8 adet komşumuz var. Ev değil komşu almışız valla... 
     3 Bütün dünya, buna sanal komşumuz Yunanistan da dahil, 50 milyon kişinin ölümüne yol açan bir savaşta 2.Dünya çarpışırken, üstelikte o zamanlar daha doğru dürüst bir sanayimiz bile yokken, biz dışında kalmayı başarabilmiş ender ülkelerden biri olmuşuz... 
     4 Onca ekonomik krize rağmen h l kaybetmediğimiz insani duygularımız ve "Ağbi, millette para var, yastık altında tutuyorlar sadece. O yüzden Arjantin’deki gibi yağmalamalar olmuyor" şeklinde bir gayrı resmi gerçeğimiz var... 
     5 Yetişmiş pırıl pırıl ve de dünya çapında çeşitli konularda uzmanlaşmış insanlarımız var. Ve ne zaman başımız sıkışsa, tıpkı Kemal Derviş gibi, en heyecanlı tenis maçını bile bırakıp yurda koşmuşlardır... 
     6 Yaşıyoruz... 
     
     DEĞİLMİŞİZ... 
     1 O denizlere girecek ne paramız, ne de kriz silsilesinden başımızı kaldırıp tatil yapacak vaktimiz var. Alman ve Ruslar nasipleniyor o canım kıyıların nimetlerinden... 
     2 O komşulardan Azerbaycan hariç, "Müsaitseniz akşama kahveye gelecektik" sıcaklığında bir ilişki kurmuşluğumuz yok. Hepsinin gözü bizim evdeki kap-kacakta... 
     3 Şimdi, Baba’nın deyimiyle "Benim devletimin şu kadar fabrikası, yolu, üniversitesi ...." varken, yani iyi kötü cukkayı biraz düzeltmişken, ne amaçla yapıldığı pek de belli olmayan bir savaştan mümkünatı yok kendimizi soyutlayamıyoruz... 
     4 Kirli çıkı olduğumuz bir nebze doğru olsa da, özellikle son 1 yıl içerisinde, yastık, yorgan altındaki paralar gitti ve hatta sutyen içine sıkıştırılacak para bile kalmadı... 
     5 Sonra anlaşılmıştır ki, kendisi fasulyeymiş. Yani nimetten sayılmıyormuş. Bunu biz değil, ona okyanusa düştüğü gün sarılan Sn.Ecevit söylüyor. Dün durduk yerde "O, benim günahım" diyerek günah çıkardığında anladık bunu... 
     6 Yaşamak buysa şayet... 
     
     
     
     "Karar Anı" özel .. 
     Karışık işler .. 
     Erman Toroğlu Yaptığınız kesim yasal mıydı değil miydi 
     Kadın Eee... bizzz... kesim olarak yani... 
     Erman Toroğlu Hayır, yani kesim yasal mıydı değil miydi 
     Kadın Eee ... Aslında Tacettin’in motoru bozuktu Hasan’dan... 
     Erman Toroğlu Tacettin’in motoru iyi değil, Hasan’ınki iyi öyle mi 
     
     
     Merak .. 
     Kadın 15 yaşında şaaptı beni .. 
     Erman Toroğlu 15 yaşında ne yaptı seni 
     
     
     Karar Anlık olmak .. 
     "Biraz daha konuşursam ben Karar Anlık olacağım .." 
     
</TEXT>
</DOC>
