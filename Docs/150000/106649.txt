<DOC>
<DOCNO> 106649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/guncel/gun02.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Poliste 11 Eylül alarmı 
</HEADLINE>
<TEXT>

Emniyet Genel Müdürlüğü’nden valiliklere gönderilen genelgede, "El Kaide ve bunlarla bağlantılı örgütlerin Türkiye’ye zehirli gaz soktukları yönünde duyumlar alındı" deniyor 
     ANKARA Milliyet 

     Emniyet Genel Müdürlüğü, 11 Eylül saldırılarının ilk yıldönümünde "Türkiye için de potansiyel bir tehdit oluşturan El Kaide ve bunlarla bağlantılı örgütlerin Türkiye’ye zehirli gaz soktukları" yönünde duyumlar alındığını bildirerek, teyakkuz halinde olunmasını istedi. 
     Emniyet Genel Müdürlüğü, tüm il valiliklerine gönderdiği genelgede, başta ABD ve İsrail olmak üzere batılı ülkelerin misyon temsilcilikleri açısından Türkiye’nin hassas bir konumu olduğunu vurguladı. 
     
     Potansiyel tehdit 
     Genelgede şunlar kaydedildi 
     "Bugüne kadar yapılan çalışmalarda, El Kaide terör örgütü ve bağlantılı olduğu gruplarla ilişkili bazı şahısların bölgedeki tüm ülkeler gibi, ülkemizi de geçiş güzerg hı ya da benzeri amaçlarla kullandığı görülmüş, terör oluşumunun ülkemiz açısından da potansiyel tehdit olduğu bir kez daha anlaşılmıştır. Bu nedenle müteyakkız’ olunmasında büyük fayda vardır." 
     Emniyet Genel Müdürlüğü, 11 Eylül saldırıları sonrası teşkilata yönelik bugüne kadar 32 genelge yayımladı. ABD’nin Afganistan’a müdahalesinin ardından, El Kaide ile bağlantılı hareket ettikleri iddia edilen terör örgütlerine yönelik olarak Adana, Artvin, Ankara, Bursa, Çankırı, Edirne, Gaziantep, İstanbul, İzmir, Şanlıurfa ve Van’da yapılan operasyonlarda da, aralarında yabancı uyrukluların da yer aldığı toplam 58 kişi yakalandı. 
     



 GÜNCEL 

















</TEXT>
</DOC>
