<DOC>
<DOCNO> 135386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/spor/aspo.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YOLU GÖZLENİYOR 
</HEADLINE>
<TEXT>

Fenerbahçeli Ortega’nın River Plate’e geri dönme isteğini değerlendiren Teknik Direktör Pelligrini, görüşmelerin başladığını doğruladı, "Kapımız açık" dedi 
     MEHMET ÇİFTÇİ 

     Kim istemez ki...’ 
     TÜRKİYE’YE uyum sağlayamadığı için, ayrılma hazırlıkları yapan Ortega konusunda, River Plate Teknik Direktörü Manuel Pelligrini çarpıcı açıklamalar yaptı. Arjantin kulübünün hocası, Fenerbahçe’ye ilk teklifi yaptıklarını doğrulayan bir demeç vererek, "Ariel’i kim istemez ki... Herşey tam netleşmeden bu transfer hakkında fazla detay konuşmak yanlış olur" dedi. 
     
     Tek sorun imzası’ 
     ARİEL Ortega’nın Arjantin futbolunun en büyük isimlerinden biri olduğunu da dile getiren Pelligrini, geri dönüş isteğini sıcak karşıladığını vurguladı. Arjantinli hoca, "Bu transferde tek sorun Ariel Ortega’nın Fenerbahçe ile yapmış olduğu sözleşmedir. Bu yüzden, doğru zamanı beklemek gerekir. Geri dönüyor demek için, oldukça erken bir dönem içersindeyiz" diye konuştu. 
     
     Mutlu olamıyor’ 
     PELLEGRİNİ, Ortega’ya övgüler yağdırdı. River Plate Teknik Direktörü sözlerini şöyle sürdürdü "O tek başına maç kazandıran, ender isimlerden birisi. Teknik kapasitesi çok yüksek ve rakibi bozan bir oyun stili var. Ancak Avrupa’da çeşitli nedenlerden dolayı başarılı olamıyor. Üzerinde bir mutsuzluk var. Umarım bundan sonra kendisi adına en doğru kararı alır." 
     
Çetin’den vize yok      YALÇIN TÜRK 

     TEKNİK Direktör Oğuz Çetin, Ortega konusundaki gelişmeleri ve iddiaları merakla takip ettiğini söyledi. Çetin, yıldız futbolcunun Fenerbahçe’den ayrılmak gibi bir isteğinin bulunmadığını iddia edip, "Ortega, Beşiktaş maçından sonra soyunma odasında, Bu işi başaracağız. Peşini bırakmayın’ diye arkadaşlarını teselli etti. Böyle konuşan biri nasıl ayrılmak ister" dedi. 
     LİGE çok farklı bir hava ve istekle başlayacaklarını da dile getiren Oğuz Çetin, "Beşiktaş’a yenildik diye ligi bırakmadık" ifadesini kullandı. Çetin şunları söyledi "Neler yapacağımızı Ankara’da herkese göstereceğiz. Çok iyi ve güçlü kadromuz var. İlk yarıda tam tamına 19 puan kaybettik. Kredimiz bitti. Şimdi bu kredileri geri toplama zamanı geldi." 
     



 SPOR 




























</TEXT>
</DOC>
