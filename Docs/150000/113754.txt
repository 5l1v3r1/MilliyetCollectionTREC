<DOC>
<DOCNO> 113754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur31.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette "diyanet" adresi sahtekarlığıyla AKP propagandası 
</HEADLINE>
<TEXT>

     İnternette "diyanet" adı geçen bir adres üzerinden AKP propandasının yapıldığı belirlendi. Diyanet İşleri Başkanlığı, AKP'nin propagandasının yapıldığı "www.dinayet.info" adlı siteyle hiçbir ilgileri olmadığını bildirdi. 
     Diyanet İşleri Başkanlığı'nın açıklamasında, başkanlığın bilgi-işlem ünitesi tarafından internette "diyanet" adlı bir adresin tespit edildiği belirtildi. Sitenin internette "www.diyanet.info" adıyla yer aldığı kaydedilen açıklamada, adrese girenlerin AKP'nin sayfasına yönlendirildiği kaydedildi. Önce Ak Parti'nin propagandasını içeren mesajlarla karşılaşanlar, birkaç saniye sonra kendilerini partinin ana web sayfasında buluyor. 
     Adresin Almanya'da oturan Adnan İrken isimli bir Türk vatandaşı tarafından 13 Temmuz 2002'de "domain.com"dan satın alındığı ve propaganda amacıyla kullanıldığı da belirtilen açıklamada, "Diyanet İşleri Başkanlığımızın intirnetteki web adresi "www.diyanet.gov.tr" olup, söz konusu adresle hiçbir ilgisi bulunmamaktadır" denildi. 
     





</TEXT>
</DOC>
