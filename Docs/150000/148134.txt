<DOC>
<DOCNO> 148134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko23.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalar savaşın erken biteceğine inanıyor... 
</HEADLINE>
<TEXT>

     ABD birliklerinin Bağdat içinde operasyonlara başlamasıyla savaşın çabuk sona ereceği inancının güçlenmesi, uluslararası borsaların yükselmesine, ABD Doları'nın değerlenmesine, altın ve petrol fiyatlarının düşmesine neden oldu. 
     ABD Doları'nın önemli paralar karşısında hafta sonu kapanış ve bugün öğle saatleri itibariyle aldığı değerler şöyle oldu 
     
     
PARA BİRİMİ PAZARTESİ CUMA Japon Yeni 120.79 120.01 İsviçre Frangı 1.4058 1.3880 Kanada Doları 1.4938 1.4751 
     Londra borsasında cuma günü 1.0705 dolardan kapanan euro, bugün öğleyin 1.0572 dolara indi. 
     Aynı borsada hafta sonu 1.5629 dolardan kapanan İngiliz Sterlini, bugün öğle saatlerinde 1.5495 dolara geriledi. 
     
     ALTIN FİYATLARI 
     Savaşın sonunun yaklaştığı beklentisinin güçlenmesi yatırımcıların kriz zamanlarında ''güvenli sığınak'' olarak yöneldikleri altının fiyatını aşağı çekti. 
     Altının ons fiyatı, bazı borsalarda cuma kapanış ve bugün öğle saatleri itibariyle şöyle 
     
     
BORSA PAZARTESİ CUMA Londra 319.75 324.90 Zürih 319.18 323.18 Hong Kong 319.95 323.95 
     Londra Borsası'nda dün 4.40 dolardan kapanan gümüşün ons fiyatı bugün öğle saatlerinde 4.38 dolara indi. 
     
     MENKUL KIYMET PİYASALARI 
     ABD birliklerinin Bağdat içlerinde operasyonlara girişmesi üzerine savaşın sonuna yaklaştığı inancının güçlenmesi menkul kıymet piyasalarında hisse senetleri fiyatlarını tırmandırdı. 
     Genel iyimserliğe uygun şeklide Asya borsaları günü yükselişle tamamladı. 
     Bölge borsalarında en büyük yükseliş Güney Kore Borsası'nda görüldü. Borsanın temel göstergesi Kospi, cuma gününe göre 27.89 puan yada yüzde 5 artışla 585.90 puanda kapandı. 
     Bölgenin en büyük borsası Tokyo'da Nikkei Endeksi cuma gününe göre 175.86 puan artarak 8,249.98 puana çıktı. 
     Saat farkı nedeniyle güne daha sonra başlayan Avrupa borsalarında da yükseliş hüküm sürüyor. 
     Pan Avrupa piyasasında FTSE Eurotop 300 Endeksi yüzde 4.27, Dow Jones Euro STOXX 50 Endeksi doe yüzde 5.2 yükseliş kaydetti. 
     





</TEXT>
</DOC>
