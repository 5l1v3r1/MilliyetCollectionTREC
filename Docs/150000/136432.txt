<DOC>
<DOCNO> 136432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yazar/tamer.html </URL>
<DATE> 2003/02/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Okullara bakan fotoğrafı neden Ankara’da var da İzmir’de yok 
</HEADLINE>
<TEXT>

     Örneğin Erkan Mumcu’dan önceki Milli Eğitim Bakanı Necdet Tekin, arkadaşımız Melih Aşık’a "Ben bir süre lise öğretmenliği de yaptım. Ama okullara bakan fotoğrafının asıldığını kesinlikle hatırlamıyorum" demişti ya... Ankara’dan arayan bazı öğretmenler, Necdet Bey’in fotoğrafının asıldığı okullardan söz ediyorlar Şaka gibi... 
     Çok sayıda öğretmen okurum, "Biz yılların öğretmeniyiz. Çalıştığımız okullardan hiçbirinde bugüne kadar bakan fotoğrafı görmüş değiliz" diye mesaj gönderirken, Zonguldak ve Karadeniz kıyısındaki 1 - 2 ilden yazan birkaç okul müdürü "Biz okullarımıza yıllardır bakan fotoğrafı asarız, sizin yeni mi haberiniz oldu " diye ayıplıyor. Gel de çık işin içinden 
     
     Bilmece gibi 
     Asistanım İlkay Özcan, İstanbul’da ve eğitimci tanıdıklarının bulunduğu İzmir’de kaç okula sorduysa hepsinden olumsuz yanıt aldı. Bakan fotoğrafı asan tek okula rastlayamadı... Oysa Erkan Mumcu’nun karne verdiği Ankara’daki Sabiha Şaşmaz İlköğretim Okulu’nda bakan fotoğrafı varmış mesela... 
     Allah’tan bilmece çözmeyi pek severim. Resmi tatil nedeniyle telefonların kapı - duvar olduğu Arife gününü bu işe hasrettim ve sonunda öğrendim ki, tamamen keyfi bir durum söz konusu. 90’lı yılların ilk yarısında Ankara’da başlatılan uygulamanın neden "mevzi" kaldığı da böylece açıklığa kavuşmuş oldu. 
     
     Ankara Valisi istemiş 
     1991 - 99 arası Ankara Valiliği yapmış olan Erdoğan Şahinoğlu, göreve başladığı ilk dönemde ziyaret ettiği bir ilkokulda öğrenciler kendisini tanımayınca, fotoğrafının okullara konmasını istemiş. Tabii onunki konunca bakanınki de otomatikman konmuş. Gerçi Ankara’da bile h l bakan ve vali fotoğrafı bulunmayan ilkokul mevcutmuş, zira bu uygulama hiçbir zaman resmilik kazanmamış. Dolayısıyla da bakanlık genelgesi falan söz konusu değil. 
     Kar altında ve zor şartlar altında sağlanmış bu bilgi notunu öncelikle, 4 ay bakanlık koltuğunda oturduğu ve dolayısıyla da herhalde benden daha kolay bilgilenme imkanlarına sahip bulunduğu halde, doğruyu öğrenme ihtiyacı duymadan yanıltıcı demeç verebilen Necdet Tekin’e, ardından da yeni bakanımız Erkan Mumcu’ya bayram armağanı olarak takdim ediyorum. 
     Bir de naçizane temennim var Hazır bu konu gündeme gelmişken, bari kökünden hallediliversin Uzaydakileri bile izleyebildiğimiz bilgi çağında, bakan - vali - il müdürü fotoğrafları yenisi konmak bir yana, var olduğu ilkokullardan da kaldırılsın. 
     
Mumcu ne diyor      "Okulların tek eksiği Mumcu fotoğrafıydı" başlıklı yazım üzerine Milli Eğitim Bakanı Erkan Mumcu aradı ve dedi ki 
     "Bakanlığa geldiğim günden itibaren fotoğraf baskısı altındaydım. Ne zaman fotoğraf çektireceksiniz diye... 25 gün çektirmedim. Ama bu süre içinde hem basın müşaviri Tuncay Keser hem de müsteşar İsmail Bircan ısrar ediyorlardı. 
     Zaten gönderilen fotoğrafı da özellikle çektirmiş falan değilim. Anadolu Ajansı’ndan bir gazeteci benimle röportaj yaparken resim de çekmişti. Basın müşaviri konuyu yine üstelediğinde, "Anadolu Ajansı’nın çektiği fotoğrafı alıp dijital ortamda gönderin" dedim. Benim olayla bütün ilgim bu. 
     Aslında baştan beri okullara bakan fotoğrafı asılması fikrinin ne kadar saçma olduğunu düşünmeme -ve belki de bu yüzden fotoğraf çektirmeye bir süre ayak dirememe- rağmen, Kaldırın bu saçma uygulamayı’ da diyemedim. Şimdi onu da bir başka yana çekerler diye çekindim herhalde. Mesela diyebilirlerdi ki Cumhurbaşkanı’nın, Atatürk’ün fotoğrafını kaldırtmak için yapıyor " 
     Mumcu’ya göre olay, basın müşavirinin işgüzarlığı. Mumcu’dan önce arayan basın müşaviri Tuncay Keser ise, "Henüz 6 aydır bu görevdeyim. Daha deneyimli bürokratların önceki dönemlerdeki uygulamalarını aynen tekrarladım. Hatalı olabilirim" derken fotoğraf meselesini "bürokrasinin bakana dayatması" olarak kabul ediyor. 
     
     







Stratejiler çatışıyor 


"Deliye her gün bayram" 


Üzerimize düşen her şeyi yapacağız’ dedik 


Karnelerin de eski gücü yok 


Neden tedirginiz 


Barışa bir umut daha 


Erkan Mumcu’dan Metin Akpınar’a... 


Okullara bakan fotoğrafı neden Ankara’da var da İzmir’de yok 


Buenos Aires İnsanlığa yeniden inanmak 


Yarım kilo çay için Suriye’ye geçiyorlar 


</TEXT>
</DOC>
