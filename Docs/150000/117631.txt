<DOC>
<DOCNO> 117631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo30.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Malatyaspor maçının hazırlıkları başladı... 
</HEADLINE>
<TEXT>

     Bursaspor, 10 Kasım Pazar günü sahasında yapacağı Malatyaspor maçının hazırlıklarına başladı. 
     Vakıfköy Orhan Özselek Sosyal Tesisleri'nde yapılan antrenmanda, dün akşam oynanan ve 2-2 berabere sonuçlanan Denizlispor maçı nedeniyle futbolcuların oldukça yorgun oldukları gözlendi. 
     Maçta forma giyen futbolcular yardımcı antrenör İzzet Çağlayan ile birlikte düz koşu yaparken, yedekler Teknik Direktör Nejat Biyediç'in gözetiminde yarı sahada çift kale maç oynadı. 
     Sakatlıkları süren Emre, Cenk, Tayfun ve Emin antrenmana katılmazken, Bulat ve Egemen, kulüp doktoru Uğur Köksal nezaretinde hafif tempolu koştu. 
     Bursaspor, Malatyaspor maçının hazırlıklarına yarın da devam edecek. 
     





</TEXT>
</DOC>
