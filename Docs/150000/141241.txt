<DOC>
<DOCNO> 141241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko07.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık Müşavirliğine, Doç. Dr. Hamit Ayanoğlu atandı 
</HEADLINE>
<TEXT>

     Başbakanlık'ta açık bulunan Başbakanlık Müşavirliği'ne, Tarım ve Köyişleri Bakanlığı Müsteşarı Doç. Dr. Hamit Ayanoğlu atandı. 
     Başbakanlık ve çeşitli bakanlıklara ait atama kararları, Resmi Gazete'nin bugünkü sayısında yayımlandı. 
     Buna göre, açık bulunan Avrupa Birliği Genel Sekreterliği Genel Sekreter Yardımcılığı'na Dış Ticaret Müsteşarlığı Dış Ticaret Uzmanı Şükran Yazıcı, Dış Ticaret Müsteşarlığı'na açık bulunan Anlaşmalar Genel Müdürlüğü Genel Müdür Yardımcılığı'na, aynı yerde görev yapan Dış Ticaret Uzmanı Şevket Ilgaç getirildi. 
     Sağlık Bakanlığı Müşaviri Ahmet Akkuş'un başka bir göreve atanmak üzere bu görevinden ayrılmasına karar verilirken, Bakanlık'ta açık bulunan Personel Genel Müdür Yardımcılığı'na Şükrü Sanioğlu atandı. 
     Sanayi ve Ticaret Bakanlığı İzmir İl Sanayi ve Ticaret Müdürü Ferruh Güneş, başka bir göreve atanmak üzere görevinden alındı. 
     
     BAYINDIRLIK VE İSKAN BAKANLIĞI 
     Bayındırlık ve İskan Bakanlığı Tapu ve Kadastro Genel Müdürlüğü 1. Hukuk Müşaviri Selahattin Tepedelenlioğlu'nun, başka bir göreve atanmak üzere görevinden alınması ve bu suretle boşalan 1. Hukuk Müşavirliği'ne Müfettiş Recep Şahin'in atanmasına karar verildi. 
     Ayrıca, Bayındırlık ve İskan Bakanlığı'nda açık bulunan Konut Müsteşar Yardımcılığı'na Burhan Yenigün, Bakanlık Müşavirliği'ne Yapı İşleri Genel Müdürlüğü Daire Başkanı Müslüm Avcı, Bakanlık Müşavirliği'ne Bekir Akpınar atandı. 
     
     ULAŞTIRMA BAKANLIĞI 
     Ulaştırma Bakanlığı'nda açık bulunan Posta ve Telgraf Teşkilatı Genel Müdür ve Yönetim Kurulu Başkanlığı'na İbrahim Şahin, Devlet Demiryolları İşletmesi Genel Müdür Yardımcılığı'na Nevzat Palta getirildi. 
     Ulaştırma Bakanlığı Denizcilik Müsteşarlığı'nda açık bulunan müfettişliklere Halk Bankası A.Ş. Genel Müdürlüğü müfettişleri Hidayet Dertlioğlu, Ahmet Recai Aldemir, Engin Eminağaoğlu, Aytekin Abacı ve Ziraat Bankası A.Ş. Genel Müdürlüğü Müfettişi Hakan Hayat atandı. 
     
     TARIM VE KÖYİŞLERİ BAKANLIĞI 
     Tarım ve Köyişleri Bakanlığı'nda açık bulunan Personel Genel Müdürlüğü Genel Müdür Yardımcılığı'na Adnan Balcı, Teşkilatlanma ve Destekleme Genel Müdürlüğü Genel Müdür Yardımcılığı'na Osman Şimşek atandı. 
     Araştırma Planlama ve Koordinasyon Kurulu Başkanı Tayfur Çağlayan, Mersin İl Müdürü Zafer Nergiz ve Eskişehir İl Müdürü A. Kemal Teke de başka bir göreve üzere görevinden alındı. 
     
     DİĞER BAKANLIKLAR 
     Enerji ve Tabii Kaynaklar Bakanlığı Müsteşarı Doç. Dr. Halil Yurdakul Yiğitgüden ve Türkiye Petrolleri A.O. Genel Müdürü ve Yönetim Kurulu Başkanı Kenan Veziroğlu başka bir göreve atanmak üzere görevlerinden alındı. 
     Bakanlık'ta açık bulunan Başmüfettişliğe, Teftiş Kurulu Başkanı Mustafa Tuğrul Turhan atandı. 
     Kültür Bakanlığı'nda açık bulunan Şırnak İl Kültür Müdürlüğü'ne Gaziantep İl Kültür Müdürü Hasan Eliaçık, Anıtlar ve Müzeler Genel Müdür Yardımcılığı'na da Ökkaş Dağlıoğlu getirildi. 
     Orman Bakanlığı'nda açık bulunan Bakanlık Müşavirliği'ne Elazığ Orman Müdürü Mehmet Deniz atandı. 
     Çevre Bakanlığı'nda açık bulunan Devlet Meteoroloji İşleri Genel Müdür Yardımcılığı'na Nurettin Çam, Müsteşarlık görevini yürütmek üzere de İstanbul Teknik Üniversitesi İnşaat Fakültesi Çevre Mühendisliği Bölümü öğretim üyesi Prof. Dr. Hasan Zuhuri Sarıkaya getirildi. 
     





</TEXT>
</DOC>
