<DOC>
<DOCNO> 106718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yazar/yilmaz.html </URL>
<DATE> 2002/09/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Cem Boyner’e darbuka çaldıran adam 
</HEADLINE>
<TEXT>

     Ünlü sanatçıların değil, aydınların sahne aldığı Malatya’da bir sünnet düğününü yazdım, dün... 
     10 yaşındaki Armanç ile 6 yaşındaki Andaç’ın sünnetiydi. 
     Babaları, Özka Petrol ve Milidya Turistik İşletmeleri’nin sahibi Hasan Özhan. Andaç’ın kirvesi, feshedilen Yeni Demokrasi Hareketi YDH Başkanı ve Boyner Holding Yönetim Kurulu Başkanvekili Cem Boyner, Armanç’ın ise 1995 seçimlerinde YDH’dan Malatya Milletvekili Adayı olan Cengiz Erdoğan olunca, Malatya’da adeta yeniden dirilen YDH’nın, çekmecelere kilitlenen rozetleri yakalardaydı. 
     Cengiz Çandar’dan İzzet - Ayşe Tukin’e, Ümit Fırat’tan Adnan Önder’e kadar eski YDH’lıları sünnet düğününde biraraya getiren ortak neden Özhan’ın sadece eski YDH’lı olması değildi. 
     
Mc Donald’s savaşı      Özhan’ın kamuoyunda tanınması, İnönü Heykeli’nin bulunduğu Hükümet Meydanı’na, belediyenin açtığı ihaleyi kazanarak Mc Donald’s açma mücadelesi olmuştu. 
     Mc Donald’s’larda 8 ay süresince mutfaktan, tuvaletlere kadar her türlü eğitimi alan Özhan’a, "İnönü’nün heykelinin önünde Mc Donald’s açtırmayız" diyen CHP’nin tepkisi ağır gelmişti. CHP il teşkilatı belediyeyi mahkemeye vermiş ve kazanmıştı. 
     Malatya, Mc Donald’s konusunda ısrarlı. MHP’li belediye, aynı zamanda kapanan SODEP kurucularından Özhan’a yeni bir yer için söz vermiş. Onda da pürüz var. Çünkü Malatya Belediyesi’nin Özhan’a vereceği binayı, Malatya Ticaret Odası, "kamu yararına" faaliyet gösterilmesi şartı ile terk etmişti. 
     Belediye bir ara çözüm bulmuş Mc Donald’s’ın cirosundan alınacak yüzde 13’ler düzeyindeki payı, Malatya Spor’a verecek. Böylece Malatya Spor ne mafyaya, ne de işadamlarının sınırlı bütçesine mahkum olacak. 
     
Tarikatlara karşı, TED      Malatya tarikatların etkisiyle "sağı" güçlü bir şehir. Bir o kadar da Alevi kitlesiyle solda da büyük bir oy kitlesine sahip. Geçtiğimiz seçimlerde CHP yüzde 20’lerde oy almasına rağmen barajı geçemediği için milletvekili çıkaramamıştı. SP Genel Başkanı Recai Kutan’ın da memleketi olan Malatya aynı seçimlerde kapatılan RP’den üç, MHP’den iki, ANAP’dan bir milletvekili çıkarmıştı. Ayrıca bugün adı sanı ağza alınmayan Ahmet Özal da bağımsız milletvekili olarak TBMM’ye girmişti. 
     Bu siyasi tablo Malatya’daki demokrasi ve laiklik yanlılarını harekete geçiriyor. Özellikle de eğitim alanında tarikat kıskacı yıkılmaya çalışılıyor. 
     Özhan, Amerika’ya giderek California School’u Malatya’ya getirmeye teşebbüs ediyor. "Kara Cuma" diye bilinen türban eylemleri ile Malatya’da kanlı bir tarih yazan İnönü Üniversitesi bundan iki yıl önce Prof. Fatih Hilmioğlu’nu rektör olarak seçerek, laiklik cephesinde önemli bir kazanım elde ediyor. 
     Prof. Hilmioğlu, Malatya’daki tarikat egemenliğindeki iki özel orta öğretim kurumuna karşı, üniversitenin içinde TED Koleji’ni açıyor. Hilmioğlu, tarikat binasında eğitim veren İlahiyat Fakültesi’ni de üniversiteye taşıyor, yeni öğrenci alımını da durduruyor. 
     
YDH Nemrut’a da çıkacak      Malatya karanlık bir örtüyü yırtmaya çalışıyor. 
     Özhan işte bu iklimin işadamlarından. "Kutuplaşma yerine hoşgörü" diyen Özhan’ın düğününde bunun bir örneğini de yaşadım. Malatya’ya yaptığı hizmetlerle ünlü bankacı ve CHP aday adayı Mevlut Aslanoğlu ile Özhan’ı, Mc Donald’s savaşında kendi yazımla karşı karşıya getirmiştim. Ancak Özhan’ın bir olalım’ heyecanını ıskalamak mümkün değildi ben de, Aslanoğlu da davetin konukları arasındaydık ve halay çekiyorduk. 
     Özhan YDH’yı sosyal etki alanı olarak bile olsa yaşatmaya kararlı ve Nemrut Dağı’na tur düzenleyecek. 
     Ben de Malatya’nın aydınlık yüzünü yansıtmaya kararlıyım... 
     Mafyasız, yobazsız, hırsızsız dinine halkına saygılı, demokratik değerleri yücelten, yürekli bir Anadolu kentinin hakettiği ölçüde... 
     
     







Milliyetçilik ve toplum 


Yalan ve dolan... 


Yalman Irak sınırında 


Washington ve New York’tan Türkiye’ye bakmak 


Sizin mesleğiniz de "cicili bicili" mi 


Uçup giden bir yılın hesabını kim verecek 


Geri sayma başlıyor mu 


Seçimi ertelemek hiçbir şeyi çözmez 


Irak’ta savaş bulutları 


Taksiye, şoförün dinini sorup da mı binsek 3 


Ekonomi kötü durumda’ ama çökmedi’ 


Cem Boyner’e darbuka çaldıran adam 


</TEXT>
</DOC>
