<DOC>
<DOCNO> 117451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/ekonomi/aeko.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazı kurullara tasfiye 
</HEADLINE>
<TEXT>

Ekonomide süratli adımlar atacaklarını belirten AKP lideri Erdoğan, "Şok yaratmayacak şekilde, yavaş yavaş, tatlı tatlı yapacağız" dedi. BDDK gibi özerk kurumların yeniden yapılandırılacağını söyleyen Erdoğan, Bazı kurulları tasfiye edebiliriz’ diye konuştu 
     EKONOMİ SERVİSİ 

     Vergiyle ilgili atılması gereken adımları süratle yerine getireceklerini belirten AKP lideri Recep Tayyip Erdoğan, "Bunları şok yaratacak noktada yapmayacağız, yavaş yavaş, tatlı tatlı yapacağız. Sindire sindire gideceğiz" dedi. 
     Oturmuş bir yapı olduğunu belirten Erdoğan, "Bunu birden yaparsanız çökertirsiniz. Dolar, faiz konusunda da bugün için şu vadede bu olur demek yanlış. Biz, dere yatağında akar diyoruz. Zorladığınız zaman bir yerlerde afet olur" diye konuştu. 
     Öteleme sözü ile tartışma yaratan Erdoğan dün NTV’ye verdiği demeçte de şunları söyledi "Ben öteleme öteleme diyordum. Ama ne oldu bugün herkes bu kavramı tartışmaya başladı. Teori ve pratik buluşmasını yakalayamazsak netice alamayız. Bakın borsadaki hal de bunu gösteriyor. Borsa hayatının en büyük sıçramasını yaptı. Ama biz baştan beri bir şey söylüyoruz. Güven, güven, güven." 
     
     Kesin kararlıyız’ 
     Basına verdiği demeçlerde özerk kuruluşlar ve kurulların bazılarının tasfiyesini düşündüklerini, kamu harcamalarındaki tasarrufu buralarda yapacaklarını belirten Erdoğan dün de NTV’nin sorularını yanıtlarken şu ifaleri kullandı "BDDK gibi özerk kurumlarla ilgili olarak yeniden yapılandırılması kararımız var. Bu konuda da kesin kararlıyız. Bu konuda arkadaşlarımız çalışıyor. Belli bir takvim içerisinde bazılarının da tasviyesi söz konusu." Erdoğan, hangi kurulların tasfiye edileceğini ise söylemedi. 
     
     Atamalar havuzdan 
     Ekonomideki kadrolarla ilgili olarak da bazı değişiklikler düşündükleri mesajını veren Erdoğan dün basına yansıyan bir açıklamasında şunları söyledi 
     "Önce Bakanlar Kurulu oluşturulacak. Bakanlarla birlikte bir kurmay heyetenin içerisinde yer alacak olan üst derecedeki yöneticilerin görevlileri ve bizim 3 aylık bir takvim içinde kim neyi takip edecek bunlar belirlenecek. Komisyonlar belirlenmiş olacak. Bir havuzumuz var. Bu havuzun içerisinde olanlar belli yerlere gelecek. Oluşturduğumuz havuzda kim nereye daha layık bunu bulmak lazım. Bürokraside alt kademe ile oynama gibi bir hedefimiz olmayacak." 
     
Bedelli askerlik açık kapayabilir’      Erdoğan, Türkiye’de yaşanan ekonomik sıkıntıya dikkat çekerken, bedelli askerlikle ciddi açıkların kapanabileceğini söyledi. 
     Bedelli askerlikle ilgili soruyu yanıtlayan Erdoğan, şunları söyledi "Genelkurmay’la müşterek müzakere edilir. Ekonomik sıkıntının olduğu dönemde ciddi açık kapayabilir. Genelkurmay’ın bu konuda ihtiyacı nedir Genel Kurmay ile konuşulması, müzakere edilmesi lazım. Görüşmeden böyle bir karar verilemez." 
     
Vergide herkes zaten kılıfına uyduruyor’      Mali milat ve nereden buldun kalkacak. Vergi oranları düşecek" diyen Erdoğan, bunların yavaş, yavaş yapılacağını belirtirken, vergi konusunda mahkemeye düşmüş 130 bin dosya bulunduğunu hatırlatarak şöyle devam etti "Fona devredilen banka sahiplerinin varlıklarını devlet nasıl alamadı Her şey kılıfına uyduruluyor. Yolsuzluğun üzerine gideceğiz. Yolsuzluğu halledip yoksulluğu çözeceğiz." 
     
Çiftçinin mazotu yüzde 40 oranında ucuzlayacak’      IMF ile ağırlıklı olarak sosyal konular başta olmak üzere programın aksayan yanlarını görüşmek istediklerini belirten Erdoğan, Yüzde 40 - 50 oranında mazot fiyatını çiftçi için düşüreceğiz. Çiftçi şeker pancarını ucuza mal edecek. Şeker maliyeti düşecek. Şeker fabrikaları çalışacak. Şu anda dışarıdan şeker ithal ediyoruz. Neden efendim çünkü benim şekerimin tonu 750 dolar yabancısı 250 dolar. Ben bu maliyetleri düşürdüğüm anda benimkisi 300 dolar bile olsa k r k rdır." 
     
IMF, fazla fındık için piyasa desteği versin’      Erdoğan, IMF’nin tarımda "fındığı sökeceksin", "şeker pancarında kota uygulayacaksın" dediğini, bunların kolay çözümler olduğunu belirtti ve şöyle devam etti "Şeker pancarında ben kota uygulayacağıma madem ki siz de benim ortağımsınız. Biz IMF’nin kurucu ortağıyız. Elimizde 100 bin ton fındık kalıyor diyelim. Ben bu fındığı dünya piyasalarına nasıl aktarırım bana bu konuda yardımcı ol." 
     
     9 özerk kurul bulunuyor 
     Kuruluş tarihi Adı 
     28.07.1981 Sermaye Piyasası Kurulu SPK 
     13.04.1994 Radyo ve Televizyon Üst Kurulu RTÜK 
     07.12.1994 Rekabet Kurumu - Kurulu 
     23.06.1999 Bankacılık Düzenleme ve Denetleme Kurumu - Kurulu BDDK 
     27.01.2000 Telekomünikasyon Kurumu - Kurulu 
     20.02.2001 Elektrik Piyasası Düzenleme Kurumu - Kurulu EPDK 
     04.04.2001 Şeker Kurumu - Kurulu 
     03.01.2002 Tütün, Tütün Mamulleri ve Alkollü içkiler Piyasası Düzenleme Kurumu - Kurulu 
     04.01.2002 Kamu ihale Kurumu - Kurulu 
     
     



 EKONOMİ 


















</TEXT>
</DOC>
