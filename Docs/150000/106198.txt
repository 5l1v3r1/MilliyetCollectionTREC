<DOC>
<DOCNO> 106198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/siyaset/asiy.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’e adaylık umudu 
</HEADLINE>
<TEXT>

Diyarbakır 4 Nolu DGM, adli sicil kaydının silinmesine karar verdi. Başsavcı itiraz etmezse karar kesinleşecek. Adaylık için son kararı ise YSK verecek... 
     ÖZGÜR CEBE DİYARBAKIR DHA 

     AKP Genel Başkanı Recep Tayyip Erdoğan’ın, Diyarbakır 3 Nolu DGM tarafından reddedilen adli sicil kaydının silinmesi istemi, itiraz üzerine 4 Nolu DGM’de oyçokluğu ile kabul edildi. DGM Başsavcılığı’nın itiraz etmemesi durumunda kesinleşecek olan karar, Erdoğan’ın milletvekili adaylığının önündeki engelin kalkmasını gündeme getirdi. Adaylık konusunda son kararı, Erdoğan için "milletvekili seçilme yeterliliği olmadığı için parti kurucusu olamayacağı" hükmünü içeren Anayasa Mahkemesi kararını da dikkate alacak olan Yüksek Seçim Kurulu verecek. 
     Erdoğan’ın, 11 Eylül’de YSK’ya yapacağı adaylık başvurusu önünde engel teşkil etmesi nedeniyle adli sicil kaydının silinmesi için Türk Ceza Yasası’nın 312. maddesinden mahk m olduğu 3 Nolu DGM’ye yaptığı başvuru, "suçun ortadan kalkmadığı, adli sicildeki 5 yıllık sürenin henüz dolmadığı" gerekçesiyle reddedilmişti. Erdoğan’ın avukatı Hayati Yazıcı, "adli sicil kaydının silinmesi önünde bir engel bulunmadığı" iddiasını içeren bir dilekçeyle pazartesi günü bir üst mahkeme olan 4 Nolu DGM’ye itirazda bulundu. 
     
     Savcı da silinmesini istedi 
     Dilekçeyi inceleyen 4 Nolu DGM Savcısı Ender Karasugil, Erdoğan’ın hapis cezasını çektiği mahk miyetiyle ilgili adli sicil kaydının silinmesi gerektiği yönünde görüş bildirdi. Dosyayı dün sabah erken saatlerden itibaren ele alan 4 Nolu DGM heyeti, saat 16.30’da kararı açıkladı. 
     Mahkeme Başkanı Şükrü Bozer ve üyeler, Erdoğan’ın mahk m olduğu TCK’nın 312. maddesinin 2. fıkrası içeriğinde yapılan son değişikliğe dayanarak, oyçokluğuyla adli sicil kaydının silinmesine karar verdi. Karar, Erdoğan’ın avukatı Yazıcı’nın yüzüne karşı okundu. 
     DGM Başsavcılığı’nın kararı temyiz etmemesi durumunda, Erdoğan’ın milletvekilli adaylığı önünde herhangi bir engel bulunmayacağı belirtildi. 
     
     Yargıtay yerine DGM’ye 
     DGM Başsavcısı Şaban Ertürk, "Erdoğan’ın avukatının, adli sicil kaydının silinmesiyle ilgili olarak itirazı, başvuruyu reddeden 3 Nolu DGM’nin kararında belirtilen Yargıtay yerine, bir üst mahkemeye başvurmasının itiraz konusu olup olmayacağı"na ilişkin soru üzerine, şu açıklamayı yapmakla yetindi "Kararı henüz görmedim. Gördükten sonra gerekli incelemeleri yapıp usulsüzlük tespit edilmesi halinde gerekli yasal işlemleri yapacağım." 
     Erdoğan, 6 Aralık 1997 tarihinde Siirt’te yaptığı konuşma nedeniyle 312. maddenin 2. fıkrasında düzenlenen "Halkı din, mezhep, dil, ırk farklılığı gözeterek, kin ve düşmanlığa açıkça tahrik etmek" suçundan 10 ay hapis, 716 milyon lira para cezasına çarptırılmıştı. 
     
Başbakanlığımın önünde engel yok’      MUSTAFA İSTEMİ 

     DGM’nin adli sicil kaydını silme kararı aldığı AKP Genel Başkanı Recep Tayyip Erdoğan, milletvekili ve başbakan olmasının önünde engel kalmadığını söyledi. Adli yılın açılış kokteylinde konuşan Erdoğan, "İtiraz süreci yok, hüküm kesin. Bu neticeyi bekliyorduk. YSK sabıka kaydı istediği zaman bir sıkıntı kalmayacak. Milletimiz ve demokrasi için hayırlı olsun" dedi. 
     



 SİYASET 











</TEXT>
</DOC>
