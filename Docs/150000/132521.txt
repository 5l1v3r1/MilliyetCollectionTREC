<DOC>
<DOCNO> 132521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/ekonomi/eko07.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim, sağlık harcaması masraf yazılabilecek 
</HEADLINE>
<TEXT>

Beyana tabi Gelir Vergisi mükellefleri sağlık ve eğitim harcamalarını vergiden düşebilecek 
     SEÇKİN ÜREY Ankara 

     IMF’nin istediği ve hükümetin kapsamını genişletmeyi amaçladığı vergi reformunda ilk paket, şubat ayında Meclis’e sevk edilecek. 
     Gelirler, Kurumlar, Vergi Usul ve dolaylı vergi kanunları baştan yazılacak. Reformun içereceği vergi düzenlemelerinde özel sektörü de görüşünü almak amacıyla önümüzdeki günlerde bir arama konferansı yapılacak. Abant’ta yapılması düşünülen konferans, tekrar işlerlik kazandırılan Vergi Konseyi’nin ev sahipliğinde düzenlenecek. Vergi reformu çerçevesinde yapılacak yeni düzenlemelerden biri, özellikle iş çevrelerinin istediği beyana tabi Gelir Vergisi mükelleflerinin iş dışında yaptıkları sağlık ve eğitim harcamalarının kazancın tespitinde gider olarak hasılattan indirilmesi olacak. 
     Gelir Vergisi’ne tabi serbest meslek, ticari, gayrimenkul, menkul ve zirai kazanç sahipleri, tedavi giderleri ve çocukları için yaptıkları eğitim masrafları benzeri harcamaları beyannamelerinde masraf olarak yazabilecek. 
     



 EKONOMİ 




















</TEXT>
</DOC>
