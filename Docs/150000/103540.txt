<DOC>
<DOCNO> 103540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sondun16.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler için Diana'nın ölümü yüzyılın olayı... 
</HEADLINE>
<TEXT>

     İngilizler, Prenses Diana'nın ölümünü, 20. yy'ın en önemli olayı olarak görüyorlar. 
     History Channel TV kanalı adına yapılan kamuoyu nabız yoklamasına katılan binden fazla deneğin yüzde 22'si, 20. yy'da İngiltere'deki en anlamlı olayın Diana'nın ölümü olduğunu söyledi. Deneklerin yüzde 21'i, İkinci Dünya Savaşı'nı 20. yy'ın en anlamlı ve önemli olayı olarak niteledi. 
     Aynı yoklama, İngilizlerin yüzde 15'inin de, kadınlara oy hakkı verilmesini 20. yy'ın İngiltere'deki en önemli olayı olarak gördüğünü ortaya çıkardı. 
     Yoklama, dünyadaki olaylar sıralamasında ise İngilizlerin yüzde 41'inin ABD'yi can evinden vuran 11 Eylül saldırılarını en önemli olay olarak gördüğünü gösterdi. Hiroşima'ya atom bombası atılması yüzde 19'la ikinci, Berlin duvarının yıkılması ise yüzde 11'le üçüncü sırada yer aldı. 
     





</TEXT>
</DOC>
