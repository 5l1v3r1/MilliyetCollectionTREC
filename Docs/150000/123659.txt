<DOC>
<DOCNO> 123659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/spor/aspo.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli ile başladı, Lorant’la devam etti, 2.5 yıl sabretti... 
</HEADLINE>
<TEXT>
Oğuz muradına erdi 
Werner Lorant ile Kemal Dinçer’in istifaları kabul edildi. Sadettin Saran, futbol şubesi sorumlusu oldu. Ariel Ortega, Ceyhun, Fatih ve Mustafa Doğan’a ceza verildi 
     YALÇIN TÜRK 

     Uzun tartışmalar 
     KIYAT, Menajer Kemal Dinçer’in de istifasını kabul ettiklerini belirtti. Lorant’ın yerine düşündükleri isim konusunda da uzun uzun tartıştıklarını, her yöneticinin fikrini açıkca söylediğini kaydeden Atilla Kıyat, "Fenerbahçe’ye neler kazandırır, neler kaybettirir. İyi yönlerini, kötü yönlerini ele aldık. Sonunda Oğuz Çetin’in hocamız olmasına karar verdik. Kendisi sadece bu sezon değil, biz olduğumuz sürece görevde kalacaktır" ifadesini kullandı. 
     
     "Sorumlu değil" 
     OĞUZ’U geçmiş başarısızlıklardan dolayı sorumlu tutmadıklarını da sözlerine ekleyen Kıyat, "Böyle bir düşüncemiz olsaydı, takımın başına getirmezdik" yorumunu yaptı. Bu arada Futbol Şube Sorumluluğu’na da Sadettin Saran getirildi. Atilla Kıyat, Saran için de "Bu görev bana göre ateşten gömlek gibi. Ancak kendisi bunu kabul etti" değerlendirmesini yaptı. Futbolculara da ağır para cezaları çıktı. 
     
     Rapor beklenecek 
     ORTEGA’YA, İstanbulspor maçı öncesi Lorant ile tartışıp stada gelmediği için 20, Diyarbakır’da saha içinde Ceyhun ile tartıştığı için de 5 bin dolar ceza verildi. Konyaspor maçının 35. saniyesinde kırmızı kart gören Mustafa Doğan’a 10 bin, yine Diyarbakır karşılaşmasında saha içinde arkadaşlarıyla tartışan Fatih ve Ceyhun’a da 5’er bin dolar ceza verilmesi kararlaştırıldı. Kadro dışı kalması gündeme gelen oyuncular için Oğuz’un raporu beklenecek. 
     
Oy birliğiyle      FENERBAHÇE’DE aylardır süren Teknik Direktör kaosu dün nihayet bitti, Werner Lorant’ın yerine göreve Oğuz Çetin geldi. Yönetim Kurulu’nun yaklaşık beş saat süren toplantısının ardından bir açıklama yapan Basın Sözcüsü Atilla Kıyat, "Diyarbakır maçı sonrası sayın Lorant bize istifasını vermişti. Hemen kabul etmedik. Yönetimde tartıştık. Karşılıklı isteklerimizin örtüşmediğini gördük ve oybirliğiyle yollarımızı ayırmayı kararlaştırdık" dedi. 
     
Oğuz Çetin kimdir      15.02.1963 doğumlu Oğuz Çetin, Sakaryaspor’da futbola başladı. Fenerbahçe’ye transfer olan yıldız oyuncu, 8 yıl aralıksız yer aldığı Sarı - Lacivertli takımla, 1988 - 89 ve 1995 - 96’da lig şampiyonluğunu yaşadı. 346 kez formasını giydiği Fenerbahçe’den 1996’da ayrılan Oğuz, İstanbulspor ve Adanaspor’da top koşturdu. 2000 - 2001 sezonunda Mustafa Denizli’nin yardımcısı olarak Fenerbahçe’de göreve başladı. Oğuz Çetin 70 kez de A milli oldu. 
     
Yıldırım’ın hoca karnesi      1997 - 98 Otto Bariç 
     1998 - 99 Joachim Löw 
     1999 - 00 Rıdvan Dilmen 
     Zdenek Zeman 
     Turhan Sofuoğlu 
     2000 - 01 Mustafa Denizli 
     2001 - 02 Mustafa Denizli 
     Werner Lorant 
     2002 - 03 Werner Lorant 
     Oğuz Çetin 
     
Şimdi ne olacak      ERDOĞAN ŞENAY 

     Fenerbahçe, Lorant’ın ipini çekerek berbat futbol sonuçlarına son noktayı koymuştur şimdilik... Ancak Oğuz Çetin’in teknik direktörlüğü ve de Sayın Sadettin Saran’ın futbola tek patron seçilmesi bakalım Sarı - Lacivertli formanın aşırı puan kanamalarına çare olabilecek midir Fazla yoruma girmeden bekleyelim ve görelim. 
     
Destek verilmeli      RIDVAN DİLMEN 

     Fenerbahçelilere büyük görev düşüyor. Oğuz’a kayıtsız şartsız destek verilmeli. Bu camianın insanıdır. İki yıllık dönem içinde kulübün getirdiği yardımcı antrenör konumundaydı. Bu dönemde mutlaka başarısızlık vardır. Hatta bunda Oğuz’un da payı vardır. Sonuçta yardımcı antrenör olarak bir yere kadar etkili olabilirdi. Oğuz hafifleyerek göreve geldi. Liderlik vasfının olduğuna inanıyorum. Ancak benim getirilişim gibi, hatta biraz daha fazla tartışılır pozisyonda göreve geldi. İsteyenler de vardı istemeyenler de. İstemeyenler kendisine cephe alacaktır. Ama bu kişiler bile, işi iddiaya çevirmeyip, yardımcı olmalılar. Handikapı yok, başarılı olacağına inanıyorum. 
     



 SPOR 


























</TEXT>
</DOC>
