<DOC>
<DOCNO> 149870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/spor/spo05.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli umutlu 
</HEADLINE>
<TEXT>

Teknik Direktör Güvenç Kurtar, tehlike hattında bulunan rakiplerinin de zor maçları olduğunu belirtti, fikstür avantajını hatırlattı 
     ANKARAGÜCÜ yenilgisi ile ligde kalma umutlarını daha da azaltan Kocaelispor'da Teknik Direktör Güvenç Kurtar umutlarını yitirmedi. Kurtar, "Umudumuzu kaybetmedik. Tehlike hattındaki rakiplerin önümüzdeki maçları daha zor. Fikstür avantajımız sürüyor" dedi. Güvenç Kurtar, para sorunu olmasına rağmen, hiçbir futbolcunun parayı düşünmediğini söyledi. Başkan Hikmet Erenkaya'ya da rapor veren Kurtar, Kocaelispor'a düştü gözüyle bakanlara kızdığını söyledi. 
     GÜVENÇ Kurtar, Ankaragücü karşısında aşırı baskıdan futbolcularının oyundan çabuk koptuğunu belirtti. Tecrübeli hoca, "Futbolcularımla konuştum. 20. dakikadan itibaren aşırı yorgunluk hissettiklerini söylediler. Normal oyunlarını oynayamadıklarını belirttiler" diye konuştu. Kurtar, kalan 7 maçtan üçünü deplasman, dördünü de evlerinde oynayacaklarını hatırlattı, "Ayrıca düşme hattındaki takımlar bize de gelecekler" ifadesini kullandı. 
     


SPOR 



























</TEXT>
</DOC>
