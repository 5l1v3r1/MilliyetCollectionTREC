<DOC>
<DOCNO> 115566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yasam/yas01.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de "deli nişancı" çıktı 
</HEADLINE>
<TEXT>

Amerika’da yeni dehşet Otomobili dikkatli kullan’ diyen komşularını vuran genç, aracına atlayıp yol boyunca ölüm kustu 2 ölü, 6 yaralı... 
     DIŞ HABERLER SERVİSİ 

     ABD’de Washington ve çevresine günlerce korku salan Keskin Nişancı’ adeta potansiyel katillere ilham verdi. Bu kez Oklahoma kentinin doğusunda, komşusuna öfkelenen 18 yaşındaki genç bir erkek, iki kişiyi tabancayla vurarak öldürürken altı kişiyi de yaraladı. 
     Sallisaw bölgesinde meydana gelen olayda, ismi açıklanmayan genç, ihtiyatsızca araba kullanarak yoldaki çocukların hayatını tehlikeye attığı için kendisine çıkışan komşusuna sinirlendi. Arabasından inerek komşusuyla bir süre tartışan genç adam, öfkeyle evine giderek tabancasını alıp geri döndü. 
     
     İlk kurşun komşuya 
     Önce kendisine çıkışan adama, ardında da olayı izleyen diğer komşuları karı-kocaya ateş etmeye başladı. Kadın olay yerinde ölürken, kurşunlara hedef olan iki adam ise yaralandı. 
     Öfkeli katil bununla da yetinmedi. Aracına atladığı gibi, polis tarafından kurulan barikatta durdurulana kadar 50 kilometre boyunca gelişi güzel ateş etmeyi sürdürdü 
     Deli’ katilin silahından çıkan kurşunlarla bir otomobil galerisinde bulunan bir müşteri ölürken, satıcı ile iki müşteri de yaraladı. 
     Ayrıca katilin yol boyunca açtığı ateş sırasında da bir adam vuruldu. 



 YAŞAM 
















</TEXT>
</DOC>
