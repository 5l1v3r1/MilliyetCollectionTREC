<DOC>
<DOCNO> 116484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/siyaset/siy04.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın korkusu 
</HEADLINE>
<TEXT>

Kendisine emanetçi arayan Erdoğan, bu yüzden başbakan adayını açıklamakta zorlanıyor. Bu durum, Başkan Yardımcısı Abdullah Gül ve Grup Başkanı Bülent Arınç cephesi arasında rekabete yol açtı 
     ABDULLAH KARAKUŞ Ankara 

     Başbakan adaylığı nedeniyle Genel Başkan Yardımcısı Abdullah Gül cephesiyle Grup Başkanı Bülent Arınç cephesi arasında tüzük kavgası yaşanan AKP’de, gözler Recep Tayyip Erdoğan’a çevrildi. 
     Erdoğan’ın başbakan adayını işaret etmesinin ardından, Kurucular Kurulu’nun toplanması ve buna göre tüzüğün değiştirilmesi planlanıyor. 
     
Bülent Arınç için kulis yapılıyor      Seçime bir gün kala Arınç ve Gül cephelerinde sinirler gerildi. Erdoğan’ın başbakan adayı konusunda yakın çevresine net bir görüş ifade etmemesi, adayları ve çevrelerini birbirine düşürdü. Erdoğan’ın Gül’ü, Gönül’ü, Arınç’ı ve Genel Başkan Yardımcısı Abdülkadir Aksu’yu farklı mitinglerde seçmen karşısına çıkarması dikkat çekerken, Arınç’ı isteyenlerin sayısının artmaya başladığı kaydedildi. Ancak Arınç’ın, başta türban sorunu olmak üzere, birçok konuda sert çıkışlar yapması, bu cephede sorun olabilecek bir durum olarak dile getirildi. Aralarında Azmi Ateş, Mehmet Ali Şahin ve Ali Sezal gibi isimlerin yer aldığı çok sayıda milletvekilinin Arınç için kulis yaptığı belirtildi. 
     
Abdullah Gül zaten vek let ediyor      Arınç’a yakın isimler "Cumhurbaşkanı, genel başkan milletvekili değilse, milletvekillerini temsil ettiği için başbakanlık görevini grup başkanına yani Arınç’a verir" tezini işlerken, Abdullah Gül cephesi, "Gül zaten tüzük gereği Erdoğan’a vek let ediyor. Başbakanlık’la ilgili konuda seçim sonrası tüzük de daha açık yazılacak" görüşünü savunuyor. Gül cephesi, tüzük değişikliği yapılsa bile Sezer’in görevi yeni seçilecek grup başkanına verebileceği endişesini taşıyor. Gül cephesinde Genel Başkan yardımcıları Murat Mercan ve Akif Gülle ile Grup Başkanvekili Salih Kapusuz başı çekiyor. 
     
Vecdi Gönül emanetçi olabilir      Tayyip Erdoğan ise, partisinin iktidara gelmesi halinde ipleri elinde tutmak istiyor. Bu nedenle Erdoğan’ın "emanetçi bir başbakan adayı" üzerinde durduğu ifade edildi. Emanetçi isim olarak adı geçenler arasında eski vali ve Sayıştay Başkanı Vecdi Gönül de yer alıyor. Cumhurbaşkanının kararını oluştururken eşi türbansız olan Genel Başkan Yardımcısı Vecdi Gönül’den yana tavır alabileceği de dile getiriliyor. Erdoğan’ın, halen Genel Başkan Yardımcısı olan ANAP kökenli eski İçişleri Bakanı Abdülkadir Aksu’yu da tercih edebileceği öne sürülüyor. 
     
H l genel başkanız’      ERDEM SÜREK Çanakkale DHA 

     Recep Tayyip Erdoğan, Anayasa Mahkemesi kararı için demek ki h l genel başkanız’ değerlendirmesi yaptı. Çanakkale’de halka seslenen Erdoğan, Cumhurbaşkanı’yla aralarındaki diyaloğa da, Cumhurbaşkanı’yla atışmadık. Hukuki bir gerçeği söyledik’ yorumunu yaptı. 
     Erdoğan, mitingi "Şimdi kaç gün kaldı, 3,2,1. Yakın ışıkları. Tek başına, iş başına " diyerek sona erdirdi. 
     



 SİYASET 

















</TEXT>
</DOC>
