<DOC>
<DOCNO> 110148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/yazar/guclu.html </URL>
<DATE> 2002/09/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Lise 2 ve 3’ten soru sorulacak mı 
</HEADLINE>
<TEXT>

     Gelecek yıl üniversite sınavına 2 milyona yakın aday girecek. Onlarla birlikte milyonlarca veli ve öğretmenin gözü kulağı da ÖSYM’de. Yapacağı en ufak bir açıklama onlar için çok önemli. Ama ÖSYM’nin suskunluğu artık kronik bir hal aldı. 
     Milli Eğitim Bakanı Necdet Tekin, haftalardır "Lise 2 ve 3’üncü sınıflardan da soru sorulmalıdır. Yoksa liseler çökecek" diyor. Ama ÖSYM’den tıs yok. Kapalı kapılar ardında gereği yerine getirilecektir deniliyor ama resmi açıklama yok... 
     Kamuoyu, Gürüz’ün YÖK başkanlığı döneminde bir sabah ansızın ilan edilen dayatmacı kararlardan bıktı. Öğrenciler, öğretmenler, anne babalar artık önlerini görmek istiyor. Yaşamlarına yön veren sınavda hangi sınıflardan soru sorulacağını bilmek istiyor. Bu da en doğal hakları... 
     Kapalı kapılar ardında konuşulanlar çerçevesinde, 2003 ve daha sonraki ÖSS’lerde lise 2 ve 3’üncü sınıftan da sorular sorulabileceğini önceki gün yazdım. Bu konuda, "Gerçekten lise 2 ve 3’ten de sorulacak mı Sorulacaksa ÖSYM bunu neden resmen açıklamıyor " yönünde çok yoğun mesajlar geliyor. Ben, bana gelen bilgiler çerçevesinde h l lise 2 ve 3’ten de soru sorulabileceğini düşünüyorum. Eğer ÖSYM aksini düşünüyor ve aksini yapacağını söylüyorsa bunu resmen açıklamalı. Yok eğer öğrenciler tüm lise müfredatından sorumluysa bunu da açıkça ilan etmeli. Yoksa suskunluğun kimseye bir yararı yok... 
     
     Eski köye yeni det mi 
     Hatırlanacağı gibi YÖK Başkanı Gürüz, Cumhurbaşkanı Sezer, Başbakan Ecevit ve neredeyse diğer tüm lider ve politikacılarla sorunu olan bir isim. 12 Eylül Anayasası kendisine öylesine yetkiler tanıyor ki kimseye eyvallahı yok. Bu yetkilerini üniversite özerkliği adına kullansa kimsenin bir diyeceği yok. Ama onun gücü her defasında öğrencilere yetiyor. Son yıllarda mutsuz etmediği öğrenci yok. Bu konuda YÖK’ün kurucusu Doğramacı bile mumla aranır oldu. Hiç olmazsa onunla kontak kurulabiliniyordu değerlendirmesi yapılıyor... 
     Yasal bir hak olmasına rağmen Milli Eğitim bakanları, YÖK, Üniversitelerarası Kurul ve ÖSYM toplantılarına katılmıyorlardı. Ama hemen her konuda aktif bir yönetim tarzı sergileyen Bakan Tekin, bu toplantılara katılma isteğini dile getirince YÖK Başkanı Gürüz’den "Sayın Bakan eski köye yeni bir det mi getiriyorsunuz Şimdi katılma işi de nereden çıktı " şeklinde şaşırtıcı bir cevap almış. Bakan Tekin, toplantıya katılma yönündeki ısrarını belirtince de "Gündemi ben istediğim gibi belirlerim. Bana karışamazsınız" diyerek, buranın patronu benim, istediğimi yaparım mesajı vermiş. Bunun üzerine Bakan Tekin de o halde ben tüm olup biteni kamuoyuna anlatarak bu konuyu Türkiye’nin gündemine taşırım demiş. Sonuçta Bakan Tekin son YÖK toplantısına katıldı. Bundan sonrakilere de katılacak. Üniversiteye giriş enine boyuna tartışılmaya devam edecek. Sonuçta bakalım hangisinin dediği olacak hep birlikte göreceğiz... 
     Lise 2 ve 3’üncü sınıflardan soru sorulup sorulmaması konusu Milliyet Ege Temsilciliği’nin ev sahipliğinde gerçekleşen İzmir Eğitim Kongresi 2002’de uzun uzadıya tartışıldı. Bu konuda söz alan tüm öğretmenler, tüm sınıflardan soru sorulmasını, yoksa öğrenciyi sınıfta tutmalarının mümkün olmadığını dile getirdiler. Bakan Tekin’nin bu konuda kongrede söylediği sözler de çok çarpıcı. İşte bazı satırbaşları 
     n Bakanlık olarak bizim de ÖSS’den şik yetlerimiz var. Lise 2 ve 3’üncü sınıftan soru sormayarak sınıflarımızı boşaltmaya kimsenin hakkı yok. Siz soru sormazsanız hangi idare, hangi öğretmen onları sınıfta tutar İntegral, türev bilmeyen öğrenci üniversitede nasıl okuyabilir MEB ve YÖK artık ortak akılda birleşmelidir. Eğitim huzur getirmelidir. Problem değil .. 
     Özetin özeti Gözler ÖSYM’ de. Başkan Toker köşe bucak kaçma yerine ortaya çıkıp net açıklamalar yapmalıdır... 
     
     







"Aheste çek kürekleri mehtap uyanmasın" 


Aciz balıklar... 


Samimi değil 


Düşün bittiği yerde yaşam biter mi 


Sahtesinden sakının 


Ne gariban abimizdin sen Orhan Abi .. 


Lise 2 ve 3’ten soru sorulacak mı 


Dudaktan kalbe... 


Sanat’ın 30 yılı 


Yoksullar zenginleri rahat bıraksın 


Olağanüstü bir tarafı yok 


Piyasalar bizi esir aldı 


Yine... Yeniden... YDH 


</TEXT>
</DOC>
