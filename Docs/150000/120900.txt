<DOC>
<DOCNO> 120900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun15.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya koyunun sahibi insan yumurtası için izin istiyor 
</HEADLINE>
<TEXT>

     Dünyanın ilk genetik kopya koyunu Dolly'nin sahibi İskoç bilim adamı Ian Wilmut'un, benzer araştırmaları insan yumurtası üzerinde yapmak için İngiliz hükümetine lisans başvurusu yaptığı açıklandı. 
     İngiltere'de konuyla ilgili tek yetkili kurum olan İnsan Üremesi ve Embriyoloji Dairesi'ne başvuran Wilmut, spermle döllenmemiş bir yumurtanın laboratuvar koşullarında harekete geçirilmesiyle erken safhadaki bir embriyoya dönüştürülmesine ilişkin çalışmalarda bulunacağını açıkladı. 
     ''Bakire doğumu'' da denilen ve bilimsel literatürde ''Pathenogenesis'' adı verilen bu sürecin, yumurtayı döllemek için sperme ihtiyaç duyulmadan embriyonun klonlanmasıyla sonuç verdiği belirtiliyor. 
     Halen Edinburgh yakınlarındaki Roslin Enstitüsü'nde bilimsel çalışmalarını sürdüren Wilmut ve ekibi, İngiltere'de ''parthenogenically activated'' cinsel ilişki olmaksızın aktif hale gelen ya da döllenen bir yumurtanın ana rahmine yerleştirilmesi yöntemine ilişkin yasak nedeniyle bu denemeyi gerçekleştiremiyor. 
     Enstitü, bu nedenle yaptığı başvuruda, öncelikle insan embriyosunu birkaç günlük olana dek büyütmeyi hedeflediğini kaldetti. 
     İnsan Üremesi ve Embriyoloji Dairesi'nin önümüzdeki yılın ilk aylarında Wilmut tarafından yapılan başvuruyu yanıtlaması bekleniyor. 
     





</TEXT>
</DOC>
