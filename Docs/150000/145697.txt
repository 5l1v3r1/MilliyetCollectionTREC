<DOC>
<DOCNO> 145697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun34.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Bağdat'taki pazaryerini Irak füzesi vurmuş olabilir" 
</HEADLINE>
<TEXT>

     ABD, Bağdat'taki pazaryerini hedefini şaşıran bir Irak füzesinin vurmuş ya da Irak'ın sabotaj düzenlemiş olabileceğini bildirdi. 
     Tuğgeneral Vincent Brooks, Katar'daki karargahta yaptığı basın açıklamasında, Amerikan güçlerinin, pazaryerinin bulunduğu Eşşaab bölgesini hedef almadığını, patlamalara Irak füzelerinin yol açmış olabileceğini söyledi. 
     Brooks, ''Kendimiz Bağdat'ta olmadığımız sürece bunun cevabını bilemeyiz'' dedi. 
     İran'ın resmi haber ajansı IRNA da, Bağdat'taki muhabirine dayanarak verdiği haberde, Eşşaab yerleşim bölgesindeki pazaryerine füze isabet etmesinden sonra, halk arasında, saldırıyı Irak rejiminin yaptığı söylentilerinin yayıldığı belirtilmişti. 
     Pazaryerindeki dünkü patlamada 14 kişinin öldüğü bildirilmişti. 
     




</TEXT>
</DOC>
