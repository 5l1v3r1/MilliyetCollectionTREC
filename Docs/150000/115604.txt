<DOC>
<DOCNO> 115604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko07.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon'da 2 banka kaldı... 
</HEADLINE>
<TEXT>

     Tasarruf Mevduatı Sigorta Fonu'na TMSF 1997 yılından bu yana geçen 5 yıllık süre içinde 20 banka devredilirken, TMSF kapsamında halen iki banka kaldı. 
     En son Bankacılık Düzenleme ve Denetleme Kurulu'nun BDDK Fon kapsamında bulunan Milli Aydın Bankası'nın TARİŞBANK Denizbank'a devredilmesi kararının ardından, Fon'da sadece Pamukbank ile Bayındırbank bulunuyor. 
     Bir sonraki aşamada TMSF bünyesinde sadece Bayındırbank'ın kalması, mevduat toplamaması, tahsilat işlemlerinde kullanılması öngörülüyor. 
     
     PAMUKBANK'TA DURUM 
     Fon'daki iki bankadan Pamukbank'ın durumuna bakıldığında ise BDDK 19 Haziran tarihinde bankanın TMSF'ye devredilmesini benimsedi, TSMF Yönetim Kurulu 29 Haziran tarihinde Pamukbank'ın satış sürecinin başlatılmasını kararlaştırdı. 
     BDDK, 7 Ağustos tarihinde, sunulan bilgi ve belgeleri yeterli bulunan Oyak Bank, T. Dış Ticaret Bankası, İş Bankası ve Societe Generale Group'un başvuruları kabul ederek, anılan Kurumların söz konusu Bankada inceleme yapmasına izin verdi. 
     BDDK, 16 Eylül tarihinde ise Danıştay'ın ''yürütmenin durdurulmasıyla'' ilgili talebe ilişkin kararını açıklanmasına kadar Pamukbank'ta satış sürecine devam edilmesi, ancak bu aşamada BDDK TMSF tarafından sürecin sonuçlandırılmasına ilişkin herhangi bir idari işlem yapılmaması kararını aldı. 
     
     HANGİLERİ FON'A ALINDI 
     Öte yandan verilere göre, 1997 ve 1998 yıllarında birer, 1999'da 6, 2000'de 3, 2001'de 8 ve 2002'de ise bir banka Fon kapsamına alındı. 
     Egebank, Yurtbank, Yaşarbank, Bank Kapital, Ulusal Bank, Sümerbank ile birleştirildikten sonra, tamamı TMSF'ye ait olan Sümerbank hisseleri 10 Ağustos 2001 tarihinde imzalanan hisse devir sözleşmeleri ile Ordu Yardımlaşma Kurumu'na OYAK devredildi. BDDK'nın 2 Ocak 2002 tarihli Kararı ile verilen izin çerçevesinde Banka Oyak Bank ile birleştirildi. 
     Etibank ile 15 Haziran 2001 tarihinde birleştirilen İnterbank, Esbank'ın birleştirme işlemleri 2 Temmuz 2001 tarihinde tamamlandı. Bankacılık işlemleri yapma ve mevduat kabul etme izni 13 Aralık 2001 tarihli BDDK Kararı ile 28 Aralık 2001 tarihinden itibaren kaldırılarak Banka tasfiye sürecine girdi. 
     
     TASFİYE KARARI ALINAN BANKALAR 
     İktisat Bankası'nın, BDDK'nın 28 Kasım 2001 tarihli kararı uyarınca bankacılık işlemleri yapma ve mevduat kabul etme izni, 7 Aralık 2001 tarihi itibariyle kaldırıldı. 
     Kentbank'ın, BDDK'nın 13 Aralık 2001 tarihli Kararı ile bankacılık işlemleri yapma ve mevduat kabul etme izni, 28 Aralık 2001 tarihi itibariyle kaldırıldı. 
     Bayındırbank, BDDK'nın 26 Aralık 2001 tarihli Kararı ile EGS Bank, Bayındırbank bünyesinde birleştirildi. BDDK ve TMSF'nin 20 Mart 2002 tarihinde aldığı kararlar çerçevesinde, 4 Nisan 2002 tarihinde yapılan tasfiye halindeki Etibank, İktisat Bankası, Kentbank Genel Kurullarında alınan kararlar ile bu bankaların tasfiyeleri kaldırılarak, Bayındırbank bünyesinde birleştirildi. 
     Fon bünyesinde olan 15 Mayıs 2002 tarihinde yeniden satışa çıkarılan Toprakbank ile ilgili BDDK, 26 Eylül tarihinde yaptığı açıklama ile Toprakbank'ın, Bayındırbank bünyesinde 30 Eylül 2002 tarihi itibarıyla devren birleştirilmesi ve bu tarih itibarıyla bankacılık işlemleri yapma ve mevduat kabul etme izninin kaldırılmasına karar verdi. Fon bünyesinde bulunan ve Türkiye'nin ilk ulusal özel girişim bankası olan Türk Ticaret Bankası'nın, 9 Ağustos tarihinde toplanan olağanüstü genel kurulunda bankanın tasfiye edilmes kararı alındı. 
     
     SATILANLAR 
     Fon kapsamında bulunan Bank Ekspres, 30 Haziran 2001 tarihinde Tekfen grubuna satıldı. Bank Ekspres 26 Ekim 2001 tarihi itibarıyla Tekfenbank ile birleştirildi. 
     Sümerbank hisseleri 10 Ağustos 2001 tarihinde imzalanan hisse devir sözleşmeleri ile Oyak'a devredildi ve daha sonra Oyak Bank ile birleşti. 
     Demirbank'ın satışı konusunda, 20 Eylül 2001 tarihinde HSBC Bank ile hisse devir sözleşmesi imzalandı. Devir işlemleri 30 Ekim 2001 tarihinde imzalanan Demirbank hakkında, BDDK'nın 11 Aralık 2001 tarihinde aldığı karar uyarınca, Bankanın HSBC Bank ile birleştirilmesi onaylandı. 
     Sitebank'ın satışı konusunda da, 21 Aralık 2001 tarihinde NovaBank ile hisse devir sözleşmeleri imzalandı. Sitebank'ın hisse devir işlemi 16 Ocak 2002 tarihinde gerçekleşti. 
     Türk Ticaret Bankası 6 Kasım 1997, Bank Ekspres 12 Aralık 1998, Interbank 7 Ocak 1999, Egebank, Yurtbank, Sümerbank, Eskişehir Bankası, Yaşarbank 22 Aralık 1999, Etibank, Bank Kapital 27 Ekim 2000, Demirbank 6 Aralık 2000, Ulusal Bank 28 Şubat 2001, İktisat Bankası 15 Mart 2001, Sitebank, Milli Aydın Bankası Tarişbank , Bayındırbank, Kentbank, EGS Bank 9 Temmuz 2001, Toprakbank 30 Kasım 2001, Pamukbank ise 19 Haziran 2002'de Fon kapsamına alınmıştı. 
     





</TEXT>
</DOC>
