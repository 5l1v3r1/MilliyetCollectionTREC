<DOC>
<DOCNO> 139364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/asik.html </URL>
<DATE> 2003/02/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Güney problemi 
</HEADLINE>
<TEXT>

     Eğer stratejik ortağınız gerçekte ortağınız değilse ve hedefleriniz farklıysa yollarınız mutlaka bir yerde çakışır, önceden kestiremediğiniz sorunlar yaşarsınız. 
     Aynen şimdi yaşandığı gibi... 
     Amerika 12 yıldır Kuzey Irak’ta bir Kürt devletinin nüvesini oluşturuyor. Kürt parlamentosu kurulmuş, sınırımızın karşısına Kürt bayrağı ve "Özgür Kürdistan’a hoşgeldiniz" tabelası asılmış... Üniversitesi var, belediyesi var... Elbet bu noktaya geldikten sonra "Kürt devleti kurulursa..." şartına bağlı hesapların yürümesi pek kolay hatta mümkün değil. Çünkü zaten fiilen kurulmuş. Mesele adını koymaya gelmiş. 
     Üstelik bu süreçte ABD’ye onlar bizden daha çok lazım. Irak’ın geleceğini dizayn ederken üç önemli unsurdan birini oluşturuyor Kürtler... 
     Bu noktada herhalde bizim de stratejimizi yenilememiz gerekiyor. Hem iç hem dış Kürtlere karşı daha babacan ve barışçı bir tavra yönelmek gibi... 
     Kuzey Irak’la ilgili Türkiye politikası, silahlı kuvvetlerimizin strateji ustalığının da ışığında yeni duruma göre yeniden çizilirse iyi olacaktır... 
     
     
     Amerikan savaş makinesinin çalışması için düşman sahibi olmamız şarttır. 
John Stockwell 

     Silah alanlar değil, satanlar ve üretenler silahsızlandırılmalı. 
Süleyman Ekim 

Şeyhin kerameti...      Meclis Anayasa Komisyonu Başkanı Profesör Burhan Kuzu televizyonda konuştu. Bir şeyin meşru olması için hukuki olmasının şart olmadığını söyledi. Kıbrıs’taki varlığımızı ve 12 Eylül darbesini örnek gösterdi. ABD’nin Irak saldırısını kendi kafalarında nasıl meşrulaştırdıklarını böylece anlatmış oldu. Bu arada kendilerine karşı bir askeri darbeyi bile meşrulaştırdı 
     
Muhalefet gizlendi      CHP’li bir dostumuz, Deniz Baykal’ın grup konuşmasını beğenmiş 
     - Ancak, dedi, CHP’nin muhalefeti haftada bir grup toplantısındaki konuşmadan mı ibaret olmalıydı CHP "savaşa hayır" mitinglerine öncülük ederek halkın yüzde 90’ının duygu ve düşüncelerini meydana taşısa AKP böyle teslim olur muydu 
     Dostumuz haklıydı... Bu arada sivil toplum kuruluşları, rektörler, üniversiteler, Atatürkçü dernekler, aydınlar, medya, ülke resmen işgal edilirken susup oturdular. Ne zamana kadar mı oturacaklar Tezkere çıksın... Bakın ABD tarafından kara listeye alınma tehlikesi geçtikten sonra nasıl da bir yurtseverlik yarışı başlıyor 
     
Abdüllatif Bey...      Tayyip Erdoğan imza aşamasına gelen mutabakatın içine sinmediğini söylüyor. Peki neden kabullenmiş... Dış borçları ödeyebilmek için kabule mecbur kalmış Bugün birinci sayfamızda okuyacaksınız... ABD işgal sırasına Suriye ve İran’ı koymuş durumda. Bizim borcumuz bu yıl ödenip bitmeyeceğine, hatta giderek artacağına göre demek ki Suriye ve İran saldırılarında da üs olarak kullanılmayı kabul edeceğiz Siz komşu ülkelerle bundan sonraki ilişkilerimizi ve bölgedeki yeni konum ve imajımızı düşünebiliyor musunuz 
     İmzaya hazır hale gelen mutabakat metni içinde neler var 
     Ne yazık ki bugünden yarına öğrenemeyeceğiz... 
     Hükümet geçen tezkerede olduğu gibi bu defa da TBMM’ye yarım sayfalık bir tezkere gönderecek, milletvekillerini bu mutabakatın ne getirip ne götüreceği konusunda aydınlatmadan, gümrükten mal kaçırır gibi, Türkiye’nin geleceğini derinden etkileyecek metne imzayı attıracaktır... 
     Devlet Bakanı ve Hükümet Sözcüsü Abdüllatif Şener, önceki gece NTV’de canlı yayındaydı. Kendisine sorulan mutabakatla ilgili tüm sorularını geçiştirdi. 
     Bakan Bey 70 milyon insanın bugünü ve yarınını ilgilendiren hayati bir konuda halka bilgi vermekten kaçındı. 
     Türkiye bu anlaşmayla savaş hedefi olacak... İlk elde turizm ve nakliye gelirlerini kaybedecek, Kuzey Irak’a milyonlarca dolar sarfıyla ordu gönderecek, askerinin canını tehlikeye atacak... 
     Çıkacak savaşın ezici yükünü halk çekecek ama o halk hangi senaryoda rol aldığını bilmeyecek... Tek bildiğimiz geleceğimizi hedefleri karanlık bir dev gücün insafına bıraktığımız... 
     Kapalı kapılar ardında yapılan pazarlıklar, kapalı meclis oturumları ve halkın öğrenmesinden korkulan bir mutabakatla sonu belirsiz bir macereya sokuluyoruz... TBMM’nin sırtına bugün ağır sorumluluk biniyor... 
     
     Bu gidişle İstiklal ve Meşrutiyet cadde, Özgürlük meydan adı olarak yer alacak yeni nesillerin zihinlerinde. 
Akif Kökçe 

     Saddam sonrası Bağdat’ta kurulacak "geçici yönetimöde biz de yer alacakmışız. Irak’ı da Türkiye gibi yönetirsek vay geldi Irak halkının başına... 
Haldun Ertem 
     
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
