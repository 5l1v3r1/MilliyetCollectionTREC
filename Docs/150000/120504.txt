<DOC>
<DOCNO> 120504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sontur22.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim Okulu öğrencisi 13 gündür kayıp... 
</HEADLINE>
<TEXT>

     Antalya'nın Alanya İlçesi'nde yatılı okulda öğrenim gören ilköğretim okulu öğrencisi Fatih Karaca'dan 13 gündür haber alınamıyor. 
     Alanya Demirtaş Yatılı Bölge Okulu 7. Sınıf öğrencisi Fatih Karaca'nın babası Hasan Karaca, yatılı okulda öğrenim gören ve 8 Kasım Cuma günü muayene olmak için okulundan vizite kağıdı aldığı belirlenen oğlundan, o günden bu yana haber alamadıklarını belirtti. 
     Oğlunun kayıp olduğunu polise bildirdiğini, ancak şu ana kadar olumlu bir sonuç alamadıklarını anlatan Hasan Karaca, okul yöneticilerinin ise oğlunun kaybolduğunu 3 gün sonra kendisine bildirdiklerini ve ilgisiz kaldıklarını öne sürdü. 
     Öte yandan, oğlunun okumaya karşı ilgisiz olduğunu, bu nedenle zaman zaman okuldan kaçtığını kaydeden Hasan Karaca, oğlu Fatih'in bulunmasını istediklerini söyledi. 
     Fatih Karaca'nın bulunması için araştırmalar sürdürülüyor. 
     





</TEXT>
</DOC>
