<DOC>
<DOCNO> 140110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo03.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor İstanbulspor yenilgisi için özür diliyoruz... 
</HEADLINE>
<TEXT>

     Bursaspor'da, dün akşam İstanbulspor karşısında 2-1'lik skorla alınan yenilginin üzüntüsü yaşanıyor. 
     Bursaspor Kulübü Teknik Asbaşkanı Nurettin Karayaka, İstanbul temsilcisi karşısında, ilk yarıda kötü, ikinci yarıda ise iyi bir futbol sergilediklerini, ancak son dakikada yedikleri şanssız golle sahadan puansız ayrıldıklarını söyledi. 
     Karayaka, yeşil-beyazlı kulübün üzerinde şanssızlıklar olduğunu kaydederek, ''Yediğimiz golden sonra toparlandık ve beraberliği yakaladık. Öne geçmek için çok sayıda pozisyon ürettik ama yetmedi. Son dakikada kendi kalemize attığımız golle de çaresiz kaldık'' dedi. 
     Toparlanmak ve çıkışa geçmek için İstanbulspor maçından 3 puan almayı beklediklerini, ancak bunda başarılı olamadıklarını anlatan Karayaka, ''Maalesef iyiye gitmiyoruz. Ancak umutsuzluğa kapılmanın anlamı yok. Elbette şans bize de gülecek. İstanbulspor yenilgisi için taraftarlarımızdan özür diliyoruz. Bu kötü durumdan kurtulmak için herkesin desteğine ihtiyacımız var'' diye konuştu. 
     Karayaka, ''Bursaspor bu durumdan nası kurtulur '' sorusuna ise, ''Çare yok, kazanacağız. Başka türlü kurtulamayız'' yanıtını verdi. 
     





</TEXT>
</DOC>
