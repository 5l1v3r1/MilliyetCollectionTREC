<DOC>
<DOCNO> 104373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/okur.html </URL>
<DATE> 2002/08/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İş dünyası gölge kabine’ bekliyor 
</HEADLINE>
<TEXT>

     Türk Sanayici ve İşadamları Derneği’nde TÜSİAD yaz tamiratı var. Parti tamiratının ardından dinlenmek onların da hakkı değil mi Ancak siyasette havalar sıcak... 
     Bu yüzden iş dünyasının bir bölümünde hareket çok fazla.. Türkiye İhracatçılar Meclisi TİM yola koyuldu. Genç İşadamları Derneği benzer bir program için Ankara’da çalışıyor. Türkiye Genç İşadamları Derneği, davetiyesini hazırladı. İş dünyası topyekün hazırlık yapıyor. İşin özü iş dünyasını temsil eden kuruluşlar çalışıyor. Konu belli özellikle partilerin liderlerini ve kurmaylarını daha yakından tanımak. 
     
Sizi tanıyalım      TİM, eylülün ilk haftasında işe başlıyor. Dokuz partiyle temasa geçilmiş. Hepsinden evet yanıtı alınmış. AKP, CHP, DYP, MHP, YTP, DSP, DTP ve Saadet Partisi’nin liderleri ve ekonomi kurmaylarının tabanlarına tanıtmak, üretimle, ihracatla, Türkiye’nin borçlanma politikasıyla ilgili ne düşünüyorlar, öğrenmek istiyorlar. Her kurumun sorduğu soru Programınız nedir Kadronuz nedir Politikanızı, farklılıklarınızı ortaya koyun Kısacası bize "gölge kabinenizi" tanıtın diyorlar. Ve özellikle de yeni CHP’li Kemal Derviş’e açıktan açığa soruyorlar 
     "Siz liberal sosyal sentez dediniz. İngiltere Başbakanı Tony Blair’ı örnek verdiniz. Blair iktidara gelmeden önce 12 yıl boyunca çalıştı. Politikasını anlattı, kadrosunu ortaya koydu, böylece esen rüzgarı arkasına aldı, iktidara yürüdü. Ya siz ne yapacaksınız " 
     Derviş karizmatik bulunuyor, inatçı kimliği ile tanınıyor. Ve "Artık hiçkimse aldatılmayacak" açıklamasıyla "kadrosu" iş dünyası için büyük önem taşıyor. Nedeni, geçmişte Baykal’a duyulan güvensizlik. 
     
Sivil toplum gücü      Özellikle Derviş’in akademisyen kimliği üzerinde duruluyor. Ama kadrosunda çok fazla akademisyene yer vermemesine dikkat çekiliyor. TÜSİAD, bu açıdan herkes için önemli bir gösterge oluyor. Sosyal demokrat işadamlarının bir elin parmaklarından bile az olduğu patronlar kulübü, kimler üzerinde baskı kurup, "Haydi konuşmayın artık, Meclis’te iş yapın" diyecek 
     Eczacıbaşı Holding’in Yönetim Kurulu Başkanı Bülent Eczacıbaşı gönüllü çalışıyor. TESEV Başkanı Can Paker, "Politikaya gir" diye çok baskı gören kişi. Paker, Meclis’i değil, Derviş’i Meclis’e taşıyacak grupta olmayı tercih etmiş. Fikir, bilgi, entelektüel birikim, adayların belirlenmesinde de önemli olacak diye düşünüyoruz. 
     Derviş’in kadrosu sadece TÜSİAD kanalından olmayacak. Sivil toplum kuruluşlarından da buraya doğru bir yöneliş olacak. Örneğin eğitime gönül veren bankacı İbrahim Betil ne yapacak İsim vermek biraz erken, dengeler habire değişiyor. Fakat, "Yeni Türkiye"nin başlangıç aşamasında bir açıklama yapan Sabancı Holding Yönetim Kurulu Başkanı Sakıp Sabancı’nın "Yeni Türkiye hareketi iş dünyasına hareket getirdi" demesi de suskun kalınmada önemli rol oynuyor. 
     Öyle ya kimin hesabı ne Sizin anlayacağınız, iş dünyasında da çarklar farklı dönüyor. Koç Holding’de de tatil bitiyor. 
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
