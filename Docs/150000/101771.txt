<DOC>
<DOCNO> 101771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy12.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’ya, seçileceği kadar oy verilecek 
</HEADLINE>
<TEXT>

SP yönetiminden ince hesap 
     ANKARA ANKA 

     SP’de Necmettin Erbakan’ın "partinin oy deposu" olarak görülen Konya’dan bağımsız aday olması ve SP’nin oylarına zarar vermeyecek şekilde seçilmesini sağlayacak sayıda oyla TBMM’ye girmesini öngören bir plan hazırlandı. 
     SP yönetiminin planıyla Türkiye’de en güçlü desteğe sahip olduğu ilde oylarının bölünmesinin önüne geçilecek. 
     
     Seçmenler tek tek belirlendi 
     Parti yönetimince Erbakan’a verilecek planda şu öneriler bulunacak "Konya, teşkilat ve seçmen desteği olarak en güçlü olduğumuz yer. Teşkilatımız şimdiden partiye ve size oy verecek seçmenleri tek tek belirlemeye başladı. Yani bütün seçmenlerimiz size oy vererek partinin zarar görmesi söz konusu değil. Size sadece seçileceğiniz sayıda seçmeni yönlendireceğiz. Geri kalan seçmenimiz partiye oy verecek." 
     
     



 SİYASET 



















</TEXT>
</DOC>
