<DOC>
<DOCNO> 106120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo13.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulsporlu Kona ve Fazlı'ya, lige verilen ara yaradı... 
</HEADLINE>
<TEXT>

     Birinci Süper Futbol Ligi 4. haftasında Samsunspor deplasmanında aldığı galibiyetle bu sezon 3 puanla tanışabilen İstanbulspor'a, milli maçlar nedeniyle lige verilen ara iyi geldi. 
     Sarı-siyahlıların bu sezon kadrosuna dahil ettiği Kona ve Fazlı'nın durumlarında hızla düzelme olduğu bildirildi. 
     İstanbulspor Menajeri Sinan Dinler, antrenman eksiği bulunan Kona'nın takımla birlikte çalışmalara başladığını ve kısa bir süre içinde kadroda kendisine yer bulabileceğini söyledi. Dinler, Fazlı'nın sakatlığının ise iyileşmek üzere olduğunu, bu futbolcunun pazartesi gününden itibaren de takımla birlikte tam kapasiteyle antrenmanlarda yer alacağını söyledi. 
     Diğer yandan A Milli Futbol Takımı'nın Slovakya ile yarın yapacağı 12. Avrupa Şampiyonası 7. Eleme Grubu maçı nedeniyle lige verilen arada, yarın deplasmanda Adanaspor ile özel maç yapacak olan İstanbulspor, akşam üzeri Adana'ya gidecek. 
     





</TEXT>
</DOC>
