<DOC>
<DOCNO> 134579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/yasam/yas06.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Damadın yeni marifetleri 
</HEADLINE>
<TEXT>

YTP lideri İsmail Cem’in devreye girmesiyle Ermeni gelinle evlenebilen Yılmaz Afşin, iki genç kıza tecavüzle suçlanıyor 
     ERDOĞAN CANKUŞ Muğla DHA 

     Fethiye’de tanıştığı Ermeni Gayane Tolena’la evlenmesinde sorun çıkınca dönemin Dışişleri Bakanı İsmail Cem’in devreye girdiği Yılmaz Afşin, küçük yaşta iki kıza tecavüz ettiği suçlamasıyla dört arkadaşıyla gözaltına alındı. 
     M.S 17 ve S.S 15 isimli iki genç kız, polise başvururak kendilerini bazı kişilerin alıkoyduğunu ve tecavüze uğradıklarını ileri sürdü. Polis, kızların ifadeleri doğrultusunda, Afşin 34 ile arkadaşları Ramazan Eken 23 , Turcan Topladan 28 , Şükrü Karacan 25 ve Feyzullah Karacan’ı 26 gözaltına aldı. 
     Zanlılardan Afşin ve Topladan’ın tecavüz olayına yardım ve yataklık ettikleri, diğer üç zanlının tecavüz ettikleri belirtildi. 
     
     Cem çözmüştü 
     Afşin, iki yıl önce Fethiye’de tanıştığı Ermeni Gayane Tolena ile evlenmek istedi. Ancak evlilik işlemlerinde sorun çıkınca Cem devreye girdi ve Afşin’le Tolena evlenebildi. Afşin, ablasının evinde uyuşturucu bulundurmak gerekçesiyle tutuklu yargılanırken, Tolena memleketine döndü. Afşin de, daha sonra tutuksuz yargılanmak üzere serbest bırakıldı. 
     



 YAŞAM 


















</TEXT>
</DOC>
