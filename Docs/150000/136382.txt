<DOC>
<DOCNO> 136382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun99.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

İngiltere’de Bayram alarmı’      DIŞ HABERLER SERVİSİ 

     İngiltere’nin başkenti Londra’da başta Heathrow Havaalanı olmak üzere dün yoğun güvenlik önlemleri alındı. Sabahın erken saatlerinde Avrupa’nın en yoğun havaalanı olarak bilinen Heathrow’a konuşlanan yaklaşık 400 asker ve çok sayıda zırhlı araç, yolcular arasında büyük şaşkınlığa yol açtı. 
     
     
ABD’nin Irak’a düzenleyeceği saldırıyla ilgili gelişmeler birbirini izlerken, dış basının bir gözü Türkiye’de... AP muhabirinin, bir özel timciyle bir Silopili’yi birlikte görüntülediği yandaki fotoğraf da bu takibin güzel bir ürünü... 


Kimyasal saldırıya hazırlıklı değiliz      Anadolu Üniversitesi Mühendislik Mimarlık Fakültesi Kimya Mühendisliği Bölümü Başkanı Prof. Dr. Mehmet Rıza Altıokka, sığınakların kimyasal saldırılara karşı etkili olmadığını söyledi. Altıokka, kimyasal silahların deri ve solunum sistemi yoluyla insan vücuduna nüfuz ettiğini belirterek, havadan ağır olan kimyasal bileşenlerin yere çöktüğünü, bu nedenle sığınakların kimyasal saldırıya karşı çözüm olmadığını ifade etti. 
     
     
Vatan hasreti bitti      Afganistan’ın başkenti Kabil’de güvenliği sağlamak için 8 aydır ISAF komutasını yürüten Mehmetçik yurda döndü. Ankara Esenboğa Havalimanı’na gelen 
     Tümgeneral Zorlu komutasındaki 100 kadar asker, aylardır hasret kaldıkları sevdiklerine sarılıp se-vinç gözyaşları döktü. 
     
Kendilerini kestiler      Kurban Bayramı’nın ilk günü kurbanların kesilmesi sırasında kendilerini yaralayan yüzlerce kişi hastanelere başvurdu. El ve ayaklarının kesilmesi sonucu hastanelere başvuranların illere göre sayıları şöyle İstanbul’da 197, Ankara’da 128, Kayseri’de 101, Edirne’de 7, Tekirdağ’da 7, Erzurum’da 61, Erzincan’da 27, Ağrı’da 25, Kars’ta 22, Muş’ta 10, Eskişehir’de 75, Kütahya’da 60, Bilecik’te 21, Bursa’da 20, Adana’da 27, Mersin’de 11, Gaziantep’te 13, Hatay’da 7, Van’da 7, Konya’da 37, Trabzon’da 67, Rize’de 39, Gümüşhane’de 20, Bayburt’ta 12, Artvin’de 28, Giresun’da 15, Sakarya’da 25, Sivas’ta 62, Zonguldak’ta 11, İzmir’de 15, , Uşak’ta 26, Kırıkkale’de 138, Balıkesir’de 87, Manisa’da 11, Çanakkale’de 10, Denizli’de 79, Aydın’da 48, Antalya’da 45, Isparta’da 20, Burdur’da 15, Afyon’da 15, Çankırı’da 28, Karabük’de 12. Samsun’da 113, Çorum’da 18, Ordu’da 37, Amasya’da 41, Sinop’ta 29. 
     
İki kişi kalp krizinden öldü      Bu arada, Konya Sulçuklu’da Ahmet Saday 62 , Mersin Akbelen Mahallesi’nde de Bekir Kasap 53 kurban keserken kalp krizi geçirerek yaşamını yitirdi. 
     



 GÜNCEL 




















</TEXT>
</DOC>
