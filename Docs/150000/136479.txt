<DOC>
<DOCNO> 136479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sontur11.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üs ve limanların modernizasyonu bayram sonu başlıyor 
</HEADLINE>
<TEXT>

     TBMM'nin verdiği izin çerçevesinde, askeri üs ve limanlarda gerekli yenileştirme, geliştirme, inşaat ve tevsii çalışmaları süreci başladı. 
     Adana'nın Merkez Yüreğir İlçesi'ne bağlı İncirlik Beldesi'ndeki üste, bu sabah erken saatlerde 2 uçak kalkışının ardından, uçak iniş-kalkışı durdu. Daha sonra pist ve çevresinde faaliyetler gözlendi. Pist ve çevresindeki iş makineleri, römorklar ile traktörlerin hareketliliği ve çalışmalar dikkati çekti. 
     Bu arada, aynı izin kapsamında modernizasyonları öngörülen Mersin ve İskenderun limanlarında ise herhangi bir hareketlilik yaşanmadı. Limanlardaki çalışmaların, bayram sonu başlayabileceği ifade ediliyor. 
     TBMM, geçen hafta askeri üs ve tesisler ile limanlarda gerekli yenileştirme, geliştirme, inşaat, tevsii ve altyapı çalışmalarıyla ilgili olarak, ABD'ye mensup teknik ve askeri personelin 3 ay süreyle Türkiye'de bulundurulmasına izin vermişti. 
     





</TEXT>
</DOC>
