<DOC>
<DOCNO> 121992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/sontur07.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
OHAL bugün sona eriyor... 
</HEADLINE>
<TEXT>

     Diyarbakır ve Şırnak'ta devam eden Olağanüstü Hal OHAL uygulaması, bugün sona eriyor. 
     Terör örgütü PKK'nın KADEK kanlı saldırılarını önlemek amacıyla 285 Sayılı Kanun Hükmünde Kararname ile 19 Temmuz 1987 tarihinde Bingöl, Diyarbakır, Elazığ, Hakkari, Mardin, Siirt, Tunceli ve Van'da Olağanüstü Hal Uygulaması'na geçilmişti. 
     Zaman içerisinde sağlanan huzur ve güvenlik ortamıyla uygulama, 1994 yılından itibaren kademeli olarak bazı illerde kaldırılmıştı. Türkiye Büyük Millet Meclisi'nin 19 Haziran 2002 tarihli birleşiminde 30 Temmuz 2002 tarihinde Diyarbakır ve Şırnak'ta uygulamanın son kez 4 ay daha uzatılması kararlaştırılmıştı. 
     Böylece, Olağanüstü Hal Uygulaması, bugün saat 17.00'den itibaren Diyarbakır ve Şırnak'ta da sona erecek. 
     





</TEXT>
</DOC>
