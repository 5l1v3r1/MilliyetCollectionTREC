<DOC>
<DOCNO> 144147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yazar/pulur.html </URL>
<DATE> 2003/03/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dünyanın en büyük palavrası "Haklı olan güçlüdür " 
</HEADLINE>
<TEXT>

     Amerika haklı mı 
     Haksız 
     Ama güçlü olduğu için, kendisini haklı görüyor, atıyor bombayı 
     
     ŞİMDİ herkes İlhan Şeşen'in şarkısını söylüyor 
     "Bize neler oluyor " 
     Olanlar şu... 
     Amerika, "usta kaptanlıkları" kendilerinden menkul Tayyip Erdoğan'la, Abdullah Gül'den yardım istedi 
     "Ben Irak'a gireceğim, silip süpüreceğim, bana yardım edin " 
     "Kolay, kolay " 
     "Nasıl kolay " 
     "Şu kadar dolar ver, savaşa girelim " 
     Ve pazarlık başladı... 
     80 - 100 milyar dolarla başlayan pazarlık 6 milyar dolarla bağlandı, Amerika bastırdı 
     "Hadi al kararını, gel " 
     "Dur hele, Siirt seçimini kazanayım... Dur hele, yemin edeyim... Dur hele hükümeti kurayım... Dur hele güvenoyu alayım " 
     Sonunda Amerika al başına çal, dercesine kestirip attı 
     "Hava koridorunu aç, yeter Sana para mara yok " 
     Bu kadardır ol hikayet 
     
     HEP yazdık, elbette dış politikada "pazarlık" vardır, ama bu pazarlığın da bir seviyesi vardır, örnekler verdik. 
     Ama bunların pazarlıktan anladığı "belediye pazarlığı", yani belediye müteahhidi gelmiş, kapıya dayanmış, yaptığı işin istihkakını istiyor, belediyede para yok, başkan sallıyor 
     "Bugün git, yarın gel " 
     Amerika'yı, belediye müteahhidi sanırsan, ya da bu pazarlığı, at pazarında cambaz pazarlığına çevirirsen, bu hale gelirsin... 
     Üstelik, "Amerika'ya kafa tuttum " fiyakana, kapısında dil döktüğün Avrupalı da gülüp geçiyor. 
     
     ŞİMDİ bazıları diyecek ki 
     "Fena mı oldu, işte savaşa girmedik " 
     Nerede girmedik 
     İskenderun Limanı lebalep Amerikan malzemesi dolu, adamlar Güneydoğu'da üsler kurup yerleşiyor, 500 doları ömrü boyunca bir arada görmemiş köylünün tarlasını kiralıyor, üstelik senin askerinin Irak'a gitmesini bile istemediklerini açık açık söylüyorlar... 
     Bu mu savaşa girmemek 
     
     EL altından, kendi tabanlarına yaydıkları bir haber var 
     "Müslümanı, Müslümana kırdırır mıyız " 
     Peki, zılgıtı yiyince, hava koridorunu açmak ne oluyor 
     O koridor açılırsa, Amerikalı turistleri taşıyan uçaklar mı geçecek, yoksa Müslüman Iraklıların üzerine dünyanın en büyük bombalarını yağdıracak olan, savaş uçakları mı geçecek 
     
     SİZİN anlayacağınız kerameti kendinden menkul "usta kaptan" tekneyi baştan kara etti. 
     Hani Temel Kaptan da, teknesini karaya oturtunca sormuşlar 
     "Uyyy kaptan ne oldu " 
     "Deniz bitti " 
     Bakalım bunlar, ne zaman böyle diyecekler 
     
     







ABD niye yığınak yapıyor 


Nihayet savaş başladı 


Büyük fiyasko... 


Hatalar 


Evet, ne yazık ki savaş 


Kredi sıfırlamak 


Her taraf toz duman ama... 


Gel tezkere, gel tezkere 


Yanlış hesap... 


Dünyanın en büyük palavrası "Haklı olan güçlüdür " 


İlk gün şoku 


AKP’ye, MGK’ya, CHP’ye, Çankaya’ya ve halka teşekkür 


Gösteri zamanı 


Piyasa ve halk sakin’ 


</TEXT>
</DOC>
