<DOC>
<DOCNO> 116312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yasam/yas06.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan polisini reklam kurtaracak 
</HEADLINE>
<TEXT>

Ekip otolarına reklam almayı kabul eden Amerikan polis teşkilatına otomobiller 1 dolardan verilecek... 
     DIŞ HABERLER SERVİSİ 

     ABD’nin dört bir yanındaki kentlerin polis teşkilatları, içinde bulundukları maddi krizi şimdiye kadar görülmedik bir yöntemle aşacak. Pes doğrusu dedirten uygulamada, polis otomobillerine reklam alınacak. Böylece 11 Eylül’ün ardından mali krize giren birçok kentin yönetimi yeni polis otomobilleri için para ödemek zorunda kalmayacak. Çünkü Charlotte kentinde faaliyet gösteren bir reklam ajansı, bu ilanlar karşılığında polis otomobillerini emniyet teşkilatlarına bir dolar karşılığında verecek. 
     Şimdiye kadar 20 kentin, reklamlı ilan arabalarını almak için sözleşme imzaladığı öğrenilirken, en az 200 kentin de sıraya girdiği bildirildi. 10 binin altında bir nüfusa sahip olan Springfield kenti de bunlardan biri. Springfield, her biri 24 bin dolar değerindeki 15 Ford Crown Victoria’yı emniyet teşkilatı bünyesine toplam 15 dolara katmak için gerekli sözleşmeyi imzalamak üzere. 
     



 YAŞAM 



















</TEXT>
</DOC>
