<DOC>
<DOCNO> 136103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sontur16.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünde havaya ateş açıldı, 2 ölü, 4 yaralı... 
</HEADLINE>
<TEXT>

     Şanlıurfa'nın Suruç İlçesi'nde akraba oldukları bildirilen 2 ailenin düğününde, havaya rasgele açılan ateş sonucu, 2 kişi öldü, 2'si ağır 4 kişi yaralandı. 
     İlçeye bağlı Dumlukuyu Köyü'nde akraba oldukları bildirilen Şahin ve Dağ ailesinin çocuklarının düğünü, davetlilerin katılımıyla başladı. 
     Daha sonra, bazı davetliler, tabancaları çıkararak havaya rasgele ateş açmaya başladılar. Bu sırada, yere düştüğü öne sürülen bir tabancadan çıkan mermiler 6 kişiye isabet etti. 
     Ağır yaralanan Müzeyyen Dağ 22 ile Sultan Şahin 14 hastaneye götürülürken yolda öldü. 
     İlk müdahaleleri Suruç Devlet Hastanesi'nde yapılan Feride, Ayfer 19 , Peyami 24 ve Bayram Şahin 18 ise Şanlıurfa Devlet Hastanesi'ne sevk edildi. Yetkililer, yaralılardan Feride ve Ayfer Şahin'in durumunun ağır olduğunu belirttiler. 
     Olayla ilgili K.D. gözaltına alındı. 
     





</TEXT>
</DOC>
