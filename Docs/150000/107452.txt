<DOC>
<DOCNO> 107452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur04.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız arayan polis çatıdan düştü... 
</HEADLINE>
<TEXT>

     Fatih'te bir polis memuru, hırsız aramak için çıktığı çatıdan düşerek yaralandı. 
     Halıcılar Caddesi 37 numarada oturan apartman sakinleri, çatılarında birinin dolaştığı ve hırsız olabileceği gerekçesiyle polise ihbarda bulundu. 
     Olay yerine giden Fatih İlçe Ekipler Amirliği'ne bağlı ekipte görevli polis memuru Muzaffer Harputlu 34 , 5 katlı binanın çatısına çıkarak, el fenerinin de yardımıyla araştırma yapmaya başladı. 
     Araştırma sırasında dengesini kaybeden Harputlu, yaklaşık 4 metre yükseklikten merdiven boşluğuna düştü. 
     İÜ İstanbul Tıp Fakültesi Hastanesi'ne kaldırılarak tedavi altına alınan Muzaffer Harputlu'nun, başında kesik ve vücudunda ezikler oluştuğu öğrenildi. 
     Bu arada, diğer polisler tarafından olay yerinde yapılan incelemede ise hırsızın izine rastlanmadı. 
     





</TEXT>
</DOC>
