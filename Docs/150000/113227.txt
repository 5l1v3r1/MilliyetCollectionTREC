<DOC>
<DOCNO> 113227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/temelkuran.html </URL>
<DATE> 2002/10/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Erkek ahl kının şanslı zaferi kutlu olsun 
</HEADLINE>
<TEXT>

     Görkemli final Derya Tuna vuruldu Olayın İstanbul’un zengin semtlerinin birinde, çift kat cilalanmış meşhurları arasında geçmesi, bütün kostüm ve dekorun Batı standartlarında olması sonucu değiştirmez Eğer mesele "hafif bir dul" ise, en ucuzundan bir köy filminde ne olacaksa o olur Erkek iktidarını sarsan dul, vurulur 
     
     Kışkırmış Erkekler Hukuku 
     Transparan bir elbise giyen bir "ana", üstelik de bir "dul" , hem güdük erkek egemen ahlak, hem de anneliği cinsellikten temizlenmiş bir ruhani kimlik olarak gören zavallı değerler uyarınca yok edilmelidir. Günahk r kadın, ölmelidir Onu öldürmek meşrudur çünkü, bacak arasına sıkıştırılmış bir mesele olarak namus, ancak o bacaklara kurşun sıkılarak temizlenebilir. Günahk r kadın, erkek iktidarını sarsmış, başına buyruk davranıp en yüce değer olan erkekliği "kışkırtmıştır". Ve şunu herkes bilir ki, Türkiye’de erkek "kışkırmaya" görsün, derhal meşru bir "cinnet geçirir" ve yine derhal en meşru hakkı olan kadını yok etme hakkını kullanabilir. Suçu kim işlemiştir O kadar önemli mi Mühim olan bu hakkın, Edirne’den Ardahan’a kadar bütün yurt sathında, bir toplumun zulasında sakladığı bir ahlak uyarınca "anlaşılabilir", "kabul edilebilir" olmasıdır. Üstelik şunu da biliyoruz ki, bu ülkede insanların bir "resmi görüşleri" bir de esas fikirleri vardır. Şimdi sorsak bütün adamlar, ezberini iyi yapmış bir ilkokul öğrencisi gibi bu olayın ne kadar yanlış olduğunu söyleyecek, sonra içlerinden kimileri boşandığı karısı bir "yamuk" yaptığı anda acele tarafından bir "cinnet" geçiriverecek ve diğerleri onu "anlayacaktır". 
     
     Tost, bıçak, kurşun 
     Derya Tuna’nın kurşunlanması, sanki "Ben Kadının Ahlaklısını Severim" adlı ucuz bir dizinin üçüncü ve son bölümüydü. 
     Birinci bölüm "Dünyayı Sarsan Çift Kaşarlı" 
     Şimdi bir konuya iki saniye konsantre olabilen herkes bal gibi bilir ki o "Gelmeyeceksen bekletme" mesajı, ancak "Gelebilir miyim " diye sormuş bir adama çekilebilir. Ama olaydaki erkek kahramanımız, evliliğin meşruiyet halesiyle ve erkekliğin sorgulanamaz iktidarıyla korunduğu için birinci bölümün sonunda günahk r kadın Şıkel olur. Çünkü evlilik, erkeği pirüpak eder, onu "kışkırtmaya" kalkan "kötü kadının" tez kellesi getirilmelidir 
     
     "Her erkek bir kaplandır" 
     "Her Erkek Bir Kaplandır" adlı ikinci bölüm, Adana’da, bir adamın karısını kaldırım kenarında, el işi ödevi yapar gibi kesmesiyle yaşandı. Polisin, diyelim ki üniversite öğrencileri üzerinde uygulamaya hiç zahmet etmediği "ikna yöntemini" her nedense bu olayda kullanası geldi. Niye Çünkü polis de biliyordu ki, erkekler kışkırabilir ve kışkırmış bir erkek Türkiye’de on kaplan gücündedir Üstelik kadın kim bilir nasıl bir yamuk yapmıştır. Zaten kadın, adamın karısı değil midir O vakit zaten ortada hikmetinden sual olunmaz bir "aile içi mesele" vardır ve bu erkek iktidarı altında "halledilir". 
     Ve son bölüm "Şeffaf Dulları Vururlar" Derya Tuna kurşunlanır. 
     Katil kimdir Katil, kızlarını, kanla, ikiyüzlülükle, ödleklikle yapış yapış olup, kurtlanmış bir ahlakın biçerdöverinin ağızına bırakan bir ülkedir 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
