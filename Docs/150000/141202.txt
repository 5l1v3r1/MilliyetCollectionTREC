<DOC>
<DOCNO> 141202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun07.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Devlet başkanı Putin, barışçı çözümde ısrarlı... 
</HEADLINE>
<TEXT>

     Rusya Devlet Başkanı Vladimir Putin, ABD Başkanı George Bush ile yaptığı telefon görüşmesinde, Irak'ın silahsızlandırılması için diplomatik çözüm yolunda ısrar edilmesi gerektiğini yineledi. 
     Kremlin Sarayı'nın açıklamasında, Putin ve Bush'un dün geceki telefon görüşmesinde, BM Güvenlik Konseyi'nde bugün yapılacak tartışmayı ele aldıkları kaydedildi. 
     Rusya Devlet Başkanlığı sözcüsü, Putin'in görüşmede, Rusya'nın Irak sorununda uluslararası toplum tarafından belirlenen hedefe ulaşmak için barışçı çözümde ısrar eden tutumunu yinelediğini belirtti. 
     Sözcü, BM silah denetçilerinin talep etmesi durumunda barışçı çözüm için bütün yolların mevcut olduğunu savundu. 
     Putin'in çalışmalarını Karadeniz sahilindeki yazlığında sürdürdüğünü hatırlatan sözcü, telefon görüşmesi talebinin Bush'tan geldiğini belirtti. 
     





</TEXT>
</DOC>
