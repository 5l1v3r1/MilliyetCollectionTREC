<DOC>
<DOCNO> 109649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yazar/akyol.html </URL>
<DATE> 2002/09/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Seçimleri ertelemek 
</HEADLINE>
<TEXT>

     SEÇİMLERİ ertelettirmek isteyenlerin ileri sürdüğü gerekçelerin hepsi doğrudur 
     "Seçim sistemi düzeltilmeden seçimlere gidilmektedir... Sandıktan milli iradenin yarısının Meclis dışında kalacağı bir sonuç çıkabilir... Avrupa Birliği sürecinin en kritik aşamasında Türkiye, aralık ayına kadar seçim ve hükümet kurma çalışmalarıyla oyalanacaktır... 
     Üstelik, seçimlere yasakçı zihniyetin gölgesi düşmüştür..." 
     Bu gerekçeler doğrudur ve sistemdeki "mantık kaybı"nın göstergeleridir. Ama seçimlerin ertelenmesini haklı kılmaz 
     Bu gerekçeler önceden görülmeli, "seçimden korkmuyoruz" diye efelik yarışına girilmemeli ve MHP’nin kendi AB politikasına göre belirlediği 3 Kasım’da seçimlere gitme önerisi kabul edilmemeliydi. 
     Hemen şunu da eklemek lazım "Mantık kaybı"na şaşmamak gerekir. Karl Popper’in belirttiği gibi, parçalanmış siyasi sistemler "siyasi rasyonelliği" kaybederler 
     
     SEÇİMLERİN ertelenmesinde büyük rol oynayacak olan "küskünler" belli bir parti disiplinine bağlı olmayan, belli bir siyasi programın etrafından toplanmamış vekil’lerimizdir. 
     Seçimler ertelenirse, yeni hükümet nasıl kurulacak "Küskünler" bu defa da bakanlık istemeyecek mi 
     Onların desteğiyle kurulacak bir hükümetin programı ne olacak 
     "Yeni bir seçim sistemi" lafı ağızdan kolay çıkıyor. Nasıl bir sistem Bu konuda partilerin hepsinin çıkarı ve yaklaşımı farklı "Küskünler" denilen milletvekilleri de bir "sistem" etrafında birleşmiş, hatta düşünmüş bile değiller 
     "Barajı indir, ittifaklara izin ver, tercih imkanını getir" formülü fazla basite indirgemeci bir slogandır. Bir yandan "milli iradenin büyük çoğunluğu"nun Meclis’e girmesini, öbür yandan "yönetimde istikrar"ı sağlayacak bir seçim sistemi ortaya koymak için, çok ciddi çalışma, hatta akademik çalışma gerekir. 
     
     PARTİ kavramının önemi bu noktada da karşımıza çıkıyor. 
     Madem ki yeni bir seçim sistemi arıyoruz, bunun için Türkiye’nin tecrübeleriyle birlikte, Fransa, İtalya, İsrail ve Doğu Avrupa ülkeleri gibi parçalanmış sistemlerin tecrübelerini de incelemek lazım. 
     Kim inceleyecek "Küskünler" mi 
     Partilerimizin bile elinde böyle ciddi araştırmalar yok 
     Ciddi araştırmalar yapılmadığı için, demokratik sistemin işleyişinde "tekere çomak sokmak" anlamına gelecek "tercih oyu" bile savunulabiliyor 
     Barajı indirmek mi Küçük partileri büyük bloklara bağlanmak’ için teşvik edecek sistemler mesela başkanlık, yarı başkanlık, iki turlu ittifak, karma temsil gibi sistemler getirilmedikçe yüzde 10 barajını indirmek "yönetimde anarşi" yaratır 
     Türkiye’nin önüne sağlam bir hükümet modeli ve iyi hazırlanmış bir siyasi sistem reformu koymadan seçimleri erteletmek "yönetimde anarşi"ye yol açacağı için, çok yanlış olur, vebali çok ağır olur. 
     Sistem reformu 3 Kasım’dan sonra mutlaka ele alınmalıdır. Belki de çarpık seçim sonuçları, bizi sistem reformuna zorlayacağı için hayırlı bile olabilir 
     
     







Seçimleri ertelemek 


Maç fiyaskosu, Irak, Kıbrıs, deprem v.s... 


Neyin fiyakası.. 


Birinci sıra küskünleri 


Kritik seçime giderken CHP... 


Zoraki nik h gibi bir seçim .. 


400 ve 4 dönemeci 


Cadı kazanı 


Krizin gerçek nedeni siyasal 


Erken’ savaş işareti mi 


Tepkilerinin esiri olmuş bir seçmen 


Savaş ve seçim’ 


TBMM’de canlı bomba 


Güvercin kırık kanatla uçamaz 


Uzay’da ipek yolu Türksat’ın 


</TEXT>
</DOC>
