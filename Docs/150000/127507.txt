<DOC>
<DOCNO> 127507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/guncel/gun02.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İpten döndüren proje Türkiye’de 
</HEADLINE>
<TEXT>

ABD’de 133 kişiyi idamdan kurtaran proje, uygulamaya giriyor. DNA testi yapılmadan mahk m olanlar biyolojik delil varsa masumiyetini kanıtlayabilecek 
     SEMRA KARDEŞOĞLU 

     İstanbul Üniversitesi Adli Tıp Enstitüsü, Amerika’da 133 idam mahk munun ipten döndüren "Masumiyet Projesi"nin Türkiye’de de uygulanabilmesi için çalışma başlattı. Proje hayata geçebilirse, dönemin şartları nedeniyle DNA’ya dayanan biyolojik testler yapılamadığı için sadece tanık ifadesi ile mahk m olan kişilerin masumiyeti ve özgürlüğüne kavuşması mümkün olabilecek. Adli Tıp Enstitisü Başkanı Prof. Dr. Sevil Atasoy ile Enstitü Hukuk Müşaviri ve Adli Bilimler Uzmanı Dr. Tanıl Başkan, projenin ortaya çıkışını Milliyet’e anlattı. 
     Atasoy şunları söyledi "Bir biyolojik delil daha önce incelenmediyse, DNA analizini kapsıyor. Bu yolla 133 kişi özgürlüğüne kavuştu. Görgü tanığı ifadesine dayalı mahk miyet ki bundan sonra görgü tanığı ifadesinde standart getirildi. Delil örneklerin karıştırılması. Delil toplama eksikliği. Baskı altında ifade..." Prof. Atasoy, "Masumiyetini sadece DNA delili ile ispat edebilecek durumlarda, eğer biyolojik delil h l varsa ve bu analiz yapılmamışsa uygulanabilir." 
     Çek ya da bonoda eklemelerin tespit eden VSC 2000 adlı bir aracın kullanıldığını vurgulayan Başkan ise, hukuk sistemimizdeki bir çarpıklığın yanlış mahk miyetlere neden olabileceğini belirterek, şöyle konuştu "Yargıtay, 1992’de hukuk davaları için bir karar aldı. Buna göre babalık davalarında karar verilmesi için "Çocuğun yüzde 99.73 olarak babaya ait olduğunun mutlak tespitini" getirdi. Bu da DNA testi ile mümkün. Artık DNA testleri Yargıtay içtihadı oldu. DNA tetkiklerinin ceza davalarında da uygulanmasında ısrarcıyız." 
     
Suçsuz olduğu 6 yıl sonra kanıtlandı      Edirne’de tecavüz edilerek hunharca öldürülen Trakya Üniversitesi Araştırma Görevlisi Nagehan Polat cinayetinde Orhan Dinç tutuklanıp müebbet hapse mahk m oldu. Dinç, yıllarca kendisine DNA testi yapılmasını istedi. Sonunda olumlu yanıt aldı. Ve Polat’ın üzerinde bulunan spermlerdeki DNA’larla Dinç’in DNA’ları aynı olmayınca 6 yıl hapis sonrası serbest kaldı. 
     



 GÜNCEL 



















</TEXT>
</DOC>
