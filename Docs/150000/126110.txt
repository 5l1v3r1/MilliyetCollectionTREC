<DOC>
<DOCNO> 126110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/ekonomi/eko05.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoda zorunlu sigorta 82 milyon 
</HEADLINE>
<TEXT>

Zorunlu Karayolu Mali Sorumluluk Sigortası prim tutarları yüzde 25 - 32 zamlandı. Otolarda prim miktarı 82 milyona çıktı 
     ANKARA Milliyet 

     Tüm motorlu araçlar için yaptırılması zorunlu bulunan Zorunlu Karayolları Mali Sorumluluk Sigortası prim ve teminat tutarları artırıldı. Prim tutarlarına yüzde 25 - 32 zam yapıldı. Yeni tarifeler 1 Ocak 2003’de yürürlüğe girecek. Ankara, İstanbul ve İzmir plakalı araçlarda trafik yoğunluğu indirimi yapılmayacak. Tarifeler Adana, Antalya, Bursa, Konya plakalı araçlarda yüzde 5, Aydın, Balıkesir, Denizli, Eskişehir, Gaziantep, Hatay, Mersin, Kayseri, Kocaeli, Manisa, Muğla, Sakarya, Samsun plakalı araçlarda yüzde 10, diğer illerde yüzde 15 indirim uygulanacak. 
     
     Çok kazaya yüksek prim 
     Üç ve daha fazla kaza yapan araçlarda primler yüzde 50, ikinci kazayı yapanlarda yüzde 30, birinci kazayı yapanlarda ise yüzde 15 artırılacak. Birinci yıl hasarsızlıkta primler yüzde 10, ikinci yıl hasarsızlıkta yüzde 15, üçüncü ve sonraki yıllar hasarsızlıkta yüzde 20 indirilecek. 
     Otobüs koltuk ferdi kaza sigortasında koltuk başına tedavi için 30 milyar, sakatlanma ve ölüm halinde yine 30 milyar lira teminat gösterilecek. Tüpgaz zorunlu sorumluluk sigortası tarifesinde asgari teminat tutarları, maddi kaza başına 150 milyar lira olacak. 
     
Tüpgaz kaza teminatı 150 milyar oldu Cinsi Prim tutarı Milyon lira Otomobil 82 Taksi 310 Kamyonet 130 Minibüs 8 - 14 koltuk 210 İş makineleri 75 Otobüs 15 - 25 koltuk 270 Otobüs 26 ve üzeri koltuk 650 Traktör ve römork 11 Motosiklet 13      
Cinsi Teminat Koltuk başına - Ferdi kaza 30 milyar lira - Sakatlanma, ölüm 30 milyar lira Tüpgaz sigortası - Maddi zarar 6 milyar lira - Tedavi giderleri 30 milyar lira - Kaza başına 150 milyar lira - Daimi sakatlık, ölüm 30 milyar lira      
     Ankara, İstanbul ve İzmir plakalı araçlar için 
     



 EKONOMİ 
















</TEXT>
</DOC>
