<DOC>
<DOCNO> 101350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/magazin/mag00.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ülkede bıyıktan kurtulmak zor’ 
</HEADLINE>
<TEXT>

Yılan Hik yesi’nin Erkan Ağası, Yeditepe İstanbul’un Yusuf’u, Berivan’ın Ferhat’ı Emre Kınay şik yetçi... Neden mi Emine Ün’le aşk dedikodularından, sadece tiyatro ile geçinememekten, kendi rollerini konuşmayan büyük aktör’lerden, bıyığını kesememekten... 
     BULUŞMALAR Ahmet TULGAR 

     Emre Kınay, birkaç yıldır Türkiye televizyonlarının en popüler çehrelerinden... Birbiri ardına reyting yapan dizilerde rol aldı. Ama asıl yapmak istediği tiyatro. Televizyonla ilişkisi "Hem ağlarım hem giderim" türünden. Neden yine de televizyona iş yaptığını sorduğumuzda ise cevabı net Para için. 
     Kınay şu sıralar bir yandan Sibel Can ile oynadığı Berivan dizisinin yeni bölümleri için hazırlanıyor, bir yandan da "ekmek ve hürriyet savaşçısı" olarak tanımladığı Che Guevara’yı oynamaya... 
     
     Arka arkaya çok popüler dizilerde başrol oynadınız. Ama tipinizi hiç değiştirmediniz. Bu, karakterlerin izleyici nezdinde birbirine karışması gibi bir şey söz konusu olmaz mı 
     Karışmıyor. Gerçi bunu izleyiciler daha iyi değerlendirebilirler. Tipimi değiştiremiyorum, çünkü dizilerin biri bitmeden diğeri başlıyor. 
     
     Bıyığınızı da kesemiyorsunuz, değil mi 
     Aslında nefret ederim bıyıktan. "Yılan Hik yesi" için yönetmenin isteği üzerine bıraktım bu bıyığı. O sırada kirli sakal ile "Yüzleşme" dizisinde oynuyordum. "Sakal bırakayım yine" dedim, çünkü bu memlekette bıyıktan kurtulmak zor, sakal gibi değil. Kadir İnanır olayında olduğu gibi. Dört yıldır bıyıklıyım işte... Ama şimdi annem dahi, "Kesersen evlatlıktan redderim" diyor. Ben de çorba içmekten nefret eder hale geldim. 
     
Sevdalı kadın beni beklemez’      Evet, artık keserseniz memleketin delikanlılarını da kızdırırsınız. 
     Geçen sene tatile gittim. Yemek sırasına girdim. Arkadaşlarım arkamdalar, onlar anlatıyorlar. Benim üç dört sıra arkamda bir kız, "Bu otelin tanıtımını böyle kırolarla mı yapıyorlar " demiş. Benim akademik kariyerimi bilmiyorlar, bıyığıma bakıp değerlendiriyorlar. 
     
     Akademik kariyerinizi bize de anlatın bari... 
     Mimar Sinan Üniversitesi Tiyatro Ana Bilim Dalı’nda dört yıllık lisans eğitimimi bitirdim. Lisansüstüne girdim. Tezim bekliyor. 
     
     Tezinizin konusu ne 
     Klasik oyunların çağdaş ortaoyunu teknikleri ile sahnelenebilmesi. Bir konuda daha çalışıyorum, o da pedagojik sanat eğitim. 
     
     Tiyatro dersi de veriyormuşsunuz. 
     Evet, Akademi İstanbul’da başladım, ondan sonra Haliç Üniversitesi’nde devam ettim ders vermeye... Ayrıca Bakırköy Belediye Tiyatrosu’ndayım. Her sezon orada en az bir oyunda oynuyorum. 
     
     Bir de bir tiyatro okulu açıyormuşsunuz. 
     Evet, çünkü ben konservatuvar eğitimine çok da inanmıyorum Türkiye’de. Çünkü Yüksek Öğretim Kurulu bir şekilde elini kolunu bağlıyor insanların konservatuvarda. Sansür olarak da bağlıyor, üretim olarak da, uluslararası olmak anlamında da. Ben dünyada olduğu gibi bizde de oyuncu yetiştiren stüdyoların daha iyi olduğunu düşünüyorum. Önümüzdeki ekim "Birleşik Enerjiler Merkezi" diye bir stüdyo açacağım. Bir ajansın açtığı moda okuluna bağlı olacak. Hem oyunculuk yapan mankenleri eğiteceğim, hem de tiyatrocu olmak isteyen gençleri. 
     
     Neden mankenleri eğitmeye karar verdiniz 
     Çünkü mankenler oyunculuk yapıyorlar, oyunculuk yapan mankenlere ben de "acting coachöluk oyunculuk antrenörü yapacağım. Madem Türkiye’de filmlerde kendini konuşmayan aktörlere "Büyük aktör" deniliyor, bari mankenler kendi sesleriyle konuşsunlar. 
     
     Yani artık tiyatrocular mankenleri haşlayamayacaklar dizilerde oynuyorlar diye. 
     Bizim stüdyoda mankenler en az bir yıl eğitilecekler ve tanınmış mankenler olmamasına özen göstereceğiz. 
     
     Bir süre önce siz de karınızdan ayrıldınız. İnsanların özel hayatlarında neler olduğunu bilemem ama acaba erkekler üne kavuşunca özgürleşmek mi istiyorlar 
     Size çok dürüstçe söyleyeyim mi Namusum, şerefim, bu yaşıma kadar yaşadığım bütün güzel şeyler üzerine yemin ederim ki böyle bir şey değil. Ben karımla çok güzel bir şekilde ayrıldım. Ben karımı da çok seviyorum, annemi de. Ama sevmekle beraber yaşamak aynı şey değil. Annem beni sabaha karşı 2’ye kadar pencerede bekler ama bana sevdalı kadın beklemez. Sevdalı kadın bunu kaldıramaz. Bunu da anlayışla karşılarım. 
     
     Kaç senedir evliydiniz 
     İki buçuk yıl. 
     
     İki buçuk yılda sevda bitmez zaten. 
     Bunun ölçüsü olduğunu zannetmiyorum. 
     
Emine Ün benden ünlü’      Peki, Emine Ün’ü de üne kavuşturacak mısınız Beraber olduğunuza dair haberler çıktı... 
     O zaten benden daha ünlü. 
     
     Sevgili misiniz siz 
     Hayır, çok yakın arkadaşız. Ama olabilir de böyle bir şey. Şimdilik çalışma arkadaşıyız. O da benim stüdyo kuracağım mankenlik okulu bünyesinde çalışıyor. Emine iyi bir insan, insan olarak seviyorum. Ve o ailesiyle oturuyor. Ailesiyle oturan bir kıza böyle bir yakıştırma yapılmamalıydı. Ayrıca eski kayınpederim aradı beni, sordu. Eski karımı da yaraladılar. Bir ara bütün bu işleri bırakıp tümüyle tekrar tiyatroya dönmeyi bile düşündüm. Çünkü benim yapmak istediğim işler bambaşka. 
     
Sibel oyuncu değil şarkıcı’      Şimdiye kadar en sevdiğiniz rolünüz hangisiydi televizyonda 
     "Yeditepe İstanbulödaki Yusuf karakteri. 
     
     Evet, oradaki buğulu bakışlarınızdan kadınlar çok hoşlanıyormuş. 
     Bunun nedeni orada Zuhal Olcay’ın sevgilisini oynayışım. Zuhal Olcay’ın gözlerindeki buğu yüzünden benim de gözlerim buğulanıyor. Zuhal Olcay bu ülke için fazla bir oyuncu. Seneler sonra "Yılan Hik yesi"ndeki Erkan Ağa olarak hatırlanmak istemem ama Yusuf olarak hatırlanmak hoşuma gider. 
     
     "Berivan" daki Ferhat karakteri 
     O karakteri daha tam olarak oturtamadım, çünkü çok sık bölünüyor çekimler. 
     
     Sibel Can’ın işleri yüzünden mi bölünüyor 
     Evet. Sibel sette olduğu zaman çok disiplinli ama bu Sibel’in asıl işi değil. Esas işi şarkıcılık. O işinden ayırabildiği zamanlarda dizi çekiyor. 
     
     Oyuncu olarak Sibel Can’ı nasıl buluyorsunuz 
     Ben oyunculukta televizyonu kıstas alamıyorum. Ben çok başka şeyler istiyorum bir oyuncudan. Bu anlamda çok acımasızım. Çok kolay bir iş değil oyunculuk. Ama televizyon çok kolay bir iş. 
     
     Peki, onun oyunu sizini oyununuzu bozmuyor mu 
     Soruyu tersine çevirelim. Ben şarkıcı değilim. Ben onun şarkılarını bilebilirim ama konser performansı yapmaya kalkarsam o da benden kesinlikle memnun olmayacaktır. Ama televizyon böyle. Sibel olmazsa Berivan dizisi olmaz. Ben olmazsam olur ama. Televizyon böyle reyting yapıyor. Televizyonda kaliteden ödün vermek zorunda oyuncu. Ben tiyatroda her cümleyi 45 gün boyunca bin kez tekrarlıyorum ama televizyonda sabah rolüm fakstan geliyor, öğleden sonra çekime giriyoruz. Bu ülkenin sosyologları ve dramaturgları bir çalışma yapsalar, bu dizilerde binlerce dramaturji hatası, sosyolojik hata, yerel ve yöresel hata bulurlar. 
     
     Madem televizyona ilişkin düşünceleriniz böyle, neden dizilerde oynuyorsunuz 
     Para için. 
     
     Çok mu kazanıyorsunuz 
     Çok kazanmıyorum ama elektrik, su faturasını da düşünmüyorum. Bu da bir tiyatrocu için önemli bir kıstas. 
     
Che’yi oynayacağım’      Che Guevara’yı oynamaya nasıl karar verdiniz 
     Beni onun ekmek ve hürriyet kavgası etkiledi. Bunun ardından Hayyam ve Mevlana’yı oynamayı planlıyorum. Sonra da Atatürk’ü oynayacağım. Ama bu konu h l Türkiye’de bir tabu. Ülkenin biraz daha demokratikleşmesini bekliyorum bunun için. 
     



 MAGAZİN 













</TEXT>
</DOC>
