<DOC>
<DOCNO> 132301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun11.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Numune’lik karar 
</HEADLINE>
<TEXT>

Wernicke Korsakoff hastası Enver Yanık, iki kere gittiği hastaneden sağlam raporu aldı. Üçüncüsünde tedavi edemeyiz’ denildi. Bakanlık ise durumunu ciddi buldu 
     GÖKÇER TAHİNCİOĞLU Ankara 

     Çeşitli doktor raporlarıyla hidrosefali beynin su toplaması , sara ve Wernicke Korsakoff hastası olduğu saptanan DHKP - C davası hükümlüsü Enver Yanık’a Ankara Numune Hastanesi iki kez "sağlam" raporu verdi. Numune Hastanesi, Yanık’ın üçüncü başvurusuna da, hastalığının kendi hastanelerinde tedavi edilemeyeceği yanıtını verdi. Yanık, 2002 yılının ilk aylarında savcılıktan rahatsızlığı nedeniyle cezaevinden tahliye edilmesini talep etti. Ankara Numune Hastanesi, savcılığın sevki üzerine muayene ettiği Yanık’a, "sağlam" raporu verdi. Geçtiğimiz aylarda ikinci kez başvuruda bulunan Yanık’a yine sağlam teşhisi konuldu. 
     
     Son inceleme Adli Tıp’tan 
     Yanık, Aralık 2002’de hastalığının öldürücü boyutlara ulaştığını kaydederek, son kez muayene edilmesini istedi. Numune Hastanesi, bu muayene sonucunda, "Hasta için B12 vitamini düzeyi ile folikasit teşhisi gerekmektedir. Ancak bu teşhisler hastanemizde yapılamadığından hastanın dışarıya sevki uygundur" görüşünü bildirdi. Raporda, bu muayenelerin yapılamamasına gerekçe olarak "tıbbi ve teknik yetersizlik" gösterildi. 
     Bu rapordan önce mahk mun durumunun ciddiyetini göz önünde bulunduran Adalet Bakanlığı’nın, Yanık’ı İstanbul Adli Tıp Kurumu’na sevk ettiği öğrenildi. Bakanlığın, Adli Tıp’ın yapacağı kapsamlı muayene sonucu Yanık’ın tedavi edilip edilemeyeceğine karar verilmesi gerektiğini, Ankara Cumhuriyet Başsavcılığı’na da bildirdiği öğrenildi. Yanık hakkındaki karar önümüzdeki günlerde verilecek. 
     



 GÜNCEL 




















</TEXT>
</DOC>
