<DOC>
<DOCNO> 120285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sontur34.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Başkomiser, izinsiz evlenen kızı ile damadını vurdu 
</HEADLINE>
<TEXT>

     Eyüp'te bir kişi, bir süre önce rızası dışında kaçarak evlenen kızı ile damadını silahla yaraladı. 
     Alınan bilgiye göre, Eyüp'te torna atölyesi işleten Özden Candaş'ın kızı Nuray Candaş 22 , 15 gün önce babasının işyerinde çalışırken duygusal ilişki kurduğu Nejat Işık'la 32 kaçtı. 
     Resmi nikah yapan çift, evliliklerine karşı çıkan Özden Candaş'ın gönlünü almaya karar verdiler. Eve gitmek için Eyüp Meydanı'na gelen Nuray ve Nejat Işık'la karşılaşan Özden Candaş, silahını çekerek çiftin üzerine ateş açtı. 
     Saldırıda bacaklarından isabet alan Nuray ve Nejat Işık, SSK Vakıf Gureba Hastanesi'ne kaldırılarak tedavi altına alındı. Yaralıların sağlık durumlarının iyi olduğu öğrenildi. 
     Emekli başkomiser olduğu öğrenilen Özden Candaş, olayda kullandığı silahla polise teslim oldu. 
     





</TEXT>
</DOC>
