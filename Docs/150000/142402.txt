<DOC>
<DOCNO> 142402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/asik.html </URL>
<DATE> 2003/03/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Şarkılı mesaj.. 
</HEADLINE>
<TEXT>

     - Yemeğe kimler çağrılmıştı Davetli listesinin belirlenmesindeki ölçüt neydi 
     - Benim dışımda Şevket Bülent Yahnici, Edip Safter Gaydalı, Cemil Çiçek, Vehbi Dinçerler, Salim Ensarioğlu ve Zülfikar İzol. Ortam müsait olmadığı için bu seçimi hangi ölçütlere göre yaptıklarını soramadım. Büyükelçi, hoş geldiniz konuşmasında, ABD elçiliği olarak bundan sonra kültürel etkinliklere daha çok yer vereceklerini söyledi. Bu sözleriyle bir anlamda davetin kültürel amaçlı olduğu mesajını verdi. 
     - Büyükelçi’nin sizden 2. tezkereyle ilgili herhangi bir ricası oldu mu 
     - Hayır. Ama ben, 1. tezkerede hükümete verilen iznin ötesindeki hareketlilikleri sordum. Hareketlilik, askerlerin de bilgisi dahilinde ve tamamen 1. tezkere çerçevesinde imiş. Bana, ayrıca, siz televizyonlardaki görüntülerde hiç silahlı asker ve tank gördünüz mü, diye de sordu. Davette, yemekten önce Türk Sanat Müziği ve Türk Halk Müziği konseri verildi 
     "Enginde yavaş yavaş günün minesi soldu, Senede bir gün, Çaya iner ağlarım, Kara bulutları kaldır aradan" şarkılarını dinledik... 
     
     "Arapların petrolü varsa, bizim de kibritimiz var." 
Ariel ŞARON 

Formül bulunmuştur      Haber önceki gün Milliyet’in manşetinde yer aldı... "Ankara, ABD askerinin Türkiye’ye ayak basmadan Kuzey Irak’a geçişi için formül arıyor..." 
     Okurumuz Ahmet Dalkılıç formülü bulmuş olup Açık Pencere okurlarına da açıklıyor 
     "ABD askerlerine galoş dağıtılsın..." 
     Formüle şapka çıkartıyor okurumuzu kutluyoruz... 
     
Kokulu plaket...      Ankara Sanayici ve İşadamları Derneği ASİAD , Başbakan Yardımcısı Abdüllatif Şener’i "Yılın Bakanı" ilan etti. Düzenlenen törende bakana ödülünü ASİAD Başkanı Cengiz Bozbeyoğlu verdi. Abdüllatif Şener bilindiği gibi, geçen yıl 1.5 ay bu yıl ise 2 ay 10 gün görev yaptı. Nasıl yılın bakanı olabilir 
     Okurumuz Aziz Turan konuya daha direkt sorularla yaklaşıyor 
     - Acaba ASİAD Başkanı Bakan Şener’den nasıl bir beklenti içindedir 
     - Bakan Şener buram buram yağ kokan plaketi neden kabul etmiştir 
     
ABD markajı...      ABD Meclis’in tezkereyi "ret" kararını iptal etmek için dört bir yandan baskıyı yoğunlaştırıyor. Amerikalı Kongre üyeleri Meclis koridorlarında adam ayartmaya çalışırken, tezkere Meclis’ten çıkmışçasına İskenderun Limanı’ndan üslere silah ve malzeme sevkiyatı sürüyor... 
     George Bush, Tayyip Erdoğan’ı kutlarken "Tezkereyi çıkarmak için acele edin" diyor telefonda... 
     Tayyip Erdoğan ABD adına Meclis’i dize getirmekle görevli... 
     ABD’nin güvenini kazanması Meclis’i ikna gücüne bağlı... 
     Kendisi Önceki gün Mehmet Y. Yılmaz’ın yazısında belirttiği gibi ABD’nin Türkmen ve Kürtlerle ilgili planlarını bilmediği halde milletvekillerini tezkereye onay vermeye zorluyor... 
     Amerika Türkiye’nin zararlarını karşılayacak somut sözler vermediği halde efendi - köle ilişkileri çerçevesinde Meclis kararını iptale çalışıyor. 
     Öte yanda AKP’li TBMM Başkanı Bülent Arınç haysiyetli çabalar gösteriyor. Ne var ki daha somut şeyler yapabilir. Örneğin mutabakatın içeriğinin hem halka hem Meclis’e açıklanmasını isteyebilir. 
     Türk insanı ABD ile yapılanın adeta bir işgal mutabakatı olduğunu görünce Meclis’in arkasındaki desteğini güçlendirecektir. 
     Meclis’in ilk kararından dönmesi büyük bir demokratik bozgun olacaktır. 
     
     AB Komisyonu "Kıbrıs sorununu çözmezseniz AB toprağını işgal etmiş sayılırsınız." demiş. Durun yahu biz şu aralar kendi toprağımızdaki işgalle meşgulüz... 
Haldun Ertem 

     Sapış sendromu... 
     AKP’yi destekleyen "İslamcı" etiketli Yeni Şafak, Vakit gibi gazeteler AKP liderlerinin savaşçı tavrına rağmen savaşa karşı tavır aldılar... Kutlarız... 
     Laik ve Atatürkçü görünümlü kimi "böyyük" gazeteler ise AKP’nin savaşçı politikalarını destekliyor... Savaşa karşıyım amma, diye başlayan yazılar savaşın faydalarını anlata anlata bitiremiyor... 
     Biraz tuhaf değil mi 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
