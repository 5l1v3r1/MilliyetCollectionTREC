<DOC>
<DOCNO> 109445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yasam/ayas.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet Sanat 30’unu devirdi 
</HEADLINE>
<TEXT>

Dile kolay... Herkesin "Biz belgesel severiz, sırf kültür sanat izleriz" dediği ancak bunları içeren hiçbir yayının tutunamadığı ülkemizde, Milliyet Sanat dergisi 30 yaşına girdi haliyle de bu bir güzel kutlandı 
     İSTANBUL Milliyet 

     Milliyet Sanat Dergisi, 30’uncu yaşgününü, Park Orman’da basın ve sanat dünyasının önde gelen isimlerinin katıldığı bir davetle kutladı. "Popüler olanla olmayan arasında ayrım yapmayan" sloganıyla yüz binlerce okura ulaşarak sanat dergiciliğinde bir ilke imza atan Milliyet Sanat Dergisi’nin gecesi medya, edebiyat, tiyatro, resim, müzik dünyasından pek çok ismi bir araya getirdi. 
     
     Pastayı dansla kesti 
     Milliyet Sanat’ın genç kadrosu tarafından tek tek karşılanan konuklar, derginin 30 yıl konulu eylül sayısını incelediler derin sohbetlere girdiler. Ardından derginin Genel Yayın Yönetmeni Tuğrul Eryılmaz, Milliyet Sanat’ın 30. yıl sayısının kapağı şeklindeki pastayı yaptığı ilginç dans eşliğinde kesti. Gecenin sonunda ise Yazar Naim Dilmener, yarım saat boyunca DJ’lik yaparak Türkçe Pop müzik çaldı. Konuklar Dilmener’in çaldığı müzik eşliğinde dans ettiler. 
     
     Kimler vardı 
     Şakir Eczacıbaşı, Mustafa Koç, Adalet Ağaoğlu, Ali Poyrazoğlu, Bedri Baykam, Engin Cezzar, Gencay Gürün, Hasan Bülent Kahraman, İpek Çalışlar, Oral Çalışlar, Mercan Dede, Yılmaz Erdoğan, Kenan Işık, Zeliha Berksoy, Deniz Gökçer, Yıldırım Türker, Tan Sağtürk, Ceyda Düvenci, Balkan Naci İslimyeli, Nejat Yavaşoğulları, Nail Kırmızıgül, Orhan Alkaya, Vivet Kanetti, Füsun Demirel, Nurettin Şen, Dikmen Gürün, Feyza Hepçilingirler, Füsun Akatlı da geceye katılan konuklar arasındaydı. Milliyet yazarları ve çalışanlarının katıldığı gecede Mililyet Sanat’a katkıda bulunan genç yetenekler de vardı. 
     



 YAŞAM 

















</TEXT>
</DOC>
