<DOC>
<DOCNO> 116086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/spor/spo01.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TEK ÇAREMİZ TUR 
</HEADLINE>
<TEXT>

Beşiktaş Teknik Direktörü Lucescu, İspanya’ya kazanmaya gittiklerini söyledi, "Deplasmanda bile beraberliği düşünmüyorum. Hedefimiz iki maçı da zaferle geçip, yolumuza devam etmek" dedi 
     ORHAN YILDIRIM 

     İddialı konuştu 
     UEFA Kupası’nda üst turları düşündüklerini açıklayan Beşiktaş Teknik Direktörü Lucescu, Alaves karşısında rotayı galibiyet olarak belirledi. Rumen hoca, "Kötü günler geçiren Alaves, UEFA’da çıkış arayacak. Onlar, bizi favori gösteriyor, ancak taktiklerini biliyoruz. Rakibi çok ciddiye alıyoruz. İspanya’ya beraberliğe gelmedik. Hedefimiz iki maçı da kazanmak" dedi. 
     
     Sorunumuz yok’ 
     LUCESCU, Ahmet Dursun ve cezalı Tümer dışında eksiklerinin bulunmadığını ve takımın moral motivasyonun yerinde olduğunu açıkladı. Rumen hoca sözlerini şöyle sürdürdü "Bazen, bunlar bile futbolda başarı için yeterli olmuyor. Rakibi yeterince tanıyoruz ve her hangi bir özel önlem almayacağız. Alaves karşısında, bugüne kadarki en iyi Beşiktaş’ı görmeyi bekliyorum." 
     
     Taraftarı ateşli’ 
     FUTBOLCULARIYLA toplantı yaptığını da açıklayan Beşiktaş Teknik Direktörü, "Sadece gerçek kimliklerini sahaya yansıtmalarını istedim" diye konuştu. Alaves’in ateşli bir taraftarının olduğunu da hatırlatan Lucescu, "Beşiktaş’ın Avrupa’da kendini ispatlayabilmesi için bu maç iyi fırsat. Hedefimiz bu şansı iyi değerlendirmek" yorumunu yaptı. 
     
Trafik engeli      ALAVES maçı için İspanya’ya giden Beşiktaş yolculuk öncesinde sıkıntılı anlar yaşadı. İstanbul’da yoğun trafiğe takılan kafile otobüsünün gecikmesi nedeniyle uçak bir saat rötar yaptı. Yaklaşık dört saat süren bir yolculuktan sonra Vitoria’ya gelen kafileyi, Alaves 2. Başkanı Francisco karşıladı. Akşam da UEFA yetkilileri ve iki kulüp yöneticileri yemekte buluştu. 
     
Nihat morali      Real Sociedad forması giyen eski Beşiktaşlı oyuncu Nihat Kahveci, Kartal’ın maçın oynanacağı stadda yaptığı idmana geldi. Önce takım arkadaşları ve yöneticilerle ile görüşüp hasret gideren başarılı futbolcu idman bitiminde ise Lucescu’ya Alaves hakkında bilgi verdi. Sağ ayak bileğinden sakatlanan Ronaldo çalışmayı yarım bırarken Brezilyalı oyuncunun forma giyip giyemeyeceğinin maç saatinde belli olacağı öğrenildi. 
     
YÖNETİCİLER NE DEDİ      YILDIRIM DEMİRÖREN Ligin en iyi futbol oynayan ekibiyiz. Ancak bu yetmez. Aynı skorları Avrupa’ya taşımak istiyoruz. Alaves bize rakip olamaz. 
     KIVANÇ OKTAY Beşiktaş artık bazı şeyleri aştı. Taşlar yerli yerine oturdu. Rahat bir galibiyet alacağız. Korkumuz yok, rakibimiz düşünsün. 
     HAŞMET KÜRÜM Bu takım gerçekten tarihimizdeki en iyi kadro. Şimdi bunun meyvalarını alacağız. Beşiktaş iki cephede birden yenilmez armada olacak. 
     
FUTBOLCULAR NE DEDİ      CORDOBA Alaves’i kesin eleyeceğiz. Beşiktaş, İspanya Ligi’nde olsaydı yine zirveye oynardı. Rakibi kesinlikle hafife almamak lazım. İnançlıyız. 
     ZAGO Bu tür maçlarda çok tecrübeliyim. Sakin ve kontrollü olmalıyız. Sabırla savaşırsak işi kolay bitiririz. Erken gol yemememiz gerekiyor. 
     TAYFUR İki maçı da kazanmak istiyoruz. Bunu başaracak gücümüz var. Rakibi on günden beri iyi tahlil ettik. İşimizi asla şansa bırakmayacağız. 
     SERGEN Ağızlarından beni düşürmüyorlarmış. Yıllar önce oynanan Belçika ve Almanya milli maçlarını izlemişler. Saha zemini çok iyi olsun benim için bu yeter. 
     PANCU İlie ile Mili Takım kampında da konuştum. Kendileri de Beşiktaş’ı favori olarak görüyor. Bu konsantrasyon eksikliği yaratabilir. Çok dikkatli olmalıyız. 
     
Fener’den özel destek      BEŞİKTAŞ kafilesinin dün özel bir konuğu vardı. Fenerbahçe Başkanı Aziz Yıldırım’ın eniştesi ve Sarı-Lacivertli kulübün üyelerinden Ömer Temelli, Alaves maçını izlemek üzere takımla birlikte İspanya’ya gitti. Yönetici Kıvanç Oktay’ın yakın arkadaşı olan Temelli, "Yunanistan’a da Kıvanç Oktay ile birlikte gideceğiz" dedi. Ancak Oktay bu konuda yorum yapmadı. 
     
Başbakan NOUMA      BEŞİKTAŞ’IN en renkli isimlerinden Pascal Nouma dün yine şov yaptı. Uçağa binmeden önce havalimanında dans eden Fransız futbolcu, arkadaşları tarafından "Başbakan" tezahüratlarıyla karşılandı. Bu ilgiyi esprilerle yanıtlayan Nouma, Türkçe olarak, "Yeni adım Başbakan. Açın önümüzü Beşiktaş geliyor" diye bağırdı. 
     
Deplasman fobisi      UEFA Kupası ikinci tur ilk maçında İspanya’da bugün Alaves takımıyla karşılaşacak Beşiktaş, Avrupa kupalarında deplasman sıkıntısı yaşıyor. Avrupa macerasına 1959 yılında başlayan Kartal, dış sahada oynadığı 40 maçın yalnızca 4’ünü kazanabildi. 31 yenilgi alan Beşiktaş, 5 karşılaşmadan ise beraberlikle ayrıldı. Siyah-Beyazlı takım rakip fileleri 31 kez sarsarken, kalesinde toplam 92 gol gördü. 
     



 SPOR 

























</TEXT>
</DOC>
