<DOC>
<DOCNO> 141087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur23.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kıbrıs Koordinatörü Weston Ankara'da... 
</HEADLINE>
<TEXT>

     ABD Dışişleri Bakanlığı Kıbrıs Özel Koordinatörü Thomas Weston ve Temsilciler Meclisi Türk-Amerikan Dostluk Grubu eşbaşkanı Robert Wexler, temaslarda bulunmak üzere Ankara'ya geldi. 
     Weston, Esenboğa Havaalanı'nda yaptığı açıklamada, ziyaretinin Lahey zirvesine hazırlık niteliği taşıdığını söyledi. 
     BM Genel Sekreteri Kofi Annan'ın çabalarını desteklediklerini belirten Weston, temaslarına devam etmek için Ankara'da olduğunu kaydetti. 
     Wexler de yaptığı açıklamada, ABD'nin Türkiye'nin en önemli dostlarından biri olduğunu söyledi ve Türkiye ile ABD arasındaki stratejik ortaklığın geliştirilmesini hedeflediklerini kaydetti. 
     Tezkereye ilişkin bir soru üzerine Wexler, kararın Türk meclisi ve halkına ait olduğunu belirterek, temaslarında Türk yetkilileri dinleyeceğini söyledi. 
     Weston ile Wexler, ABD'nin Ankara Büyükelçisi Robert Pearson tarafından karşılandı. 
     Wexler'a temaslarında, yarın Ankara'ya gelecek olan Kongre üyesi Ed Whithfield da eşlik edecek. 
     





</TEXT>
</DOC>
