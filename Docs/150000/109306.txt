<DOC>
<DOCNO> 109306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun25.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Irak dosyası korkutucu" 
</HEADLINE>
<TEXT>

     ABD, İngiltere Başbakanı Tony Blair'in Irak dosyasının korkutucu olduğunu bildirdi. 
     Beyaz Saray Sözcüsü Ari Fleischer, bu dosyanın, Irak lideri Saddam Hüseyin'in barışla ilgilendiğine dair ciddi şüpheler doğurduğunu da belirtti. 
     Blair'in parlamentodaki konuşmasının çok cesur ve liderlik göstergesi olduğunu kaydeden Fleischer, Blair'i, Saddam Hüseyin'e karşı ABD önderliğindeki çabaları savunduğu için övdü. 
     Irak'la ilgili endişelerinin bir diğer göstergesinin, dosyada belirtildiği üzere Bağdat'ın 45 dakika içinde kitle imha silahlarını hazır hale getirecek olmasının olduğunu söyleyen Fleischer, Irak dosyasının, ''Irak'ın silah elde etme niyeti ve kabiliyeti açısında korkutucu'' olduğunu kaydetti. 
     





</TEXT>
</DOC>
