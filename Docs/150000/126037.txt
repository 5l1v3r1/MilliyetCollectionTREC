<DOC>
<DOCNO> 126037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yasam/yas01.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil vurdu minibüs öldürdü 
</HEADLINE>
<TEXT>

Bir otomobilin çarpmasıyla yolcu dolu durağa dalan minibüs dehşet saçtı. Sabah işe gitmek için durakta bekleyen iki kişi canından oldu, beş kişi de yaralandı 
     RECEP HASIRCI Bursa DHA 

     Dün Bursa - Ankara karayolunun Otosansit mevkiinde sabahın erken saatlerinde ve kar soğuğunda işe gitmek için bir durakta bekleyen yolcular, yoldan gelen dehşetin kurbanı oldu. Özkan Hamaratlı yönetimindeki otomobil, dün sabah saat 08.00 sıralarında, aşırı hız nedeniyle önünde seyreden İsmet Erkılıç’ın 41 kullandığı minibüse arkadan çarptı. 
     Kar yağışı nedeniyle kayganlaşan yolda kontrolden çıkan minibüs de, önce durakta bekleyen kalabalığın arasına daldı. 
     Burada durakta bekleyen insanları ezip geçen minibüs, ardından da bir TIR’a çarparak güçlükle durabildi. 
     
     Aynı aileden üç kurban 
     Kazada, durakta beklerken minibüs altında ezilen Fatma 14 ve amcası Cemal Taner 36 can verdi, talihsiz genç kızın babası Hüsamettin Taner, minibüs sürücüsü Erkılıç ile yolcular Selma Karaca 24 , Savaş Topal 26 ve Gürel Emir 48 ise ağır yaralandı. Kazayla ilgili soruşturma başlatılırken, otomobil sürücüsü Hamaratlı gözaltına alındı. 
     



 YAŞAM 














</TEXT>
</DOC>
