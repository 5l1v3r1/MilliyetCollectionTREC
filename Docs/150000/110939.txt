<DOC>
<DOCNO> 110939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yazar/uras.html </URL>
<DATE> 2002/10/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Tarımda işler kötü 
</HEADLINE>
<TEXT>

     Ocak - temmuz döneminde tarım ürünleri ithalatımız geçen yılın aynı dönemine göre yüzde 29.4 oranında arttı. Buna karşılık tarım ürünleri ihracatımız yüzde 17.9 oranında geriledi. 
     Tarım ürünleri ihracatımızın toplam ihracat içindeki payı yüzde 11.2’den yüzde 8.6’ya düştü. 
     Bunlar çok çok olumsuz iki önemli gösterge. 1 Türkiye’de tarım geriliyor. Tarım ülkesi olan Türkiye kendi ihtiyacı olan tarım ürünlerini üretemeyecek duruma düştü. 2 Tarım kesimi dünya pazarlarında talebi olan, para eden mal üretemiyor. Bu nedenle hem tarımdaki insanlar fakirleşiyor, hem de ekonomiye ve ihracata katkıları giderek küçülüyor. 
     İşgücünün 13 milyonu kentlerde, 10 milyonu kırlarda yaşıyor. 7 milyonu tarım sektöründe çalışıyor. Toplam işgücünün yüzde 34’ü tarımsal üretimi gerçekleştiriyor. Ama bakıyoruz, ülkenin gayri safi yurt içi üretim rakamında tarımsal üretimin payı sadece yüzde 13.5, 14.0 dolayında.... Kalan üretim sanayi ve hizmetler kesimindeki işgücü tarafından gerçekleştiriliyor. 
     Tarımsal üretimin artacak yerde gerilemesinin sonucu, Türk tarımı, iç talebi karşılayamaz duruma düştü. Geçen yıl buğday ithalatına 124 milyon dolar, ayçiçeği ithalatına 94 milyon dolar, soya fasulyesi ithalatına 83 milyon dolar, nohuta 17 milyon dolar, mısır yağına 45 milyon dolar ödedik. Bu yılın ilk yedi ayında 262 milyon dolarlık hububat, 207 milyon dolarlık hayvansal ve bitkisel yağ ithal ettik. 
     Tarım konularını medyaya taşıyan ve bu nedenle "çiftçi dostu" unvanı ile ödüllendirilen bir usta yazarımız vardı Sadullah Usumi. Anadolu’yu karış karış gezer, gerçekleri görerek, dinleyerek, ölçerek, biçerek medyaya yansıtırdı. Sadulluh Usumi’nin kalbi geçen pazartesi durdu. Çiftçiler medyadaki dostlarını kaybetti. Bu yazıyı Sadullah Usumi’ye "Allah rahmet eylesin" demek için yazıyorum. 
     
Tarımsal ürün ithalatı artıyor ihracatı düşüyor Ocak - temmuz ithalat ve ihracat rakamları milyon dolar olarak  2001 2002 Değ. TOPLAM İTHALAT 24.107 26.056 8.1 01. Canlı hayvanlar 16 8 -45.7 10. Hububat 122 262 115.4 12. Yağlı tohum ve meyveler 92 142 54.1 15. Hayvansal ve bitkisel katı ve sıvı yağlar 133 207 55.3 19. Esasını hububat, un, nişasta, süt teşkil eden müstahzar 20 15 -22.5 20. Sebze, meyve, bitki parçaları, sert kabuklu yemiş kons. 7 10 40.8 23. Gıda sanayiinin kalıntı ve döküntüleri 86 58 -32.6 24. Tütün ve tütün mamulleri 171 136 -20.8 Toplam tarım ürünleri ithalatı 651 843 29.4      
     
 2001 2002 Değ. TOPLAM İHRACAT 17.844 18.913 6.0 01. Canlı hayvanlar 18 14 -24.4 07. Yenilen sebzeler 192 162 -15.5 08. Yenilen meyveler 515 461 -0.6 09. Kahve, çay ve baharat 28 26 -5.9 10. Hububat 130 55 -57.5 11. Değirmencilik ürünleri 35 30 -13.5 12. Yağlı tohum ve meyveler 27 23 -15.3 15. Hayvansal ve bitkisel katı ve sıvı yağlar 141 69 -50.9 17. Şeker ve şeker mamulleri 206 79 -61.6 18. Kakao ve kakao müstahzarları 42 43 1.8 19. Hububat, un, nişasta, süt müstahzarları 68 78 15.0 20. Sebze ve meyveler. elde edilen müstah. 264 244 -7.4 21. Yenilen çeşitli gıda müstahzarları 58 72 24.5 22. Meşrubat, alkollü içkiler ve sirke 21 25 16.9 24. Tütün ve tütün mamulleri 250 257 2.4 Toplam tarım ürünleri ihracatı 2.002 1.644 -17.9 Tarım ürün toplam ihracat 11.2 8.6 -      
     
     







Seçmen kim 


"Rezaletler müzesi" için malzeme bolluğu... 


Asiye’nin kaderi 


Gözler Kuzey Irak’ta 


Irak’ta az zarar çok zarar hesabı 


Otopark soygununda paralar nereye gidiyor 


CHP ve ibadet 


"Baltalar elimizde uzun ip belimizde Gidiyoruz seçime, hey seçime..." 


Hazine’nin borç finansman hesabı 


AKP’nin yeni yaklaşımı 


Genel seçim yöntemiyle parti kongresi 


Krizi yenenler 


Çok şeyler yazmak lazım çoookkkk 


Seçim şimdi başlıyor 


Tarımda işler kötü 


İşadamının Karaoğlan anısı 


</TEXT>
</DOC>
