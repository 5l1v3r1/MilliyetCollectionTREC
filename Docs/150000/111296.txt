<DOC>
<DOCNO> 111296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas03.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen tokadı kulağını patlattı 
</HEADLINE>
<TEXT>

Sivas’ta öğrencilerin k busu Ali öğretmen’in son kurbanı, sorusunu bilemeyen Hatice oldu. Küçüğün kulak zarı, yediği tokatla yırtıldı 
     SONER KAVAK, ERAYDIN AYTEKİN Sivas DHA 

     Sivas’ta Elçibey İlköğretim Okulu 4. sınıf öğrencisi Hatice Dülek 11 , öğretmeni Ali Beyaztaş’ın kendisini döverek kulak zarını patlattığını ileri sürdü. 
     İddiaya göre sınıf öğretmeni Beyaztaş, Hatice’ye Beş basamaklı bir sayı söyle’ dedi. Yanlış cevap üzerine de, Hatice’yi 40 kişilik sınıfta tokatladı. Ağlamaya başlayan küçük kız, bir kez de ağladığı için dayak yedi. Öğle tatilinde evine giden Hatice, olayı annesi Döne Dülek’e anlattı ve kulağının ağrıdığını söyledi. Beş çocuk annesi Dülek’in hastaneye götürdüğü Hatice’nin sağ kulak zarının patladığı anlaşıldı. Doktorlar önce polis çağırdı, ardından da Hatice’ye 15 gün rapor verdi. 
     
     Bizi sürekli dövüyor’ 
     Polis, Beyaztaş ile öğrencilerin ifadesine başvurdu. Ardından savcılığa da ifade veren öğretmen Beyaztaş, serbest bırakıldı. 
     Hatice’nin arkadaşları da dayak olayını doğrularken, öğretmenin sürekli sınıfta dayak attığını iddia ettiler. Beyaztaş konuşmazken, Sivas Milli Eğitim Müdürü Vahdettin Ailim, olayı araştıracaklarını söyledi. 
     



 YAŞAM 



















</TEXT>
</DOC>
