<DOC>
<DOCNO> 134101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/soneko25.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da serbest kura geçildi... 
</HEADLINE>
<TEXT>

     Başbakan Atıf Ubeyd'in açıkladığı kararla, Mısır'da serbest kura geçildi. 
     Uygulamaya geçilmesiyle birlikte milli para değer kaybederken, doların fiyatı yüzde 15 yükseldi. Son iki yıldır Mısır'da likidite sorunu yaşanıyordu. 
     Dünkü toplantılar sonrası, IMF ve Dünya Bankası'nın da baskısıyla hükümet serbest kura geçme kararı alırken, bundan böyle Mısır parasının değeri, serbest piyasa kuralları çerçevesinde belirlenecek. 
     Resmi kurda Mısır Poundu, dolar karşısında önceki gün 4.63'ten işlem görürken, serbest kura bağlı devalüasyonla, bir dolar 5.30 Mısır Poundu'na yükseldi. Böylelikle dolar fiyatındaki bir günlük artış yüzde 15'i buldu. 
     Uzmanlar, Mısır Merkez Bankası'nın aldığı bu kararla, döviz işlemlerinde rahatlama olacağını ve ihracatın artmasının beklendiğini söylediler. 
     Döviz İşletme Müdürü Muhammed Cabir ise son gelişmeleri değerlendirirken, 1.5 önce de hükümetin devalüasyon yaptığını, ancak serbest kura geçilmediği için karaborsada doların yüksek fiyattan işlem gördüğünü, yakın zamana kadar mevzuata aykırı para bozduran 21 döviz şirketiniin hükümet tarafından kapatıldığını kaydetti. 
     





</TEXT>
</DOC>
