<DOC>
<DOCNO> 122243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/yazar/temelkuran.html </URL>
<DATE> 2002/12/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Diyarbakır’da olağan’ haller 
</HEADLINE>
<TEXT>

"K ğıt üzerinde kalktı" denen olağanüstü hal, Diyarbakır’ın ne kadar etine işledi Yeni bir hayat kurulabilir mi Daralan hayat damarları nefes aldıkça açılabilir mi Diyarbakır’dan, olağan halin ilk günü notları... 
     "Bu sabah kalktığımda, Oh be Artık suçlu hissetmeyeceğim kendimi. Artık bize terörist diye bakmayacaklar’ dedim. Sanki hafifledim." 
     Daha o kadar "olağan" bir hal olmadığı için isminin yazılmasını istemeyen A. Hanım, böyle dedi olağanüstü halin kalktığının ilk günü, Diyarbakır’da bir kadın toplantısında... Birlikte oturan on kadındılar ve hiçbiri inanmıyordu olağanüstü hal kalktı diye hayatın değişeceğine. "K ğıt üzerinde kalktı. Yine durduk yerde kimlik soracaklar, yine şehir içi dolmuşlarını bile durdurup bizi aşağıya indirecekler" dedi içlerinden biri. "Olağanüstü hal ne zaman kalkar biliyor musun " diye sordu sonra. Ne zaman 
     "Sohbet edip bana ısınan insanlar Diyarbakırlı olduğumu duyunca Hiç de Diyarbakırlıya benzemiyorsun halbuki’ demekten vazgeçtikleri zaman." 
     Biri anaokulu öğretmeniydi. Yüzü düştü anlatırken "Veliler geliyor. Eğer buraya memur olarak gelmişse öğretmeni soruşturuyor Bizden mi yoksa Diyarbakırlı mı ’ İnsanların kafası zor değişir yani." 
     "Zamanla" diyoruz sonra hep birlikte, umuda çok bel bağlamadan, "Zamanla " 
     
Olağan’ nedir kardeş      "Diyarbakır’da olağan hal başlamıştır" dedi önceki gün İçişleri Bakanı Abdülkadir Aksu. Bir şehrin on beş yıldır diplerine kadar sinmiş bir yaşama kültürünün bir günde değişeceğini, olağanlaşacağını kastetmiyordu herhalde. Bir hayatın topyekün yeniden yapılandırılmasından bahsederken herhalde bunun "Değiş tonton " hızında olmayacağını da biliyordu, tıpkı Diyarbakırlılar gibi. Çünkü "normalin" ne olduğunu unutayazmış insanlardan bahsediliyordu aslında olağanüstü hali hayatın kendisi sanmaktan, başka türlü bir hal bilmemekten, hatta insanların kendi "olağan" hallerini unutmuş olanlardan... Öyle ki, önceki ikindi, olağanüstü hal sona erdi diye, kendiliğinden sokakta başlayan küçük eğlencenin "polisin sözlü müdahalesi ile dağılmış" olması bile buna işaret ediyordu müdahale, "olağan" bir biçimde devam ediyordu 
     Şimdi başka bir hayat olacak Diyarbakır’da insanlar gündelik hayatı, haklarını, "insanca" nasıl yaşanacağını yeniden keşfedecek. Yeni bir hayat kültürü kurulacak. Olağanüstü halin yarattığı gerginlik merkezli hayatın yerini yenisi alacak. Galiba Ne olacak peki 
     
Petek Dinçöz, Nez ve Adorno      İki ay önce Diyarbakır’da "İstanbul’a nispet, Diyarbakır’da Nispet " billboard’ları vardı. Nispet Bar, Diyarbakır şubesini açmıştı. Birkaç gün önce de Diyarbakır’da Mega-Center alışveriş merkezi açıldı. Petek Dinçöz ve Nez oradaydı. Televole kültürü, boş bulduğu hayat alanlarını doldurmak üzere burada iş başında yani Oysa kaç kişi biliyor acaba Diyarbakır’da en çok satan kitapların ne olduğunu Diyarbakırlı Azad Ziya Eren’in araştırmasına göre şunlar 
     "Minima Moralia" Adorno, "Protestan Etiği ve Kapitalist Ahlak" Weber, "Çiçek Açmış Genç Kızların Gölgesinde" Proust. 
     Diyarbakır’da her şeye rağmen daha güzel bir hayatın dip akıntıları yani, var Nefes aldıkça açılacak damarlardır bunlar 
     
     







Bülent Tanör’e saygı 


O bildiğimiz hik ye... 


Baykal Rencide olmayalım 


Gündem Kürt meselesi 


Türban, Kıbrıs ve sorumlu siyaset 


Bunları da görüp bunları da yazacağız... 


Ozan Ceyhun umutlu 


Diyarbakır’da olağan’ haller 


AKP’ye "Lopez kontratı" gerekliydi 


Halkın yüzde 43’ü yoksul, yüzde 12’si beslenemiyor 


</TEXT>
</DOC>
