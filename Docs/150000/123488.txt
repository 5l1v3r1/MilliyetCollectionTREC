<DOC>
<DOCNO> 123488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yasam/yas05.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
13 bin 829 Türk E.T. sesi dinliyor 
</HEADLINE>
<TEXT>

     ÖNAY YILMAZ İstanbul 

     Evrende dünyamız dışında yaşam arayışlarına devam ediliyor. Dev çanak antenler olası bir yaşama ilişkin en zayıf sinyali yakalamaya çalışıyor. Search for Extraterrestial Intelligence’ sözcüklerinin kısaltması olan Dünya Dışından Akıllı Varlık Arama SETI projesine destek veren 4 milyon 103 bin 495 kişiden 13 bin 829’u Türk. 
     Bugüne kadar 1.4 milyar potansiyel sinyal adayı uzaydaki akıllı bir varlıktan gelme olasılığı bulunan sinyal merkeze bildirildi ve bilimadamlarınca incelemeye alındı. 
     İstanbul Üniversitesi Gözlemevi Araştırma ve Uygulama Merkezi’nden astronom Dr. Hasan H. Esenoğlu’nun verdiği bilgiye göre, proje çerçevesinde yürütülen çalışmalar sırasında, uzayda, doğal olmayan bin 430 sinyal tespit edildi. 
     
     34’üncü sıradayız 
     SETI’ye katılan ülkeler sıralamasında Türkiye’yi 36’dan 34’e yükselten Türk katılımcılar, bugüne kadar projeye milyonda 213’lük katkı sağladılar. Projeye, bilgisayar ve internet bağlantısı olan her isteyen kişi katılabiliyor. Katılmak için Berkeley Üniversitesi’nin şu web adresine gidip programı yüklemek ve verilen bilgileri okumak gerekiyor http setiathome.ssl.berkeley.edu 
     
     



 YAŞAM 














</TEXT>
</DOC>
