<DOC>
<DOCNO> 109706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/soneko20.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların repo işlemleri azaldı... 
</HEADLINE>
<TEXT>

     Bankaların müşterileriyle yaptıkları repo işlemleri, 13-20 Eylül 2002 tarihleri arasında 738.2 trilyon lira azaldı. 
     Merkez Bankası verilerine göre, bankaların müşterileriyle yaptıkları repo işlemleri 13 Eylül'de 3 katrilyon 634.7 trilyon lira iken, 20 Eylül itibariyle 2 katrilyon 896.4 trilyon liraya indi. 
     Mali kuruluşlararası repo ve ters repo işlemlerine bakıldığında da, 13 Eylül tarihinde 5 katrilyon 183.4 trilyon lira iken, 20 Eylül itibarıyla 130.7 trilyon lira azalarak 5 katrilyon 52.6 trilyon liraya geriledi. 
     
     DÖVİZ MEVDUAT HESAPLARI AZALDI... 

     Bankalardaki toplam döviz mevduat hesapları bir haftada 409 milyon dolar azalarak, 13 Eylül itibarıyla 59 milyar 118 milyon dolara indi. 
     Merkez Bankası'nın geçici verilerine göre, 6 Eylül'de toplam döviz mevduat hesapları 59 milyar 527 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 186 milyon dolar azalarak, 46 milyar 16 milyon dolara geriledi. 
     Yurtiçi döviz tevdiat hesapları DTH toplamı da 191 milyon dolar düşerek, 44 milyar 419 milyon dolar oldu. Yurtdışı DTH da 5 milyon dolar artarak, 1 milyar 597 milyon dolar olarak gerçekleşti. 
     Bankalararası interbankta döviz tevdiat hesapları ise 10 milyon dolar artarak, 745 milyon dolara yükseldi. 
     13-20 Eylül 2002 tarihleri arasında kredi mektuplu DTH ve süper döviz hesapları ise 68 milyon dolar artarak, 13 milyar 169 milyon dolara çıktı. 
     





</TEXT>
</DOC>
