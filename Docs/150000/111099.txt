<DOC>
<DOCNO> 111099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/yasam/yas01.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu ütüledi 
</HEADLINE>
<TEXT>

Öfkeli anne, tabanı delik ayakkabılarını giymek istemeyen E.Ö.’nün kolunu kızgın ütüyle dağladı 
     GÜNKAN AKGÜNEŞ İstanbul 

     Eyüp’te, ilköğretim okulu öğrencisi E.Ö. 8 , öz annesinin vahşetini yaşadı. İddialara göre küçük E.Ö. tabanı delik ayakkabılarını giymeyi reddedince, üvey babasına karşı çıktığı gerekçesiyle annesinin hedefi oldu. Sinirlerine h kim olamayan E.Ö.’nün öz annesi Nilgün Ünal’ın, oğlunun kolunu kızgın ütü ile dağladığı ileri sürüldü. Korkunç iddia, E.Ö.’nün dedesi Sefer Kırış’ın, Eyüp Savcılığı’na yaptığı suç duyurusuyla ortaya çıktı. 
     Kızı Ünal’ın torununa kötü davrandığını, kolunu ütü ile yaktığını iddia eden dede Kırış, E.Ö.’nün velayetinin kendisine verilmesini talep etti. 
     Başından geçenleri gözyaşları içinde anlatan küçük E.Ö. de, çay ocağı işleten üvey babasından yeni ayakkabı istediğini, ancak "Eskisiyle idare et. Sana yeni ayakkabı yok" karşılığı aldığını iddia etti. Tabanı delik ayakkabı giymeyi reddettiği ve üvey babasına karşı çıktığı için annesinin çok kızdığını söyleyen E.Ö., "Ütü yapıyordu. Kızgın ütüyü koluma bastı. Canım çok yandı" dedi. Suçlamaları reddeden anne Ünal ise "Ütü kaza ile kolunun üzerine düştü" iddiasında bulundu. 
     
     



 YAŞAM 


















</TEXT>
</DOC>
