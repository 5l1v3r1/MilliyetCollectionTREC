<DOC>
<DOCNO> 119197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/spor/spo03.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNAH ÇIKARDI 
</HEADLINE>
<TEXT>

Fatih Terim, hakkında yapılan tüm eleştirelere dün basın toplantısı ile cevap verdi, "Kıskançlık ve hazımsızlık nedeniyle bunlar yazılıyor" dedi 
     ERHAN TELLİ 

     Başkalarını sevindirmeyin’ 
     FARKLI Fenerbahçe galibiyetinin ardından, Şampiyonlar Ligi’nde de grup sonuncusu olarak bu sezon Avrupa defterini kapatan Galatasaray Teknik Direktörü Fatih Terim, dün düzenlediği basın toplantısında yapılan tüm eleştirileri cevapladı. Terim takımın oynadığı futboldan kendisinin de memnun olmadığını belirtirken, "Bizler prensiplerin insanlarıyız. Bir maçla karar vermeyiz. Galatasaraylılar başkalarını sevindirmekten kaçınsınlar" yorumunu yaptı. 
     
     H l markayım’ 
     TERİM, Galatasaray’da tekrar görev aldığı hiç pişman olmadığını belirterek şöyle konuştu "Türkiye’de Galatasaray’dan başka hiçbir takımda antrenörlük yapmayacağımı da söyledim. İtalya’da Terim ismi h l geçerli. Burada bu kadar eleştirileceğimi sanmıyordum. Hiçbir şey yapmamış insanlar kıskançlık ve hazımsızlık nedeniyle bunları yazabiliyorlar. 
     
     Sokağa çekemezler’ 
     "BİR başka konu da eleştiriye tahammülsüz olduğum konusunda ısrarla davrananlar var. Bu tabii bir kaç senedir var. Şimdi size bir şey okuyacağım kısaca. Bir adet terli gömlekle kem - kümlerken. Dilini ağzında zor çevirirken. İçimin yağları eridi Arkadaşlar Allah aşkına bunun neresi eleştiridir. Ben sokağı da, salonu da iyi bilirim. Beni sokağa çekmek isteyenlerin yanına inmeyeceğim." 
     
     Seyirciye çağrı 
     "GALATASARAY futbol takımı tarihe geçmiştir. Hep yanında seyircisi vardır. Biz onları mutlu ederken onlar da bizi destekleyerek yanımızda oldu. Duygu ile değil mantık ile hareket etmelerini istiyorum. Kendilerine şu soruyu sorsunlar. Bir kimi sevindirmek istiyoruz. İki ne elde etmek istiyoruz. Üç nasıl davranırsak amaçlarımıza ulaşırız. Şimdi ben Ali Sami Yen’de 12 numaralı formayı bekliyorum." 
     
     Beni kıyaslamasınlar’ 
     "BU ülkede bana yapılacak en büyük hareket başka bir meslekdaşımla karşılaştırılmaktır. Lucescu’nun Allah işini rast getirsin. Galatasaray’a hizmetleri olmuştur. Beni en sona koysunlar ama kimseyle mukayese etmesinler. Bunları yapanlar üzüm yemeye niyeti olmayanlardır. Benim yaptığım işler beni ben ölünceye kadar anmaya yeter. Benim canımı bir tek Allah alır. 
     
     Felsefem değişmez’ 
     "ESKİLERİ aldık eleştirirler, almasak burada hazır sana iyi hizmet etmiş oyuncular vardı niye almadın derler. Sistem diyorlar. Ben Şampiyonlar Ligi’nde İstanbul’da oynadığım Barcelona ve Brugge maçlarına beraberlik amacıyla sahaya çıkıp, kendi futbol felsefeme ihanet etseydim şimdi ikinci turdaydık. Kaybedersek de böyle kaybederiz, kazanırsak da böyle kazanırız. Felsefemiz asla değişmez." 
     
İlk rekor sakatta      TRABZONSPOR maçına rekor kırmak için çıkacak olan Galatasaray’da sakat oyuncu sayısının yediye yükselmesi teknik heyeti zor durumda bıraktı. Ali Sami Yen’de oynadığı son 24 lig maçını da kazanarak, Fenerbahçe’nin rekorunu egale eden Sarı - Kırmızılılar, bugün sahadan galip ayrılırsa, yeni rekorun sahibi olacaklar. Son haftalardaki kötü sonuçlara rağmen taraftarların maça büyük ilgi gösterdikleri öğrenildi. 
     BARCELONA dönüşünde apar - topar hastaneye kaldırılan Hakan Ünsal’a dün artroskopi yapıldı. Sağ dizindeki rahatsızlığı giderilen tecrübeli futbolcu iki hafta sonra takımla çalışabilecek. Ayrıca cezalı olan Emre Aşık’ın yanı sıra Cihan, Batista, Ümit Davala, Saar ve Ümit Karan da bugün forma giyemeyecek. Hasan Şaş’ın durumu ise maç saatinde belli olacak. 
     
Sami Yen’de hesap günü      LİGE kötü başlamasına rağmen son beş haftayı kayıpsız kapatarak zirvede iddialı duruma gelen Trabzonspor, kendi sahasındaki 25. maçını da kazanmak isteyen Galatasaray zorlu bir puan savaşı yapacaklar. Selçuk Dereli’nin yöneteceği karşılaşma saat 19.00’da başlayacak ve Digitürk’den naklen yayınlanacak. İstanbul Emniyeti’nin talebi üzerine statda olay çıkmaması için Trabzonsporlu seyirciler için yer ayrılmadı. 
     



 SPOR 




























</TEXT>
</DOC>
