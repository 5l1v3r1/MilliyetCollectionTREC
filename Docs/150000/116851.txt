<DOC>
<DOCNO> 116851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yasam/yas00.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP 
</HEADLINE>
<TEXT>
Bahçeli Kaybettim artık bırakıyorum 
Partisi barajın altında kalan MHP lideri Devlet Bahçeli, "Sorumluluk bana aittir, gelecek kurultayda genel başkanlığı bırakacağım" dedi 
     ANKARA Milliyet 

     Türk siyasetinde partisi barajın altında kalınca genel başkanlığı bırakacağını açıklayan ilk lider MHP Genel Başkanı Devlet Bahçeli oldu. "Sorumluluk şahsıma aittir" diyen Bahçeli, gelecek yıl toplayacağı olağanüstü kurultayda genel başkanlığı bırakacağını söyledi. 
     Bahçeli, seçim sonuçlarının geldiği ilk saatlerde MHP’nin barajın altında kalacağının kesinleşmesi üzerine basın toplantısı düzenledi. Üzüntülü olduğu görülen ve konuşması sırasında gözleri dolan Bahçeli, sonuun milletin hür iradesiyle şekillendiğini ifade ederek şunları söyledi 
     "Seçim sonuçlarının, bir partinin tek başına iktidarını ortaya çıkardığı anlaşılmaktadır. Bu sonuca her kişi ve kurum saygı duymalıdır. MHP’nin bu seçimlerde baraj altında olduğu görülmektedir. Yüzde 10 oy kaybına uğramıştır. Bu sonuç MHP açısından beklenilen bir durum değildir. MHP Genel Başkanı olarak sorumluluk şahsıma aittir." 
     
     Yeniden aday olmam’ 
     Bahçeli, "Kurultayda yeniden aday olacak mısınız" sorusuna, "Partiyi yeni bir genel başkan önderliğinde yeni hedeflere taşıyacak bir süreci oluşturmak benim görevim olacaktır" yanıtını verdi. Bahçeli sorunun yinelenmesi üzerine "Böyle bir açıklamayı yapan adaylığı düşünür mü efendim" dedi.Teşkilattan sorumlu Genel Başkan Yardımcısı Şevkat Çetin, basın toplantısının ardından Bahçeli ile görüşerek kararından vazgeçirmeye çalıştı. Ancak Bahçeli, "İlkelerim ve prensiplerim bunu gerektiriyordu. Kararımdan dönmem" dedi. 
     
Töre Meclis’e toplu veda etti      Başbuğ Alparslan Türkeş’in ölümüyle partinin başına geçen ve 1980 öncesinin aktif isimlerini de Meclis’e taşıyan Devlet Bahçeli hükümetteki uyum’ adına, tababına ters düşen kararlara el kaldırmasının da etkisiyle Meclis dışı kaldı. TBMM İçtüzük değişikliği sırasında yumruklarını konuşturup bir milletvekilinin ölümüne yolaçan Cahit Tekeli ile Mehmet Kundakçı, tarihte ilk kez Meclis’te Cumhurbaşkanı adayının yolunu keserek yumruklayan ve dilekçesini yırtan Cemal Enginyurt, Medeni Yasa tartışmaları sırasında kadınların tepkisine yol açan açıklamalarıyla gündemden düşmeyen Orhan Bıçakçıoğlu, hakkında Soruşturma Komisyonu kurulan Bayındırlık eski Bakanı Koray Aydın, Cumhurbaşkanı adayı olunca disiplin soruşturması geçiren Sadi Somuncuoğlu da Meclis’in dışında. 
     
     DEVLET BAHÇELİ 
MHP’yi Meclise o taşımıştı ama...      Ülkücü hareketin hemen her kademesinde görev aldı. Gazi Üniversitesi’nde 1987’ye kadar sürdürdüğü öğretim üyeliği görevini Alparslan Türkeş’in çağrısı üzerine bırakarak MHP’nin kapalı olduğu dönemde kurulan Milliyetçi Çalışma Partisi’ne MÇP katıldı ve genel sekreterlik görevine geldi. Türkeş’in ölümünden sonra yapılan 6 Temmuz 1997’deki kongrede MHP Genel Başkanı oldu. 1999’daki seçimlerde, hep baraj sorunu olan MHP’yi DSP’nin ardından Türkiye’nin ikinci partisi yaptı. Avrupa Birliği uyum yasaları çerçevesinde idamın kaldırılması, ana dilde yayın ve öğretim, Avrupa İnsan Hakları Mahkemesi kararlarıyla Türkiye’deki yargılamaların yenilenebilmesi ile azınlık vakıflarının taşınmaz edinmesine olanak sağlayan düzenlemelere "hayır" diyerek koalisyon ortaklarıyla anlaşmazlığa düştü. Yine onun talebiyle erken seçime gidildi. Ancak 3 Kasım seçimlerinde geleneksel oy hacmiyle yetinmek zorunda kaldı. 
     
Bu hükümet bizi mahvetti’      ASLI ÖKTENER İstanbul 

     Seçim yasağının sürdüğü saatlerde bazı partililerin yüzde 25 oyla birinci parti çıkacaklarını öne sürdüğü MHP İstanbul İl Başkanlığı’nda seçim sonuçları ekranlara yansıyınca suratlar asıldı. MHP Milletvekili Mustafa Verkaya, partisinin oy kaybı yaşamadığını savunarak seçim sonuçlarını "Halk MHP’yi unutmamış. Hükümetteki diğer partilerin oy oranlarını görüyorsunuz" sözleriyle değerlendirdi. Milletvekili adayı Hasan Hüseyin Ceylan ise halkın, "Dürüstsünüz, namuslusunuz ama bu hükümet sizi mahvetti" mesajı verdiğini ifade ederek partisinin kaybının en büyük nedenini bu düşünceye bağladı. 
     
Abla Bahçeli ortaya çıktı      LEVENT KALKAN 

     MHP Genel Başkanı Devlet Bahçeli ile aynı evde yaşayan ve şimdiye kadar objektiflerden kaçmayı başaran ablası Serpil Bahçeli sonunda sandığa’ giderken ortaya çıktı. Gazetecilerin ısrarlı sorularını yanıtsız bırakan Serpil Bahçeli, "Bırakın, biz geri planda kalalım" demekle yetindi. 
     



 YAŞAM 

























</TEXT>
</DOC>
