<DOC>
<DOCNO> 145464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun20.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da ABD üslerine füze saldırıları devam ediyor... 
</HEADLINE>
<TEXT>

     Afganistan'daki Amerikan askeri üslerine yönelik füze saldırıları devam ediyor. 
     Amerikalı askeri yetkililer, doğudaki Paktia eyaletinin Gardez bölgesinde bulunan iki ayrı üsse toplam 14 füzenin fırlatıldığını bildirdiler. 
     Yetkililer, saldırıların herhangi bir kayba yol açmadığını ve ABD'nin Irak savaşına bir tepki olup olmadığının bilinmediğini söylediler. 
     Yetkililer, son 2 aydır azalan füze saldırılarının Irak savaşının başlaması nedeniyle artabileceğini ifade ettiler. 
     Amerikan özel birlikleri, 11 Eylül saldırılarından sorumlu tutulan Usame Bin Ladin'in El Kaide örgütüyle devrilen Taliban rejiminin liderleri ve militanlarını Afganistan topraklarında arıyor. 
     Operasyonların üzerinden hemen hemen 1.5 sene geçmesine rağmen, Usame Bin Ladin'in yaşayıp yaşamadığı ya da nerede olduğu bilinmiyor. 
     




</TEXT>
</DOC>
