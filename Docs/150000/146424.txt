<DOC>
<DOCNO> 146424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/ekonomi/eko01.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Arat da istifa etmiş 
</HEADLINE>
<TEXT>

     EYLEM TÜRK 

     TÜSİAD’ın, 1995 yılından beri üyesi olan, Parlemento İşleri Komisyonu Başkanlığı ve yönetim kurulu üyeliği de yapan Hasan Arat’ın TÜSİAD’dan bir ay önce istifa ettiği öğrenildi. Yakın çevresi Arat’ın istifasına bir çok etkenin sebep olduğunu söylerken bunlar içindeki en önemlileri şöyle sıraladılar 
     Birincisi TÜSİAD’ın başkanını seçme şekli. Daha demokratik olabilir. Hiç olmazsa iki aday çıkarılabilir. İkincisi TÜSİAD’ın özellikle Kıbrıs meselesiyle ilgili tutumu ve politikaya müdahale etme isteği. Üçüncüsü TÜSİAD’ın ilgi alanları. Coğrafya kitabı çıkartıldı. Bu yapılacağına kapalı fabrikaların coğrafyasının çıkartılması gerekirdi.’ Arat’ın TÜSİAD’la arasının soğumaya başladığı noktanın ise Kamuran Çörtük’ün canlı yayında üyelikten ihraç edilmesi tarzının olduğu öğrenildi. 
     
     Kıbrıs hassasiyeti 
     TÜSİAD’dan cuma günü de İnan Kıraç istifa etmişti. Kıraç TÜSİAD yönetimine sunduğu istifa mektubunda TÜSİAD’ın kuruluşundan beri üyesiyim ve bugüne kadar değişik kademelerde görev yaptım. Ancak son zamanlarda TÜSİAD’ın siyasi konularda takındığı tavırların ve yaptığı söylemlerin özellikle Kıbrıs konusunda memleketin menfaatine olmadığı görüşündeyim ve bu nedenle kurumdan istifa ediyorum’ demişti. 
     
Özilhan AKP içinde koalisyon mu var      Dün gece CNN Türk’te Yavuz Baydar’ın programına katılan TÜSİAD Başkanı Tuncay Özilhan hükümetle ilgili ilginç tespitlerde bulundu. Özilhan şunları söyledi 
     "Geçen haftaki yaptığım konuşma gerek Avrupa Birliği ile ilişkilerin dondurulduğu gerekse de ABD ile ilişkilerde birtakım soğukluklar olduğu yönündeydi. Türkiye bu olağanüstü dönemde krizi iyi yönetmek durumundadır. Bu krizi yönetirken de krizi yöneteceklerin iyi bir tecrübeye sahip olmaları gerekir. Ama maalesef bizim de şik yetçi olduğumuz konu, yönetimin duruma ne zaman ve nasıl hakim olacağıdır. Meclis içinde muhalefette de birtakım sıkıntılar var. Biz işadamları olarak hükümetten siyasi istikrar beklerken, iktidara gelen AKP içinde ne kadarlık bir tek parti havası var, bu konuda da, birtakım tereddütlerimiz var. AKP içinde de acaba bir koalisyon mu oluşuyor diye düşünüyoruz." 
     


SİYASET 



















</TEXT>
</DOC>
