<DOC>
<DOCNO> 105338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo26.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol'da transfer dönemi uzatıldı... 
</HEADLINE>
<TEXT>

     Basketbol Federasyonu, 31 Ağustos'ta sona eren transfer dönemini, 20 Eylül'e dek uzattı. 
     Basketbol Federasyonu'ndan yapılan açıklamada, Devlet Bakanı Erdoğan Toprak'ın, 14. Dünya Erkekler Basketbol Şampiyonası'nı izlemek ve millilere destek vermek için ABD'de bulunduğu sırada, 3 büyük kulübün temsilcileriyle görüşeceğini, mevcut soruna yayın hakları ve yaratılacak bazı kaynaklarla kısa vadede çözüm sağlayacağını, uzun vadede de sorunu basketbolun lehinde kalıcı biçimde çözeceğini söylediği belirtilerek, bunun üzerine çoğunluğu sağlayarak Indianapolis'te toplanan federasyon yönetim kurulunun, transfer de dahil olmak üzere tüm işlemleri 20 Eylül tarihine dek uzatma kararı aldığı bildirildi. 
     Konunun yönetim kurulu üyeleri tarafından değerlendirildiği belirtilen açıklamada, ''Bu doğrultuda, gündemin milli takım maçlarıyla dolu olduğu gözönünde bulundurularak, en sağlıklı çözümün Dünya Şampiyonası sonrasında bulunacağı konusunda fikir birliğine varıldı. Bu fikir birliği doğrultusunda, ligle ilgili transfer de dahil olmak üzere tüm işlemlerin 20 Eylül tarihine kadar tehir edilmesine karar verildi'' denildi. 
     





</TEXT>
</DOC>
