<DOC>
<DOCNO> 120513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/dunya/dun02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush için kim moron’ dedi 
</HEADLINE>
<TEXT>

     DIŞ HABERLER SERVİSİ 

     ABD ile yakın müttefiki Kanada arasında "moron" gerginliği patlak verdi. 
     "The National Post" ve "Ottawa Sun" adlı Kanada gazetelerine göre, bir üst düzey Kanadalı yetkili, önceki gün Prag’daki NATO Zirvesi sırasında, müttefiklerden savunma harcamalarını artırmalarını isteyen George W. Bush için gazetecilere, "Bu adam moron" dedi. Bu haberler üzerine ABD ve Kanada arasında ipler gerildi. 
     Kanada Başbakanı Jean Chretien, "O Bush benim arkadaşımdır. Asla moron değil" sözleriyle havayı yumuşatmaya çalıştı. 
     Amerikalı yetkililerin, haberin doğru olup olmadığını araştırdıkları ve ifadenin gerçekten kullanılmış olması halinde iki ülke arasında ciddi sorun çıkabileceği kaydedildi. 
     
     Bir numuralı şüpheli 
     Bush’un NATO ülkelerinin savunma bütçeleriyle ilgili sözlerinin ardından, ABD Başkanı’nı eleştirerek, Washington’ın "Kanada’nın işlerine karışmaması gerektiğini" söyleyen Kanada Savunma Bakanı John McCallum, "moron" sözcüğünü kullanan bir numaralı şüpheli durumunda. 
     



 DÜNYA 











</TEXT>
</DOC>
