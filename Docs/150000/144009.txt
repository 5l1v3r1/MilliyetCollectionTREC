<DOC>
<DOCNO> 144009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sontur05.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
THY, gelişmeleri izlemek üzere "kriz masası" oluşturdu 
</HEADLINE>
<TEXT>

     Türk Hava Yolları THY Genel Müdürlüğü, ABD'nin Irak operasyonundaki gelişmeleri izlemek üzere bir ''Kriz Masası'' oluşturdu. 
     THY Tanıtma ve Halkla İlişkiler Başkanı Faik Akın yaptığı açıklamada, oluşturulan Kriz Masası'nda, 24 saat boyunca bölge ülkelerindeki THY temsilciliklerinden gelen hava sahası ve meydanlarla ilgili bilgilerin değerlendirildiğini belirtti. 
     Gelen bilgilerin Ticari Müdürlüğe aktarıldığını kaydeden Akın, değerlendirmeden sonra sefer iptali veya alternatif güzergahlar konusunda karar verileceğini söyledi. 
     Şu ana kadar herhangi bir ülkenin hava sahasının kapalı olduğuna dair bir bilginin kendilerine ulaşmadığını ifade eden Akın, Kriz Masası'nın görevinin Irak ile ilgili krizin bitimine kadar devam edeceğini kaydetti. 
     





</TEXT>
</DOC>
