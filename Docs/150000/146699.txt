<DOC>
<DOCNO> 146699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/yasam/yas06.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Asmalı Konak’ artık ölümsüz 
</HEADLINE>
<TEXT>

Ürgüp Belediyesi, bölge turizmine büyük katkısı nedeniyle, Asmalı Konak’ın anısını yaşatmak için dev bir heykel dikti 
     BAYRAM KAYGUSUZ 

     Yapımcı Abdullah Oğuz’un sinema filmiyle beyazperdede noktalamaya karar verdiği Asmalı Konak’ dizisi, Ürgüp’teki anıtla ölümsüzleşti. 
     Dizinin çekimlerinin yapıldığı Ürgüp’ün Belediye Başkanı Bekir Ödemiş, Asmalı Konak Anıtı’nın açılış töreninde, yöreyle özdeşleşen dizinin turizme ve çevreye olan büyük katkısı nedeniyle anıtlaşmayı hak ettiğini söyledi. 
     
     37 günde bitti 
     Alt kaide çapı beş metre, yüksekliği ise üç metre 20 santim olan ve üç bölümden oluşan Asmalı Konak Anıtı’ 16 işçi tarafından yapıldı. 
     Asmalı Konak Anıtı’nda masif doğal taşlara volkanik yöre taşı , tam 37 günde el işçiliğiyle şekil verildi. Diziye emeği geçen herkesin adının yazıldığı anıtın açılışına Asmalı Konak’ın başrol oyuncuları Özcan Deniz, Selda Alkor ve İpek Tuzcuoğlu ile dizi ekibi ve yapımcı Abdullah Oğuz da katıldı. 
     
Seymen’ görünümlü Özcan’      Asmalı Konak’ın Seymen Ağası’ Özcan Deniz, yeni stili için kendisini modacı Ferruh Karakaşlı’ya teslim etti. Modacısının, tarzını yaratırken kendisinin fikirlerini de aldığını belirten Deniz, durumu şöyle anlattı 
     "Ferruh Karakaşlı’nın hazırlayacağı kıyafetler tarzımı, stilimi, çizgimi kısacası beni ifade edecek. Yeni tarzımın ilk denemesini geçtiğimiz günlerde yaptık. Ödül töreninde ve son konserimde giydiklerim yeni tarzımın ilk örnekleriydi. Özcan Deniz stili’ tutarsa, isteyene patentini verebilirim." 
     Karakaşlı, Deniz için hazırladığı takım elbiselerin fiyatlarının bin ile bin 500, gömleklerin ise 100 ile 150 dolar arasında değiştiğini söyledi. Deniz, modacısının hazırladığı 300 dolarlık ayakkabıların özelliğini de şöyle anlattı 
     "Ayakkabılarımın özel tabanları beni daha uzun değil ama dik gösteriyor. Topuk sistemi yürüyüşü kolaylaştırmak ve duruşu biraz daha dik göstermek ve asil kılmak için özel tasarlanıyor." 
     


YAŞAM 
























</TEXT>
</DOC>
