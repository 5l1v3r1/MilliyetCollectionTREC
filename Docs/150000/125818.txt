<DOC>
<DOCNO> 125818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun04.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk gemisi virüsü, hastanelerde görüldü 
</HEADLINE>
<TEXT>

     Bu yıl aşk gemilerinde sıkça görülen ''inatçı'' bir virüsün bu kez de New York'taki hastanelerde görüldüğü bildirildi. 
     Kentin Long İsland kesimindeki 2 hastanede 40 kişinin virüse yakalandığını kaydeden yetkililer, virüsün başkalarına bulaşmasını önlemek için söz konusu hastanelerin kapatıldığını, şimdilik başka hasta kabul edilmediğini belirttiler. 
     Nassau üniversitesi tıp merkezi hastanesinde 19, Port Jefferson'daki St. Charles hastanesinde de 21 kişinin virüs kaptığı bildirildi. Hastaların kusma ve ishalden şikayetçi oldukları, ayrıca mide ve bağırsak enfeksiyonuna yakalandıkları belirtildi. 
     Hastalığa sebep olan virüs ilk kez 1971 yılında Ohio'nun Norwalk kentinde ortaya çıkmıştı. Sağlık yetkilileri, virüsün her yıl ortalama 23 milyon kişiye bulaştığını ifade ediyor. 
     Virüsü kapanların büyük bölümü hastalığı 2-3 gün içinde atlatıyor. Uzmanlar, bunlardan 50 bin kadarının hastaneye yatmak zorunda kaldığını ve her yıl yaklaşık 300 kişinin virüs yüzünden öldüğünü kaydediyorlar. 
     





</TEXT>
</DOC>
