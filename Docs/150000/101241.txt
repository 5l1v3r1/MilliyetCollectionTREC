<DOC>
<DOCNO> 101241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/siyaset/siy02.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’in gündeme uyan gafı 
</HEADLINE>
<TEXT>

Seçim startını Konya’da veren Çiller, "Birlikten güçlük doğar" dedi 
     AYDIN HASAN Konya 

     DYP lideri Tansu Çiller, terörist Abdullah Öcalan’ın idam konusunu seçim meydanlarına taşıyarak, "MHP Apo’yu, ben AB’yi kurtardım" dedi. 
     Seçim startını Konya’da veren Çiller, Konya’da halka çağrıda bulunurken, gündemdeki solda birlik arayışlarına "cuk oturan" bir de gaf yaptı "Güçlükleri aşacak bir gücü bulalım. Birlikten güçlük doğar. Birlikten güçlü Türkiye doğar. Tutun elimi, güçlü bir Türkiye yaratalım." 
     Atatürk Lisesi önündeki mitingde MHP’ye yüklenen Çiller, Bahçeli’nin idam cezasını kaldıran partilere yönelik suçlamalarına değinerek, şöyle konuştu "Üç buçuk yıldır Apo’nun cezasını verdiler mi Beş yıldızlı otellerde oturttular mı Onlar Apo’yu kurtardılar ama biz de AB’yi kurtardık. Biz iktidarda olsaydık yargının kararını ertesi gün Meclis’e indirirdik. Onlar terörist başını kurtardılar ama ben de AB’yi kurtardım." 
     Mavi renkte bir pasaport örneğini halka gösterek, "İşte bu AB pasaportunuz" diyen Çiller, DYP’nin Türkiye’yi AB’ye katacağını belirtti. YTP lideri İsmail Cem için sirtaki oynayıp uzo içen nitelendirmesinde bulunan Çiller, "Bunlar yeni oluşum değil, Türkiye’yi felakete götürenler. İşte Menderes’in partisi burası" diye konuştu. 
     



 SİYASET 












</TEXT>
</DOC>
