<DOC>
<DOCNO> 139631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yazar/zbirand.html </URL>
<DATE> 2003/02/28/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiyei pazarlığı tadında bıraktı 
</HEADLINE>
<TEXT>

     İngiltere'den başlayalım... 
     Blair, Başkan Bush'u desteklediği için hemen her yönden eleştiri oklarını üstüne çekiyor. Partisinde son derece ciddi bir muhalefet var. Başbakan Blair öylesine sıkıştı ki, sonunda Amirikalıların boğazına basıp, BM Güvenlik Konseyinden ikinci bir karar çıkartılması için ikna etti. Washington'u riskli bir denemede bulunmaya zorladı. 
     İngiliz Parlamentosundaki ayaklanmanın temelinde, milyonlarca İngilizin katıldığı barış hareketi yatıyor. 
     Avustralya ABD'nin kayıtsız şartsız müttefiği aynı şekilde protesto yürüyüşlerine sahne oluyor. Başbakan her taraftan eleştiriliyor ve yerden yere vuruluyor. 
     İtalya ve İspanya da ABD'yi destekliyorlar ve her iki ülke başbakanı da giderek artan bir muhalefet tarafından bombardımana tutuluyorlar. 
     Anlayacağınız, Saddam Hüseyin yönetimine son vermek isteyenlerden oluşan "istekliler koalisyonu" perişan durumda. Bush yönetimini de unutmayalım. Kamuoyu yoklamaları hergeçen gün ters sonuçlar göstermeye başladı. Biraz daha uzarsa, kamuoyu tam anlamıyla karşı tutum alabilir. 
     Avrupa Birliği paramparça oldu. Fransa ve Almanya'nın başını çektiği grup ile Amerikancı 8 ülke arasındaki uçurum giderek büyüyor. 
     NATO, Irak nedeniyle varlık nedeni sorgulanır bir konuma geldi. Türkiye'ye "koruma şemsiyesi açılsın mı açılmasın mı" tartışması, Kuzey Atlantik Teşkilatını da paramparça etti. 
     Bu manzara karşısında, kendi durumumuzu normal saymalıyız. Zira, son derece anormal bir olayla karşı karşıyayız. Bu defaki Irak krizi, başka hiçbir krize benzemiyor. Dolayısıyla, daha öncekilerle karşılaştırılamaz. 
     AKP hükümeti, elindeki insan malzemesi, stratejik konumu, bölgedeki ağırlığı ve ekonomik gücü oranında ABD ile iyi bir pazarlık yaptı ve alabileceğinin azamisini elde etti. Daha da önemlisi işi tadında bıraktı. Biraz daha uzatsa, masadan büyük zararla kalkabilirdi. Başka bir hükümet olsaydı, daha fazlasını alamazdı. 
     Gerisi boş laf... 
     
     
     
ERDOĞAN, KIBRIS'TA DONKİŞOT'A BENZİYOR      Doğrusu hayret ettim. 
     Türkiye'nin tüm ağırlıklı çevreleri, muhafazakar kesimleri HAYIR diyorlar... Denktaş, "Ya ben, ya Annan planı" diye karşı çıkıyor... Askerler "Bu plan ile biz savunma hattı oluşturamayız" diye tepki gösteriyorlar... Cumhurbaşkanı Sezer, plan ile bir yere varılamayacağına dikkat çekiyor... Dışişlerinin bazı bölümleri "kabul edilmez" notu koyuyor... 
     Bütün bunlara rağmen, Tayyip Erdoğan ısrar ediyor. 
     "Neden olmazmış Masaya çözüm bulmak amacıyla oturursanız olur" diyor. 
     Kıbrıs konusunda AKP liderini, Donkişot'a benzetiyorum. 
     Çarşamba günü yaptığım söyleşi sonrasında da aynı direnişi gözledim. HAYIR Cephesi, 3 üncü Annan planını -daha ayrıntılarını dahi görmeden- reddederken, AKP lideri "3 üncü plan, bizi 2 inci plandan daha ileri götürdü. Çözüme daha yakınlaştık" diyor. Denktaş'ın masada kalması ve reddeden taraf gibi görünmemesini istiyor. "Bırakın Rumlar reddetsin, siz müzakere edin ve çözüm arayın" diyor. 
     Acaba Tayyip Erdoğan yeldeğirmenlerine karşı mücadelesinde başarılı olabilecek mi 
     Kaşları çatılmış, "Devlet" adına konuştuklarını vurgulayan bu çevrelerin direncini kırabilecek mi 
     Ben bu olasılığı çok güç görüyorum. Bu çevreler Kıbrıs'ı bırakmak istemiyorlar. Hele Irak savaşı öncesinde, Kıbrıs konusunda "Dur bakalım. Sabah ola, hayır ola" yaklaşımı içindeler. Savaş sonrasında ortaya çıkacak manzarayı görmek istiyorlar. Kıbrıs'ın Kuzeyini, Türkiye'nin AB'ye tam üyeliğine kadar bekletmek arzusundalar. 
     Doğru veya yanlış yaklaşımları böyle... 
     Başbakanlığın günlük yetkilerine dahi sahip olmayan Tayyip Erdoğan'ın bu ittifakı nasıl ikna edebileceğini anlayamıyorum. 
     İnşallah tahminlerin yanlış çıkar. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Zorlu pazarlık 


Değişimin kasırgaları ve meleyen kuzular... 


Kıbrıs ve Irak... 


Yığınakta hata 


Tezkereyi ret, belayı azaltmaz çoğaltır 


Yanlış doğru 


YÖK yasa taslağı her gün değişiyor 


Yatırımcıya öğütler 


Bir kritik tarih daha... 


Ne olursa olsun yaşamaya mecbursun... 


İletişim ve değişim... 


AKP’de tezkere çatlağı 


Neden kalkınmış tek Müslüman ülke yok 2 


Duygusal gerçekçilik 


Savaşa evet’ karşılığı elma şekeri’ 


</TEXT>
</DOC>
