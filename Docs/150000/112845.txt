<DOC>
<DOCNO> 112845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/yazar/pulur.html </URL>
<DATE> 2002/10/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Seçim muhabbeti... 
</HEADLINE>
<TEXT>

     ÖNLERİNE aday listelerini almış teker teker tarıyorlardı 
     "Yahu, bunun yükseköğrenimi filan yoktur, elinde dışarıdan alınmış, bir kurs diploması var, yutturuyor." 
     "Şunu da ben tanırım, daha önce de adaydı, kendisini eleştiren gazeteciye, müdahale etmek için patronuna koşmuştu " 
     
     BİRİ "Vatan" gazetesini gösterdi 
     "Bak manşette ne diyor .. Milletvekili adaylarının arasında, katili de var, dolandırıcısı da var, kaçakçısı da var." 
     "Deniz Baykal, geçen seçimde CHP’yi barajın altına düşüren kılavuzunu yine kollamış, listede iyi yere oturtmuş " 
     "Bak, bu da kendisini en iyi tanıtan aday, CHP’den liste başı, Mehmet Sevilgen. Ne yapmış Meslek hanesine politikacı’ yazdırmış... Doğru, adamın mesleği politikacılık, o partiden, bu partiye dolaşıp duruyor " 
     
     ESKİLERDEN biri lafa karıştı 
     "Rahmetli Örsan Öymen’in ruhu şad olsun, okus, pokus Ali Topuz, diye tutturmuştu, Ali Topuz yine aday... Lakin artık ne okusluğu kalmış, ne pokusluğu... Deniz Baykal onu listenin beşinci sırasına oturtmuş " 
     "Yahu bu Deniz Baykal ne yapıyor " diye biri lafa atıldı 
     "Ne yapsın, herhalde içinden Tayyip Erdoğan’a dua ediyordur, çünkü, çok kişi, ileride, belki, elim kırılsaydı, diyecek olsa da Tayyip Erdoğan gelmesin diye, CHP’ye oy verecek... Deniz Baykal da bunun keyfini çıkarıyor." 
     "Yok arkadaş, ben bunlara oy vermem Ben solcuyum, oyumu sol partilere veririm. Mesela TKP’ye, ya da ÖDP’ye... Hayır efendim oyumu sokağa atmış olmam... Sol partilere verilecek oy, sol için bir ölçüdür." 
     
     LAF döndü dolaştı, yine Tayyip Erdoğan’a geldi 
     "Yahu adam, iki laf etti, borçları ötemeliyiz dedi, piyasa birden karıştı, dolar fırladı, faiz yükseldi, borsa düştü." 
     "Adam değişti, değişti diyenlerin, batık bankacılar zirvesinden sonra, galiba ayakları suya erdi." 
     "Ermez kardeşim ermez, onlar gırtlaklarına kadar suya gömülmeden adamın değişmediğine inanmazlar " 
     "Zaten adam da, ben değiştim demiyordu ki, geliştim, diyordu. Belediye Başkanı’yken, belediye müteahhitlerini çağırıp, alacaklarını erteletiyordu. Şimdi adam gelişti, iktidara gelince IMF’yi de, Dünya Bankası’nı da huzuruna çağırıp, borçları erteleteceğini sanıyor." 
     
     TEKRAR listeye döndüler. 
     "Yahu bu ne biçim iştir Yani ben, ne mal olduğunu bildiğim adama oy mu vereceğim Üzerine çizik atmak hakkım bile yok " 
     "Evet, yok, tek parti devrinde bile, 1943 seçimlerinde, tek parti listesinde, ikinci seçmenlere bu hak tanınmış. Diyelim bir il 8 milletvekili çıkaracak, dokuz, ya da on aday gösterilmiş... Niye İkinci seçmenler, tercihlerini yapsınlar. beğenmedikleri bir ya da iki adayı silip başkalarını yazsınlar, diye." 
     
     VE sohbet eski bir fıkrayla bitti... 
     Adam yolda giderken, muz kabuğuna basıp kıç üstü oturmuş... Biri hemen koşup yardım etmiş, düşen adam "Çok teşekkür ederim" demiş 
     "Size nasıl karşılık verebilirim " 
     "Ben filan partinin başkanıyım, partime oy verirseniz, ödeşmiş oluruz." 
     Adam birden dikilmiş 
     "Bana bak, ben yere düşünce, yere kıçımı vurdum kafamı değil " 
     
     







Toplumsal Tarih’ 


Tiiiiii 


Gözler Kerkük’te 


Irak’ta federasyon planları... 


İşsizliğin gerçek boyutu 2 değil, belki 4 milyon 


Seçim muhabbeti... 


Kürtler 


Dünya tersine dönüyor artık 


Bizim kuşağın Avrupalılık hülyası 


Kapanandan çok şirket ve firma kuruldu 


</TEXT>
</DOC>
