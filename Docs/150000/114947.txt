<DOC>
<DOCNO> 114947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/ekonomi/eko07.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi fırsata dönüştürenler başarı sırlarını anlatacak 
</HEADLINE>
<TEXT>

ACNielsen’in düzenleyeceği yıllık İnfocus toplantısında krizde ayakta kalan firmalar, nasıl başarılı olduklarını anlatacaklar 
     İSMAİL ŞAHİN 

     Krizi fırsata çeviren, farklı stratejiler geliştirip büyüyen firmalar bir araya geliyor. ACNielsen’in yıllık toplantısı İnfocus 1 Kasım günü Swissotel’de yapılacak. 
     Geçen yıl kriz nedeniyle yapılamayan toplantıyı, yeni bir formata soktuklarını belirten ACNielsen Türkiye Genel Müdürü Ali Danış, "Bu kez yıla damgasını vuran olayları tartışacağız" dedi. Krizle baş etmenin yadsınamayan bir gerçek olarak gözüktüğünü belirteren Danış, "Biz bu uğraşı, ayakta kalma savaşı olarak görüyoruz. 2003’e daha sağlıklı ve iyi başlamanın umudunu taşıyan işletmeleri gördüğümüzde, Yıkılmadım, ayaktayım’ı bir kriz şarkısı olarak görüyoruz" diye konuştu. 
     
     Arjantin’den kriz uzmanı 
     Arjantin’den bir kriz uzmanı çağırdıklarını söyleyen Danış, uzmanın Arjantin’de markaların krizde ne yaptığını anlatacağını belirtti. Toplantıya Koç Holding Yönetim Kurulu Üyesi Hasan Subaşı, Evyap Genel Müdürü Babür Çelebi, Migros Genel Müdürü Ömer Bozer, Nokia Pazarlama Müdürü Ülkem Kırımlı ve Young Rubicam’dan Serdar Erener katılacak. 
     



 EKONOMİ 


















</TEXT>
</DOC>
