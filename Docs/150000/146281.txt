<DOC>
<DOCNO> 146281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/ekonomi/eko06.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet mektubunun e - postası gitti geldi 
</HEADLINE>
<TEXT>

IMF’ye sunulacak niyet mektubu elektronik posta üzerinden teyid edildi, şimdi imzalar atılacak 
     EKONOMİ SERVİSİ 

     Uluslararası Para Fonu’nun IMF 1.6 milyar dolarlık kredi dilimini serbest bırakacağı, stand - by anlaşmasının dördüncü gözden geçirmesinin tamamlanması için hazırlanan niyet mektubunun elektronik posta e - posta üzerinden teydi alındı. 
     
     Dünya Bankası’na da mektup 
     IMF yönetimine gönderilen e - posta ile niyet mektubu cümle, cümle, kelime kelime ele alınarak mektubun dili ve kavramlar da teyid edildi ve mektup ekonomi yönetimine geri gönderildi. Bu teyidin ardından Merkez Bankası Başkanı ve Hazine’den sorumlu Devlet Bakanı Ali Babacan tarafından imzalanarak IMF yönetimine iletilecek. Mektubun bugün veya yarın gönderilmesi bekleniyor. 
     
     IMF’yle yeni anlaşma yok 
     Babacan, Anadolu Ajansı’na yaptığı açıklamada mektubunun birkaç gün içinde yollanacağını bildirirken, "Bir mektup IMF’ye, bir mektup da Dünya Bankası’na gönderilecek" dedi. Dünya Bankası için program kredilerine ilişkin düzenlenen mektubun büyük ölçüde tamamlandığını ifade eden Babacan, IMF ile yeni bir stand - by’ın ise şu an için masada olmadığını söyledi. 
     


SİYASET 

















</TEXT>
</DOC>
