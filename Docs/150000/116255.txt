<DOC>
<DOCNO> 116255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/ekonomi/eko04.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosch’a Avrupa’dan Kalite Başarı Ödülü 
</HEADLINE>
<TEXT>

     EKONOMİ SERVİSİ 

     Alman makina üreticisi Bosch’un Bursa’daki şirketi, Avrupa Kalite Başarı ödülü’nü aldı. İki fabrikada enjektör ve fren sistemleri üreterek dünyada 30’dan fazla müşteriye satan Bosch Türkiye, Avrupa Kalite Yönetimi’nin EFQM verdiği Büyük Kuruluşlar Operasyonel Birimler Kategorisi Avrupa Kalite Başarı Ödülü’nün sahibi oldu. Önceki gün Barcelona’da düzenlenen törende Bosch adına ödülü Bosch Sanayi Genel Müdürü Klaus Peter Fouquet, İspanya Prensesi Prenses Infanta Dona Christina’nın elinden aldı. 
     
     Türkiye’de üretimin başarısı 
     Fouquet, ödül töreninden sonra yaptığı açıklamada, "Bosch’un Bursa birimi uluslararası müşterilere dizel parçalar üretiyor. Bu sektördeki mal üretmek için artık sadece iyi olmak yetmiyor. En iyi olmalı, en iyi malı üretmeli ve en uygun fiyata vermelisiniz. Bu ödülü alarak yabancı müşterilerimizin gözünde Türkiye merkezli bir üretim sürecinin ne denli başarılı olabileceğini kanıtlamış olduk" dedi. 
     
     



 EKONOMİ 





















</TEXT>
</DOC>
