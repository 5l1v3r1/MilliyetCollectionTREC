<DOC>
<DOCNO> 104703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sontur20.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi reklam yapan kanal kapatılacak... 
</HEADLINE>
<TEXT>

     Radyo ve Televizyon Üst Kurulu RTÜK Başkanı Fatih Karaca, 3 Kasım seçimlerinin sağlıklı yürütülebilmesi için siyasi parti reklamı yapan radyo ve televizyonlara kapatma cezası vereceklerini bildirdi. 
     Karaca, düzenlediği basın toplantısında, kendilerine başvuran radyo ve televizyonların siyasi parti reklamı yapma talepleri üzerine YSK'dan görüş istediklerini anlattı. 
     Karaca, YSK'dan gelen kararın seçim döneminde siyasi partilerin reklamlarını radyo ve televizyponlarda yayınlanamayacağı yönünde olduğunu bildirdi. Karaca, YSK'nın bu kararı doğrultusunda siyasi reklam yayınları nedeniyle kapatma cezası yoluna gitme kararı aldıklarını belirtti. 
     Karaca, siyasi reklam yasağına uymayan ulusal radyo ve televizyonlara 5 ila 15 gün, yerel kanallara ise 2 ila 7 gün arasında kapatma cezası verileceğini ifade etti. Karaca, RTÜK'ün kapatam cezası verileceğine ilişkin bu kararının bugünden itaberin geçerli olduğunu da belirtti. 
     Karaca, bu kararın siyasi partiler arasında fırsat eşitliğine aykırı yayın yapılmamasını sağlamak için alındığını söyledi. Karaca, bu karara uymayan ulusal kanalların RTÜK'e, yerel kanalların ise il seçim kurullarına şikayet edileceklerini bildirdi. 
     





</TEXT>
</DOC>
