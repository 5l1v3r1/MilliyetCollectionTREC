<DOC>
<DOCNO> 102225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sondun14.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'nin AB perspektifini önlemek tarihi aptallık olur" 
</HEADLINE>
<TEXT>

     Almanya Dışişleri Bakanı Joschka Fischer, Türkiye'nin AB perspektifinin önünün kapatılmasının ''tarihi bir aptallık'' olacağını söyledi. 
     Fischer bugün Kassel Üniversitesi'nde yaptığı bir konuşmada, Türkiye'nin AB üyeliği perspektifinin önlenmesinin çok büyük bir hata olacağını belirterek, ''Türkiye'ye AB perspektifi sunulmasaydı, Türkiye'deki uyum yasaları daha onlarca yıl çıkmazdı'' şeklinde görüş belirtti. 
     Fischer, ''Avrupa'daki en büyük Müslüman ülke olan Türkiye'nin AB'ye girmesinin, Avrupa'nın istikrarı açısından çok önemli olduğunu'' ifade etti. 
     Öte yandan, Alman n-tv adlı özel televizyonu tarafından yapılan bir kamuoyu araştırması, Fischer'in en çok sevilen politikacı olduğunu ortaya koydu. 
     Alman halkının yüzde 81'i Fischer'in en iyi politikacı olduğunu savunurken, Hıristiyan Demokrat Birlik Partisi CDU Genel Başkanı Angela Merkel yüzde 66 ile ikinci sırada yer aldı. 
     Birlik partilerinin CDU CSU başbakan adayı ve Bavyera Eyaleti Başbakanı Edmund Stoiber de, Başbakan Gerhard Schröder'den önce üçüncü sıraya yerleşti. 
     





</TEXT>
</DOC>
