<DOC>
<DOCNO> 107480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/dunya/adun.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş artık kesin 
</HEADLINE>
<TEXT>

Bush, BM’deki konuşmasıyla Irak’a yönelik askeri harek tın önlenmesini çok zor koşullara bağladı. Tahminler, Saddam’ı devirme amaçlı saldırının en erken kasım, en geç ocakta başlayacağı yönünde 
     YASEMİN ÇONGAR Washington 

     Bush yönetimi, Irak’ta rejim değişikliği amacına yönelik bir askeri harek t için fiilen düğmeye bastı. ABD Başkanı, önceki gün Birleşmiş Milletler BM Genel Kurulu’nda yaptığı konuşmada, Irak’ın, son on bir yıldır yerine getirmediği BM kararlarının tümüne hızla uymasını isterken, çıtayı öylesine yükseltti ki, Washington’da oluşan genel beklenti, Saddam Hüseyin’in bu koşulları karşılayamayacağı ve askeri harek tın "kaçınılmaz" hale geleceği yönünde. 
     Milliyet’in görüşlerine başvurduğu yetkililer, BM Güvenlik Konseyi’nin alacağı yeni kararlarla bağlantılı diplomatik süreç ile Körfez bölgesine yönelik Amerikan askeri yığınağının önümüzdeki haftalarda hızla ilerlemesini beklediklerini ve "en erken kasım, en geç ise ocak ayında" Irak’a yönelik saldırının başlayabileceğini belirttiler. 
     
     Aylar değil, haftalar... 
     BM konuşmasında, Irak’a belirli bir süre tanımayan Bush, dünkü açıklamalarıyla, geriye sayım sürecinin "kısa" olacağının da işaretini verdi. 
     Saddam Hüseyin’in Amerikan taleplerine uyarak savaşı önleyeceği konusunda "çok kuşkulu" olduğunu bizzat söyleyen Bush, Güvenlik Konseyi’nden çıkacak yeni kararın, Bağdat’a belirli bir "süre" tanıyacağını da belirtti. Bush, bu sürenin "aylar değil, günler ve haftalar ile" sınırlı olmasını istediklerini açıkladı. 
     Güvenlik Konseyi’nin diğer dört daimi üyesiyle yeni bir karar tasarısının hazırlıklarına dün başlayan ABD Dışişleri Bakanı Colin Powell ise "savaş kararının" henüz alınmadığını söyledi. Ancak Bush’un, Irak’a yönelik olası bir askeri harek tın önlenmesi için, BM silah denetleyicilerinin bu ülkeye geri dönmesi ile yetinmeyeceğinin işaretini vermesi, diplomatik çabaların, "savaş" seçeneğini ortadan kaldırmayacağı beklentisini güçlendiriyor. 
     
     Pentagon hazırlanıyor 
     ABD’li senatör John McCain, Irak’a yönelik askeri harek tın "Ocak 2003’te" başlamasını beklediğini söylerken, Pentagon’un son iki haftadır Irak’a karşı askeri hazırlıklarını artırdığına dikkat çeken diplomatik kaynaklar, harek tın kasım ortasında da başlayabileceği tahmininde bulunuyorlar. 
     
Bush’un beş koşulu      ABD Başkanı’na göre, Irak’a saldırının önlenmesi için, Saddam’ın hızla yerine getirmesi gereken beş koşul şöyle 

</TEXT>
</DOC>
