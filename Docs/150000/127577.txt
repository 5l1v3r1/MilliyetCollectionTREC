<DOC>
<DOCNO> 127577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun06.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 Avrupa Güzellik Yarışması'nı Rus güzel kazandı... 
</HEADLINE>
<TEXT>

     Lübnan'ın başkenti Beyrut'ta yapılan 2002 Avrupa Güzellik Yarışması'nı, Rusya güzeli 19 yaşındaki Svetlana Koroleva kazandı. 
     Yarışmada Türkiye güzeli 22 yaşındaki Esra Eron ise Almanya güzeli 21 yaşındaki Natascha Borger'in ardından Avrupa 3. güzeli oldu. Yarışmada dördüncülüğü Hollanda güzeli 20 yaşındaki Kim Kotter, beşinciliğiyse Romanya güzeli 18 yaşındaki Adina Dumitru kazandı. 
     Kırmızı elbisesi ve yüzünde eksik etmediği gülüşüyle dikkatleri üstüne çeken 1 metre 77 santimetre boyundaki sarışın Koroleva, ödülünü alırken ''Çok teşekkür ederim. Tüm söyleyebileceğim bu'' diyerek güzellik yarışmasına gelen konukları ellerini sallayarak selamladı. 
     Hayattaki arzusunun bir aile sahibi olmak olduğu belirten Koroleva, ''Kadınların dünyada hak ettikleri yeri almak için mücadele etmesi gerektiğini'' söyledi. 
     Toplam 35 ülkenin güzelleri arasında birinciliği kazanan Koroleva'ya tacını 2001 Avrupa güzeli Fransız Elodie Gossuin verdi. 
     





</TEXT>
</DOC>
