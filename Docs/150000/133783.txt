<DOC>
<DOCNO> 133783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/siyaset/siy01.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Bakan Öksüz ihbarda bulundu mu 
</HEADLINE>
<TEXT>

Eski Bakan Öksüz’le görevden aldığı müsteşarının çekişmesi, ilginç bir noktaya geldi. Öksüz’ün kendi yazdığı ihbar mektubunu işleme koyduğu iddia edildi 
     ÖNDER YILMAZ Ankara 

     57. hükümetin Ulaştırma Bakanı Enis Öksüz’ün Müsteşarı Münir Kutluata’yı görevden almak için gelen bir ihbar mektubunu aslında kendisinin yazıp işleme koyduğu haberi, bakanla müsteşarın kavgasını yeniden alevlendirdi. Öksüz, "Müsteşarımı görevden almak için kendime ihbar mektubu yazıp yine kendim işleme koyacak kadar ahmak değilim" derken Kutluata, "Mektuptaki imza Öksüz’ün" iddiasını sürdürdü. Öksüz, mektuba ilişkin şu bilgileri verdi "Bana şoförler’ imzalı bir mektup getirildi. Ciddi iddialar vardı. Töhmet altında kalmamak için teftiş kuruluna inceleyin’ dedim. Uydurma olduğunu söylediler. Aslı astarı olmadığı ortaya çıktı. Ben de dosyayı rafa kaldırdım." 
     Öksüz, Kriminal Daire’nin, mektuptaki imzanın kendisine ait olup olmadığına ilişkin net bir rapor vermediğini savundu. Halen müsteşarlık makamında bulunan, ancak sağlık nedenleriyle uzun süredir görevini yürütemeyen Kutluata ise şöyle konuştu "İçişleri Bakanlığı, imzanın Öksüz’e ait olduğuna ilişkin rapor hazırladı. İddiaların hepsi boş çıktı. Altı mahkemeyi kazandım, yedincisi sürüyor. Sahte mektup yazıp altına imza atan bakanların bu makamlara gelmesi nasıl izah edilebilir " 
     



 SİYASET 












</TEXT>
</DOC>
