<DOC>
<DOCNO> 141773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/yazar/pulur.html </URL>
<DATE> 2003/03/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türkçe savunmada... 
</HEADLINE>
<TEXT>

     Türkçenin halini anlatan taşlamanın 
     "Tanıtımın demo, sunucunun spiker Gösteri adamının showmen, radyo sunucu discjokey Hanımağanın firslady, olduğuna şaşıranınız mı var Dükkanın store, bakkalın market, torbanın poşet Mağazanın süper, hiper gross market Ucuzluğun damping olduğunu anlayanınız var mı İlan tahtasının billboard, sayı tabelasının skorboard Bilgi alışının brifing, bildirgenin deklarasyon Merakın, uğraşın hobby olduğuna güleniniz var mı " 
     İşte böyle sürüp giden bu taşlamayı Yusuf Yanç yazmış ve "Türk Dili" dergisinde yayımlanmış... 
     
     YUSUF Yanç, "Tarihin, önce dilini, sonra her şeyini kaybeden milletlerle dolu olduğunu" söyleyerek, bazı belediyelere de teşekkür ediyor... 
     Niçin 
     Türkçeye sahip çıktıkları için... 
     Diyeceksiniz "Öyle belediyeler var mı " 
     Var 
     Mesela Beypazarı Belediyesi... 
     
     BEYPAZARI Belediye Meclisi geçen yıl olağanüstü toplanıyor, gündem maddesi şu 
     "Türkçemizin korunması amacıyla, yabancı kelimeli işyeri isimlerinin kullandırılmaması hususunun görüşülmesi." 
     Belediye Başkanı Mansur Yavaş’ın raporu görüşülüyor ve karar alınıyor 
     "Anadilimiz Türkçenin korunması ve yaşatılması, halkımıza anlaşılır bir şekilde yansıtılması ve belirli bir nizamın sağlanması amacıyla yabancı kelimeli isimlerin, bundan sonra ruhsat verilecek işyerlerine yazdırılmamasına oy birliği ile karar verildi." 
     
     BEYPAZARI Belediyesi’nin kararı bu, Konya Belediyesi’nin zabıta yönetmeliğinde de böyle bir madde var, duvar ve ışıklı reklamlarda, yabancı kelimeler Türkçenin altında yazılacak, harflerin kapladığı yer, Türkçenin yarısından fazla olmayacak. 
     
     SELÇUK Üniversitesi Tıp Fakültesi öğretim üyeleri de çeşitli kuruluşlara, bakanlıklara başvurarak bu gidişe dur denilmesi için, bu belediyeleri örnek göstererek tedbir alınmasını istiyorlar. 
     
     BİR de uluorta, bilir bilmez kulaktan dolma kelime kullananlar var "maiyet" yerine "mahiyet" diyen, "ceff - el - kalemöle "cetvel, kalemi" bir sananlar. 
     Büyük şehirlerin bazı lokantalarında, yemek listelerinde Türkçe bir kelime bulmak mümkün olmadığı bugünlerde, bu tepkiler, her şeye rağmen insanı umutlandırıyor. 
     
     VE RIfat Ilgaz’ın "Türkçem" şiirinin sonu 
     "Bak, devrim ne güzel 
     Barış, ne güzel 
     Dayanışma, özgürlük... 
     Hele bağımsızlık 
     En güzeli, sevgi 
     Sev Türkçeni çocuğum 
     Dilini sevenleri sev " 
     
     







Misakı Milli ve Lozan 


Ne biçim iştir bilinmez... 


Tehdit, yanıt ve saygı 


Son bir hafta... 


Türkçe savunmada... 


Arınç’ın gücü 


Savaşın diliyle barış olmaz 


Irak fayı’ küresel depremi tetikler mi 


ABD’nin savaş yardımı hikaye ..’ 


</TEXT>
</DOC>
