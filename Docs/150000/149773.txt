<DOC>
<DOCNO> 149773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sonspo02.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav "Bizim Ersun Yanal'a daha çok ihtiyacımız var" 
</HEADLINE>
<TEXT>

     Gençlerbirliği Kulübü Başkanı İlhan Cavcav, Fenerbahçe taraftarlarının Ersun Yanal'a gösterdiği ilgiye ilişkin sorular üzerine, ''Gençlerbirliği olarak bizim Ersun Yanal'a Fenerbahçe'den daha çok ihtiyacımız var'' dedi. 
     Yanal gibi başarılı bir teknik adamı Fenerbahçeli taraftarların tribüne çağırmasının normal olduğunu kaydeden Cavcav, ''Ersun Yanal ile 3 yıllık sözleşmemiz var. Bu bakımdan kendisini bırakma niyetinde değiliz. Ben kulüp başkanı olarak Fenerbahçeli taraftarları kıskanıyorum. Böyle bir taraftar bir takım için büyük bir avantaj'' diye konuştu. 
     Cavcav, karşılaşmanın güzel geçtiğini de ifade ederek, ''Yaralı bir Fenerbahçe'den alınan 1 puan bizim için başarı. Ancak galibiyeti hakeden taraf bizdik. 2 puan kaybettik. Ama sonuçta Fenerbahçe ile berabere kaldık'' dedi. 
     





</TEXT>
</DOC>
