<DOC>
<DOCNO> 132531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/guncel/gun04.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanlı mankenli Davos çıkarması 
</HEADLINE>
<TEXT>

AKP lideri Erdoğan, Dünya Ekonomik Forumu’na mankenler ve Dünya Güzeli ile birlikte gidiyor. Davos’taki Türk gecesinde modern dans ve sema gösterisi yapılacak, Mercan Dede’nin eserleri çalınacak 
     ELÇİN ERGÜN, ABDULLAH KARAKUŞ Ankara 

     Recep Tayyip Erdoğan, İsviçre’nin Davos kasabasında yapılacak olan Dünya Ekonomik Forumu’na ünlü Türk mankenleri ve 2002 Dünya Güzeli Azra Akın ile birlikte gidecek. 
     Erdoğan, Davos’a bugün öğle saatlerinde özel uçakla hareket edecek. Uçakta Yeşim Palandüz, Sema Şimşek, Yüksel Ak, Pınar Tezcan, Burcu Kutlak, Tuğba Karaca, Esra Eron ve Billur Kaytar yer alacak. Heyette Türk müziği eşliğinde yeteneklerini sergileyecek dansçılarla balerinler de bulunacak. 
     VIP Turizm tarafından organize edilen ve cumartesi 22.00 - 02.00 arasında yapılacak "Türkiye’den Çiçeklerle" gecesinde tarihi Türk kostümleriyle sema gösterisinden rakı ve Türk şerbetine kadar her türlü Türk deti tanıtılacak. Başbakanlık’ın ev sahibi olacağı gecede konuklara Türk şarapları da ikram edilecek. Balerinler ve dansçılar da Anadolu ritmleri eşliğinde modern dans gösterileri yapacak. 
     Gecede, elektronik müzikle tasavvuf müziğini birleştiren Mercan Dede’nin eserleri de çalınacak. Gecede "Lale" figürünün ana figür olarak kullanılacak. 
     



 GÜNCEL 
















</TEXT>
</DOC>
