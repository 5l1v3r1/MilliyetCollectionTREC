<DOC>
<DOCNO> 145238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun35.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf ''24 saatte 16 sivil öldü, 95 kişi yaralandı'' 
</HEADLINE>
<TEXT>

     Irak Enformasyon Bakanı Muhammed Essahaf, Amerikan ve İngiliz bombardımanlarında dün akşamdan beri 16 Iraklının öldüğünü, 95'inin yaralandığını söyledi. 
     Bağdat'ta basın toplantısı yapan Essahaf, Bağdat'ı hedef alan son bombardımanda 1 sivilin öldüğünü, 4'ünün yaralandığını bildirdi. Bakana göre, Necef'te 6 sivil öldü, 29 kişi yaralandı. Batıdaki Elanbar'da da 8 kişi ölürken, yaklaşık 50 kişi yaralandı. 
     Essahaf, kuzeydeki Ninova'yı hedef alan bombardımanda da 1 sivilin öldüğünü, 9'unun yaralandığını belirtti. Güneydeki Nisan'da da üç sivil yaralandı. 
     Essahaf, Irak kuvvetlerinin müttefiklere ait 30'dan fazla aracı imha ettiklerini de söyledi. 
     Bakan, güneydeki Musanna ve orta kesimlerdeki Ümmüşşeyuh'ta dünden bu yana çok şiddetli çatışmalar olduğunu, çatışmalarda düşmanın 30'dan fazla askeri aracının ve üç helikopterinin imha edildiğini öne sürdü. 
     


     




</TEXT>
</DOC>
