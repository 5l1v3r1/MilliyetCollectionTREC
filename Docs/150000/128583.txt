<DOC>
<DOCNO> 128583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo17.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Dardanelspor hazırlıklarına başladı... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çanakkale Dardanelspor, ikinci yarı hazırlıklarına bugün başladı. 
     Çanakkale'de dün toplanan futbolcuların 18 Ocak'a kadar ilk etap kampını Çanakkale'de yapacaklarını belirten kulüp genel menajeri Nahit Güzel, ''İlk etap kampını daha çok kondisyon ağırlıklı olarak gerçekleştireceğiz. Tüm futbolcularımız ilk etap kampına katıldılar. Sakat futbolcularımızın çoğu iyileşti ve takımla birlikte çalışmalara başladı'' dedi. 
     Güzel, 18 Ocak'tan sonra ikinci etap kampı için gidecekleri KKTC'de, bazı takımlarla hazırlık maçı oynamak için görüşmelerin sürdüğünü ve lige en iyi şekilde hazırlanmayı amaçladıklarını söyledi. 
     





</TEXT>
</DOC>
