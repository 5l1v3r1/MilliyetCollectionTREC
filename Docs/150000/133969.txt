<DOC>
<DOCNO> 133969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko07.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardemir borsada uçuyor 
</HEADLINE>
<TEXT>

     EKONOMİ SERVİSİ 

     Borsada yaprak kımıldamıyor ancak Kardemir hisseleri adeta havada uçuyor. Kardemir hisselerinde 24 Aralık’ta başlayan yükseliş dün de sürdü ve hisseleri yaklaşık bir ayda yüzde 450’ye yakın arttı. 
     Başbakan Yardımcısı Abdüllatif Şener, Kardemir hisselerindeki hızlı artışın takip edildiğini söyledi. Şener, Bakanlar Kurulu toplantısından sonra yaptığı açıklamada, bir süre önce iflas noktasında olduğu konuşulan Kardemir konusunda şunları söyledi "Şirketin borçlarının belli bir düzene sokulması gerekiyor. Milletvekillerimizce takip ediliyor. Arkadaşımız Mehmet Ali Şahin, Kardemir’i yakından izliyor." 
     
     Açıklama zıplattı 
     Kardemir hisselerindeki hareketlilik, AKP yetkililerinin geçen yıl sonlarında, şirketin tekrar k rlı üretime geçilmesi gerektiğini açıklamasından sonra başladı. Dün Kardemir A yüzde 19.27, Kardemir B yüzde 19.27 ve Kardemir D hisseleri de yüzde 15.79 prim yaptı. Son bir aydaki artış B tertibinde yüzde 450, A tertibinde yüzde 339 ve D tertibinde yüzde 179 oldu. 
     
Hisse 24 Aralık 29 Ocak Artış Kardemir A 740 3.250 339 Kardemir B 590 3.250 450 Kardemir D 590 1.650 179      



 EKONOMİ 






















</TEXT>
</DOC>
