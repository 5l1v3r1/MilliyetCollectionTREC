<DOC>
<DOCNO> 147260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko11.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu Türkiye-KKTC Denizcilik Anlaşması'nı onayladı... 
</HEADLINE>
<TEXT>

     Bakanlar Kurulu, Kuzey Kıbrıs Türk Cumhuriyeti'yle imzalanan Denizcilik Anlaşması'nı onayladı. 
     Türkiye ile KKTC arasında bir ortaklık konseyi kurulmasına ilişkin anlaşma kapsamında imzalanan Denizcilik Anlaşması, taraflar arasında denizcilik alanındaki ilişkilerin derinleştirilmesini ve ortak bir denizcilik politikasının geliştirilmesini öngörüyor. 
     Anlaşma, iki ülke gemilerinin belirlenen esaslar çerçevesinde birbirlerinin limanlarında yolcu ve yük taşımasına izin verilmesini hükme bağlıyor. 
     Bakanlar Kurulu ayrıca Türk-İspanyol Kara Ulaştırması Karma Komisyon toplantısı tutanağını da onayladı. 
     Komisyonun Madrid'te 22-23 Ocak'ta yaptığı toplantıda imzalanan tutanak iki ülke arasında yolcu ve eşya taşımacılığının tabi olacağı esasları belirliyor. 
     Her iki onay kararı da Resmi Gazete'nin bugünkü sayısında yayımlannarak yürürlüğe girdi. 
     





</TEXT>
</DOC>
