<DOC>
<DOCNO> 106055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun13.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna'da bir toplu mezar daha 
</HEADLINE>
<TEXT>

     Bosna'da Sırpların katliamlar yaptığı iç savaştan yaklaşık 10 yıl sonra yeni bir toplu mezar daha bulunarak, cesetlerin mezardan çıkarılmasına başlandı. 
     Kayıplar Komisyonu Başkanı Yasemin Odobasiç, toplu mezardan dün öğleden sonra elleri bağlı haldeki 5 kişinin cesedinin çıkarıldığını söyledi. 
     Odobasiç, toplu mezardakilerin 1992-1995 yılları arasında süren Bosna savaşının başlangıcında, Bihaç kasabası yakınlarında Sırplarca öldürülen Bosnalılara ait olduğuna inandıklarını kaydetti. 
     Saraybosna'nın 210 kilometre kuzeybatısındaki Tihotina köyü yakınlarında hafta başında bulunan toplu mezarda yaklaşık 40 cesedin bulunduğunun sanıldığını belirten Odobasiç, cesetlerin çıkarılması işleminin yaklaşık 10 günde tamamlanacağını belirtti. 
     Yaklaşık 200 bin kişinin öldüğü Bosna savaşında halen 20 bin kişi kayıp durumunda. Ülkenin çeşitli yerlerinde bulunan 250'yi aşkın toplu mezardan şu ana kadar 10 binden fazla ceset çıkarıldı. 
     





</TEXT>
</DOC>
