<DOC>
<DOCNO> 107264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sontur07.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum aşklarının sırrı çözüldü... 
</HEADLINE>
<TEXT>

     Tutkulu aşkların yaşandığı Bodrum'un sırrı çözüldü. Uzmanlara göre geleneksel değerler nedeniyle eşlerini aldatınca ya da günübirlik ilişki yaşayınca bundan rahatsızlık duyan, dedikodu yapılmasından korkan kadınlar farklı kentlerden "partner" buluyor. 
     Psikolog Alanur Özalp, kadınların evlenirken "light" olarak nitelendirilen "hoşgörülü, sakin, kendini tolere edebilir, sinirliyken onu sakinleştirebilecek, işlerine yardımcı olabilecek, kibar, zengin" erkekleri tercih ettiğini söyledi. Özalp, buna karşılık, günübirlik ilişkiler yaşayacaksa, kocasını ya da sevgilisini aldatacaksa "marjinal, uçuk, çılgın, biraz deli" erkekleri kendine partner olarak seçtiğini söyledi. Özalp, "Kadın evlenirken bir ömrü geçireceğini düşünüyor ancak aldatırken veya günübirlik ilişkilerinde biraz macera yaşamak, uçmak istiyor" dedi. 
     Özellikle kadınların bu tür günübirlik ilişkilerinde daha çok yaşadığı kent dışından ya da yurtdışından birilerini tercih ettiğinin altını çizerek, "Böyle bir şey yapacaksa yurtdışından ya da kent dışından bir daha görmeyeceği, karşı karşıya gelmeyeceği, ortak mekanları paylaşmayacağı kişileri seçiyor. Bu nedenle aşklar Bodrum'da yaşanıyor" diye konuştu. 
     





</TEXT>
</DOC>
