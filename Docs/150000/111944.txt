<DOC>
<DOCNO> 111944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/spor/bbas.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyaka tam yol 78-72 
</HEADLINE>
<TEXT>

     PINAR Karşıyaka, FIBA Cup Güney Konferansı A Grubu’ndaki ikinci maçında Bulgaristan’ın Yambolgas takımını yenerek namağlup unvanını korudu. İkinci periyotta farkı 22 sayıya kadar çıkaran Yeşil - Kırmızılı ekip, oyunu rölantiye alınca yüreği ağzına geldi. Bulgar temsilcisi, 3. periyotta skoru 61 - 54’e getirip farkı 7 sayıya indirdi. Son çeyrek büyük çekişme içinde geçerken temsilcimiz bitime bir dakika kala bulduğu sayılarla galibiyete ulaşmayı başardı. 
     
Telekom farkı 81-92      AVRUPA Şampiyonlar Kupası Güney Konferansı B Grubu’nda mücadele eden Türk Telekom ikinci maçında, deplasmanda Bulgaristan’ın Levski Sofya Takımı’nı 92 - 81 yendi. Rakibi karşısında maç boyunca üstün bir oyun sergileyen başkent ekibi, devreyi de 46 - 38’lik üstünlükle tamamladı. 
     
Earl komedisi      BASKETBOL’DA Darüşşafaka-Galatasaray maçında Daçka’nın Earl’ü, geçen sezon T.Telekom’dan cezası bulunmasına rağmen oynatmasına, federasyonun faksının neden olduğu iddia edildi. Daçka, maçtan iki gün önce Earl’ün de bulunduğu oyuncu listesinin federasyondan onaylandığını ileri sürdü. 
     FEDERASYON Lig Koordinatörü Nedim Karakaş "Oyuncuların ve teknik kadronun sahaya çıkmasında federasyonumuz açısından bir sakınca yoktur" ifadesinin "bağlayıcı " olmadığını iddia etti. Karakaş, "Oyuncunun sahaya çıkması demek, oynaması demek değildir" dedi. 
     
Fener’den atak      FENERBAHÇE, Yeni Zelendalı oyun kurucu Mark Dickel ile sözleşme imzaladı. Menajer Remzi Dilli, 24 yaşında ve 1.87 boyunda olan Dickel’i, hafta sonu oynanacak olan Galatasaray derbisine yetiştirmeye çalıştıklarını açıkladı. 



 SPOR 




























</TEXT>
</DOC>
