<DOC>
<DOCNO> 107053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur25.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar, Elazığ'dan bağımsız aday oldu... 
</HEADLINE>
<TEXT>

     Elazığ Bağımsız Milletvekili Mehmet Ağar, bağımsız aday oldu. 
     Ağar, Elazığ İl Seçim Kurulu'na giderek, 3 Kasım'da yapılacak erken seçimlerde bağımsız adaylık müracatında bulundu. 
     Başvurusunun ardından Ağar, seçimin ertelenmesine ilişkin yaşanan gelişmeler hakkında yaptığı değerlendirmede, seçimin zamanında yapılmasından yana olduğunu bildirdi. 
     Ağar, şunları söyledi 
     ''Gelişmeler çok hızlı bir şekilde devam ediyor, ancak demokrasinin temeli seçimdir, millettir. Dolayısıyla Türkiye bu seçime gitmek durumundadır. Seçimi erteletecek, vazgeçilecek bir çalışmanın ve anlayışın içinde olmamız mümkün değildir. Bizim inandığımız ve güvendiğimiz tek şey, bu yüce milletin en sağlam ve en düzgün kararlar vereceği doğrultusundaki kanaatimiz tamdır.'' Öte yandan, kapatılan Fazilet Partisi'nin eski milletvekillerinden Bekir Sobacı, Tokat'tan bağımsız milletvekilliği için İl Seçim Kurulu'na başvurdu. 
     Sobacı'nın 1999 yılında Erbaa İlçesi'nde yaptığı bir seçim konuşması, Fazilet Partisi'nin kapatılma kararı nedenlerinden biri olarak gösterilmişti. 
     





</TEXT>
</DOC>
