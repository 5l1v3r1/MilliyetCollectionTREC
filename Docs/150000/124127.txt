<DOC>
<DOCNO> 124127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun06.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Maradona'nın doktoru 2 kilo kokainle yakalandı... 
</HEADLINE>
<TEXT>

     Eski Arjantinli futbol yıldızı Diego Maradona'yı tedavi eden Kolombiyalı doktor, havaalanında bagajında 2 kilogram kokainle yakalandı. 
     Polis, uyuşturucunun, Arjantin'e giderken Mauricio Vergara adındaki doktorun bagajında yapılan kontrolde ele geçirildiğini bildirdi. 
     Polis, 34 yaşındaki Vergara'nın, uyuşturucu kaçakçılığından suçlu bulunması durumunda en az 8 yıl hapis cezasına çarptırılabileceğini belirtti. 
     Vergara'nın Arjantin'de yapılan spor hekimliği konferansına katılacağı belirtildi. 
     Vergara geçen yıl Kolombiya'nın Cali kentinde Maradona'nın fazla kilolarını yok etmek için tedavi uygulamıştı. 
     Maradona aktif futbol hayatında ve daha sonra uyuşturucu kullanmış, Küba'da gördüğü tedaviden sonra uyuşturucu kullanmayı bıraktığını açıklamıştı. 
     Vergara, halen İspanya'nın Real Madrid kulübünde forma giyen Brezilyalı ünlü futbolcu Ronaldo'yu da kilolarından arındırmak için tedavi etmişti. 
     





</TEXT>
</DOC>
