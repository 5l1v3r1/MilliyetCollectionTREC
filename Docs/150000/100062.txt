<DOC>
<DOCNO> 100062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/congar.html </URL>
<DATE> 2002/08/05/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
AB’den Baykal’a, Özkök’ten Irak’a... 
</HEADLINE>
<TEXT>

     Tam bir "potpourri" yazacağım bugün. Avrupa Birliği’nden başlayarak... 
     Cuma günüydü. TBMM’de daha gece maratonu başlamamıştı ama, ana dilde yayın ve öğrenim dahil, AB’ye uyum paketindeki maddelerin yasalaşacağı belli olmuştu. Bizim memleketi iyi tanıyan bir ABD yetkilisinden şunları dinledim 
     "Birkaç hafta önce, Türkiye’de seçimlerin kasımda yapılacağı hemen hemen netlik kazandığında, falanca’ ile buradaki falanca, yine Türkiye’yi yakından bilen bir başka ABD diplomatı konuşuyorduk. Seçimlerden önce, Türk parlamentosunun Kopenhag kriterleri konusunda adım atıp atmayacağı tartışırken, karamsar görüş ikimizde de ağır basmıştı. AB yönünde ilerleme sağlanamayacağını öngörmüştük. Ama işte, Türkiye bizi yine şaşırttı " 
     Bu anekdotu aktaran yetkili, "Nasıl karşılıyorsunuz" sorumu da şöyle yanıtladı 
     "Birbirinden farklı siyasi partilerin, uyum paketine sahip çıkmaları, aslında Türk halkının Avrupa’nın parçası olma isteğini ve bu isteğin şimdi siyasete de yansıdığını gösteriyor. Biz, ABD olarak Türkiye’nin AB’ye katılma hedefini destekliyoruz, Türk halkının bu yöndeki isteğinin parlamentonuzda karşılık bulmuş olmasından, büyük memnuniyet duyuyoruz. Bu aşamaya gelinmesinde katkısı olan bütün siyasetçileri tebrik ediyoruz." 
     Sıra "şimdi Avrupa ne yapacak" sorusuna geldi. Almanya seçimlerini Hıristiyan Demokratlar’ın kazanacağı beklentisine karşılık, Washington AB’nin, Türkiye’nin gösterdiği iradeyi karşılıksız bırakmayacağı kanısında. Ancak ABD’li yetkili, meselenin sadece "AB’nin tepkisi" düzeyinde tartışılmasının yanlışlığını da vurguladı. 
     "Zaten Türk halkının çoğunluğu AB üyeliğini, daha iyi bir hayat, refah ve demokrasi için istiyor. Dolayısıyla, demokratikleşme adımları, AB’nin tavrından bağımsız olarak da, sevindirici. Türkiye’nin, iktisadi ve siyasi reformlara ihtiyacı, AB istese de, istemese de var." 
     Doğru söze ne denir 
     Ama susmuyorum bir türlü. "Eğer AB, müzakere tarihi vermezse, Türkiye’de AB karşıtı argümanın güçlenmesinden, bunun da bütün olarak Batı’ya tepki halini almasından çekinmez misiniz " 
     "Bu olasılık var, AB karşıtları, Almanya’da sağ iktidar olasılığından medet bile umuyor olabilirler. Ama biz AB Komisyonu’nun izleyeceği tavrı da çok önemli görüyoruz." 
     Ve bu noktada benim asıl merak ettiğim şeyi, daha sormadan söylüyor 
     "Türkiye’ye kapının açık tutulması görüşümüzü, AB’ye diplomatik kanallardan iletmeye devam ediyoruz, önümüzdeki haftalarda da bunun önemini dile getireceğiz." 
     
     Bir gün geriye sarıyorum Perşembe öğle yemeği. İki Türk, bir Amerikalıyız. Amerikalı, son 25 yılda gerek özel, gerek resmi görevlerle Türkiye’de çok bulunmuş, halen de ABD’nin Türkiye ile ilgili politikalarının biçimlenmesinde rolü süren birisi. Türk siyasetçilerini iyi tanıyor, onlarla bizzat tanışıyor. 
     Daha birer yudum su bile içmemişken, atılıyor "Hemen son günlerin en önemli sorusunu sorarak başlayacağım. Sizce, Kemal Derviş, Deniz Baykal’a gidecek mi, seçimlere CHP’den girecek mi " 
     Biz iki Türk, topu aramızda şöyle bir çevirip aynen iade ediyoruz "Ya sizce " 
     "Bence," diyor, "Derviş sözünden dönecek birisi değil. ismail Cem’e söz verdiği, birlikte hareket kararı aldıkları anlaşılıyor. Bunu bozmayacaktır. Ama CHP ile Yeni Türkiye’nin birbirine rakip gibi seçime girmesini de önlemeye çalışıyor. Tabii, Baykal ile Cem de biraraya gelemezler kolay kolay. Ama belki Derviş’in liderliğinde ya da belki Erdal inönü’nün liderliğinde işbirliğini kabul ederler. Baykal bunca yıl bekledi, şimdi iktidar şansı varken dümeni bırakmaz. Ama ya Derviş’in başka cephede olmasının kendi siyasi şansını da azaltacağını anlarsa " 
     işte, böyle ıcığı cıcığına düşünen Amerikalılar var anlayacağınız. Sonra, sanki Türkiye’de bir "merkez sol" iktidar gerçekten yüksek olasılıkmış gibi, sözü birkaç kare ötesine taşıyor 
     "Almanya’da, Fransa’da sağ yerine, sosyal demokratların iktidarda olduğu döneme rastlasaydı, Derviş ve ekibi ile, kritik Avrupa başkentleri arasında çok önemli bir işbirliği sağlanabilirdi." 
     Ve bir atlama daha 
     "Biz, Cem’i çok takdir ediyoruz, özellikle, Türk -Yunan yakınlaşmasındaki rolünden dolayı. Sizce parti liderliği yerine cumhurbaşkanlığını düşünmez mi " 
     Sonrası, bu olasılığı hazmedemeyen çevrenin daha önce yürüttüğü akla ve hakka aykırı kampanyaya ilişkin, Türkiye adına üzücü yönü ağır basan bir sohbet. 
     
     Söylemeye gerek bile yok, ABD, Türkiye’de askeriyenin tepesinde kimlerin olduğuna, bu kişilerle diyaloğunun nasıl yürüdüğüne ayrı bir önem verir. Yüksek Askeri şura kararları da, bu nedenle Washington’da dikkatle izlendi. 
     Genelkurmay başkanlığına atanan Orgeneral Hilmi Özkök ile ilgili olarak, bu şehirde kendimce küçük bir nabız yoklaması yaptım. En çok üstünde durulan, herkesin belirttiği unsur ne oldu, biliyor musunuz Özkök’ün ingilizce biliyor olması. 
     Bu sayede, Özkök ile, Kara Kuvvetleri Komutanı iken ikili düzeyde sohbet edebilen, Irak konusunda, Kıbrıs konusunda fikirlerini dinleyen ABD yetkilileri var ve bunun da kendileri için önemli olduğunu gizlemiyorlar. Yeni Genelkurmay Başkanı’nın, Türkiye’nin AB hedefine sahip çıkan birisi olduğuna da inandıklarını söylüyorlar. 
     
     Gelelim Irak’a... ABD Senatosu Dış ilişkiler Komitesi, geçen hafta iki gün Irak’ı tartıştı. Yönetim dışından, konuyu, bölgeyi bilen bir dizi panelist, senatörlere bilgi verdi, soruları yanıtladı. çıkan tablo, hiç de Bush yönetiminin nabzına uygun şerbet değil. 
     "Bu işi uluslararası destek sağlamadan yapmamalıyız... Saddam’ı götürüp yerine daha beter bir kaos getirme riski var... Filistinisrail gerginliği doruktayken bölgeyi allak bullak ederiz... Kaç Amerikalı ölecek, kaç milyar dolar gerekecek, halkımızın vergilerini bu işe harcamanın sırası mı ... Saddam ivedi tehdit değil ki, neden önce El Kaide’yi temizlemiyoruz " 
     Bütün bu çekinceler dile getirildi. Demokratlar kadar, bazı Cumhuriyetçiler’in de kuşkulu olduğu görüldü. Bu, Pentagon’daki şahinleri vazgeçirmeye yetecek mi 
     Sanmıyorum, ama bu hava devam ederse, olası Irak harekatı en azından erteleneceğe benzer. 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
