<DOC>
<DOCNO> 118169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/siyaset/siy05.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet’in seçim anketi doğru çıktı 
</HEADLINE>
<TEXT>

     Seçim öncesinde Emniyet Genel Müdürlüğü İstihbarat Daire Başkanlığı’nın yaptığı tahmin doğru çıktı. Emniyet’in yaptığı anket "bravo" dedirtecek nitelikteydi. Seçime birkaç hafta kala İstihbarat Daire Başkanlığı 81 ilde anket yaparak devletin ilgili birimlerine iletti. Yapılan anketin sonuçları seçim günü ilgili birim amirlerinin masasındaydı. Anket sonuçları AKP’nin yüzde 34 olanı oranını iki puan yukarıda gösterirken CHP’yi tam tutturmuştu. Diğer partilerin baraj altında kalacağı sinyalini veren İstihbarat Dairesi, "olur mu canım" diye sırt çeviren yönetim kademesine, seçim sonuçlarının açıklanmasıyla "çalışmalarının ciddiyetini ve güçlerini" göstermiş oldular. 
     
Eski vekil maaşını bağışladı      ANAP eski TBMM Grup Başkanvekili Nihat Gökbulut, son aldığı maaşı Mehmetçik Vakfı’na bağışladı. Yeniden seçilemedikleri halde "Fazladan 2.5 aylık maaş aldıkları" gerekçesiyle kamuoyunda eleştirilen milletvekillerinden ANAP’lı Gökbulut, maaşını bağışladı. Bazı milletvekilleri de 15 Ekim’de aldıkları 3 aylık maaşlarını çeşitli vakıflara bağışladıklarını daha önce açıklamışlardı. 
     



 SİYASET 














</TEXT>
</DOC>
