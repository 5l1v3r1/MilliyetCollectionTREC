<DOC>
<DOCNO> 141616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/yasam/yas03.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşları kadın komutanlar önler’ 
</HEADLINE>
<TEXT>

Dünyanın ilk kadın savaş pilotlarından Şenay Günay, "Barışı ancak kadınlar sağlar. Analar çocuklarını ölüme atmazlar" diyor 
     ÜMRAN AVCI İstanbul 

     Emekli Hava Pilot Albay Şenay Günay, Türkiye ve dünyanın ilk savaş pilotlarından. Evli üç çocuk annesi Günay, 1955’de girdiği Hava Harp Okulu’ndan 1958’de teğmen rütbesiyle mezun oldu. 1960’da da jet brövesi alarak savaş pilotu unvanıyla hava kuvvetleri filolarına katıldı. 
     Emekli olduğu 1980’e kadar hava kuvvetlerinin tüm kademelerinde görev alan ve 22 yıl uçan Günay’ı göreve başladığı yıllarda uçtuğu ve şu an Yeşilköy Hava Müzesi’nde sergilenen T33 tipi uçağıyla buluşturduk. Meslek hayatında kendisini en çok üzen olayın, 27 Mayıs 1960 ihtilalinde yaşadığını söyleyen Günay, o dönem Türk kızlarına Hava Harp Okulu kapılarının kapandığını anlattı. 
     
     Bir savaşçının görüşü 
     Günay, kendisi gibi bir avuç kadın subayın pasif görevlere aktarılarak arkası hiç gelmeyecek biçimde yalnız bırakıldıklarını söyledi. 
     O dönemde kendisinin de bir süre geri hizmete mahk m edildiğini, Harbiye’nin kapılarının kızlara yeniden 1990’da açıldığını kaydeden Günay, ardından da eski bir savaşçı’ olarak, gündemdeki olası savaşla ilgili konuştu. Kadınların sivilde ve silahlı kuvvetlerde karar mekanizmalarında rol almasının dünyadaki savaşları azaltıp, barış getireceğini savunan Günay, sözlerini şöyle bitirdi 
     "Çünkü kadınların, hele hele silahlı kuvvetlerde komutanlık görevinde bulunan kadınların, doğurduğu çocuğu, dünyaya getirdiği evladını kaybetme pahasına bir savaşı göze alacağını sanmıyorum. Bu nedenle kadının silahlı kuvvetler karar mekanizmanlarında, general ve komutan olarak görev almasının barışı sağlayacağına inanıyorum. Dünyada tüm savaşlarda zarar görenlerin yüzde 80’i kadın ve çocuklardır. Bu nedenle barışın temsilcisi ve savunucusu kadındır." 
     



 YAŞAM 















</TEXT>
</DOC>
