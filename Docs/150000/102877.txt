<DOC>
<DOCNO> 102877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/civaoglu.html </URL>
<DATE> 2002/08/20/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Baykal’ın kamp gecesi 
</HEADLINE>
<TEXT>

     Baykal’dan iki söylem "Sayın Ecevit’e açığız. Ona yakışan bir final sürecini CHP’de yaşar. 
     Sayın Cem’e ve arkadaşlarına da açığız. Buyrun gelin bakan, milletvekili olun. Birlikte çalışalım." 
     Ancak ardından, bu sözlerinin mesaj olmadığını ekliyor. 
     Kaygısını dile getiriyor 
     "Bu sözlerim medyada çağrı veya mesaj olarak yayımlansa, şu duyarlı ortamda yanlış anlaşılabilir. Daha başlangıçta kopar. Oysa birliktelik hedefine özenli yaklaşımlarla ilerlemeliyiz." 
     Baykal’ın sesli düşüncesi gibi algılanması gereken bu söylem, onun belirttiği gibi "çağrı" ya da "mesaj" değil. 
     Herhalde, o aşamaya Derviş’le "birlikteliğin zemin etüdü, siyasal mimari maket ve projesi, fizibilitesi, yöntemi" saptandıktan sonra geçilecek. 
     
Baykal’ın delta dalgaları      Baykal, "Nasıl olsa Derviş’i YTP’den kopardık. Derviş gelirse iyi ama gelmezse barajı sadece CHP gececeği için gene de sol ve ılımlı oylar bizde buluşur. Yırttık" havasında değil. 
     Başında kavak yelleri esiyor gibi görünmedi. 
     Derviş katsayısının getirisini algılamış. 
     Hele Derviş’in çok önemsediği bilinen "solda birliktelik" gibi duyarlı konuda Ecevit’e ve Cem’e kapıları kapattığı izlenimini verecek söylemlere girmemeye çok özenli. 
     "Ya Mehmet Ali Bayar O merkez oyların anahtarı için ne düşünüyor Daha önceki bir konuşmamızda Bayar’ı da istiyorum’ demişti. Bu ilgi sürüyor mu " 
     Algılamama göre... "Evet." 
     Bu izlenimleri, pazar gecesi yemekte edindim. Derviş ile "derbi" karşılaşmasından bir gece önce, TÜTAV Genel Başkanı Kemal Baytaş’ın evinde Baykal, bir bakıma "kamp" gecesi yemeğinde gibiydi. Bir grup gazeteci ile birlikteydik. Baykal, nabız yokladı. Sanki "kostümsüz son prova" yaptı. 
     Rahat spor giysiler içindeydi. 
     Zaman zaman soprano Gül Seçkin, Çiğdem Gürdal ve tenor Erdal Ser’in müziğine kapılarak ya da Yavuz Donat’ın nükteleriyle yumuşar gibi oluyordu ama sonra gene yüksek frekanslı delta gerilim titreşimlerine dönüyordu. 
     "Sıfır" hata gerektiren görüşme sürecinin eşiğindeydi. 
     Yeniden dağıtılan kartlarla eli birden kuvvetli hale gelmişti. 
     Yanlış oynamazsa 4 Kasım’da sandıklardan olası ortak iktidarın büyük partisi çıkma şansını seziyordu. 
     
Politik politikacı olmamak      Fransızların "politik politikacı" diye bir deyimleri vardır. 
     Politikayı, buram buram politika kokarak yapmak. Popülist ya da örgütsel kaygılarla sapmalar yapmak. 
     Baykal ve Derviş arasındaki görüşmenin bir sonuca ulaşma şansının, hatta "bir dizi birliktelik olasılığının" ölçütü "politik politikacı" olmaktan uzak kalmak. 
     Türkiye insanı asıl bu yüzden partilerden, liderlerden sıkıldı. 
     O nedenle... 
     Derviş’in ittifak önerileri, dışa her açıdan sağlam, iyi düşünülmüş, yapıcı ve samimi bir ortak mesaj haline dönüşmeli. 
     Bu bağlamda Baykal’ın "ittifak değil, iltihak" söylemine getirdiği açıklamaya işaret edeyim "Yasalar ittifaka olanak vermiyor. O nedenle katılım anlamına gelen iltihak sözcüğünü kullandım" diyor. 
     Ama böyle gereğince özen imbiğinden süzülmemiş, hele "atlayın yarın CHP otobüsüne" gibi çağrılarla sürdürülmüş sözcüklerin yarattığı alerjinin kendisi de farkında olmalı ki, yazının başında yansıttığım duyarlı duruşa geçti. 
     Derviş’in IMF çizgisi, CHP’deki keskin solu rahatsız ediyor mu 
     Baykal’ın cevabı "Daha iki kurultay önce, bütün devlet bankalarını özelleştireceğimizi açıklamıştık. Biz sosyal piyasa ekonomisinin bilincindeyiz. 
     Derviş’le anlaşırız. Elbette programda bazı değişiklikler olabilir. Zaten bu hükümet döneminde en büyük aksaklık, siyasi irade bütünlüğü olmaması ve koordinasyon eksikliğiydi." 
     Derviş’in kontenjan isteği 
     "Oturup hepsini konuşacağız." 
     Seçim sonrası için Bakanlar Kurulu’nun isim isim önceden açıklanması 
     "Faydalı olmaz diye düşünüyorum." 
     Derviş ne zaman CHP’ye katılır 
     "Herhalde uzamaz. Birkaç gün içinde katılması gerekir." 
     ..... 
     Yazılarıma yıllık iznimin bir bölümünü kullanmak üzere ara veriyorum. Saygılarımla, G.C. 
     
     







Derviş ve sol 


Kemal ve Kemal 


Son söz Ecevit’e... 


Baykal’ın kamp gecesi 


HADEP yol ayrımında 


Koalisyon istemeyiz’ 


Halk bunalımda’ 


3 Kasım’da önseçim yapacağız 


AKP, CHP yarışı 


Doğu’nun bakir topraklarından organik bal 


Adanalı çocuklar kanallarda ölür... 


Dağdan inene ekmek bulmalı 


</TEXT>
</DOC>
