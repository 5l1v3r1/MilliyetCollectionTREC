<DOC>
<DOCNO> 117722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yasam/yas05.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kütüphanelere tehdit 
</HEADLINE>
<TEXT>

Son 15 günde tarihi üç kütüphane soyulmak istendi. Kütüphanelere gece giren soyguncular, alarmlar sayesinde henüz başarılı olamadı... 
     ASLI ÖKTENER 

     Camileri soyan hırsızlar, şimdi de tarihi kütüphaneleri gözlerine kestirdi. Hırsızlar son 15 günde üç tarihi kütüphaneyi soyma girişiminde bulundu. 
     İlk soygun girişimi, 1. Mahmut döneminin önemli defterdarlarından Atıf Efendi tarafından yaptırılan Süleymaniye Kütüphanesi’ne yapıldı. 
     
     Kilidi kırdılar 
     23 Ekim’de gece geç saatlerde kütüphane bahçesine giren hırsızlar, daha sonra tahta kapıdaki kilidi kırdıktan sonra içeriye girmeyi başardı. Hırsızlar, M. Zeki Pakalın ve Atıf Efendi yazma koleksiyonlarının bulunduğu depoya gitti. Ancak buradaki kapı kilidini kırmak isterken alarm çalınca, hırsızlar kayıplara karıştı. 
     İkinci soygun girişimi de, deposunda çok sayıda tarihi yazma bulunan Nuru Osmaniye Kütüphanesi’nde oldu. 29 Ekim’de hırsızlar, yine gece geç saatlerde kütüphanenin kilidini kırmak isterken alarm çalınca olay yerinden kaçtı. 
     Üçüncü soygun girişimi ise geçenlerde İsmihan Sultan Çocuk Kütüphanesi’nde meydana geldi. 
     Eyüp’te bulunan tarihi kütüphane uzunca süredir personeli olmadığı ve tadilat gerekçesiyle kapalıydı. Kapıyı kırarak kütüphaneye giren soyguncular, içeride değerli bir şey bulamayınca olay yerini terketti. 


 YAŞAM 


















</TEXT>
</DOC>
