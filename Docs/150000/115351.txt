<DOC>
<DOCNO> 115351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/dunya/dun02.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüğü belli değil ama vasiyeti hazır 
</HEADLINE>
<TEXT>

El Mecelle dergisinde Bin Ladin’in vasiyeti olduğu iddia edilen belge yayımlandı... 
     Arapça yayımlanan El Mecelle dergisi, terörist El Kaide örgütünün lideri Usame Bin Ladin’in "vasiyeti" olduğunu iddia ettiği bir belgeye yer verdi. Londra’da haftalık olarak çıkan dergi "El Mecelle", 14 Aralık 2001 tarihinde Ladin adıyla imzalanmış olan belgenin bir hafta önce Afganistan’daki "çok güvenilir bir kaynaktan" elde edildiğini belirtti. 
     
     Öleceğini düşünüyordu 
     Derginin Genel Yayın Yönetmeni Hani Nakshabandi, son sayılarında yer alan belgeyle ilgili olarak, "Belgeyi okuduğunuzda ölen bir adam izlenimi ediniyorsunuz. Muhtemelen yaralanmıştı ve öleceğini düşünüyordu" dedi. Ladin, belgede, Taliban dahil taraftarlarının ihanetinden söz ediyor. Saldırılar karşısında "Din öğrencilerinden bile çok azı direndi, gerisi daha düşmanla karşılaşmadan kaçtı" diyor. Ladin, çocuklarından kendilerine zaman ayıramadığı için affedilmesini istiyor. 
     



 DÜNYA 












</TEXT>
</DOC>
