<DOC>
<DOCNO> 122219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/spor/spo05.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA yorgunu Denizlispor, Göztepe engelini de geçemedi 
</HEADLINE>
<TEXT>
HOROZ’UN HALİ YOK 0-0 
Yeşil - Siyahlılar, İzmir ekibi karşısında da gol kısırlığını çözemedi, ciddi pozisyonları değerlendiremedi. Kalesinde de sayısız tehlikeler yaşadı, sonuçta bir puanla yetindi 
     LİGDE ve Avrupa’da yoğun bir trafik yaşayan Denizlispor galibiyeti unuttu. Hafta arası UEFA Kupası’nda O.Lyon engelini aşamayan Yeşil - Siyahlılar, evinde ağırladığı Göztepe’ye diş geçiremedi, bir puanla yetindi. İzmir ekibi karşısında birçok fırsat ele geçiren ancak bunları gole çeviremeyen evsahibi takım ikinci yarının sonlarına doğru aşırı yorgunluk nedeniyle kalesinde ciddi pozisyonlar gördü. İki takımın çabaları sonucu değiştirmeyince maç başladığı gibi bitti. 
     
     Maçın karnesi OSMAN NURİ BOYACI 
     HAKEMLER Oktay Demiray, Ragıp Uysal, Metin Kıtmır 
     DENİZLİSPOR Heinen 6 - Kratochvil 5 , Hakan Çimen 5 , Servet 5 - Ali Tandoğan 5 , Kabat 5 Serkan Dk.83 , Serhat 5 , İlyas 3 , Bülent Üçüncü 5 Mustafa Keçeli Dk. 65 4 - Ersen Martin 4 , Bencik 4 
     YEDEKLER Süleyman, Hietanen, Ali Kunter, Olcay, Özgür 
     GÖZTEPE Bora 7 - Gökhan 4 , Tayfun 5 , Sinan 5 - Cem 5 , İlhan 5 Tunç Dk. 83 , Mkalele 6 Abdürrahim Dk. 90 , Cumhur 5 , Cüneyt 5 - Ercan 5 Kamal Dk.74 4 , Zafer 3 
     YEDEKLER Bülent, Rachid, Koray, Ersin 
     SARI KART Serhat, Hakan Çimen, Ali Tandoğan Denizlispor , Zafer, Cüneyt Göztepe 
     
     Çalımbay’ın duası 
     DENİZLİSPOR Teknik Direktörü Rıza Çalımbay, üst üste gelen maçlar nedeniyle tempolarının iyice düştüğünü söyledi, "Bir an önce ilk yarının son ermesini bekliyoruz" dedi. Göztepe’nin iyi mücadele ettiğini de kaydeden Çalımbay, "Puanı hakettiler" yorumun yaptı. Bu arada Yeşil - Siyahlılar’ın UEFA Kupası’ndaki rakibi O.Lyon, Fransa Ligi’nde Strasbourg’u 2 - 1 mağlup ederek liderliğe yükseldi. 22. dakikada Le Pen’in golüyle yenik duruma düşen O.Lyon, 34’te Luyindula ve 49’da Diarra’nın attığı gollerle galibiyete ulaştı. 
     



 SPOR 






























</TEXT>
</DOC>
