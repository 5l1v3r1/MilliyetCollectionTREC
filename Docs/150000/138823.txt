<DOC>
<DOCNO> 138823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/guncel/agun.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İhtilalciler Vehbi Koç’a Bakanlık teklif etmişler 
</HEADLINE>
<TEXT>

Vehbi Koç’un hiç bilinmeyen anıları, ölümünün 7. yıldönümünde, Güneri Cıvaoğlu tarafından hazırlanan "Çınar’ın Gölgesinde" adlı özel programda gün ışığına çıkıyor 
     iSTANBUL Milliyet 

     Askeri yönetim 1960 ihtilalinden sonra Vehbi Koç’a Sanayi Bakanlığı teklif ediyor. Koç Ankara’ya gidiyor ve İhtilal Komitesi’yle görüşüyor. Onları da kırmadan bu işin içinden sıyrılıyor, teklifi reddediyor ve yerine Şişecam Fabrikaları Genel Müdürü Şahap Kocatopçu’yu öneriyor. Kocatopçu, Sanayi Bakanı oluyor. 
     
     Bu gece Kanal D’de 
     Vehbi Koç’un hiç bilinmeyen anıları, ölümünün 7. yıldönümü çerçevesinde, Güneri Cıvaoğlu tarafından hazırlanan "Çınar’ın Gölgesinde" adlı özel programda günışığına çıkacak. 
     Vehbi Koç’un dostlarının kendisini anlatacağı program, bu gece saat 23.00’te Kanal D’de yayımlanacak. 
     Programa Doğan Şirketler Grubu Holding Yönetim Kurulu Başkanı Aydın Doğan, Koç Holding Yönetim Kurulu Başkanı Rahmi Koç, Mustafa Koç, 7. Cumhurbaşkanı Kenan Evren, 9. Cumhurbaşkanı Süleyman Demirel, Türk n Şoray, Emel Sayın, Nesrin Sipahi, Aydın Boysan, eski TÜSİAD Başkanı Erkut Yücaoğlu, Koç Üniversitesi öğrencilerinin de aralarında bulunduğu 16 konuk katılacak. 
     "Belgesel - tartışma" konseptinde hazırlanan program, 1 saat 30 dakika sürecek. 
     
     
Dostları ne dedi      Aydın Doğan "Özel sektörün devlet adamıydı. Özel sektöre kamu sorumluluğunu öğreten öncü, özel sektörün kurucusuydu." 
     Kenan Evren "Evine gittim. Çok şaşırdım. Türkiye’nin en zengin adamı burada mı yaşıyor diye düşündüm. Çok mütevazı bir apartman dairesiydi." 
     Sakıp Sabancı "O benim üniversitemdi. Her şeyi ondan öğrendim." 
     
En sevdiği şarkı      Vehbi Koç TV’de Nesrin Sipahi’nin "Düşenin Dostu Olmaz" adlı şarkısını dinliyor. Haber yolluyor mektupla. Çok beğendim şarkınızı, dediğiniz doğrudur’ diyor. Sözlerini bir k ğıda yazmasını, bir bantla birlikte göndermesini istiyor. Bu şarkıyı her dinlediğinde hapse düşüp avukat parasını bile ödeyemeyecek duruma gelen Mustafa Muğlalı Paşa’yı hatırlıyor. Ve dostlarına namuslu bir insanın ne duruma gelebileceğini söyleyerek, bu şarkıyla ilgili anısını anlatıyor. 
     



 GÜNCEL 















</TEXT>
</DOC>
