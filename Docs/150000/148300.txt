<DOC>
<DOCNO> 148300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun15.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni hedef Bağdat'ın güneydoğusundaki askeri havaalanı... 
</HEADLINE>
<TEXT>

     Amerikan deniz piyadelerinin, Irak'ın başkenti Bağdat'ın güneydoğusundaki dış mahallelerinde bulunan bir askeri havaalanına saldırı düzenlediği bildirildi. 
     Deniz piyadeleriyle birlikte ilerleyen Reuters muhabiri, Amerikan askerlerinin, kent merkezine 5 kilometre uzaklıktaki Raşid askeri havaalanına saldırdığını söyledi. 
     Raşid havaalanı, deniz piyadelerinin dün Irak güçleriyle sert çatışmaların ardından geçtiği Dicle Nehri'nin bir kolu olan Diyala'ya yakın bir noktada bulunuyor. 
     Reuters muhabiri, Raşid havaalanının, başkentin güneybatısındaki ana havaalanının kontrolünü daha önceden elinde bulunduran Amerikan askerleri için kilit hedeflerden biri olduğunu kaydetti. 
     Askeri kaynaklar, deniz piyadelerinin yığınaklar yaparak kent merkezine doğru ilerleyeceklerini belirtiyor. 
     Bu arada, ABD'ye ait iki Abrams tipi tankın, Bağdat'ın merkezinde bir köprüyü geçmeye çalıştığı bildirildi. 
     Reuters muhabiri, önce Cumhuriye köprüsünün ortasına ilerleyen Amerikan tanklarının, daha sonra köprünün sonuna yöneldiğini söyledi. 
     Tanklardan çevreye ateş açıldığının görüldüğü belirtildi. 
     





</TEXT>
</DOC>
