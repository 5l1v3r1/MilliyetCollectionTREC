<DOC>
<DOCNO> 143531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/magazin/mag01.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşkın dinleyiciyi salondan çıkarttı 
</HEADLINE>
<TEXT>

Sezen Aksu, konserinde alkol alıp kendisine laf atan genç kızla ilkönce şakalaştı ancak iş uzayınca’ çıkartmak zorunda kaldı 
     ALİ EYÜBOĞLU 

     Sanatçı, Beşiktaş Kültür Merkezi’ndeki BKM "Sezen Aksu Unplugged" adlı konserlerinde, önceki gece beklemediği bir olayla karşılaştı. 
     Aksu, üç şarkı söyledikten sonra, "Salonun ışıklarını bir açın da bir bakayım kimler gelmiş. Şöyle dinleyicileri bir süzeyim bakalım, dişime göre biri var mı " dedi. 
     
     Alkol ve cep’ 
     Orta sıralarda oturan 18 - 20 yaşlarındaki bir genç kız, "Ben sizin dişinize göreyim" deyince Aksu da, "Aaa, öyle mi " diyerek karşılık verdi. 
     Aksu, genç kızın sürekli kendisine laf atması üzerine, "Dur be... Biraz nefes al" deyip uyardı, ardından da alkol alıp almadığını sordu. Konsere gelmeden iki bira içtiğini belirten genç kız, "Şimdi cep telefonumdan annemi aradım, olanları anlattım" deyince Aksu, "Oh ne l ... Bir taraftan alkol, bir taraftan konserde cep muhabbeti" deyip konserini sürdürmek istedi. 
     
     O beni gerdi, ben de sizi’ 
     Ancak sataşma, Aksu şarkısını okurken de sürünce, dinleyiciler, "Yeter artık" diye tepki gösterdi. Aksu, bir kez daha, "Tamam artık, tadında bırak, işi uzatma. Aşk şarkısı okuyorum, konsantre olamıyorum" diyerek uyardı. Genç kız, alkolün etkisiyle taşkınlığını sürdürünce Aksu görevlilere, "Arkadaşlar, bu arkadaşa yardımcı olun" dedi. Alkollü gencin, çıkartılmasına dinleyiciler de alkışla destek verdi. Morali bozulan Aksu, konserine ara verdi. Sahneye dönünce, olayın kendisini hayli üzdüğünü söyleyen Aksu, "Yazık. Kıza da üzüldüm. İki bira içip gelmiş. Bu yaşlarda insan kendini kontrol edemiyor. O beni gerdi, ben de sizi" dedi. 
     Başka bir genç kızın, kendisi için yazıp besteleği "Işık" adlı bir parçayı çıplak sesle yorumlaması, Aksu’nun keyfini yerine getirdi. 
     



 MAGAZİN 













</TEXT>
</DOC>
