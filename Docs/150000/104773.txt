<DOC>
<DOCNO> 104773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yasam/yas05.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Azgın dalgalar onları yenemedi 
</HEADLINE>
<TEXT>

Avşa Adası’nda deniz bisikletine binen biri çocuk beş genç, akıntıya kapıldı. Azgın dalgalar arasındaki 18 saat, dün mutlu sonla bitti... 
     ERDOĞAN PAÇİN, ERDEM ÖZCAN, HİKMET İŞGÜDER, ATİLLA ZİYA, ERDEM SÜREK Balıkesir, Çanakkale DHA 

     İstanbul’da oturan Erzurumlu Naciye - Yaşar Bayrakcı çifti, tatil için çocukları Betül 26 , Burak 24 , Barış 17 , Gözde 8 ve komşularının kızları Melek Saltoğlu 24 ile geçen hafta Avşa Adası’na geldi. Gençler önceki gün öğle saatlerinde ailelerine haber vererek Yiğitler köyünden kiraladıkları deniz bisikletiyle denize açıldı. Ancak denizin dalgalı olması nedeniyle zor anlar yaşayan 5 kişi, akıntıya kapılınca sürüklenmeye başladı. 
     Gençlerin dönmemesi üzerine Bayrakçı çifti, jandarmadan yardım istedi. Ancak Sahil Güvenlik botlarının sabaha kadar süren aramalarından sonuç alınamadı. Bunun üzerine Bayrakçı çifti, bir motorla çocuklarının akıntıya kapılınca gidebileceklerini düşündükleri Karabiga sahiline geçti. 
     
     4.5 saat yürüdüler 
     Bu sırada gençler de, azgın dalgalar arasında saat 05.00 sıralarında Avşa’ya üç saatlik mesafede, Karabiga ve Çendere Feneri arasındaki Büyük Mersin Koyu mevkiinde karaya yanaşmayı başardı ve 4.5 saat yalınayak yürüyerek Türk Telekom’a ait radyolink istasyonuna ulaştı. 
     Burada köpeğin havlaması üzerine perişan haldeki gençleri fark eden bekçi Bayram Ali Can 42 , yiyecek ve çay ikram edip ısınmalarını sağladıktan sonra jandarmaya haber verdi. Gençlerin bulunması ailelerini sevince boğarken tekrar Avşa’ya giden gençlerin ifadeleri alındı. Yaşadığı sevinçle tansiyonu düşerek fenalaşan baba Bayrakçı ise jandarmanın müdahalesiyle kendine geldi. 
     
Sesimizi duymadılar’      Rüzg rın etkisiyle akıntıya kapıldıklarını belirten Burak Bayrakcı, dalgalar arasındaki korku dolu 18 saati şöyle anlattı "Dönemeyeceğimize karar verince deniz bisikletini akıntıya bıraktık. Bir ara deliklerinden su doldu, ancak dengeyi kaybetmedik. Özellikle gece karanlığında korktuk. En fazla yüzme bilmeyen küçük kardeşimiz Gözde ve gecenin ilerleyen saatlerinde uyuma korkusu düşündürdü. Herkesi konuşturdum. Uyumamaları için her şeyi yaptım. Geceleyin bizi aramaya çıkan botları gördük. Ancak sesimizi duyuramadık. Şu anda ikinci hayatımızı’ yaşıyoruz." 
     



 YAŞAM 























</TEXT>
</DOC>
