<DOC>
<DOCNO> 124807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sonspo04.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Pistons, Supersonics'i 91-78 yendi... 
</HEADLINE>
<TEXT>

     ABD Profesyonel Basketbol Ligi NBA'de bugün yapılan maçlarda, Doğu Konferansı Merkez Grubu üçüncüsü Detroit Pistons, Batı Konferansı Pasifik Grubu üçüncüsü Seattle Supersonics'i evinde 91-78, Sacramento Kings, deplasmanda Utah Jazz'ı 98-96 yendi. 
     Auburn Hills'deki karşılaşmada üst üste 3. galibiyetine ulaşan Detroit Pistons'da Richard Hamilton, 15'i ikinci yarıda olmak üzere 25 sayı attı. Skora Corliss Williamson 15, Chauncey Billups da 13 sayı ekledi. Ben Wallece ise 11 ribaunt aldı. Oyuna sonradan giren ve toplam 1 dakika oynayan Mehmet Okur ise 1 kez 3 sayılık şut denemesinde bulundu ve bunda başarılı olamadı. Maçı sayı atamadan tamamlayan Mehmet Okur, 1 dakika boyunca yalnızca 1 savunma ribaundu aldı. 
     İkinci yarının başında Bernt Barry ve Yugoslav pivot Predrag Drobnjak'ın 3 sayılık atışlarıyla 60-59 öne geçen Supersonics karşısında Pistons, Hamilton'ın 9 sayılık katkısıyla 12-0'lık seri yakaladı. 
     Supersonics'de Gary Payton 24, Rashard Lewis de 20 sayı ve 11 ribaund gerçekleştirdi. 
     Hidayet Türkoğlu'nun sakatlığı nedeniyle yer almadığı karşılaşmada ise Batı Konferansı Pasifik Grubu lideri Sacramento Kings, deplasmanda Ortabatı Grubu beşincisi Utah Jazz'ı 98-96 yendi. 
     Salt Lake City'deki mücadelede Chris Webber, 27 sayı ve 13 ribaunt, Bobby Jackson 21 sayı, Predrag Stojakoviç de 18 sayıyla maçı tamamladı. 
     Jazz'da ise Rus forvet Andrei Kirilenko 18, bu sezon en skorer maçını çıkaran John Amaechi de 12 sayı gerçekleştirdi. 
     Sonuçlar şöyle 
Atlanta Hawks-Phoenix Suns 88-102 
Detroit Pistons-Seattle Supersonics 91-78 
New York Knicks-Boston Celtics 90-113 
Cleveland Cavaliers-Denver Nuggets 111-104 
Houston Rockets-Los Angeles Clippers 83-94 
Dallas Mavericks-Memphis Grizzlies 104-87 
Minnesota Timberwolves-Portland Trail Blazers 92-98 uzatmada 
Miami Heat-Golden State Warriors 101-92 
Utah Jazz-Sacramento Kings 96-98 
Chicago Bulls-Milwaukee Bucks 97-95 

     





</TEXT>
</DOC>
