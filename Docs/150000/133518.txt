<DOC>
<DOCNO> 133518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/dunya/adun.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte, Kuzeyden Cephe’nin kerameti 
</HEADLINE>
<TEXT>

İngiliz kuruluşu Institute of Directors’a göre, kısa süreli bir savaş Amerikan ekonomisine çok yarayacak. Türkiye’den açılacak Kuzey Cephesi’ ise kısa süreli bir savaşın tek formülü 
     DIŞ HABERLER SERVİSİ 

     Olası bir Irak savaşında devreye sokmak üzere on binlerce Amerikan askerini Türkiye’de konuşlandırmak için "Kuzeyden Cephe’ye izin verirseniz savaş kısa sürer, daha az kan dökülür" diye Ankara’ya uzun zamandır baskı yapan ABD’nin, Kuzey Cephesi’ni kullanma konusundaki ısrarının nedeni ortaya çıktı. İngiliz işadamlarının saygın kuruluşu Institute of Directors’un IOD hazırladığı bir rapora göre, kısa sürecek başarılı bir Irak operasyonu, hiç savaş çıkmamasına oranla ABD ekonomisini daha olumlu yönde etkileyecek. Bölgedeki belirsizliğin sürmesi ya da Irak savaşının uzun sürmesi ise Amerikan ekonomisini felakete’ sürükleyecek. 
     Kuveyt’te konuşlanan on binlerlerce Amerikan ve İngiliz askeri sayesinde Güney Cephesi’ni garanti altına alan Washington’ın son zamanlardaki en büyük endişesi, "Kuzey Cephesi" için Türkiye’nin h l yeşil ışık yakmamış olması. Amerikan askerlerinin Türkiye üzerinden Kuzey Irak’a girememesinin savaşın çok daha uzun sürmesine ve can kaybının artmasına yol açacağının farkında olan Bush yönetimi, son olarak Genelkurmay Başkanı Richard Myers’ı baskı yapmak amacıyla 19 Ocak’ta Ankara’ya yollamıştı. 
     
     Belirsizlik kalkar’ 
     IOD’nin dün açıkladığı rapor, Washington’ın kilit önemdeki Kuzey Cephesi’nden neden vazgeçemediğini net bir şekilde ortaya koyuyor. Rapora göre, kısa ve başarılı bir savaş, hiç savaş olmamasına ya da Irak’taki rejimin yerinde kalmasına oranla çok daha iyi. Raporda, kısa bir Irak operasyonunun petrol fiyatlarının düşmesine, Amerikan ekonomisinin büyümesine ve George W. Bush’un yakın zamanda ekonomiyi canlandırmak için açıkladığı vergi kesintisi paketini kolayca uygulamasına yol açacağı vurgulanıyor. Uzun sürecek bir savaş ya da bölgedeki belirsizliğin sürmesi ise petrol fiyatlarının fırlamasına ve Amerikan ekonomisinin "çökmesine" neden olacak. 
     
     



 DÜNYA 












</TEXT>
</DOC>
