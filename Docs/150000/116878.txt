<DOC>
<DOCNO> 116878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yazar/sazak.html </URL>
<DATE> 2002/11/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’nin zaferi 
</HEADLINE>
<TEXT>

     3 Kasım seçimleri AKP’nin zaferiyle sonuçlandı. Sandıktan çıkan ilk sonuçlar AK Parti’nin yüzde 35 dolayında oy ve 350’ye yakın milletvekiliyle tek başına’ iktidara geldiğini gösteriyor. Bu tablo Menderes, Demirel ve Özal’dan sonra Tayyip Erdoğan liderliğindeki AKP’ye 2000’ler Türkiyesi’nde çoğunluk partisi’ olma özelliği kazandırıyor. 
     AKP ile yarışan CHP ise yüzde 20 ve 200’e yakın milletvekiliyle Meclis’te anamuhalefet’ oldu Yeni parlamentoda - muhtemelen - 2 parti yer alacak. 
     İktidar ve muhalefet, oyların yüzde 55’ini paylaşırken, dışarıda kalan partilerin toplamı yüzde 45’i buluyor. 
     Böylece anketlerin iki turlu’ seçime dönüştürdüğü seçimde AKP ve CHP açısından bir sürpriz’ gözlenmedi. Kampanyaya asılan DYP ve MHP’nin de baraja takılması, AK Parti’yi tek başına’ iktidar dışında, 367 sandalyeyle anayasal çoğunluğa’ da eriştirebilir. 
     Bu seçimin bir tasfiye’ seçimi olacağı belliydi. DSP tam anlamıyla çöktü, ANAP, 1983 seçimlerinden bu yana ilk kez Meclis dışında kalıyor. MHP, Ecevit’in hastalığı sonrasında erken seçim tarihini 3 Kasım olarak ilan eden partiydi. Ancak koalisyon ortaklarına seçim yaramadı. 2001 Şubat krizinin faturasını ağır şekilde ödediler. 
     Yoksulluk ve yolsuzluk’ 3 Kasım seçimlerinde halkın tercihini belirledi. Yoksulların oyu AKP’ye gitti. Anadolu’da silindir gibi ezdi geçti. Dokunulmazlık kampanyası CHP’ye yaradı. Ayrıca, Derviş faktörü ve AKP korkusu’yla oy kullanan büyük kentlerden oy aldı. Ancak bu rüzg r CHP’nin AK Parti’yle arasını kapamasına yetmedi. 
     Zaten geleneksel sağ - sol dengesindeki yüzde 35 - 65 oranı göz önüne alındığında AKP’nin oylarında düşüş, merkez sağ partilerin yüzde 10 barajını aşmalarıyla bu mümkün olabilirdi. Merkez sağın çöküşüyle AKP sağın yüzde 65’lik potansiyel oy gücünün yüzde 35’ine kolayca ulaştı. 
     Kampanyanın sürpriz partisi Genç Parti’nin oyları yüzde 7’yi buldu. DEHAP ise Güneydoğu’daki gücünü Türkiye geneline yansıtamayınca bu seçimde de barajı aşamadı. 
     Cem’in YTP’si varlık gösteremedi. ÖDP, TKP gibi partiler ise marjinal’ kaldılar. Türkiye’nin önünde artık yeni bir dönem var 
     AKP lideri Tayyip Erdoğan, seçim sonuçlarını AK bir sayfa açıyoruz’ diye değerlendirdi. Halka sağduyu’ çağrısı yaparken, Atatürk’ün Egemenlik kayıtsız şartsız milletindir’ söylevine gönderme yapması anlamlıydı. 
     Dış basındaki Ilımlı İslamın seçim zaferi’ şeklindeki yorumların piyasaları aleyhte etkilemesini önlemek için Erdoğan’ın AB hedefini’ vurgulaması ve ekonomik istikrar’dan söz etmesi de önemliydi. 
     Erdoğan, milletvekili seçilmemiş olmasına karşın başbakan gibi’ konuşuyor. AKP’nin bir Anayasa değişikliği yapacak çoğunluğa yaklaşması, partisini tek başına iktidara taşıyan’ Tayyip Bey’in işini kolaylaştırdı. 
     Seçimi kaybeden liderlere de bir görev düşüyor İstifalarını açıklamak 
     
     







AKP’nin ateşle imtihanı 


Müfettah Hanım’ın hünnapları 


Ecevit İntihar ettik 


Seçmen darbeyi fena vurdu 


Demokrasinin dili sandık 


AKP iktidarına ABD’den bakışlar 


Ne geceydi ama .. 


Belirsizlikler kalktı 


Türkiye için yeni bir şans 


Stratejiyi biz belirleriz, özerk kurullar uygular’ 


Görünen köye kılavuz aradık 


AKP’nin zaferi 


Dünyayı renkli çocuklar kurtaracak 


Yadsınan gerçeklerle yüzleşme zamanı... 


Halk aş ve iş için bekleyecek 


</TEXT>
</DOC>
