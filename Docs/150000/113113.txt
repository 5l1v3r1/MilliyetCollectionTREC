<DOC>
<DOCNO> 113113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sonspo17.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA heyeti, Türkiye'deki tesisleri beğendi 
</HEADLINE>
<TEXT>

     Yunanistan ile birlikte 2008 Avrupa Futbol Şampiyonası'na aday olan Türkiye'yi görmeye gelen Avrupa Futbol Federasyonları Birliği UEFA heyeti, incelemelerini tamamladı. 
     Futbol Federasyonu Başkan Vekili Ata Aksu, heyetin, 3 gün boyunca İzmir, Antalya ve İstanbul'da inceleme gezileri yaptığını belirterek, "Tesisleri çok beğendiler. Fenerbahçe Şükrü Saracoğlu Stadı'nda Şampiyonlar Ligi finalinin oynanabileceğini söylediler" dedi. 
     UEFA heyetinin başkanlığını yapan Slovakya Futbol Federasyonu Başkanı Frantisec Laurinec, gözlemlerinin olumlu olduğunu ifade ederken, "Türk Milli Takımı, dünyada en iyi takımlar arasında. Bu en önemli avantajınız. İstanbul'da da çok iyi takımlar var" diye konuştu. 
     UEFA Direktörü Jürgen Müller de 7 aday ülkenin bulunduğunu ifade ederek, "Sekiz hafta önce incelemelerimize Avusturya ve İsviçre'den başladık. kenti gezmiş bulunuyoruz. Hiçbir zaman Avrupa Şampiyonası'na bu kadar talip olmamıştı. Zor bir yarış. UEFA en iddialı, en başarılı kenti seçmekle yükümlü" dedi. 
     





</TEXT>
</DOC>
