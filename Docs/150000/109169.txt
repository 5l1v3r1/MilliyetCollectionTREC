<DOC>
<DOCNO> 109169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur07.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazada yanarak ölenlerin kimlikleri belli oldu... 
</HEADLINE>
<TEXT>

     Konya'nın Cihanbeyli İlçesi yakınlarında meydana gelen ve 6 kişinin yaşamını yitirdiği trafik kazasında yanarak ölen 4 kişinin de isimleri belli oldu. 
     Alınan bilgiye göre, Antalya'dan Ankara yönüne giden Sadık Sele yönetimindeki 07 E 8345 plakalı otomobil ile karşı yönden gelen Nihat Küpeli yönetimindeki 06 BF 898 plakalı otomobilin, Konya-Ankara yolunun 63. kilometresinde çarpışması sonucu 6 kişi hayatını kaybetmiş, 1 kişi de ağır yaralanmıştı. 
     06 BF 898 plakalı otomobilin içinde yanarak hayatını kaybeden 4 kişinin araç sürücüsü Nihat Küpeli ile Kadriye, Kürşat Murat ve İsmihan Sena Küpeli olduğu belirlendi. 
     07 E 8345 plakalı otomobilde ise Antalya'nın Alanya İlçesi'ne bağlı Kestel Belde Belediye Başkanı İsa Küçülmez ile Antalya İl Genel Meclisi'nin ANAP'lı üyesi Mustafa Yüksel ölmüş ve otomobil sürücüsü Sadık Sele 32 ağır yaralanmıştı. 
     Konya Numune Hastanesi'ne kaldırılan Sadık Sele'nin ameliyata alındığı ve hayati tehlikeyi henüz atlatamadığı belirtildi. 
     Kazanın, Ankara yönüne giden ve Kestel Belediye Başkanı İsa Küçülmez ile Mustafa Yüksel'i taşıyan 07 E 8345 plakalı otomobilin şerit ihlali yapması sonucu meydana geldiği öğrenildi. 
     





</TEXT>
</DOC>
