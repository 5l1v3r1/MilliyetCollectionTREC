<DOC>
<DOCNO> 130965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun15.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ile Klerides biraraya geldi... 
</HEADLINE>
<TEXT>

     Kıbrıs müzakere süreci, yaklaşık 3.5 aylık bir sürenin ardından bugün yeniden başladı. 
     KKTC Cumhurbaşkanı Rauf Denktaş ve Rum yönetimi lideri Glafkos Klerides, Lefkoşa'da ara bölgede bulunan BM Konferans Merkezi'nde bir araya geldi. Görüşmeye, BM Genel Sekreteri'nin Kıbrıs Özel Temsilcisi Alvaro De Soto da katılıyor. 
     Liderler, görüşmeye öğle yemeğinde de devam edecek ve görüşmeler için bir takvim belirlemeye çalışacak. 
     Denktaş-Klerides görüşmesi, doğrudan görüşmeler sürecinde olduğu gibi basına kapalı yapılıyor. 
     Klerides'le görüşmeye gitmeden önce Dr. Fazıl Küçük'ü anma törenine katılan Denktaş, Klerides ile görüşmesinin ardından bir açıklama yapacağını söyledi. 
     





</TEXT>
</DOC>
