<DOC>
<DOCNO> 146547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun44.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den Fransa'ya "barışalım" çağrısı... 
</HEADLINE>
<TEXT>

     İngiltere'nin Paris Büyükelçisi John Holmes, Irak savaşı sonrası Paris ve Londra'nın barışması için önlerine yeni fırsatlar çıkacağını söyledi. 
     Le Parisien gazetesine konuşan İngiliz Büyükelçi, ''İki ülke arasındaki ilişkilerde kırgınlıkları unutup, yeni bir sayfa açmayı bilmek gerekir'' dedi. 
     İlişkilerin şu anda mükemmel olmadığını kabul etmek zorunda olduğunu kaydeden İngiliz Büyükelçi, ''Fransa ve İngiltere, iki müttefik ülkedir ve iki müttefik ülke olmaya devam edeceklerdir'' ifadesini kullandı. 
     İngiliz Büyükelçi, ülkesinin siyasi açıdan güçlü, birlik içinde ve askeri açıdan itibarlı bir Avrupa'dan yana olduğunu belirtti. 
     Irak savaşında, Fransa ve İngiltere'nin farklı tavır almaları iki ülke arasındaki ilişkilerin gerginleşmesine yol açmıştı. 
     İngiltere Başbakanı Tony Blair, hafta sonu Fransa Cumhurbaşkanı Jacques Chirac'ı arayarak Washington temasları hakkında bilgi vermesi, iki ülke arasındaki gergin ilişkilerin bir ölçüde yumuşamasına neden olmuştu. 
     Fransız'da siyasi gözlemciler, Blair'in ABD'yi kızdırma pahasına savaş sonrası BM'nin aktif rol oynamasını istemesini, ikili ilişkilerin tekrar düzelmesi konusunda önemli bir gelişme olarak nitelendiriyor. 
     





</TEXT>
</DOC>
