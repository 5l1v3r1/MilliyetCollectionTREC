<DOC>
<DOCNO> 145704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun41.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın sinema müdavimleri, İrlandalılar... 
</HEADLINE>
<TEXT>

     Avrupa ülkeleri arasında en sıkı sinema müdavimleri olan İrlanda'da sinemalarda film izleyenlerin sayısı 2000-2001 döneminde yüzde 10'dan fazla arttı. 
     Avrupa İstatistik Bürosu Eurostat'ın verilerine göre, İrlanda'da 2001 yılında her kişi ortalama 4.2 sinema filmi izledi. İrlanda'da sinema müdavimleri Yunanistan ve Finlandiya'dakinin üç misli. 
     Sinema müdavimliğinde ikincilik kişi başına 3.6 filmle İspanyollarda, Finlandiya ve Yunanistan kişi başına 1.3 filmle diğer AB üyesi ülkelerin gerisinde kaldı. 
     AB vatandaşları 2001'de ortalama 2.4 kez sinemaya giderken, bu sayı ABD'de 5.4, Japonya'da 1.3 oldu. 
     AB üyesi 15 ülkede sinemaya gidenlerin sayısı 2001'de yüzde 10.2 arttı, satılan bilet sayısı 930 milyon adede çıktı. En büyük oranlı artış yüzde 17 ile Almanya'da, yüzde 12 ile Fransa ve yüzde 11 ile Danimarka'da kaydedildi. 
     Avrupalıların 2001'de seyrettiği her üç filmden ikisi Amerikandı, buna karşılık, ABD'deki gişe gelirlerinde Avrupa filmlerinin payı yüzde 5'de kaldı. Fransa'daki sinema müdavimlerinin sadece yüzde 54'ü Amerikan filmi seyretti, yerli filmlerden sağlanan kar oranı yüzde 32 oldu. 
     




</TEXT>
</DOC>
