<DOC>
<DOCNO> 106188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/gun05.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit ile Alican hapisten kurtuldu 
</HEADLINE>
<TEXT>

Mahk m anneleri ile cezaevinde güneşe hasret kalan iki minik, artık gündüzleri kreşe gidiyor. Geceleri ise, k bus yine başlıyor.. 
     SADİ NERGİZDAL Antalya DHA 

     İki minik... Alican 4 ve Ümit 7 ... Babaları Ahmet Köse, 14 yaşında bir kıza tecavüz etmekten, anneleri Arzu Köse de babalarına yardım etmekten Alanya Cezaevi’nde tutuklu bulundukları için iki minik de mahk m hayatı yaşıyor... Cezaevinde bulundukları 4.5 ayda sadece üç kez, o da götürüldükleri duruşmalarda gün ışığı görebilen Alican ve Ümit’in hayata hasretleri sona erdi... 
     
     Gün boyu özgürlük 
     Miniklerin dramının basına yansıması üzerine yetkililer harekete geçti. Ümit ve Alican, Alanya Sosyal Hizmetler Müdürlüğü’nün girişimiyle annelerinin davası sonuçlanana kadar özel bir kreşe yerleştirildi. Her sabah saat 08.30’da kreşe getirilen minikler, artık gün boyu sınırsızca oynayıp doya doya özgürlüğün tadını çıkarıyorlar. Güzel yemekler yiyip bahçede güneşe ve toprağa hasretlerini gideren minikler, saat 17.30 olunca cezaevine, annelerinin kaldığı buz gibi duvarlarla çevrili koğuşa gitmek zorunda kalıyorlar. Köse’nin davada mahk m olması halinde Ümit ve Alican kardeşler, korumaya alınacak. 
     



 GÜNCEL 





















</TEXT>
</DOC>
