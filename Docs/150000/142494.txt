<DOC>
<DOCNO> 142494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sonspo04.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
David Beckham'ın Milano'da ev araması kafaları karıştırdı... 
</HEADLINE>
<TEXT>

p    Manchester United'ın ''ünlü kramponu'' David Beckham ile eşi Victoria Beckham'ın İtalya'nın Milano kentinde ev aramaya başlaması tanınmış oyuncunun spor geleceğini bu ülkede sürdürmek istediği yorumlarına yol açtı. 
     Internetteki ''peoplenews'' sitesinin İtalya'nın önde gelen basın organlarından ''Il Messaggero'' gazetesine dayanarak yer verdiği habere göre, David Beckham ile ilgili spekülasyonlar eşi Victoria Beckham'ın Milano ziyaretiyle başladı. 
     Burada Inter Milan kulübünün başkanı Massimo Moratti ile birlikte bir moda defilesinde biraraya gelen Victoria Beckham, defilenin ardından, ''hem ziyaret, hem ticaret'' misali iki büyük emlak komisyoncusunun yolunu tuttu. Emlakçılardan kendilerine kentte lüks bir apartman dairesi bulmalarını isteyen Victoria Beckham'ın bu ev için milyonları gözden çıkarabileceklerini de ilettiği ifade edildi. 
     Massimo Moratti'nin başkanı olduğu Inter Milan takımında halen iki Türk oyuncu Emre Belözoğlu ile Okan Buruk da top koşturuyor. 
     





</TEXT>
</DOC>
