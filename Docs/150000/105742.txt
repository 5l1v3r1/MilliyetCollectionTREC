<DOC>
<DOCNO> 105742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sonspo10.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'un Amerikalısı Blair, İtalyan takımlarına meydan okudu... 
</HEADLINE>
<TEXT>

     Ülkerspor'un, bu sezon İtalya'nın Scavolini Pesaro takımından transfer ettiği ABD'li oyuncu Joseph Blair, bu sezon Erkekler Avrupa Ligi'nde İtalyan takımlarına meydan okuyacağını söyledi. 
     İtalyan Tutto Sport Gazetesi'nde bugün yer alan demecinde Joseph Blair, ''Ülkerspor, çok iyi organize olmuş bir takım. Antrenör, ABD ile çok yakından ilgilenen biri ve hırslandırıcı, güçlendirici sözler söylüyor. Kişişel olarak da oyuncularla ilgileniyor'' dedi. 
     En iyi transfer önerisini Ülkerspor'dan aldığı için bu takıma gittiğini ifade eden Blair, ailesini getirmeden önce ilk kendisinin İstanbul'a gidip nasıl bir yaşantı olduğunu gördüğünü bildirdi. 28 yaşındaki pivot oyuncusu, Erkekler Avrupa Ligi'nde aynı grupta oldukları İspanya'nın FC Barcelona takımıyla ilgili olarak, ''Bodiroga ve Fucka'yı aldı hücumda çok güçlü ama savunma da yapmak gerekir. Barcelona'nın ulaşılamaz olduğunu sanmıyorum. Bu grupta Ülkerspor da iyi bir durumda'' açıklamasında bulundu. 
     İtalyan ligini de değerlendiren Blair, ''Siena çok güçlü. Maggioli, eğer Siena'a yer bulursa beni mutlu eder. Chiacig ve Mirsad'ın yerini almak için çok çalışmak zorunda. Benetton ve 2 Bologna takımı da her zamanki gibi güçlü'' dedi. 
     





</TEXT>
</DOC>
