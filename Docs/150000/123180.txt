<DOC>
<DOCNO> 123180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sonspo13.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim-Lucescu ilk kez karşı karşıya... 
</HEADLINE>
<TEXT>

     Birinci Süper Futbol Ligi'nde, yarın yapılacak derbi maçta Galatasaray ve Beşiktaş'ın teknik adamları ilk kez karşı karşıya gelecek. 
     Galatasaray, Fatih Terim teknik direktörlüğünde çıktığı 31 derbi maçta 11 kez kazanırken, 9 maçta yenildi. Sarı-kırmızılılar, 11 maçta da eşitliği bozamadı. 
     Beşiktaş'ın sezon başında sözleşme imzaladığı Mircea Lucescu da yine sarı-kırmızılı takımın başında 10 derbi maça çıkarken, bunların yalnızca 3'ünde galibiyetle tanışıp, 4 yenilgi, 3 de beraberlik aldı. 
     
     TERİM'İN BEŞİKTAŞ'A 6 GALİBİYETİ VAR 
     Sarı-kırmızılılar, Fatih Terim döneminde Beşiktaş ile yaptıkları mücadelede 17 maçta 6 galibiyet elde etti. 
     Terimli dönemde, Galatasaray'ın Beşiktaş ile yaptığı derbi maçlarında genelde beraberlik maçların skorlarına egemen olurken, sarı-kırmızılılar, ezeli rakibine karşı 3 yenilgi, 8 de beraberlik aldı. 
     Terim ile Galatasaray, Fenerbahçe ile yaptığı 14 derbi maçın 5'inde galip geldi. 6 karşılaşmada sarı-lacivertli takıma yenilen sarı-kırmızılılar, 3 maçtan da beraberlikle ayrıldı. 
     
     LUCESCU'NUN DERBİLERİ 
     Lucescu'nun Galatasaray'ı, Beşiktaş ile yaptığı 5 maçtan 2'sini kazanıp, 2'sini de yitirdi. 
     Galatasaray, Beşiktaş'a bu dönemde 7 gol atarken, kalesinde de 7 gol gördü. 
     Sarı-kırmızılı ekip, Fenerbahçe'ye karşı, Lucescu döneminde iyi bir performans sergileyemedi. 
     Fenerbahçe ile bu dönemde 5 maç yapan Galatasaray, 2 yenilgi, 1 galibiyet, 2 de beraberlik elde etti. 
     Lucescu'nun Galatasaray'ı, Fenerbahçe filelerine 9 gol bırakırken, kalesinde de 10 gol gördü. 
     





</TEXT>
</DOC>
