<DOC>
<DOCNO> 107660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/guncel/gunz1.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Kiralık katil kendini vurdu 
     MERSİN’DE, M.E. 17 , arkadaşı Ömer K. 19 ile beraber geldiği evinde temizlediği tabanca ateş alınca bacağından yaralandı. Arkadaşı tarafından kaldırıldığı hastanede tedaviye alınan M.E. polise verdiği ifadesined önce tanımadığı kişilerin silahlı saldırısına uğradığını söyledi. Ancak sonra "kiralık katil" olduğunu itiraf etti. M.E. "Abdurrahman K. 32 , eniştesi Halit K.’yı öldürmemiz için bize 10 milyar lirayla bir tabanca verdi.Halit K.’yı öldürmek için hazırlık yapıyorduk. Temizlemeye çalıştığım tabanca ateş alınca vuruldum" dedi. Yetkililer, M.E. ve Ömer K. ile Abdurahman K.’nın gözaltına alındığını, olayla ilgili soruşturmanın sürdürüldüğünü bildirdi. 
     
     Türkiye’nin İlk biyonik kulağı 
     ANKARA ANKA 

     TÜRKİYE’DE, ilk kez Hacettepe Üniversitesi Tıp Fakültesi’nde hiç duymayan bir hastanın beyin sapına "Biyonik Kulak" yerleştirildi. Türkiye’nin ilk biyonik kulağının yapılacak testlerin ardından 6 hafta sonra duyacağı belirtildi. Hacettepe Üniversitesi Rektör Yardımcısı Prof. Dr. Erol Belgin, Tıp Fakültesi Kulak Burun Boğaz, Beyin Cerrahi ve Odyoloji klinikleri doktorlarından oluşan ekibin kulakları hiç duymayan bir hastanın işitebilmesi için "Biyonik Kulak" tekniğini kullandığını bildirdi. Belgin, dünyanın sayılı merkezlerinde 180 hastaya başarıyla uygulanan tekniğin maddi nedenlerle tercih edildiğini de sözlerine ekledi. 
     
     Mehmet Ali Ağca’ya haciz 
     MİKAİL PELİT Malatya DHA 

     KARTAL Özel Tip Cezaevi’nde kalan İpekçi suikasti sanığı Mehmet Ali Ağca’ya mahkeme harcını ödemediği için haciz geldi. İstanbul Defterdarlığı Yakacık Vergi Dairesi’nden gelen ödeme emrinde, Ağca’nın 84 milyon 550 bin lira mahkeme harcı borcu olduğ ve borcunu ödemediği takdirde bedelin haciz yoluyla tahsil edileceği belirtildi. Malatya Devlet Hastanesi’nde memur olarak çalışan Mehmet Ali Ağca’nın kardeşi Adnan Ağca ise, "Ağabeyime ait bir borçtan dolayı bana tebligat yapılmasını anlayamadım. Bizi rencide etmek için her şey yapılıyor. Haksızlık üzerine haksızlığa uğruyoruz. Bu işin sonu ne olacak bilmiyorum" dedi. 
     
     Askeri ambulans takla attı 5 yaralı 
     MUSTAFA KURTARAN İstanbul 

     Sultançifliği’nde rahatsızlanan er Mehmet Canak’ı Haydarpaşa’daki GATA’ya götürmek üzere önceki akşam 20.30 sıralarında yola çıkan Onbaşı Ömür Küçükboylu yönetimindeki askeri ambulans, Ali Sami Yen Stadı mevkiinde Şenol Ak’ın kullandığı 34 NRK 08 plakalı otomobilden yol istedi. Aracın yol vermemesi üzerine dar alandan geçmeye çalışan Küçükboylu, Ak’ın aracına çarptı. Kontrolden çıkıp bariyerlere çarparak takla atan ambulansta 5 asker yaralandı. 
     
     İzmit’te fırtına hayatı felç etti 
     İZMİT DHA 

     İzmit’te dün yağmurla birlikte başlayan ve hızı zaman zaman 90 kilometreye ulaşan fırtına, birçok teknenin alabora olmasına neden oldu. İzmit Merkez, Körfez, Derince ve Gölcük ilçelerinden polise sandalların alabora olmasıyla ilgili çok sayıda ihbar ulaştı. Yarım saat süren fırtına sırasında kent merkezinde de birçok ağaç devrildi. Polise şu ana kadar kaybolan olup olmadığı konusunda bilgi ulaşmazken, Sahil Güvenlik ve Deniz Polisi, fırtınanın ardından Körfez’i taramaya başladı. 
     
     Almanca öğretmeni chat kurbanı çıktı 
     ELVAN EZBER İstanbul 

     Cihangir’deki evinde öldürülen Almanca öğretmeni Fahri Özkan’ın 39 failleri, olaydan 15 gün sonra yakalandı. İki zanlı, chat’te tanıştıkları ve eşcinsel olduğunu iddia ettikleri Özkan’ı kendilerine ilişkide bulunmayı teklif ettiği için öldürdüklerini iddia etti. Polisin, Özkan’ın bilgisayarındaki chat kayıtlarını inceleyerek ulaştığı Süleyman Saygı ve İrfan Eren Sayın, ifadelerinde Özkan’ı bıçakla öldürdüklerini ve cebindeki 7 milyon lirayla, cep telefonunu çaldıklarını anlattı. İki zanlıya dün tatbikat yaptırıldı. 
     
     Minibüsteki infazın faili yakalandı 
     İSTANBUL Milliyet 

     Ümraniye’de önceki gün minibüs içinde 12 kurşunla vurularak öldürülen Mahmut Koç’un katil zanlısı Ramazan Zor, olayda kullandığı silahla birlikte yakalandı. Zor, polise verdiği ifadesinde, "Kardeşimi dövmüştü. İntikam almayı kafama koymuştum. Minibüste görünce düşünmeden öldürdüm" dedi. Zor’un bir başka cinayet suçundan girdiği cezaevinden aftan yararlanarak 6 ay önce tahliye edildiği belirlendi. 
     



 GÜNCEL 




















</TEXT>
</DOC>
