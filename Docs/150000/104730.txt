<DOC>
<DOCNO> 104730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/guncel/gun03.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazdı anneler kazandı 
</HEADLINE>
<TEXT>

Bakan Tekin, anasınıflarını yarım güne indiren yönergeyi değiştirerek, Bakanlar Kurulu’na sunacak 
     İSTANBUL Milliyet 

     Milli Eğitim Bakanlığı, 6 yaş grubu çocukların gittiği anasınıflarını yarım güne indiren yönerge konusunda geri adım attı. Milliyet’in haberinin ardından Milli Eğitim Bakanı Necdet Tekin, yönetmeliği değiştirip geliştirerek Bakanlar Kurulu’na sunacağını söyledi. 
     
     Bostancıoğlu istedi 
     Milliyet önceki gün "Çalışan anneler ne yapacak " başlığıyla yayımladığı haberinde, anasınıflarını yarım güne indiren yönergenin çalışan anneleri çaresiz bıraktığını dile getirmişti. Bunun üzerine dün bir açıklama yapan Milli Eğitim Bakanı Necdet Tekin, kendinden önceki bakan Metin Bostancıoğlu’nun anasınıflarının yarım gün olması yönünde Bakanlar Kurulu’ndan karar çıkarttığını hatırlattı. Bir toplantı yaparak bu konuya çözüm ürettiklerini kaydeden Tekin, şunları söyledi 
     
     İhtiyaç önemli 
     "Anne baba çalışıyorsa, saat 13.00’te bitecek olan anasınıfı öğrencisini oradan nasıl alacak, nerede bakacak Anasınıflarının ikili olması, psikolojik olarak da doğru değil. Bunları aza indirmek için çalışıyoruz. Ama, anasınıfının birinci ihtiyacı anne ve babanın çalışıyor olmasına yönelik. Yönetmeliği hazırladım. Bakanlar Kurulu’na sunacağım. Umarım ki Bakanlar Kurulu’nda da iyi bir sonuç alacak. " 
     



 GÜNCEL 

















</TEXT>
</DOC>
