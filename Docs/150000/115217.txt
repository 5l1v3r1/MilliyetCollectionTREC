<DOC>
<DOCNO> 115217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/altan.html </URL>
<DATE> 2002/10/26/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Özlemi çekilen "üstün kişilik" gösterileri 
</HEADLINE>
<TEXT>

     Amerika’da, nedensiz olarak ateş ettiği 13 kişiden, 10’unu öldürüp, 3’ünü de yaralamış olan keskin nişancı, polisten 10 milyon dolar haraç istiyordu 
     - Beni yakalamanıza imkan yok, parayı hemen gönderin, yoksa çocukları da öldürmeye başlayacağım... 
     Cinayetlerine devam etmemek için, polisten haraç isteyen psikopat bir katil... 
     Ve ABD polisine yağan on binlerce telefon 
     - Cinayetleri ben işliyorum ahmaklar... 
     - ... 
     - Cinayetleri şu adresteki komşum işliyor... 
     - ... 
     - Cinayetleri kocam işliyor... 
     
     Moskova’da Kültür Sarayı’nı basan ve 700 kişiyi rehin alan 40 - 50 arası Çeçen militan... 
     Ve kaçmak isterken öldürülen genç bir kadın, bir de polis... 
     Bir haftaya kadar Rus orduları Çeçenistan’dan çekilmezse tüm binayı içindeki yüzlerce insanla birlikte havaya uçuracaklarını söylüyor militanlar... 
     
     İnsanoğlu en çok 35 bin gün yaşar yeryüzünde... 
     Ve sürekli bir "üstünlük" özlemi çeker... Sıradan bir insan olmadığını - şu veya bu şekilde - kanıtlama özlemi... 
     ABD’deki keskin nişancı da, böyle bir özlemin kanlı bir gölgesidir Moskova’da tiyatro basıp, 700 kişiyi rehin alan Çeçen militanlar da... 
     Sıradan bir insan olmadığını kanıtlama tutkusu, bazen bir "kahramanlık" gösterisi olarak vurur dışarıya, bazen son model pahalı bir araba kullanma gösterisiyle... 
     Genç karakol polislerinin, ikide birde 
     - Ben devleti temsil ediyorum, demeleri de bundandır parti mitinglerinde nutuk atan liderlerin, "başbakan" olmayı istemeleri ve 
     - Sizi ben kurtaracağım, diye bağırıp durmaları da... 
     
     Yeryüzünde en çok 35 bin gün yaşayan insanoğlunun, her dönemde sürüp giden, "sıradan biri olmadığını" kanıtlama özlemi... Ya bir makam sahibi olmaya yönelerek, ya zenginlik gösterisi yaparak, ya - en azından - kendini öven palavralar sıkarak yahut en azından, önemli birinin dostu olduğunu söyleyerek... 
     
     Bazen de gerçekten sıradan olmayan birileri gelir yeryüzüne Leonardo da Vinci gibi, Edgar Allan Poe gibi, Pasteur gibi, Rodin gibi vs... 
     Amerika’daki keskin nişancı, cinayetleriyle sıradan biri olmadığını kanıtlama yerine heykelleri, yahut tabloları, yahut bilimsel buluşlarıyla kanıtlamaya kalkamaz mıydı kendini 
     Kalkamazdı. 
     Kahramanlık gösterisinin kanlı gergefini ören Çeçenler de öyle... 
     İnsanlığın sıra dışı gerçek "değerler albümü"yle kucaklaşma ufkunda oksijenlenmek, pek de kolay değil galiba... 
     O nedenle de, ya bireysel "kaba kuvvet" gösterilerine sapılıyor, ya "servet" gösterilerine, ya "bürokratik, yahut siyasal paye" gösterilerine... 
     
     Bizim Ankara’daki koltuk sahibi önemlileri ele alalım... Genel bir hamaset nakaratı dışında, kaç tanesi kendi sanat dünyasından 5 tane tiyatro yazarı, 5 tane roman yazarı, 5 tane öykü yazarı, 5 tane ressam, 5 tane heykelci, 5 tane mimar, 5 tane kompozitör sayabilir 
     O zaman da, gelsin kahramanlık, vatan, millet edebiyatı... 
     
     Bir toplumda sıradan biri olmadığını kanıtlama özlemleri, insanlığın "var olanlar" albümüne köpüklü şelaleler akıtmıyorsa, silinip gitme uçurumları yaklaşmaya başlar... 
     Keskin nişancı yakalanmış olmalı Çeçen baskını da, şu veya bu şekilde, mutlaka noktalanacak... 
     Fazıl Hüsnü’nün şiirleri de duracak, İlhan Koman’ın heykelleri de... 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
