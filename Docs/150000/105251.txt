<DOC>
<DOCNO> 105251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sondun01.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de Rusa tayfunu... 
</HEADLINE>
<TEXT>

     Güney Kore'yi hafta sonunda etkisi altına alan Rusa Tayfunu'nun yol açtığı seller ve toprak kaymalarında ölü ya da kayıp sayısı artıyor. 
     Ulusal Felaket Önleme Merkezi Müdürü, Reuters Televizyonu'na yaptığı açıklamada, tayfunda 100'den fazla kişinin öldüğünü ya da kaybolduğunu söyledi. 
     Kayıpların ya da ölenlerin aranmasına devam edildiğini, bu yüzden ölü ya da kayıp sayısının artmasından endişe edildiğini belirten yetkili, felaketteki maddi zararın, ülke tarihinin en büyüğü olmasının beklendiğini kaydetti. 
     Güney Kore'yi vuran Rusa Tayfunu'nun yol açtığı seller ve toprak kaymalarında ölenlerin sayısının 48'e, kayıpların sayısının 33'e çıktığı bildirilmişti. 
     





</TEXT>
</DOC>
