<DOC>
<DOCNO> 104873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sontur09.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıp kuyruğu Gümrükteki araç sırasında bir Yunanlı öldü... 
</HEADLINE>
<TEXT>

     Türkiye'deki tatillerini tamamlayarak çalıştıkları ülkelere dönmek üzere yola çıkan gurbetçilerin Kapıkule, İpsala ve Pazarkule sınır kapılarında oluşturduğu araç kuyrukları, bugün hat safhaya ulaştı. 
     Pazarkule Sınır Kapısı'nda, uzun kuyrukta bekleyenler arasında bulunan Yunan Stafanos Papanastasıou 65 , geçirdiği kalp krizi sonucu hayatını kaybetti. 
     Yetkililer, sınır kapılarındaki yoğunluğun arttığını, Kapıkule Sınır Kapısı'nda 9 kilometre uzunluğundaki kuyrukta 2 bin araç, İpsala'da 12 kilometre kuyrukta 3 bin araç ve Pazarkule'de 7 kilometre uzunluğundaki kuyrukta bin 500 araçta, gurbetçilerin yurtdışına çıkış yapmayı beklediklerini söylediler. 
     Gurbetçiler, geceyi araçlarının içinde zor şartlarda geçirdiklerini belirterek, şunları söylediler 
     ''Biz sahipsiz isanlarız. Pazarkule Sınır Kapısı'ndan çıkış çok zor oluyor. 16-18 saat bekleyenler var. Yiyecek içecek ihtiyacımızı yanımıza gelen seyyar satıcılardan kaşılıyoruz. Bu kişiler de zor durumumuzdan yararlanarak, çok yüksek fiyalarla satış yapıyorlar. Ne zabıta ne de polis bu konuda ilgileniyor. Biz devletimizden yardım beliyoruz.'' Kapıkule Sınır Kapısı'nda oluşan kuyrukta bekleyen gubetçiler de, tuvalet ve su ihtiyacını karşılayamadıklarını, doğru dürüst bir şey yiyemediklerini belirterek, ''Araçların içinde saatlerce kalan kalp ve tansiyon hastaları çok zor durumda. Ufak bebekleri ve çocukları olanlar var. Ne yapacağımızı şaşırdık. Arkadaşlarımızla telefonda görüştük. Diğer sınır kapıları da aynı şekilde olduğu için beklemekten başka yapacak bir şeyimiz yok'' dediler. 
     Bu arada, yıllık iznini Türkiye'de geçiren Adem Bolat isimli gurbetçi, ''Biz tatilimizi Türkiye'de yakılarımızın yanında geçirmek istedik. Zor şartlarda kazandığımız paraları ülkemizde harcayıp, katkımız olsun dedik. Ancak bu sıkıntıyla karşılaştıktan sora gelecek yıllarda tatilimizi başka ülkelerde yapmaya karar verdim. Saatlerce kuyruktayız. Bir yetkili bize gelip ne bilgi verdi ne bilgilendirdi ne de ne sorununuz var dedi. Bu kadar sorumsuzluk olur mu Devletimizin Edirne'de müdürleri ve diğer yetkilileri yok mu '' diye konuştu. 
     
     YUNAN TURİST HAYATINI KAYBETTİ 

     Bu arada, Edirne'nin Pazarkule Sınır Kapısı'nda gurbetçilerin oluşturduğu 8 kilometrelik araç konvoyunda ülkesi Yunanistan'a gitmek için sıranın kendisine gelmesini bekleyen Stafanos Papanastasıou 65 , kalp krizsi geçirdi. 
     Alınan bilgiye göre, 112 Hızır Acil Servisi, saat 08.15'de aldığı telefon ihbarı üzerine saat 08.21'de olay yerine geldi. 112 Hızır Acil Servisi'nde görevli doktor ve diğer personel Papanastasıou'ya ilk müdahaleyi yapılar. Ancak, kalp ve şeker hastası olduğu belirlenen Yunan vatandaşının olay yerinde öldüğü belirlendi. 
     Öte yandan, iki gündür uzun kuyrukların oluştuğu, sırada bekleyen gubetçilerin birbirleriyle tartışıp, kavga ettikleri Kapıkule Sınır Kapısı'na, bugün bir ambulans gönderilmesi kararı alındı. 
     Kapıkule'de 9 kilometreye ulaşan araç kuyruğunda bekleyenlerin en önemli sorunlarından olan tuvalet ihtiyaçlarının giderilmesi için seyyar tuvaletler oluşturulacağı, konuyla ilgili Türk Silahlı Kuvvetleri ile temasa geçildiği öğrenildi. 
     
     KUYRUKLARIN YARIN SABAH SONA ERDİRİLMESİ BEKLENİYOR 

     Edirne Valisi Fahri Yücel'in sınır kapılarındaki uzun kuyruklarda yaşanan sorunlar ve gurbetçilerin protestoları üzerine konuyla ilgili kuruluşlarının yetkilileriyle bir görüşme yaparak, alınabilecek tedbirleri görüştüğü bildirildi. 
     Sınır kapılarındaki mevcut araç kuyruklarının ancak, yarın sabah saatlerinde sona erdirilebileceğini belirten yetkililer, ''Bulgaristan'ın Kapitan Andreove Sınır Kapısı'ndaki yetkililerle görüştük. 7 peronda çalışıyorlar. İpsala'da da Yunanlı gümrükçüler 3 peronda görev yapıyor. Ancak kapasiteleri belli. Çok sayıdaki gurbetçinin çıkış yapmak için başvurması büyük sıkıntılara neden oluyor. Son 24 saatte Pazarkule Sınır Kapısı'ndan 450, İpsala'dan ise 2 bin 500 araç çıkış yaptı'' diye konuştu. 
     Bu arada, 30 Ağustos Zafer Bayramı dolayısıyla sınır kapılarında yoğunluk olmasına karşılık, görevli müdür ve memurların bir kısmının izin yapmaları gurbetçilerin tepkisine yol açtı. 
     Yılın en kalabalık günlerinin yaşandığı Kapıkule'de, Başmüdürlük ve Yolcu Salon Gümrük Müdürlüğü telefonlarına kimse cevap vermezken, yeterli sayıdaki personelin görevlendirilmediği de iddia edildi 
     





</TEXT>
</DOC>
