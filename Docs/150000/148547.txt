<DOC>
<DOCNO> 148547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun27.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat halkı ülke yönetiminin kimde olduğunu merak ediyor ... 
</HEADLINE>
<TEXT>

     Irak'ın başkenti Bağdat'ta dünden bu yana kesik olan Irak radyosunun yayını yeniden başladı. 
     Bağdatlılar, radyoda marşların çalındığını belirtirken, televizyon yayınının hala kesik olduğunu söyledi. 
     Bu arada, Irak halkı, Bağdat'ta otorite boşluğunun olduğunu, sokaklarda polis ya da Irak askerine rastlanmadığını bildirdi. 
     Halk, ülke yönetiminin kimde olduğunu da merak ediyor. 
     Hastanede yaralı oğlunu ziyaret eden Bağdatlı Ammar Musa, ''Siz gazetecisiniz. Lütfen bana neler olduğunu söyleyin. Hükümet nerede Biz kime aitiz bilmiyorum'' derken, hastane temizlikçisi Sarmed Şakir, ''Tüm bu karışıklığın ne zaman son bulacağını bilmek istiyorum. Radyo yok, televizyon yok. Hükümetimiz hala yönetimde mi, değil mi '' diye sordu. 
     
     ''AMERİKAN ASKERLERİ, SEVİNÇLE KARŞILANDI'' 
     Öte yandan, Bağdat'taki BBC muhabiri, Amerikan askerlerinin başkentin kuzeydoğusu ve doğusundaki mahallelere girişinin ''sevinç gösterilerine sahne olduğunu'' ileri sürdü. 
     Muhabir, sevinç gösterilerini, ''Irak'ta Saddam Hüseyin rejiminin sonunun başlangıcı'' olarak niteledi. 
     Reuters muhabiri Sean Maguire de çoğunu genç ve orta yaşlı Iraklı erkeklerin oluşturduğu kalabalığın, Amerikan askerlerine çiçekler attığını söylerken, bir grup Iraklı'nın, askerler geçerken ''Artık Saddam yok. Sizi seviyoruz'' dediğini iddia etti. 
     





</TEXT>
</DOC>
