<DOC>
<DOCNO> 125749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gun00a.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Acılı eş Milliyet’e konuştu... 
</HEADLINE>
<TEXT>
Migros’tan aradı şimdi yoldadır... 
     EZELHAN ÜSTÜNKAYA 

     Hablemitoğlu’nun eşi Şengül Hablemitoğlu, kocasının cesedini ilk önce apartmana gelen bir misafirin gördüğünü anlattı. Görgü tanıklarına göre, apartmanın 7 numaralı dairesine gelen misafir, Hablemitoğlu’nu yerde görüp kapıcıyı uyardı. Kapıcı da, 7 numarada oturan kişiyle dışarı çıktı. Hablemitoğlu’nu tanıyan kapıcı ve komşusu, hemen eşine haber verdi. 
     Şengül Hablemitoğlu, eşinin sabah çıkarken yanında bir çanta olduğu, ancak cesedin yanında çanta bulunmadığı iddialarını da yalanladı. Apartman kapıcısı Şaban Çelik de, 7 numarada oturan Ziver Özkan’ın kendisini yukarı çağırdığını belirterek, şunları söyledi "Ziver Bey, Hablemitoğlu’nu gösterip Tanıdın mı ’ diye sordu. Yüzü kanlı olduğu için tanıyamadım. Bana Git Necip Abi’ye bak’ dedi. Hemen evine gittim. Şengül Abla’ya Necip Abim evde mi ’ diye sordum. Panikledi, Bir şey mi var ’ dedi. Ben de Yok abla, Necip Abi evde mi ’ diye tekrarladım. Bunun üzerine Şimdi görüştüm. Migros’taydı, geliyor’ dedi. Dışarı çıktık. Şengül Abla onu görüp çığlık atmaya başladı." 
     
Çocuklarına kale adı verdi      Uyvar ve Kanije 
     Hablemitoğlu, çocuklarının isimlerini, hayranlık duyduğu Türk tarihinden seçmişti. Hablemitoğlu’nun Türk tarihindeki önemli kalelerden olan Kanije ve Uyvar isimlerini verdiği kızları, suikastın işlendiği dakikalarda evdeydi. 
     
     Çocuklar, akrabalarına gönderildi 
     Doçent Dr. Necip Hablemitoğlu’nun eşi Şengül Hablemitoğlu, gün boyunca komşularına emanet ettiği kız çocukları Kanije ve Uyvar’ı, akşam akrabalarına götürmek üzere aile dostlarıyla evden uzaklaştırdı. Sadece Milliyet’in görüntülediği çocukların fotoğrafının çekilmesine, akrabaları tepki gösterdi. 
     
Sezer açık konuştu Siyasi suç’      Cumhurbaşkanı Ahmet Necdet Sezer, Dr. Necip Hablemitoğlu’nun silahlı saldırı sonucu öldürülmesini şiddetle kınadığını ve lanetlediğini belirterek, "Hablemitoğlu’nun düşüncesi, kimliği belli. Bu siyasi bir suç diye düşünüyorum" dedi. Saldırganların kısa sürede yakalanarak, adalete teslim edilmesini umduğunu söyleyen Sezer, "Bunun kötü günlerin başlangıcı olmamasını diliyorum" dedi. Öte yandan Başbakan Abdullah Gül de, Şengül Hablemitoğlu’nu telefonla arayarak başsağlığı diledi. 
     
     ORG. ÖZKÖK ÜZÜLDÜK 
     Genelkurmay Başkanı Orgeneral Hilmi Özkök de, Hablemitoğlu’nun eşine gönderdiği mesajda, "Cumhuriyetin temel niteliklerinin, Atatürk ilke ve devrimlerinin yılmaz savunucusu, değerli araştırmacı ve öğretim üyesi Dr. Necip Hablemitoğlu’nun hain bir saldırıda hayatını kaybetmesinden büyük üzüntü duyduk" dedi. 
     
Kapıcı katili gördü mü      Ankara Üniversitesi Dil ve Tarih - Coğrafya Fakültesi Öğretim Üyesi Doç. Dr. Necip Hablemitoğlu’nu evinin önünde katledenlerin bulunması için ilk umut, görgü tanığı olduğu düşünülen bir kişinin ifadesi üzerinde doğdu. Emniyet’e bilgi veren civar apartmanlardan birinin kapıcısı, "Çöp dökerken silah sesi duydum. Yanıma gelen biri Defol git buradan’ dedi" bilgisini verdi. 
     
     İKİNCİ KURŞUN ENSEYE 
     Hablemitoğlu’nun Keçiören Adli Tıp Grup Başkanlığı’nda yapılan otopsisine DGM savcıları Cengiz Köksal ile Ömer Süha Aldan katıldı. Alınan bilgiye göre, Hablemitoğlu’na öldürücü kurşun cepheden atıldı. Sol gözden giren bu kurşun, geniş bir delik bırakarak başın arka kısmından çıktı. Bu kurşunun "çekirdek gömleği" diye nitelendirilen kısmı, kafatası içinde kaldı. Hablemitoğlu bu atışla yere düşerken, açısını değiştiren saldırganın ateşlediği ikinci kurşun "oksipital" denilen "ense" bölgesinden vücuda girdi ve göğüs bölgesinde saplanarak kaldı. 
     
     SİLAH TEMİZ ÇIKTI 
     Olay yerinde bulunan iki adet mermi kovanının, piyasada rahatça bulunan "Luger" marka olduğu anlaşıldı. Emniyet Genel Müdürlüğü kayıtlarında aynı silahla başka bir suç işlendiğine ilişkin bir bulgu olmadığı, ancak kovanların bir kez de emniyetin bölge laboratuvarlarında inceleneceği öğrenildi. 100’e yakın kişinin bilgisine başvuran polis, havaalanı kayıtları ile Ankara’daki tüm otellerde kalan müşterilerin kayıtlarını incelemeye başladı. 
     
     TRAVESTİLER GÖRDÜ MÜ 
     Apartmanın 10 numaralı dairesinde yaşayan travestiler, silah sesi duyduklarını, ancak maç için ateş edildiğini sandıklarını söylediler. Travestilerden biri, "Bir gün önce apartmanın karşısında araç içinde bekleyen iki kişi gördüm. Suikastın yapıldığı gün de aynı kişileri, aynı araçla kısa bir süre gördüm" dedi. Emniyet’e iletilen iddialara göre, Hablemitoğlu ile aynı apartmanda oturan İran vatandaşı iki kişi de suikasttan yaklaşık 6 ay önce buraya taşındı. n TOLGA ŞARDAN GÖKÇER TAHİNCİOĞLU 
     



 GÜNCEL 



















</TEXT>
</DOC>
