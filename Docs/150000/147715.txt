<DOC>
<DOCNO> 147715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sondun12.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta bir Amerikalı tank komutanı öldürüldü 
</HEADLINE>
<TEXT>

     Bağdat'ta Amerikan ve Irak güçleri arasında çıkan çatışmada, bir Amerikalı tank komutanının öldürüldüğü bildirildi. 
     ABD 3. Piyade Tümeni 2. Tugayı Komutanı Albay David Perkins, AFP'ye yaptığı açıklamada, görev sırasında bir Amerikan askerinin öldürüldüğünü söyledi Komutanın kafasından vurulduğunu söyleyen Perkins, çatışmada bir askerin göğsünden, bir askerin de omzundan vurularak yaralandığını belirtti. 
     Amerikalı askeri kaynaklar, Bağdat'taki çatışmalarda biri ağır olmak üzere 4 Amerikan askerinin yaralandığını bildirdi. 
     Bölgedeki Reuters muhabiri, ''başından vurulduğu tahmin edilen askerlerden birinin, Apaçi helikopteri tarafından alınarak götürüldüğünü'' belirtti. 
     Öte yandan Amerikalı askeri kaynaklar, çatışmalarda bir Iraklı generalin ele geçirildiğini ileri sürdüler. 
     ABD ordusu, Irak'ın, Bağdat'ın güneyinde mevzilenen Cumhuriyet Muhafızları'nın 8. ve 15 tugaylarına kentin merkezine gitmeleri emri verdiğine dair ellerinde istihbarat bulunduğunu da ileri sürdü. 
     





</TEXT>
</DOC>
