<DOC>
<DOCNO> 140911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/siyaset/siy05.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Zapsu’nun demeci, AKP’yi karıştırdı 
</HEADLINE>
<TEXT>

     ABDULLAH KARAKUŞ Ankara 

     AKP lideri Erdoğan’ın sağ kolu Cüneyd Zapsu, AKP’yi karıştırdı. ABD gazetelerine, "İkinci tezkere de geçmezse bu partimizin sonu olur. Erdoğan, ABD için risk aldı ve prestij kaybına uğradı" diye demeç veren Zapsu’ya "Söylediklerinin maddi, hukuku ve siyasi bir dayanağı yok. Yanlış şeyler" diye tepki geldi. AKP Genel Başkan Yardımcısı ve İstanbul Milletvekili Hayati Yazıcı, Zapsu’nun böyle bir şeyi söylediğine ihtimal vermediğini belirterek, "Ancak söylediyse çok yanlış. Bizim partimizde böyle bir şey olmaz" diye konuştu. 
     Genel Başkan Yardımcısı Dengir Mir Mehmet Fırat da konuyu araştıracağını kaydederek, "Tezkere geçmezse de partinin sonu olmaz, yok canım nereden çıkarmış. Kendisiyle görüşemedim, görüşeceğim" dedi. 
     
     



 SİYASET 
















</TEXT>
</DOC>
