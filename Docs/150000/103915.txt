<DOC>
<DOCNO> 103915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/guncel/gun02.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennem.org’da terör bağlantısı... 
</HEADLINE>
<TEXT>

Gönderdikleri tuzak epostalarla, bilgisayar kullanıcıların şifrelerini indiren www.cehennem.org sitesinin, terör örgütleriyle bağlantısı ortaya çıktı 
     ABD’nin Chicago kentinde açıklama yapan Global Investigation adlı kuruluş, www.cehennem.org sitesinin ABD’deki bazı Türk internet kullanıcılarına tuzak kurarak şifrelerini elde ettiğini ve daha sonra bu şifrelerin terör örgütlerine ulaştırıldığının saptandığını belirtti. 
     Ankara’dan bağlandıklarını saptadıkları bu kişilerin bir an önce yakalanması için Türkiye’deki bazı savcılıklara suç duyurusu yapıldığını belirten kuruluşun sözcüsü, cehennem. org adresinden bilgisayarlara yapılan saldırılarla kullanıcılara binlerce dolar zarar verildiğini söyledi... FBI’ın da yakından takip ettiği siteye Türkiye’den bazı kişilerin sipariş vererek istedikleri kişilerin şifrelerini elde etme yoluna gittikleri önü sürüldü. 
     Site aracılığıyla şifreleri ve e-mail adresleri elde edilen bilgisayarlara Hollanda, Belçika ve Yunanistan gibi bazı ülkelerden saldırılan başlatıldığını belirten sözcü, elde ettikleri bazı bilgilerin Türkiye’deki bir internet kuruluşunca ayrıntılı hale getirilerek İstanbul Küçükçekmece Savcılığı’na verildiğini bildirdi. 
     
     Sitenin sahibi Kırıkkale’den çıktı 
     Bu arada, Türk İnternet Birliği kurucu üyelerinden Hakan Topuzoğlu, 6 günde yaklaşık 10 bin internet kullanıcısına tuzak kurarak, şifrelerini aldığını belirledikleri "www.cehennem.org" sitesinin, internette faaliyet göstermesini sağlayan hosting firması tarafından kapatıldığını kaydetti. 
     Topuzoğlu, kapatılan sitenin sahibinin Kırıkkale’de bulunan Berk Can Domain Pazarlama Ltd. Şirketi görüldüğünü ifade etti. 
     



 GÜNCEL 

















</TEXT>
</DOC>
