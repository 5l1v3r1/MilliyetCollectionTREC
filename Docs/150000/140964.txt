<DOC>
<DOCNO> 140964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/zbirand.html </URL>
<DATE> 2003/03/06/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kuzey Irak olayı bizi savaşa götürür 
</HEADLINE>
<TEXT>

     Ancak, sadece öfkeleniyoruz. Kürtleri nankörlükle suçluyoruz. Türk bayrağı olayını, "kışkırtma " diye niteliyoruz. 
     O kadar. 
     Gelişmeler toplum tarafından duygusal tepkilerle karşılanıyor. Devlet içinde ise, hayret içinde "Ne yaptıkta bu muameleyi hakettik " diyenler de var, "Kürtlere vur sopayı, bak nasıl akıllanırlar" politikasını benimseyenler de... 
     Kimse "Bizim de hatamız oldu mu Neyi yanlış yaptık " demiyor. 
     Salı günkü MANŞET'te CNN TÜRK'te hergün saat 17 00'de Celal Talabani ile konuşurken, ilk defa açıkça duyduk 
     "Ankara'da Türk askerinin sayısının birkaç bin olacağı ve görevinin sadece insani yardımla sınırlı kalacağı konusunda anlaşmıştık. Sonradan Kuzey Irak'a onbinlerce askerin gireceğini ve bunların Türkmenleri silahlandıracağını, Peşmergeyi silahsızlandıracağını duyduk. Işte bundan dolayı tepkiler patladı..." 
     Talabani, bayrak yakılmasına karşı çıkıyor, ancak o da Barzani gibi, büyük bir Türk askeri varlığına karşı çıkıyor. 
     Değindiği bir diğer nokta da ilginçti 
     "Türkmenleri asıl yok eden Saddam rejimidir. Türkmenler aslında, Irak'ın diğer bölgesinde yaşamaktadırlar. Neden bizim üstümüze geliyorsunuz da, Tarız Aziz Ankara'ya geldiğinde sesinizi çıkartmıyorsunuz " 
     Haklı bir şikayet... 
     Ancak bütün bu olaylar iyi teşhis edilmediği ve kontrol altında tutulamadığı taktirde, Kuzey Irak'ta bir Kürt -Türk çatışmasına dönüşebileceğinin sinyalleriyle doludur. Kuzey Irak'taki bir çatışmanın da, ilerde Türkiye'ye sıçraması işten bile değildir. İşte, felaket senaryosu da budur. 
     
     ÖNÜMÜZDE, İKİ SEÇENEK VAR 
     Kuzey Irak'taki oluşuma nasıl bakacağımız konusunda biran önce karar vermeliyiz. Karşımızda da iki seçenek vardır 
     1. Kuzey Irak Kürtlerini sadece güvenlik penceresinden görmek, daima kuşkuyla izlemek ve bırakın bağımsızlık girişimini, elde ettikleri federatif çatıyı dahi tehlikeli görüp değiştirmeye çalışmak. Kürtlerin, yeni kurulacak Irak yönetimine sıkı sıkıya bağlamak. Özetle, Kürtleri köşeye sıkıştırıp diz çökertmek. Bu yaklaşım, Kuzey Irak Kürtlerini "kollamak ve denetlemek" anlamına gelir ki, Türkiye'ye düşman yaratmakla eşdeğerdedir. 
     2. Kürtleri, "kollamak" yerine "korumaya" yönelik bir yaklaşımla ortaya çıkmak. Durdurmak yerine, bağımsızlık dışında, Kürtlerin güvenebileceği, sırtını dayayabileceği bir "abi" yaklaşımını benimsemek. Çatışma, savaş ilan etme yerine, koluna girerek günlük yaşamına yardım etmek. Kapıları kapayıp boğmakla tehdit yerine, ekonomimizle Kürtlerin hayat damarlarına oksijen vermek. 
     
     HANGİ SEÇENEK DAHA DOĞRUSU 
     Sizler ne düşünürsünüz bilemem. 
     Ben, birinci seçeneği, savaş riski çok daha büyük olduğu için, tercih etmem. Bölgede Kürtlerin düşmanıymışız izlenimi vermemizin önemli sakıncalar yaratacağına inanıyorum. 
     İkinci seçeneğin başarılı olması için ise bir de ek koşul var. O da, T.C. Devletinin sadece Kuzey Irak'taki Kürtleri değil, kendi vatandaşı olan Kürt kökenli insanlarına da kucak açması gerekmektedir. Eski yaraları sarmak ve yeni bir sayfa açmak için, af ilan etmekten tutun, sosyal-ekonomik ve kültürel bir seferberliğe girilmelidir. Bu gerçekleştirilebildiği taktirde, Ankara bölgede kürtlerin kötü gözle baktığı bir başkent değil, aksine, sevgiyle yaklaştığı bir "abi" konumuna girer. 
     Böyle bir konuma girmiş Türkiye, ayrılıkçı PKK gibi güçlere karşı daha sağlıklı bir mücadele edebilecek, Kuzey Irak'ta bir bağımsız devlet kurulmasını yavaşlatabilecek, engelleyemese dahi etkisini azaltacak ve bütün bu konularda daha kolaylıkla uluslararası destek bulabilecektir. 
     Kuzey Irak'taki gelişmeleri işte bütün bu nedenlerle büyük bir kaygıyla izliyorum. İnşallah, yöneticilerimiz de aynı duyarlığı gösterirler ve en doğru seçeneği tercih ederler. 
     
     
     
YALÇINBAYIR'IN İÇTENLİĞİ...      Salı günkü MANŞET programında, Başbakan yardımcısı Ertuğrul Yalçınbayır'ı dinlerken, bu insanın içtenliğini hissetmemek imkansızdı. 
     Yalçınbayır'ın tutumunu haklı bulursunuz veya farklı düşünebilirsiniz, ancak kişisel görüşlerinden hiç ödün vermemesini de kabul etmek zorundasınız. 
     Yalçınbayır açıkça, Başbakan Gül dahil kabinedeki genel yaklaşımın, tezkereyi içine sindirememek ve lehinde önemli bir kulis yapmamak şeklinde olduğunu söyledi. 
     Anlaşılan, tezkerenin geçmesi için önemli veya özel bir çaba harcanmamış. Adeta "biz sorumluluğu Meclis'e bırakalım, ne isterlerse yapsınlar" denmiş. Durum böyle olunca da, Tayyip Erdoğan'ın dışında kimse tezkerenin geçmesi amacıyla fazla bir çalışma yapmamış. 
     Yalçınbayar, hükümetinin önümüzdeki hafta değişeceğinin de sinyalini verdi. Anlaşılan, tezkere, Gül hükümetinin sonunu da yaklaştırmış oldu... 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
