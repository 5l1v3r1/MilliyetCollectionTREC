<DOC>
<DOCNO> 108591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/siyaset/siy04.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
312’liklere umut 
</HEADLINE>
<TEXT>

YSK Başkanı Tufan Algan’ın, 312’den mahk m olan herkesin durumunun farklı olduğunu söylemesi, yasaklılarda umut yarattı 
     ANKARA Milliyet 

     Yüksek Seçim Kurulu YSK , milletvekili adayı olup olamayacakları merakla beklenen Recep Tayyip Erdoğan, Necmettin Erbakan, Murat Bozlak ve Akın Birdal hakkındaki kararını bugün açıklayacak. YSK Başkanı Tufan Algan, Erdoğan’ın mahk m olduğu TCK’nın 312. maddesindeki değişikliği değerlendireceklerini belirtirken, "Herkesin durumu, bir diğerinin durumundan farklıdır. Bir kişi hakkında verilen karar, emsal olarak gösterilemez" diyerek 312 mağdurlarına ümit verdi. Algan, üç üyenin Danıştay ve Yargıtay’daki müzakerelere katılacağı için Erdoğan ve diğer isimlerle ilgili kararının en geç bu akşam açıklanacağını söyledi. 
     
     Benzetmeyle olmaz 
     Algan, şöyle konuştu "Herkesin durumu, bir diğerinden farklıdır. Her adayın suçu, verilmiş olan karar, bir diğerinden farklıdır. Yani, bir kişinin durumunu diğer kişilere benzeterek, bu kişi hakkında da şu karar verilebilir denilemez. Bir kişi hakkında verilen karar, emsal olarak gösterilemez. Ancak sabıkası milletvekilliğine engel olan kişilerin aday olması da mümkün değildir." 
     Algan, TCK’nın 312. maddesindeki değişiklik ve AB uyum yasalarını göz önüne alıp almayacağı sorusuna ise "Elbette. Madem ki 312. madde yeniden düzenlendi, 312’nin yeni kapsamına göre durum değerlendirilecektir" yanıtını vererek, bu maddeden mahk m olanları umutlandırdı. 
     YSK kaynakları ise, Yargıtay 8. Ceza Dairesi’nin Erdoğan hakkındaki kararında yaptığı 312. madde yorumunun tartışmalara son noktayı koyduğunu belirtti. 
     



 SİYASET 















</TEXT>
</DOC>
