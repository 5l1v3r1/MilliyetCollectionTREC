<DOC>
<DOCNO> 134237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yazar/akyol.html </URL>
<DATE> 2003/01/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak’ı yeniden kurmak 
</HEADLINE>
<TEXT>

     Halbuki saldırmasaydı ve İran devriminden korkan Arap ve Batı dünyasının desteği ile "gelişmiş bir Irak" kurmak gibi akıllı bir politika izleseydi... Bugün Arap dünyasının en gelişmiş ülkesi olurdu, Irak’taki etnik gruplar da sosyal ve ekonomik bağlarla epeyce entegre edilirdi. 
     Saddam, İran savaşındaki maddi kayıplarına ve 35 milyar dolar silah borcuna kaynak bulmak için petrol deposu Kuveyt’i işgal etti 
     Irak ordusu Kuveyt Merkez Bankası’nı, Irak askerleri de Kuveytli sarraf dükkanlarını, zengin evlerini, lüks arabaları "yağma" etti. 
     Saddam yine yanlış hesap yapmıştı bırakın Kuveyt’i almayı, başına Körfez Savaşı belasını aldı, ambargo belasını aldı, bugünkü belaları aldı... 
     Kuveyt Merkez Bankası da Irak’ın yağmaladığı seri numaralı dinarları iptal ettiği için Saddam bundan da pek bir şey kazanamamıştı. 
     
     SADDAM’IN sürekli hesap hataları kültüründen geliyor Militarist fetihçi bir kültür. Ülke sınırı tanımayan bir "Pan Arabizm" ve kendisini "bütün Arapların ulu lideri" sayan bir narsisizm... Küresel dinamikleri teşhis edemeyen bir aşiret kültürü... 
     Ve işte Irak savaş ve parçalanma korkusuyla karşı karşıya 
     Güney’de Şii Araplar tarihen "başkaldırı" geleneğine sahip. Körfez Savaşı’nda fırsat bulunca "intifada" dedikleri ayaklanmayı başlatmışlar, Saddam tarafından kanla bastırılmışlardı. Patlamaya hazır, öfkeli bir çoğunluk... 
     Kuzey’de, aşiret yapıları sebebiyle toplumun geneline entegre olmaktan korunmuş’ olan Kürtler. Uzun süreli isyan ve mücadele geleneğine sahipler. Körfez Savaşı’nda fırsat bulup ayaklandılar, hemen Kerkük’e saldırarak tapu ve nüfus kayıtlarını yaktılar, Saddam tarafından kanla bastırıldılar. Şimdi korunmuş’ bölgede bir hayli kurumlaştılar. 
     Ve ortada "egemen" Sünni Araplar... Baas Partisi’yle, gizli polisiyle, Cumhuriyet Muhafızları’yla... 
     
     CAM fanus şimdi bir savaşla tekrar kırıldığında, Şiiler ve Kürtler tekrar ayaklanır mı Siyasi talepleri ne olur Çöken Saddam rejiminin toplum içindeki kanlı uzantılarına karşı linçler ve karşı saldırılarla bir iç savaş patlar mı 
     Körfez Savaşı sırasında Şiiler ve Kürtler ayaklandıklarında Saddam onları kan ve dehşetle bastırmış, "uçuşa yasak bölgeler" Saddam’ı durdurmak için oluşturulmuştu. 
     Şimdi savaşta Saddam ve rejimi bertaraf edilince, öfkeli gruplar yine ayaklanırsa, iç çatışmalar patlarsa düzeni kim sağlayacak 
     Yabancı Amerikalılar mı 
     Yeni rejim nasıl kurulur Merkezi otorite bir defa çökünce, isyan ve ayrışma geleneğine sahip etnik unsurlar kendilerine göre farklı rejimler için mücadele etmeyecek mi Bu nereye varır 
     Savaş çok zor, savaş sonrası ondan da zor gözüküyor... 
     En çok da Türkiye için zor Türkiye seyirci kalamaz, ben yokum’ diyemez, dogmatik’ davranamaz. Türkiye etkili olmak, bunun için gerekeni yapmak zorundadır. 
     
     







Irak’ı yeniden kurmak 


Eski köşk bahçelerinin alçak duvarları üstündeki flörtler... 


CHP üzerine... 


Üslerinizi açarsanız Irak bunu unutmaz 


Saddam kalırsa, Saddam giderse 


Ata’nın gururu 


14. Genç İletişimciler Yarışması 


New York’ta ve İstanbul’da suç oranları nasıl düştü 


AB’yi unuttuk 


İktidar bozar, mutlak iktidar mutlak bozar .. 


Şizofrenik bir yazı... 


F tipi adalet 


Irak’ı silahlandıran Amerika değil miydi 


Tütüncünün hali duman 


</TEXT>
</DOC>
