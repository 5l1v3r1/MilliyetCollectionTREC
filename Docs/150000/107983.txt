<DOC>
<DOCNO> 107983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/guncel/gun04.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakfımızı vermeyeceğiz 
</HEADLINE>
<TEXT>

Aziz Nesin Vakfı’na devlet ısrarla talip 
     ÜMRAN AVCI İstanbul 

     1972’de kurulan ve bugüne dek 200’ü aşkın çocuğu barındıran Aziz Nesin Vakfı’nı, Sosyal Hizmetler ve Çocuk Esirgeme Kurumu işletmek istiyor. "Siz bize parayı verin, vakfı biz işletelim" teklifine tepki gösteren Aziz Nesin’in oğlu Ali Nesin, "Sokaktaki çocuğuna bakmaktan aciz devletin, bunu isterken yüzünün kızarması lazım" diyor. 5 - 25 yaş arasında 35 çocuğun kaldığı Çatalca’daki vakfın yöneticisi Ali Nesin sözlerine şöyle devam ediyor "2828 sayılı yasa bakıma muhtaç çocuğa sadece devletin bakabileceğini söylüyor. Aynı yasada bakıma muhtaç çocuk, anne babası olmayan ve hayati tehlike altında olarak tanımlanıyor. Bu yüzden bizim de Sosyal Hizmetler’e bağlanmamızı istiyor. Buradaki çocuklar o tanıma girmiyor. Bu yüzden izin isteyeceğiz. Yine Bize bağlanmanız gerek’ diyecekler. Dava açacağız, rezil olacaklar." 
     Ali Nesin, bu noktaya gelmeden önce yaşadıklarını da şöyle özetliyor 
     
     ARAMA TACİZİ BİTTİ 
     "5 - 6 aydır tepemizdeler. Ani denetim yapıyorlar. Bir zamanlar korkunçtu... Üç yıl önce çocukların odasına giriyordu jandarmalar. Kızların sevgilileri var mı diye soruyor, iç çamaşırlarına bakıyordu. Şimdi arama tacizi vakfı bize verin’ haline geldi." 
     



 GÜNCEL 















</TEXT>
</DOC>
