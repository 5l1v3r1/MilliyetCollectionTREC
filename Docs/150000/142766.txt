<DOC>
<DOCNO> 142766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/dunya/dun02.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kan kardeşler’ 
</HEADLINE>
<TEXT>

     DIŞ HABERLER SERVİSİ 

     ABD ve İngiltere’de, Irak savaşına karşı çıkan ülkelerin bayraktarlığını yapan Fransa’ya yönelik tepki ve kızgınlık had safhaya ulaştı. 
     İngilizlerin en çok satan gazetesi The Sun, dün Fransa Cumhurbaşkanı Jacques Chirac’ı Saddam Hüseyin’in kan kardeşi olmakla suçlarken, iki lider arasındaki yakınlığı photoshop katkılı fotoğraflarla "kanıtladı." Gazete internet sitesinde yayımladığı animasyonda Chirac’ın yüzünü Saddam’ın yüzüne dönüştürdü. Saddam’ın milyonlarca insanı öldürdüğünü belirten The Sun, Chirac’ın da Irak’ı barış yoluyla silahsızlandırmaya yönelik son girişimi öldürdüğünü savundu. Sun daha önce de, Chirac’ı solucan şeklinde resmetmişti. 
     
     Kemiklerimizi geri alalım’ 
     ABD cephesinde de durum farklı değil. Floridalı Kongre üyesi Ginny Brown - Waite de, 2. Dünya Savaşı’nda Fransa’yı Alman işgalinden kurtarmak için savaşırken, bu topraklarda ölen Amerikan askerlerinin kemiklerinin ABD’ye geri getirilmesine yönelik bir yasa tasarısını Kongre’ye sundu. 
     Brown - Waite, kızgınlığını, "Fransızlar, Amerikalılar olmasaydı bugün Almanca konuşuyor olacaklarını unutmuşa benziyorlar" sözleriyle dile getirdi. 
     



 DÜNYA 












</TEXT>
</DOC>
