<DOC>
<DOCNO> 104186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun09.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da kaçan topu almak isteyen genci öldürdü... 
</HEADLINE>
<TEXT>

     Belçika'nın Charleroi kenti yakınlarındaki Gilly bölgesinde işlenen bir cinayet, tüm ülkede şok yarattı. 
     Louis Dardenne 62 isimli bir Belçikalı, evinin yanındaki belediye sahasında top oynayan gençlerden Mustafa Dahmani'yi 25 , kaçan topu almak üzere bahçesine girdiği sırada, tüfekle vurarak öldürdü. 
     Görgü tanıkları, Faslı gencin 3,5 metrelik duvarı aşarak topu almak istediği sırada üzerine ateş açıldığını, Belçikalının, duvarın arkasında olanları görmek için duvar üstüne tırmanan diğer gençlere de en az 10 el ateş ettiğini belirttiler. 
     Belçikalının alkolik olduğu, daha önce de bahçesine kaçan toplara ateş ettiği, bu nedenle hakkında soruşturma açıldığı, bir süre önce, polis tarafından bir silahına el koyulduğu bildirildi. 
     Dardenne, bilinçli olarak adam öldürmek ithamıyla tutuklandı. 
     





</TEXT>
</DOC>
