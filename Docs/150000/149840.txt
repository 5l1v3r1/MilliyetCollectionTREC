<DOC>
<DOCNO> 149840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/magazin/amag.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Reyting rekorları bu yokuşu tırmanacak 
</HEADLINE>
<TEXT>

Hande Ataizi 'Dizi o kadar sahici ki güzel çıkmayı bile önemsemiyorum' diyor Yiğit Özşener ise senaryo için saçlarını bile boyattığını söylüyor. 'Estağfurullah Yokuşu'nda bir araya gelen ikili, diziye tam not veriyor 
     BİRSEN ALTUNTAŞ 

     Yakında Kanal D ekranlarına gelecek "Estağfurullah Yokuşu"nda başrolü paylaşan Hande Ataizi ile Yiğit Özşener, dizilerinin reyting rekorları kıracağını söylediler. Ataizi ve Özşener'le iddialı oldukları diziyi ve hedeflerini konuştuk. 
     Hande Hanım şimdiye kadar birçok dizide oynadınız. İlk kez bu kadar iddialı konuşuyorsunuz... Neden 
     H.A. Başarısız hiçbir dizim olmadı. Sezgilerim çok kuvvetli. Senaryoyu okur okumaz, bu dizi mutlaka tutar dedim. Öykü ve karakterler bizden, yapmacıklık yok. Balatlı, sınıf atlamaya, yaşam standardını yükseltmeye çalışan, bir yandan da sevdiği erkeği düşünen 'Gazel'i canlandırıyorum. Gazel karakteri o kadar sahici ki, güzel çıkmak gibi bir takıntım yok. 
     
     Reklamlardaki "Özgür Çocuk" tiplemesinden sonra size birçok proje için teklif geldiğini biliyoruz. Bu diziye "evet" demenizin sebebi ne 
     Y.Ö. Çok teklif geldi ama hep iyi bir projenin içinde yer almak istedim. Oysa teklifler reklamın popülaritesi yüzündendi ve iyi değildi. Bu dizinin senaryosunu okuduktan sonra bu projenin içinde yer almak istedim. Hatta role uygun olsun, göz rengim ortaya çıksın diye saçlarımı bile koyulaştırdım. 
     
     "Hande Ataizi ile çalışmak zor" derler.. 
     Y.Ö. Tam tersi bence Hande ile çalışmak çok rahat. Çünkü işini çok ciddiye alıyor ve pratik bir şekilde konsantrasyonu bozulmadan rolünü hakkını vererek yapıyor. Bundan sonra da bir şey olacağını sanmıyorum. 
     
     'Botokslular bunu yapamaz' 
     Saçınızı kestirmenizin sebebi var mı 
     H.A. Eskiden bunalıma girdiğimde, tatminsizlik yaşadığımda estetik yaptırırdım. Şimdi akıllanmaya başladım, saçlarımı değiştirmekle yetiniyorum. Ancak çevremdekiler yeni görünümümü beğenmedi, şimdi saçımı uzatıyorum. 
     
     Botoks yaptırdığınız söyleniyor... 
     H.A. Botoks yaptırmadım. Yaptıranlar kaşlarını yukarı doğru kaldırıp, şaşırma mimiği yapamıyor, ben yapıyorum. 
     
     'Deli rolü oynamak isterim' 
     Şimdiye kadar canlandırdığınız rollerden sizi en çok etkileyen hangisi 
     H.A. Şimdiye kadar eroinman, fahişe, ev kadını, uyum problemi olan genç kız gibi pek çok değişik rol canlandırdım ve bunlar benim için çok yararlı oldu. Akıl hastasını canlandırmayı çok isterim. 'Oyunculuk bir akıl hastalığı ve onu tedavi etmektir' derler ya benim için de tam öyle. Oyunculuk yapmasaydım, şu anda Lape'de yatıyor olabilirdim. çünkü rutin bir iş yapmayı sevmem. 
     


MAGAZİN 

















</TEXT>
</DOC>
