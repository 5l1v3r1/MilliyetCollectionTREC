<DOC>
<DOCNO> 147593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur16.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava önce ısınacak sonra soğuyacak... 
</HEADLINE>
<TEXT>

     Devlet Meteoroloji İşleri Genel Müdürlüğü, hava sıcaklığının yarın özellikle güney, iç ve doğu bölgelerinde hissedilir derecede artacağını, bu nedenle, Doğu Anadolu'da görülecek kar erimelerine karşı ilgililerin ve vatandaşların tedbirli olmaları gerektiğini bildirdi. 
     Devlet Meteoroloji İşleri Genel Müdürlüğü'nden yapılan Meteorolojik Uyarı'ya göre, halen normalleri civarında seyreden hava sıcaklığı, yarın özellikle güney, iç ve doğu bölgelerinde hissedilir derecede 8 ile 10 derece artacak. 
     Artan hava sıcaklığı, yarın öğleden sonra Marmara ve Ege'de, Pazar günü tüm yurtta tekrar azalacak. 
     Hafta sonunda yaşanacak ani sıcaklık değişiminin olumsuz etkileri ve yarın Doğu Anadolu'da görülecek kar erimelerine karşı ilgililerin ve vatandaşların tedbirli olmaları istendi. 
     Öte yandan, yarın Marmara, Ege, Batı Akdeniz, Batı Karadeniz ile İç Anadolu'nun batısında Pazar günü ise Güneydoğu Anadolu ile Doğu Anadolu'nun güneyi dışında tüm yurtta yağış bekleniyor. 
     





</TEXT>
</DOC>
