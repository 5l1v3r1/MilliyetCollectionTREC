<DOC>
<DOCNO> 111959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/spor/ygokce.html </URL>
<DATE> 2002/10/09/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
"Birleşik tebessüm" 
</HEADLINE>
<TEXT>

     Avrupa Futbol Şampiyonası’nı düzenlemek isteyen ülkeler yalnız Türkiye-Yunanistan değil... UEFA’nın önündeki güçlü projelerden biri de "Nordic 2008" adını taşıyor. Dört ortak aday, Finlandiya, Danimarka, Norveç ve İsveç, Kuzeyliler’e yakışan bir soğukkanlıkla çalışıp hazırlıklarını sürdürüyor. 
     Öteki ortaklarının yanı sıra Finliler de, 2008 Avrupa Şampiyonası adaylığını stadlarının yenilenmesi için bir fırsat olarak yorumluyorlar. Helsinki Olimpiyat Stadı, tümüyle yenilenip 42 bin 500 seyirci kapasiteli bir futbol sarayına dönüştürülecek. Tampere’deki Ratina Stadı da 32 bin kişilik kapasite ile yenilenecek. 
     Finlandiya Başbakanı Paovo Lipponen, ortak aday ülke başbakanlarıyla birlikte projeyi tümüyle desteklediğini bildirdi. 
     Nordic 2008 adaylık projesinin temel felsefesi "United Smile" Birleşik Tebessüm olarak tanımlanıyor. Kuzeyliler’in ortak amacı, organizasyona katılan herkesin birer MIP Most Important Person En Önemli Kişi olduğunu göstermek, onlara güleryüz ve güvenlik garantisi vermek. 
     Bizim bol korumalı VIP’lere karşılık Kuzeyliler’in MIP konsepti daha sıcak ve galiba daha da şanslı 
     
     



 SPOR 




























</TEXT>
</DOC>
