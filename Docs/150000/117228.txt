<DOC>
<DOCNO> 117228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur19.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Asiltürk "Biz Kutan'ı istiyoruz, istemeyen varsa çeksin gitsin" 
</HEADLINE>
<TEXT>

     SP Genel İdare Kurulu GİK üyesi Oğuzhan Asiltürk, ''Recai Kutan'ı biz istiyoruz, istemeyen varsa çeksin gitsin'' dedi. 
     SP Başkanlık Divanı, Genel Başkan Recai Kutan'ın başkanlığında saat 11.00'de toplandı. 
     Başkanlık Divanı toplantısına öğle namazı için bir süre ara verildi. 
     Genel Başkan Yardımcısı Teoman Rıza Güneri gazetecilerin sorusu üzerine, bugün toplantıya ilişkin açıklama yapılmayacağını söyledi. Bu arada Genel Merkez'e gelen Oğuzhan Asiltürk, gazetecilerin ''Bahçeli, Yılmaz ve Çiller genel başkanlıktan ayrılma kararı aldı. SP'de yönetim değişikliği düşünüyor musunuz '' sorusuna, ''Kati olarak böyle bir düşüncemiz yok. Recai Kutan'ı biz istiyoruz, istemeyen varsa çeksin gitsin.'' yanıtını verdi. 
     Başkanlık Divanı toplantısına, öğle namazı sonrasında devam edildi. 
     





</TEXT>
</DOC>
