<DOC>
<DOCNO> 138898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun05.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de timsah, yaşlı kadının kolunu kopardı 
</HEADLINE>
<TEXT>

     ABD'nin Florida eyaletinde, apartmanının önünü süpürürken timsahın saldırısına uğrayan 70 yaşındaki kadının kolu koptu. Yaşlı kadını, timsahın ağzından komşusu kurtardı. 
     Florida'nın Englewood kentindeki olayda, 3 metre uzunluğundaki dev timsah, evinin önünü temizlemekte olan Helena Couto'ya saldırarak, kolunu dirseğinden kopardı ve yaşlı kadını gölete doğru çekmeye çalıştı. 
     Florida Yabanıl Yaşamı Koruma Komisyonu yetkilileri, imdada yetişen bir komşusunun talihsiz kadını timsahın ağzından çekerek kurtarmayı başardığını belirttiler. Dev timsah, şerif tarafından tüfekle öldürüldü. 
     Yabanıl Yaşamı Koruma Komisyonu yetkililerinin, kadının kolunu timsahın karnını yararak çıkardıkları ve yerine dikilmesi için hastaneye gönderdikleri bildirildi. 
     Talihsiz yaşlı kadının sağlık durumunun ciddiyetini koruduğu belirtildi. 
     





</TEXT>
</DOC>
