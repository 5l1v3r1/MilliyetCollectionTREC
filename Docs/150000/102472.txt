<DOC>
<DOCNO> 102472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/spor/aspo.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a 100. yıl armağanı 
</HEADLINE>
<TEXT>

Beşiktaş-Kocaeli maçı doksan dakika kıran kırana geçti, uzatmalarda skandallar peş peşe geldi. Artı 5’te Ahmet Dursun’un ofsayt golü ile Kartal üç puanı kaptı 
     Şuursuz baskı 
     BEŞİKTAŞ, Kocaelispor karşısında oyuna hızlı başladı. Rakip kaleyi ilk 20 dakika adeta abluka altına aldı. Pozisyonlar buldu ancak aradığı gole bir türlü ulaşamadı. Oyunda dengeyi kuran Körfez ekibi ani kontrataklarla Kartal’ı zorladı ancak eşitliği bozamadı. İkinci yarıya da kontrollü başlayan konuk takım, 64. dakikada Lazarov’un vuruşuyla üstünlüğü yakaladı. 
     
     Ahmetler’in gecesi 
     SİYAH - Beyazlılar oyunu bırakmadı, seyircisinin de desteğiyle Kocaelispor’a zor anlar yaşattı, beraberliğe 86. dakikada Ahmet Yıldırım ile ulaştı. 90. dakikadan itibaren skandallar patladı. Üç dakikalık uzatmaya rağmen 95’te Ahmet Dursun’la gelen tartışmalı gol üç puanı getirdi. Geçen hafta hakemlerle polemiğe giren Beşiktaş’ın galibiyeti bu kez Kocaeli camiasını öfkelendirdi. 
     
Fobi sona erdi      KENDİ sahasında 168 gündür maç kazanamayan Beşiktaş iç saha fobisine Kocaelispor karşısında noktayı koydu. Geçen sezon evinde başarılı olamayan ve rakiplerine 23 puan bırakan Siyah - Beyazlılar en son galibiyetini 25. haftada Yimpaş Yozgatspor önünde almıştı. Beşiktaş daha sonra oynadığı dört karşılaşmayı da kazanamamıştı. 
     

</TEXT>
</DOC>
