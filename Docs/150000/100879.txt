<DOC>
<DOCNO> 100879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/siyaset/siy07.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’la fikir ayrılığım var’ 
</HEADLINE>
<TEXT>

Okuyan İstifamı planlı değildi... 
     ANKARA Milliyet 

     Çalışma ve Sosyal Güvenlik Bakanlığı görevinden istifa eden Yaşar Okuyan, "Planlanmış, programlanmış bir istifa olmadığını söylemek istiyorum. Ama Genel Başkan ile bu konuda ciddi bir fikir ayrılığı gündeme geldi" dedi. Okuyan, Başkanlık Divanı’na seçildiğini televizyonlardan öğrendiğini belirtti. İş - Kur, SSK ve Bağ - Kur’a veda ziyretlerinde bulunan Okuyan, SSK’da yaşanan yolsuzlukların üzerine gittiğini hatırlatarak, "10 liralık malı 1000 liraya satanların üzerine gittik. Bazı 5 yıldızlı otellerin restoranlarında, çok süper gazinolarında istifamız, çetelerin kadeh tokuşturmalarıyla karşılanmıştır" diye konuştu. 
     Okuyan, makamların gelip geçici olduğunu dile getirerek, "Aslolan bakan olmak değil, adam olmaktır" dedi. 
     



 SİYASET 


















</TEXT>
</DOC>
