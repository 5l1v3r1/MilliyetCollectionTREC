<DOC>
<DOCNO> 117880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/ekonomi/eko06.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB toplantısında güvence kavgası 
</HEADLINE>
<TEXT>

Erdoğan’ın, Kopenhag Zirvesi öncesinde sivil toplum kuruluşları ile eylem planı saptamak için yaptığı toplantıda iş güvencesi tartışması yaşandı 
     ANKARA Milliyet 

     AKP Genel Başkanı R. Tayyip Erdoğan ve sivil toplum örgütlerinin ilk buluşmasında iş güvencesi kavgası çıktı. TİSK Başkanı Refik Baydur ve DİSK Genel Başkanı Süleyman Çelebi tartıştılar. Erdoğan, tartışmaya müdahale etmedi. 
     Erdoğan dün, 12 sivil toplum kuruluşunun yöneticileri ile AB konusunda bir toplantı yaptı. TİSK Başkanı Baydur 15 Mart’ta yürürlüğe girecek İş Güvencesi Kanunu’nun popülist yaklaşımlarla çıkartıldığını söyledi. Bu görüşe Çelebi’nin "İş Güvencesi popülist bir kanun değildir. AB ülkelerinde işçiler adına anlatabildiğimiz tek düzenleme bu kanundur" diye yanıt verdiği belirtildi. 
     Toplantı sonrasında TÜSİAD Başkanı Tuncay Özilhan, Erdoğan’la beraber Avrupa ziyaretlerine katılıp katılmayacağı sorusuna, "Bizim yoğun bir programımız var" yanıtını verdi. 
     
     Başbakanım’ dedi 
     Toplantıda TOBB Başkanı Rifat Hisarcıklıoğlu’nun Erdoğan’a "Sayın Başbakanım" dediği ifade edildi. Hisarcıklıoğlu’nun bu şekilde konuşmasının gülüşmelere neden olduğu kaydedildi. 
     



 EKONOMİ 




















</TEXT>
</DOC>
