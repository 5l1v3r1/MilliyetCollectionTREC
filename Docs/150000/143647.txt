<DOC>
<DOCNO> 143647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/soneko10.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono piyasasında faizler yüzde 67.71 seviyesinde... 
</HEADLINE>
<TEXT>

     İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli, bugün valörlü tahvilin basit getirisi piyasa açılışında yüzde 66.93'e, bileşik getirisi yüzde 67.71'e yükseldi. 
     Bu kağıdın bileşik getirisinde dünkü aynı gün valörlü işlemlerin kapanışına göre 7.79 puanlık artış yaşandı. 
     3 Mart 2004 vadeli, bugün valörlü tahvilin basit getirisi saat 09.55 itibariyle yüzde 66.52 düzeyine geriledi. 
     Dünkü piyasa kapanışında bu kağıdın aynı gün valörlü işlemlerinde basit getiri yüzde 59.34, bileşik getiri ise yüzde 59.92 olarak belirlenmişti. 
     
     DOLAR KOTASYONLARI 
     Bankalararası dolar kotasyonlarında sabah açılışta satışta en yüksek 1 milyon 730 bin lira seviyesini gören dolar, daha sonra geriledi. 
     Kotasyonlarda saat 09.55 itibariyle alışta en düşük fiyat 1 milyon 677 bin lira, en yüksek 1 milyon 681 bin lira, satışta en düşük fiyat 1 milyon 688 bin lira, en yüksek fiyat 1 milyon 698 bin lira düzeyinde bulunuyor. 
     
     PARİTE 
     Uluslararası piyasalarda euro-dolar paritesi 1,0622, sterlin-dolar paritesi 1,5640, yen-dolar paritesi ise 118.73 düzeyinde seyrediyor. 
     





</TEXT>
</DOC>
