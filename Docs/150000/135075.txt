<DOC>
<DOCNO> 135075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sonspo30.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Samsunspor maçı hazırlıkları... 
</HEADLINE>
<TEXT>

     Bursaspor, 8 Şubat Cumartesi günü sahasında Samsunspor ile oynayacağı ikinci yarının ilk maçı için hazırlıklarını sürdürüyor. 
     Vakıfköy Orhan Özselek Sosyal Tesisleri'nde, Teknik Direktör Erdoğan Arıca gözetiminde yapılan ve yaklaşık 2 saat antrenman, kısa mesafeli depar koşularıyla başladı. 
     Yeşil-beyazlı futbolcuların oldukça hırslı oldukları gözlenen antrenmanın ikinci bölümünde, taktik ağırlıklı çalışma yaptıran Arıca, özellikle defans ve forvet oyuncularını hata yapmamalı konusunda sık sık uyardı. 
     İdeal kadroyu oluşturmaya çalışan Arıca antrenmanda, orta alan için önce Yakup'u, ardından da Fatih Şen'i denerken, Gaziantepspor'dan transfer edilen Mustafa Şahintürk'e forvette Okan'ın yanında görev verdi. Sakatlıkları bulunan Murat Sözkesen ve Tayfun'un katılmadığı antrenman sırasında Hırvat oyuncu Franja, kondisyon salonunda çalıştı. 
     Bursaspor, Samsunspor maçının hazırlıklarına yarın da devam edecek. 
     





</TEXT>
</DOC>
