<DOC>
<DOCNO> 136679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/spo04.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’u satmadım 
</HEADLINE>
<TEXT>

Suçlanan Aurelio kendini savundu, "150 bin dolar için sevdiğim yeri bırakmam" sözleriyle yanıt verdi 
     Yetkililer iki kişi’ 
     BORDO - Mavili camiada devre arasında gündemi meşgul eden Aurelio sonunda patladı. Özellikle menajerlere sert çıkan Brezilyalı futbolcu, "Benim adıma konuşanlar, bana maledilenler performansımı düşürüyor" dedi. Kendisi hakkında iki yetkili isim olduğuna dikkat çeken Sambacı, "Bunlardan biri Miranda, diğeri de Olaria Başkanı Morierro’dur. Bunun dışındakileri dikkate almayın" diye konuştu. 
     
     Kulüp halletsin’ 
     TRABZONSPOR Başkanı Özkan Sümer ile menajeri arasındaki görüşmede uzlaşma sağlanamadığını belirten Aurelio, "Ben 150 bin dolar için sevildiğim yeri bırakmam. Eğer işi bozan paraysa, onu halletmek benim değil kulübün görevi. Olmuyorsa da birbirimizi suçlamanın, kırmanın anlamı yok" ifadesini kullandı. Aurelio, "Kimseye ihanet etmedim. Kulübümü satıp gitmedim. Sadece profesyonelce davrandım" dedi. 
     
     Papila’dan müjde 
     ELAZIĞSPOR maçının hakemi Cem Papila, Fatih Tekke’yi raporuna yazmadı. Papila’nın yakasına yapışıp, "Sen bize karşı artniyetlisin" diyen futbolcunun bu hareketinin raporlarda yer almadığı, bu nedenle cezadan kurtulduğu öğrenildi. 
     
     Maç turizmi başlayacak 
     "MAÇ turizmi" adı altında bir proje geliştiren Trabzonspor, zengin işadamlarını 20 bin dolar karşılığında misafir edecek. Ulaşımından, yeme, içme ve konaklamasına kadar her türlü ihtiyacını karşılayacak olan Bordo - Mavililer, bu düşünceyle yıllık 1 milyon dolar bir gelir hedefliyor. 
     



 SPOR 
























</TEXT>
</DOC>
