<DOC>
<DOCNO> 141583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/siyaset/siy07.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere yeni hükümetle 
</HEADLINE>
<TEXT>

Ankara’da ikinci tezkerenin içeriği ve takvimi masaya yatırıldı. Erdoğan ve Gül, işi yeni hükümete bırakma yanlısı 
     ELÇİN ERGÜN, UTKU ÇAKIRÖZER Ankara 

     Hükümet, ABD askerlerinin Türkiye’de konuşlanmasına ilişkin ikinci tezkere hazırlıklarına başladı. Başbakan Abdullah Gül, AKP Genel Başkanı Tayyip Erdoğan, Dışişleri Bakanı Yaşar Yakış ve Dışişleri bakanlığı bürokratlarının katıldığı 5 saatlik toplantıda yeni tezkerenin içeriği ve hangi takvim içinde getirileceği masaya yatırıldı. Toplantıda ABD’nin zaman baskısına rağmen, tezkere için Erdoğan’ın başbakanlığındaki yeni hükümetin kurulmasının beklenmesi benimsendi. 
     Irak kriziyle ilgili BM Güvenlik Konseyi’ndeki gelişmeler ve Washington’dan Ankara’ya ulaştırılan mesajların değerlendirildiği toplantıda, yeni tezkerenin hangi koşullarda Bakanlar Kurulu ve TBMM gündemine getirilmesinin uygun olacağı tartışıldı. ABD yönetiminin, kongre üyeleri aracılığıyla ilettiği "bu hafta tezkereyi çıkarın" talebine rağmen Gül ve Erdoğan’ın yeni hükümetin beklenmesi yanlısı olduğu öğrenildi. AKP milletvekillerinin ikna edilmesinin önemli olduğunu kaydeden Başbakanlık kaynakları, "Bakanlar Kurulu’ndan geçirilir. Önemli olan partinin ikna edilmesi. Önce yeni hükümet kurulsun" dedi. 
     
     ABD ÇOK BASTIRIYOR’ 
     AKP Genel Başkanı Recep Tayyip Erdoğan, dün Başbakanlık’ta yapılan toplantının ardından Genel Merkez’de birçok bakanı toplayarak yeni tezkereyle ilgili son gelişmeleri değerlendirdi. Erdoğan’ın bakanlara, "ABD yeni tezkerenin bir an önce gelmesi için çok bastırıyor" dediği öğrenildi. 
     
AKP 2. tezkere insani amaçlı      AKP Grup Başkan Vekili Faruk Çelik, Türkiye’nin katliam ve ırklar arasında çatışma yaşanmaması için Kuzey Irak’a girdiğini belirterek, "Zaten 2. tezkere söz konusu olursa, Irak’a, Bağdat’a daha fazla bombardıman olmaması için ve gruplar arasında bir çatışma olmaması için. Yani insani amaçlarla 2. tezkere ağırlık kazanabilir" dedi. 
     



 SİYASET 


















</TEXT>
</DOC>
