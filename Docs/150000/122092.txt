<DOC>
<DOCNO> 122092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/theper.html </URL>
<DATE> 2002/12/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tehlike büyüdü 
</HEADLINE>
<TEXT>

     Eskiden kapkaç olayları veya tinercilerin işlediği suçlar daha çok İstanbul’da görülürdü. Şimdi diğer büyük şehirlere de yayıldı. Bu gibi suça yatkın kişiler sokaklarda terör estiriyor, yasalar bunlara niye uygulanmıyor, bunun bir inceliği mi var da sanıklar bundan yararlanıyor 
     M. T. - İstanbul 

     Kapkaç ile tinercilerin işlediği suçları birbirinden ayırın. Kapkaççılar çoğunlukla tinerci grubu içinde değil. Bunlar teşkilatlı ve şuurlu kimseler. Ancak bunlar için caydırıcı bir mücadele yapılmadığından suça yatkın kimseleri teşvik edici oldu. Hala da etkili bir mücadele yok. Bakmayın siz kapkaç olaylarının azaldığı söylentilerine, kapkaç terörü eskisinden daha güçlü sürüyor. 
     Tinercileri ayırın diyorum çünkü, onlar madde bağımlısı. Çoğunlukla örgütlü değiller, ferdi olarak suç işliyorlar. Müessir fiilden gaspa kadar suç işledikleri çok oluyor ama onlar için de bir mücadele planı uygulanmadı. Yıllardır birçok yazımda tinerci kesiminin şimdilik küçük yaşta çocuklar olduğunu, bunların birkaç sene içinde büyüyerek yetişkin ve güçlü gençler olacağını yazmıştım. İşte şimdi o günlerdeyiz. Yaşça büyüdüler, fiziki olarak güçlendiler. Bu yüzden de rahatça gasp yapıp, insanları yaralayabiliyor hatta ölüme sebep olabiliyorlar. Ancak bunlar akıl hastası kabul edildiğinde de cezai sorumlulukları olmuyor. Türk Ceza Kanunu’nun sözünü ettiği kısmi mesuliyet hallerinde dahi verilecek ceza üçte birden yarıya kadar indiriliyor. Aflar ve sair indirimler de var ki bunlara zaman zaman değiniyorum. Dolayısı ile toplumsal bir problemi zamanında önleyemedik, bugün karşımıza büyük bir problem olarak çıktı. Bundan sonra önlenmesi çok zor. İşte sanıklar da bu ortamdan yararlanıyor. Daha ne olsun Şimdi bizlere ve sizlere sokaklarda paranoya içinde dolaşmak kalıyor. 
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
