<DOC>
<DOCNO> 126235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sontur08.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağışları yeniden başlayacak... 
</HEADLINE>
<TEXT>

     Türkiye, 24 Aralık Salı günü Karadeniz üzerinden gelen yeni bir yağışlı ve soğuk havanın etkisi altına giriyor. 
     Devlet Meteoroloji İşleri Genel Müdürlüğü'nden aldığı bilgiye göre, yarın, Karadeniz kıyıları yağışlı geçecek. Yağışlar, genellikle yağmur, Batı Karadeniz'de karla karışık yağmur şeklinde olacak. Yurdun diğer yerleri parçalı ve az bulutlu geçerken, iç ve doğu kesimlerde sis görülecek. Hava sıcaklıkları ise batıdan itibaren 2-4 derece artmaya başlayacak. 
     Türkiye, Salı gününden itibaren Karadeniz üzerinden gelen yeni bir soğuk ve yağışlı havanın etkisine girecek. Buna göre, Marmara'nın kuzey ve doğusu, Karadeniz, İç ve Doğu Anadolu'nun kuzeyi yağışlı olacak. Yağışlar, Marmara'nın doğusu ve Karadeniz kıyılarında yağmur ve karla karışık yağmur, diğer yerlerde kar şeklinde olacak. Yağışların, Karadeniz'de ''etkili'' olması bekleniyor. 
     Soğuk ve yağışlı hava, 25 Aralık Çarşamba günü, yurdun kuzey, iç ve doğu kesimlerinde etkisini sürdürecek. Marmara'nın doğusu, Karadeniz, İç Anadolu, İç Ege, Doğu ve Güneydoğu Anadolu ile Doğu Akdeniz'in iç kesimlerinde görülecek yağışlar, yurdun doğusunda ''etkili'' olmak üzere genellikle kar şeklinde olacak. 
     Hava sıcaklıkları ise yurdun kuzey, iç ve doğu kesimlerinde Salı gününden itibaren azalmaya başlayarak, mevsim normallerinin altında seyretmeyi sürdürecek. 

     
</TEXT>
</DOC>
