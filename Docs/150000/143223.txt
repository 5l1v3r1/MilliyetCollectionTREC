<DOC>
<DOCNO> 143223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/soneko43.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi Bankası için danışman firma belirlendi... 
</HEADLINE>
<TEXT>

     Yapı ve Kredi Bankası yönetim kurulu üyeleri ile üst yöneticilerin görev tanımları, değerlendirme ve ölçüm sistemi tasarımları, yönetim kurullarının görev tanımıyla çalışma usulleri ve raporlama sistemini yürütecek danışmanlık firması belirlendi. 
     Bankacılık Düzenleme ve Denetleme Kurumu BDDK ve Tasarruf Mevduatı Sigorta Fonu TMSF tarafından yapılan ortak açıklamada, bunun için ''Ray and Berndtson Yönetim Danışmanlığı Ltd Şti ile konsorsiyum ortağı Arge Yönetim Danışmanlık A.Ş'' firmasının seçildiği belirtildi. 
     Açıklamada, BDDK ile Çukurova Grubu temsilcileri arasında 31 Ocak 2003 tarihi arasında imzalanan anlaşmanın ana hatları içinde, Yapı ve Kredi Bankası yönetim kurulu üyeleri ile üst yöneticilerinin görev tanımları, değerlendirme ve ölçüm sistemi tasarımları, yönetim kurulları görev tanımı ile çalışma usulleriyle raporlama sisteminin, taraflarca müştereken belirleyeceği uluslararası itibara sahip bir danışmanlık firmasına yaptırılacağının yer aldığı hatırlatıldı. 
     Açıklamada, bu çerçevede, Yapı ve Kredi Bankası yönetim kurulu üyelerinin söz konusu danışmanlık firması tarafından oluşturulacak aday listesi içerisinden, Banka ortakları tarafından üye sayısının iki katında önerilecek adaylar arasından TMSF tarafından uygun görülecek kişilerden oluşturulacağının kamuoyuna duyrulduğu ifade edildi. Açıklamada, şöyle denildi 
     ''Söz konusu anlaşma hükmünün yerine getirilmesini teminen, Kurulumuz ile Çukurova Grubu temsilcilerinden oluşan bir komite tarafından, uluslararası saygınlığa sahip 10 firmadan tanıtıcı dökümanlar talep edilmiş alınan dokünamların incelenmesi sonucu yeterli görülen 4 firmanın yapmış olduğu sunumları sonucu belirlenen iki firma ile yapılan görüşmeler neticesinde, en düşük fiyatı öneren Türkiye'de teşkilatı bulunan ve uluslararası saygınlığa sahip Ray and Berndtson Yönetim Danışmanlığı Ltd Şti ile konsorsiyum ortağı Arge Yönetim Danışmanlık A.Ş firması seçilmiştir. 
     Söz konusu sürece ilişkin TMSF Yönetim Kurulu, müştereken seçilen danışmanlık firması ile sözleşme yapması için, Yapı ve Kredi Bankası Yönetim Kurulu bilgilendirmiştir.'' 
     





</TEXT>
</DOC>
