<DOC>
<DOCNO> 119043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sondun13.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüman Kardeşler 'in liderinin cenazesine 50 bin kişi katıldı 
</HEADLINE>
<TEXT>

     Mısır'da faaliyet gösteren Müslüman Kardeşler örgütünün 83 yaşında ölen lideri Mustafa Meşhur'un cenazesine 50 binden fazla kişinin katıldığı bildirildi. 
     Başkent Kahire'de polisin yoğun güvenlik önlemleri altında düzenlenen törende binlerce kişinin Medine Nasr'daki cami önünde yığıldığı belirtildi. 
     Örgütün liderliğini 6 yıldır sürdüren ve beynindeki atardamarların tıkanması nedeniyle geçen aydan beri komada bulunan Meşhur, 1954'te Mısır Cumhurbaşkanı Cemal Abdülnasır'a yönelik suikast girişimine karışmaktan 10 yıl hapis cezasına çarptırılmıştı. 
     Mısır'dan 1985'te ayrılan Meşhur, 90'lı yılların başında yeniden ülkeye dönmüştü. Meşhur'un hastaneye kaldırılmasının ardından, yardımcısı Memun El Hudeybi liderliği üstlenmişti. 
     Mısır'ın en eski İslamcı örgütü Müslüman Kardeşler, 1928'de kuruldu. 1954'te yasaklanmasına karşın, önceki yıl yapılan genel seçimlerde örgütün desteklediği 17 aday meclise girmeyi başardı. 
     





</TEXT>
</DOC>
