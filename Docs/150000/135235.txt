<DOC>
<DOCNO> 135235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/soneko11.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat'tan çevre dostu motor 
</HEADLINE>
<TEXT>

     Fiat, diesel pazarı için yeni bir motor üretti. 
     Çevre dostu olan 1.3 Multijet 16 v motor, Fiat Auto ve General Motor GM Powertrain ortak girişimiyle Bologno'da üretildi. 
     Multijet teknolojisinin son ürünü olan motor, diğer motorlarla karşılaştırıldığında egzozundan çıkan gazın kirlilik oranının azlığı ile dikkat çekiyor. 
     4 silindirli, 70 beygir gücünde olan ve 100 kilometrede 4.9 litre yakıt tüketen motor ilk olarak Fiat'ın ulysse ve stilo multiwagon modellerinde kullanılacak. 
     Yeni modeller, Mart ayında Cenevre'de yapılacak Otomobil Fuarı ile birlikte tüketicilerin beğenisine sunulacak. 
     The Ekonomist'in enerji ve çevre dalında yaratıcılık ödülünü alan motor, ekolojik olarak diğer motorlardan yüzde 50 daha iyi ve gelişmiş özelliklere sahip bulunuyor. 
     1.3 Multijet 16 v motor, Fiat'ın Torino'da bulunan merkezinde, motorun kullanıldığı Panda ve Punto araçlarla yapılan test sürüşleriyle tanıtıldı. 
     Fiat Auto Başkanı Gianni Coda, diesel motorlarının Baş Mühendisi Roberto Imorisio ve Ürün Geliştirme Bölüm Başkan Yardımcısı Nevio Di Giusto, tanıtım için düzenlenen toplantıda 1.3 Multijet 16 v motor hakkında bilgi verdi. 
     Fiat Auto Başkanı Gianni Coda, Fiat'ın otomobil üreten bir İtalyan markası olduğunu belirterek, fonksiyonel özellikleri sayesinde araçların günlük hayatı kolaylaştırdığını dile getirdi. 
     Fiat diesel motorlarının Baş Mühendisi Roberto Imorisio, 130 kilogram ağırlığında 460x500x600 milimetre ebatlarında olan motorun 30 bin kilometrede bir bakım gerektirdiğini söyledi. 
     Motoru, Fiat'ın diesel pazarına sunduğu en yeni jenerasyon motor olarak nitelendiren Imorisio, 1.3 Multijet 16 v motorun çok düşük gürültü seviyesi, yüksek konfor, yumuşak ve memnun edici sürüş, ani ve yumuşak reaksiyon gösteren çevreci bir motor olduğunu kaydetti. 
     Motordan yılda 500 bin adet üretilecek. 
     





</TEXT>
</DOC>
