<DOC>
<DOCNO> 129559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo14.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Fransız basketbolcu Rigaudeau, Dallas Mavericks'e gidiyor... 
</HEADLINE>
<TEXT>

     İtalya'nın Virtus Bologna takımının Fransız oyun kurucusu Antoine Rigaudeau, ABD Profesyonel Basketbol Ligi NBA'de bu sezon şu ana kadar en başarılı takım konumundaki Dallas Mavericks'e transfer oluyor. 
     31 yaşındaki milli basketbolcu, La Gazetta Dello Sport'a yaptığı açıklamada, geçen ay Mavericks'den teklif aldığını belirterek, ''Tüm olasılıkları düşündüm ve NBA gibi farklı bir dünyayı tanıma adına son şansım olduğunu düşünerek bu fırsatı değerlendirmeye karar verdim'' dedi. 
     Antoine Rigaudeau, teklife göre sözleşmenin, ileride uzatılmaya opsiyonlu 5 aylık bir süreyi kapsadığını kaydetti. 
     Fransız basketbolcu paranın sorun olmadığını da belirterek, şöyle devam etti 
     ''NBA'ye gitmek benim için bir iş anlaşması değil. Bologna'da kalsam veya başka bir Avrupa takımına gitsem belki daha çok kazanırım ama bu benim için önemli değil. Basketbol kariyerimin sonuna yaklaşırken, yeni ufaklara açılmak benim kişisel tercihim.'' Rigaudeau'nun Virtus Bologna ile 2004 yılının haziran ayına kadar sözleşmesi bulunuyor. Ancak İtalyan kulübü, Fransız basketbolcunun NBA'e gitmesi halinde buna engel olmayacaklarını açıkladı. 
     Daha önce 1999'da da San Antonio Spurs'da NBA deneyimi yaşayan Fransız oyuncu, İtalyan ekibinden NBA'a giden 6. basketbolcu olacak. 
     





</TEXT>
</DOC>
