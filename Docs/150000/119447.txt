<DOC>
<DOCNO> 119447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/siyaset/siy05.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, karizmatik ve güven verici 
</HEADLINE>
<TEXT>

Sanatçılar, hükümeti kurma görevini alan Abdullah Gül’ün, "Karizmatik, güvenilir ve azimli" olduğunu söyledi. Ünlüler görüşlerini YAŞAR ÇAKMAK’a anlattı 
     Gülben Ergen Henüz yolun başında ama kullandığı üç kelime beni çok etkiledi. Enerji, başarı, olgunluk. Annesi ve babasından aldığı dualar ve Akrep burcu olması benim için çok önemli. Çok başarılı olacak. Karizmatik bir erkek. Zaten başarı karizmayı getirir. 
     Petek Dinçöz Abdullah Gül’ün inadırıcı yönü çok. AKP’nin yeni bir parti olması ve kendi aralarında birlik olmaları güveni artırıyor. Karizmatik bir insan. Kendisine başarılar diliyorum. 
     Yılmaz Erdoğan Demokrasi açısından Tayyip Bey’in başbakan olması gerekirdi. Abdullah Gül iyi bir seçim. İyi bir insan, karizmatik bir adam, kendisine başarılar diliyorum." 
     Hülya Avşar Abdullah Gül’le Nazlı Ilıcak’ın evinde tanıştık. Aramızda bir elektriklenme olsa gerek beni sevdiğini duymak beni çok mutlu etti. Ortak yönlerimiz çok fazla. Bir kere Beşiktaşlı olması yeter. Gül, her kelimesi dolu olan biri. Çok sakin, azimli ve güven verici bir kişiliği var. Bu partinin en güzel yanı kaleyi içten yıkanlar yok. Milletvekilleri aynı ağızdan konuşuyor. Bana göre Türkiye için dönüm noktası başlıyor. 
     Orhan Gencebay Halk Tayyip Erdoğan’ı istiyordu ama bu şartlarda en iyi seçim Abdullah Gül’dü. Çağdaş ve modern bir insan. Ekip çalışmalarına hayranım. Halk tek parti istedi ve hizmet bekliyor. Önemli olan hizmettir. İnşallah başarılı olurlar. 
     Seda Sayan Öncelikle yeni başbakanımızı kutluyorum. Öncelikle Tayyip Erdoğan’ın başbakan olmasını isterdim. Ama Gül’de çok takdir ettiğim bir insan. Onları birbirinden ayırmamak lazım.Onlar bir ekip. 
     



 SİYASET 






















</TEXT>
</DOC>
