<DOC>
<DOCNO> 110402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sontur12.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "150 trilyon lirayı sokağa atmaya kimin hakkı var " 
</HEADLINE>
<TEXT>

     CHP Genel Başkanı Deniz Baykal, ''Hepimizin bekleyişi, dileği, yarın Meclis bir törenle açılır ve ondan sonra aldığı seçim kararı doğrultusunda, seçime kadar çalışmalarına ara verir'' dedi. 
     THY'ye ait uçakla Ankara'ya giden Baykal, hareketinden önce Atatürk Havalimanı VIP Salonu'nda, Kırıkkale Üniversitesi'nin vereceği doktora unvanı için Başkent'e giden işadamı Sakıp Sabancı ile sohbet etti. 
     Bu sırada gazetecilerin sorularını yanıtlayan Baykal, TBMM'nin seçim kararını sahiplenmeye devam etmesini beklediğini kaydederek, şunları söyledi 
     ''Hepimizin bekleyişi, dileği, yarın Meclis bir törenle açılır ve ondan sonra aldığı seçim kararı doğrultusunda, seçime kadar çalışmalarına ara verir. Parlamentoya yakışan bu. Başka bir ihtimal düşünmek mümkün değil. 
     Gümrüklerde oy kullanma işlemi 2 gün sonra başlayacak. Milli irade sandığa yansımaya başlayacak. Sandığa girmeye başlayan milli iradeyi durdurma hakkı, gücü kimde var Nasıl olabilir 150 trilyon liralık bütçe yapıldı ve harcanmaya başlandı. Türkiye'nin bu kriz ortamında bunu sokağa atma imkanı var mı 150 trilyon lira, 1 milyar lira versek 150 bin gence bir yıllık burs. Bunu iptal edeceğiz, sonra yeniden seçim kararı alacağız, yine trilyonlarca lira harcayacağız. Bunlar yanlış işler, olmaz. 
     Umarım mantık, sağduyu egemen olur, Türkiye yeni sıkıntılara sürüklenmez. Türkiye seçimini huzur içinde yapar, yeni iktidarını kurar. Buna ihtiyaç var. Halk bunu istiyor. Milletin bekleyişi bu. Milletin yüzde 95'i seçim istiyor.'' 
     
     SABANCI'NIN GÖRÜŞÜ 
     İşadamı Sabancı da seçimin 3 Kasım'da yapılması gerektiğini ifade ederek, şöyle konuştu 
     ''Yazık bu memlekete... Yola devam etmeliyiz. Seçimi zamanında yapmalıyız. Bir an evvel istikrar ve güvenin bu memlekete gelmesi şarttır. Yabancı sermaye ve Türk müteşebbislerine yeni işyerleri açmamız, açlara aş, işsizlere iş vermemiz lazım. Bu zikzakları anlamak mümkün değil. Felaket olur. Parmağı taşın altında olan bir işadamı olarak, yazık olur.'' Bu arada, YTP Genel Başkanı İsmail Cem de aynı uçakla Ankara'ya gitti. Cem, Baykal ve Sabancı uçağa aynı otobüsle giderken, Baykal ile Cem araçta tokalaştı. 
     





</TEXT>
</DOC>
