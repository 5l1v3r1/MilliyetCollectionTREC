<DOC>
<DOCNO> 107908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/soneko26.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül saldırıları İran'ın havyar ticaretini de vurdu 
</HEADLINE>
<TEXT>

     ABD ekonomi ve siyasetini hedef alan 11 Eylül saldırıları, New York'un ünlü ikiz kuleleriyle birlikte, saldırganların hiç düşünmedikleri bir hedefi de vurmuş İran'ın ünlü havyarı. 
     Dünyaca ünlü İran havyarının ihracatından sorumlu İran Balıkçılık Ticaret Şirketinden yapılan açıklamada, 11 Eylül saldırılarının doğrudan sonucu olarak İran'ın havyar ihracatında büyük düşüş olduğu belirtildi. 
     Şirket sözcüsü, 11 Eylül öncesindeki altı ay içinde 30 ton ihraç eden İran'ın, saldırıları izleyen 6 ayda dış dünyaya ancak 10 ton havyar satabildiğini söyledi. 
     İran havyarının en çok uluslararası uçuşlarda birinci sınıf mevkide seyahat eden yolcularca satın alındığını belirten yetkili, 11 Eylül'ün ardından uluslararası uçuşlarda ve birinci sınıfta seyahat eden yolcuların sayısındaki büyük düşüşün havyar satışlarının da aynı oranda azalmasına neden olduğunu söyledi. 
     





</TEXT>
</DOC>
