<DOC>
<DOCNO> 102592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/ekonomi/eko06.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört kadından üçünün işi yok 
</HEADLINE>
<TEXT>

     ANKARA Milliyet 

     Türkiye’de 15 yaş ve üzeri 23 milyon 334 bin kadın nüfusundan sadece 5 milyon 938 bini yüzde 25.5 istihdam ediliyor. 
     Devlet İstatistik Enstitüsü’nün 2002 yılı Nisan - Mayıs - Haziran dönemini kapsayan hanehalkı işgücü anketi geçici sonuçlarına göre, kadınların dörtte üçünün istihdam edilmediği Türkiye’de, 11 milyon 700 bin ev kadını var. Bu, çalışabilir durumdaki öğrenci, emekli, çalışamaz durumda ve diğer hariç 19 milyon 109 bin kadının yüzde 61.2’sinin ev kadını olması demek. 
     15 yaş ve üstündeki işgücüne dahil olmayan 16.8 milyon kadından 203 bini iş arayıp, son üç ayda iş arama kanalı kullanmayanlar, 143 bini iş aramayıp işbaşı yapmaya hazır olanlar, 239 bini mevsimlik çalışanlar, 11.7 milyonu ev kadınları, 1.3 milyonu öğrenci, 520 bini emekli, 323 bini irad gelir getiren mülk sahibi, 1.4 milyonu çalışamaz halde. 
     
6 milyon kadın çalışıyor      Türkiye’de 20 milyon 869 bin olan istihdamın 14 milyon 931 bini erkeklerden, 5 milyon 938 bini kadınlardan oluşuyor. Yine 2 milyon 217 bin işsizin 1 milyon 651 bini erkeklerden, 566 bini ise kadınlardan meydana geliyor. 
     İşgücüne dahil olmayan 23 milyon 442 bin nüfusun 16 milyon 831 bini yüzde 71.8 kadınlardan oluşuyor. İş arayıp, son üç ayda bundan vazgeçen 637 bin kişiden 203 bini, iş aramayıp işbaşı yapmaya hazır olan 266 bin kişiden 143 bini, mevsimlik çalışan 355 bin kişiden 239 bini, öğrenci 3 milyon 519 bin kişiden 1 milyon 378 bini, emekli 2 milyon 681 bin kişiden 520 bini, çalışamaz halde olan 2 milyon 381 bin kişiden 1 milyon 453 bini kadınlardan meydana geliyor. 
     



 EKONOMİ 















</TEXT>
</DOC>
