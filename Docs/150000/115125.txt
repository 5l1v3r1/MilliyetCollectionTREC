<DOC>
<DOCNO> 115125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur19.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürücüler dikkat Pazar günü bazı yollar trafiğe kapalı 
</HEADLINE>
<TEXT>

     İstanbul'da, 29 Ekim Cumhuriyet Bayramı töreni provası nedeniyle 27 Ekim Pazar günü, bazı yollar trafiğe kapatılacak. 
     Buna göre, saat 08.00'den 16.00'ya kadar Hal Yolu bitimi-E-5 Cevizlibağ-Tünel sapağından itibaren Vatan Caddesi-Lahor Meydanı'na kadar geliş-gidiş istikameti trafiğe kapalı olacak. Açıklamada, alternatif güzergahlar olarak -D-100 Karayolu'ndan Vatan Caddesi'ne gidecek olan sürücülerin Haliç Tüneli, Edirnekapı, Fevzipaşa Bulvarı, Aksaray şeklinde veya Haliç Tüneli, Ayvansaray ışıklardan Balat yolunu takiben Unkapanı ve Sirkeci istikametlerini, -E-80 Karayolu'nu kullanacak sürücülerin Milliyet Gazetesi karşısında TEM istikametini kullanmaları, -Sahil yolunu kullanacak sürücülerin sahil güzergahından Yenikapı-Kumkapı-Sirkeci istikametini kullanmaları, -Vatan Caddesi'ni kullanarak Fatih İlçesi'ndeki hastanelere gelecek olan ambulans ve diğer araç sürücülerinin ise sahil yolunu tercih ederek Samatya'dan Cerrahpaşa-Çapa-Haseki veya Vakıf Gureba hastanelerine intikal etmeleri, -Fatih istikametinden aynı gerekçelerle intikal edecek sürücülerin de Atatürk Bulvarı-Aksaray ve Millet Caddesi güzergahını kullanmaları istendi. 
     





</TEXT>
</DOC>
