<DOC>
<DOCNO> 115857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/guncel/gun09.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kolesterol ilacına onay... 
</HEADLINE>
<TEXT>

     Amerikan Gıda ve İlaç Dairesi FDA , Zetia adında yeni bir kolesterol ilacını onayladı. İlacın birkaç hafta içinde satışa sunulacağı bildirildi. Belirli dozda statin grubu ilaçlar ile kolesterolü istenilen seviyeye indirilemeyen denekler üzerinde yapılan testlerde, statinlerin yanı sıra Zetia’nın da kullanılmasıyla hastaların yüzde 72’sinde kolesterolün düştüğü gözlendi. Statin grubu ilaçların dozunu artırmadan, tedaviye Zetia eklenerek başarılı sonuç alınabileceğini ifade eden uzmanlar ayrıca, Zetia’nın statinlerle birlikte kullanılarak kolesterol seviyesini yüzde 25 oranında düşürebildiğini, tek başına kullanıldığında ise bu oranın yüzde 18 olduğunu kaydettiler. Statin grubu ilaçların aşırı doz kullanımı sağlığa zarar veriyor. 
     



 GÜNCEL 

















</TEXT>
</DOC>
