<DOC>
<DOCNO> 115023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/uras.html </URL>
<DATE> 2002/10/25/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Vergi yükü zenginden fakire kayıyor 
</HEADLINE>
<TEXT>

     Maliye, "gelirden ve servetten" vergi alamaz hale geldi. Mecburen mecburiyetten "fakire" yükleniyor. 
     Neyin ne olduğunu "durum tespiti amacıyla" anlatacağım. Sakın ha... "Popülizm yapıyor fakirlik edebiyatı yapıyor insanları kıyama teşvik ediyor" diyerek beni kötülemeyiniz. 
     Maliye vergiyi 1 ya "doğrudan", 2 ya "dolaylı" biçimde toplar. Halkı 1 ya "doğrudan", 2 ya "dolaylı" vergiler. 
     İnsanların bir yıl içinde elde ettikleri gelirin büyüklüğüne göre ödedikleri "Gelir Vergisi, şirketlerin bir yıl içinde elde ettikleri kazanca göre ödedikleri "Kurumlar Vergisi", kendilerine miras kalanların ödedikleri "Veraset Vergisi" gibi vergiler "doğrudan vergilerödir. "Dolaylı vergiler", gelir ve servet ile ilgisi olmadan halkın tamamından "çaktırmadan" toplanan vergilerdir. Bunların en önemlisi, mal ve hizmet satın alınırken ödenen KDV Katma Değer Vergisi ile, petrol kullananların ödedikleri ÖTV Özel Tüketim Vergisi ’dir. 
     
KDV’de herkes eşit      Bir demet maydanoza 100 lira ödeyen Rahmi Koç da 8 lira KDV öder, bir demet maydanozu satın alan Şırnak’taki çoban Ali de 8 lira öder. Ödenen 8 liralık KDV’nin Rahmi Koç’un geliri içindeki ağırlığı hiçtir. Ama çoban Ali’nin ödediği 8 lira KDV "yıkımödır. 
     Mercedes’ine binen Sakıp Ağa da arabanın benzini için aynı ÖTV’yi öder... Dolmuşa binen işçi Recep de, dolmuş parasının içinde dolaylı olarak aynı ÖTV’yi öder. Petroldeki ÖTV Sakıp Ağa’nın geliri içinde hiçtir. Dolmuş fiyatını iki katına çıkardığı için işçi Recep için "yıkımödır. 
     Maliye doğrudan vergi toplayamıyor. Gelirden ve servetten vergi alamıyor. Bunun iki temel, bir konjonktürel nedeni var. 1 Türkiye’de çok az kimse vergi beyannamesi veriyor. Çok sayıda varlıklı kişi hayatında hiç mi hiç vergi beyannamesi vermemiş durumda. Vergi numarası almak başka, beyanname vermek başka şeydir. 2 Vergi kanunlarında o kadar çok boşluk var ki, zenginlere ve şirketlere Gelir ve Kurumlar Vergisi’nden kaçma değil de kaçınma konusunda kanunlar büyük imkan tanıyor. 3 Konjonktürel olarak ekonominin kötü gittiği dönemlerde doğal olarak Gelir ve Kurumlar Vergisi tahsilatı düşüyor. Gelir Vergisi’ni asgari ücretli işçiler dahil tüm bordro mahkumlarının, maaşları ve de ücretleri ödenirken muhasebede kesilen vergiler kurtarıyor. 
     Bu durumda Maliye "mecburen mecburiyetten" zengin yerine, fakire yüklenmek, fakirden vergi toplamak zorunda kalıyor. 
     

</TEXT>
</DOC>
