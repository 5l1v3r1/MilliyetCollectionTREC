<DOC>
<DOCNO> 132382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun17.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Max Factor'un varisi, üç kadına tecavüzle suçlanıyor... 
</HEADLINE>
<TEXT>

     ABD'de, Max Factor kozmetik firmasının varisi Andrew Luster, jüri tarafından, 3 kadına tecavüz etmekle suçlandı. 
     Ev hapsinde tutulduğu sırada kaçan Luster, aralarında tecavüz, oğlancılık ve zehirleme ile uyuşturucu ve silah taşımanın da bulunduğu 86 farklı cürüm işlemekten suçlu bulundu. 
     Jürinin bu kararıyla, Max Factor'ın 39 yaşındaki torunu Luster'ın, yakalanması halinde, ömür boyu hapse mahkum olabileceği belirtiliyor. 
     Savcılık, Luster'ın 1996, 1997 ve 2000 yıllarında evine götürdüğü üç kadına, uyuşturucu vererek tecavüz ettiğini iddia etmişti. 
     Luster, 2000 yılında, 21 yaşındaki bir kız öğrencinin, kendisine ilaç vererek saldırdığını ihbar etmesiyle tutuklanmıştı. 
     Evinde yapılan incelemede, Luster'ın, uyuyan ya da bilinci yerinde olmayan kadınlarla cinsel ilişkiye girdiğini gösteren video kasetler ele geçirilmişti. Kasetlerde görüntüleri yer alan iki kadın, mahkemede, gönüllü olarak uyuşturucu aldıklarını, ancak hiçbir zaman Luster ile cinsel ilişkiye girmek istemediklerini söylemişlerdi. 
     Luster, duruşmalara ara verildiği bir sırada, 3 Ocak'ta kaçmıştı. 
     





</TEXT>
</DOC>
