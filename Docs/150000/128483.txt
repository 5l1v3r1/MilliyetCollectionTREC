<DOC>
<DOCNO> 128483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/pulur.html </URL>
<DATE> 2003/01/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Zoraki sapık"a ek bilgiler... 
</HEADLINE>
<TEXT>

     JANDARMA Genel Komutanlığı Genel Sekreterliği "Zoraki Sapık" konulu yazımıza bir "bilgi notu" gönderdi... 
     Onların "bilgi notu" bizim ise "açıklama" dediğimiz yazıda, bazı bilgi eksikliklerimiz olduğu belirtiliyor. 
     Buyurun, eksikliklerimizi görelim... 
     
     16 Kasım 2002 günü, Samandıra’daki, Jandarma İç Güvenlik Takım Komutanlığı’na, gece saat 23 sıralarında adını vermeyen biri telefon ediyor, "Ümraniye sapığı" eşkaline uygun bir kişinin adresini söylüyor. Jandarma timi adrese gidiyor, ihbar edilen şüpheli şahsı buluyor ve kimlik soruyor, adam adını, soyadını söylüyor ama, kimlik gösteremiyor. Bunun üzerine jandarma adamı karakola getiriyor, hakkında bilgi taraması yapılıyor ve C. savcısına haber veriliyor. Gözaltındaki kişinin "Ümraniye sapığı" olarak çizilen robot resme benzetilmesi üzerine soruşturma başlatılıyor, bu adamın küçük kızları kaçırmaya teşebbüs edip etmediği araştırılıyor. 
     Jandarma, gözetim süresi uzatılmasına rağmen zanlıyı 1.5 günde Adliye’ye sevk ediyor. 
     
     PEKİ neye dayanarak 
     Elde delil var mı 
     Delil yok, teşhis var... 
     Adamın kan örneği alınıyor, Emniyet Kriminal Laboratuvarı’na gönderiliyor, DNA incelemesi yapılıyor, adamın DNA örnekleri ile meçhul "Ümraniye sapığı"nın kan örneklerinin uyuşmadığı öğreniliyor. 
     Bu arada kaçırılmak istenen kızlar ile tanıklar karakola çağrılıyor, hepsi de sapığı tanıyorlar 
     Jandarmanın bilgi notuna göre adama "Küçük yaştaki kız çocuklarını kaçırmaya teşebbüs ettiği" açık bir şekilde anlatılıyor. 
     Adam o kadar kendisinden emin ki, avukat dahi istemiyor, jandarma zanlıyı, düzenlediği evrakla Kartal C. Savcılığı’na sevk ediyor... 
     
     BİLGİ notunun bundan sonrası önemli 
     "Sevk yazısında mağdurların ve tanıkların, basında çıkan sapık haberlerinin etkisiyle robot resme benzer özellikler taşıyan adı geçene benzetmiş olabilecekleri kanaati dile getirilmiştir." 
     Yani, jandarma diyor ki 
     "Bu çocuklar ve tanıklar yanılmış olabilir." 
     Jandarmanın bu kanaatine rağmen, savcılık tutuklama talebiyle adamı mahkemeye gönderiyor, mahkeme de tutukluyor. 
     
     SONRA 
     Asıl sapık yakalanınca, "zoraki sapık" tahliye ediliyor değil mi 
     Biz öyle yazmıştık... 
     Meğer öyle değilmiş 
     "Adı geçenin beraatına ve tahliyesine karar verilmesinin sebebi Ümraniye sapığı Yaman Özçelik’in yakalanması değil, olayın mağdurlarının ve tanıklarının hakim huzurunda olayın müsebbibinin adı geçen şahıs olmadığını ifade etmeleridir." 
     Yani, mağdur kız çocukları ve olayın tanıkları önce jandarma karakolunda adamı tanımışlar, sonra mahkemede "Bu değildi, tanımıyoruz" demişler 
     
     JANDARMA Genel Komutanlığı’na verdikleri bilgi için teşekkür ederiz, her ne kadar onlar ayrıntılı bilgi vermişlerse de, sonuç değişiyor mu 
     Bu adam suçsuz yere "sapık" diye tutuklanıyor, 27 gün hapis yatıyor. 
     Olayın özeti bu 
     İnsanın aklına Kurtuluş Savaşı sırasında Yakup Şevki Paşa’nın, bir katırın ölümünü rapor eden "baytar"a yazdıkları geliyor ama, yer kalmadı... 
     
     







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
