<DOC>
<DOCNO> 144756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun47.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Koalisyonun hiç uçağı düşürülmedi, askerleri esir alınmadı" 
</HEADLINE>
<TEXT>

     Katar'daki ABD-İngiltere Merkez Komutanlığı, ''koalisyon güçlerinin uçaklarının düşürüldüğü ve askerlerinin esir alındığı'' yolundaki Irak açıklamasını yalanladı. 
     Katar'taki Amerikan-İngiliz güçleri merkez komutanlığının sözcülerinden Yüzbaşı Steward Upton, ''ABD öncülüğündeki güçlerin hiçbir uçağının düşürülmediğini, askerlerinin esir alınmadığını'' söyleyerek, bunları ''Irak'ın yalanları'' olarak niteledi. 
     Irak Devlet Başkan Yardımcısı Taha Yasin Ramazan, düzenlediği basın toplantısında, ellerinde Amerikan savaş esirleri bulunduğunu ve bunları kısa süre için televizyondan göstereceklerini kaydetmişti. 
     Irak Savunma Bakanlığı sözcüsü Hazem Abdülkadir de yaptığı açıklamada, koalisyon güçlerinin 5 uçağı ve 2 helikopterini düşürdüklerini ileri sürmüştü. 
     





</TEXT>
</DOC>
