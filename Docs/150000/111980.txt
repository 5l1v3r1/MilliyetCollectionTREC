<DOC>
<DOCNO> 111980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/tamer.html </URL>
<DATE> 2002/10/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Transit yabancı sermaye 
</HEADLINE>
<TEXT>

2000 yılında Belçika’ya bir kapıdan 246 milyar dolar yabancı sermaye girerken diğerinden 242 milyar dolar yabancı sermaye çıkışı olmuş 
Doğrudan yabancı sermaye yatırımları milyar dolar  1997 1998 1999 2000 2001  Giren Çıkan Giren Çıkan Giren Çıkan Giren Çıkan Giren Çıkan Belçika 12 - 7 23 - 29 133 - 122 246 - 242 51 - 67 Hollanda 11 - 25 37 - 37 41 - 58 52 - 71 51 - 44      
     Yabancı sermayenin de transiti olur mu demeyin. Var Bu keşfi, Koç Holding’in CEO’su bir numaralı profesyonel yöneticisi Bülend Özaydınlı’nın basın toplantısında bize aktardığı rakamsal veriler sayesinde yapmış bulunmaktayım. 
     Öncelikle şunu belirteyim Özaydınlı’nın verdiği rakamlarda herhangi bir hata falan yok. Hatta TÜSİAD dahil ciddi tüm kuruluş ve kişilerin bizleri sürekli yanlış bilgilendirdikleri İspanya’nın AB’ye giriş tarihindeki kişi başına milli gelir rakamı bile Özaydınlı’nın tablolarında doğruydu. İspanya’nın AB’ye girdiği 1986’daki kişi başına GSMH’sini Türkiye’de ilk kez 2500 - 3000 dolar olarak değil de gerçek rakam olan 6 bin dolar olarak telaffuz eden birini gördüm. Ama konumuz bu değil. Konumuz doğrudan yabancı sermaye yatırımları tanımıyla ilgili... 
     Özaydınlı’nın geçen hafta önümüze koyduğu tablolara göre toplam nüfusu 11 milyon olan Belçika ve Lüksemburg’a sadece 2000 yılında 87 milyar dolar yabancı sermaye girmişti. Vergi kolaylığı nedeniyle Türkler de dahil neredeyse her işadamının Hollanda’da bir şirket kurduğunu biliyorduk da Belçika neyin nesi oluyordu 
     Alcatel - Teletaş Türkiye Yönetim Kurulu Başkanı Lütfü Yenel ve Yabancı Sermaye Derneği YASED Başkanı Faruk Yöneyman’ın görüşlerine başvurunca beklenmedik bir durum ortaya çıktı 
     
     Yenel’in uyarısı 
     Yenel telefonun öbür ucunda kendi kaynaklarındaki rakamlara baktı. Özaydınlı’nınkilerle aynıydı. Biraz dikkatle inceleyince Belçika’ya giren yabancı sermayenin aynı hızla çıktığını tespit etti. Yenel’in verdiği rakamlara göre Belçika’ya bugüne dek toplam 372 milyar dolarlık yabancı sermaye girişi olurken, 339 milyar dolar yabancı sermaye de yurtdışına çıkmıştı. 
     Fiziki yatırımla, kaydi yatırımı birbirinden ayırmamız gerektiğine işaret eden Yenel, "Bir ülkeye 87 milyar dolarlık fiziki yatırım yapılıp tesisler kurulmuş olsa, istihdamda ciddi artış olması lazım. Oysa Belçika’da 2001 yılındaki artış ancak yüzde 0.1 olarak gözüküyor" dedi. Anladık ki sınır ötesi alım - satımlar ve hisse devirlerinin Belçika’da yapılmasını Hollanda’dan da cazip kılan bir durum ortaya çıkmış. Ama nedir henüz çözemedik. 
     
     Yöneyman’ın rakamları 
     YASED Başkanı Yöneyman’ı aradığımızda iyice şaşkınlığa düştük. Çünkü Yöneyman Belçika’ya 2000 yılında yapılan doğrudan yabancı sermaye yatırımları olarak Özaydınlı ve Yenel gibi 87 milyar dolar değil, sıkı durun tam 246 milyar dolarlık bir rakamdan söz ediyordu. 
     Telefonun öbür ucunda olduğum için önce zannettim ki Yöneyman yanlış bir tabloya bakıyor, ama değilmiş. Meğer UNCTAD’ın yayımladığı raporlarda her zaman son 2 yıla ait verilerde değişiklikler olurmuş. 1 hafta kadar önce açıklanan ve 2001 verilerini de içeren yeni rapora göre Belçika’ya 2000’de giren doğrudan yabancı sermaye 87 milyar dolar değil, tam 246 milyar dolarmış. Aynı şekilde bir önceki raporda 120 milyar dolar olarak görünen 1999 rakamı da 133 milyar dolar olarak düzeltilmiş. 
     
     Her gördüğün sakallıyı... 
     Bugünlük benden bu kadar. Gerisini ilgileniyorsanız siz araştırın. Yalnız şu doğrudan yabancı sermaye meselesine de bir açıklık getirmek lazım galiba 
     Her gördüğün sakallıyı baban sanma misali, bundan böyle en ciddi verilerde bile her gördüğünüz doğrudan yabancı sermaye girişi rakamını da fiziki yabancı sermaye girişi zannetmeyin. 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
