<DOC>
<DOCNO> 139833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy07.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalı kapılar ardında kritik oylama 
</HEADLINE>
<TEXT>

Tezkere görüşmesini bir kez erteleyen hükümet, aynı yöntemi ikinci kez deneyemeyecek 
     ANKARA Milliyet 

     Asker gönderme ve yabancı asker bulundurmaya ilişkin tezkerenin oylaması, bugün Meclis’in kapalı oturumunda yapılacak. Tezkere görüşmesini bir kez erteleyen hükümet, aynı yöntemi ikinci kez deneyemeyecek, ancak geri çekerek yeniden gönderebilecek. Hükümetin yaptığı ince hesaplar şöyle sıralanıyor 
     AKP grubu sabah toplanacak. Vekiller tezkerenin kabul edilmemesi halinde yaşanacak gelişmeler karşısında uyarılacak. 
     CHP, kapalı oturum öncesi olabildiğince tartışma açıp, oylama yöntemi ve Anayasa’ya aykırılık konusunda AKP’yi bölmeye çalışacak. Hükümet de tezkerenin okunmasının hemen ardından gizli oturuma geçmeye uğraşacak. Maddelerin ayrılması girişimi olursa, hükümet maddeleri birleştirecek bir önerge verecek. AKP Grup Başkan Vekili Salih Kapusuz, tek oylama istediklerini, bunun için maddeleri, "ve" kelimesiyle ya da virgülle birleştiren bir önerge verebileceklerini söyledi. 
     
     TBMM duvarlarına dinleme testi 
     TBMM Başkanlığı, bugün yapılması beklenen, asker gönderme ve asker bulundurma tezkeresinin kapalı görüşmesi sırasında Genel Kurul Salonu’nun dışarıdan, gizlice dinlenip dinlenemediğini test edecek. 
     
     Dinlemek imk nsız 
     TBMM Başkanı Bülent Arınç, gazetecilerin, "Gizli oturumlar sırasında basın bürosunun yarısı kapatılıp boşaltılıyor. Genel Kurul Salonu’nu dinlemek imk nsız olmasına rağmen, sırf Genel Kurul’a yakın diye böyle bir yasak getirildi. İstesek de Genel Kurul’u dinleyemeyiz" itirazı üzerine harekete geçti. Basın "aklanırsa" bazı bölümlerin oturum sırasında kapatılması uygulaması tarihe karışacak. 
     



 SİYASET 




















</TEXT>
</DOC>
