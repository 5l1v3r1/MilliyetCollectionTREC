<DOC>
<DOCNO> 134751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yazar/uras.html </URL>
<DATE> 2003/02/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kimse Boğazlıyan kaymakamı’ olmak istemez 
</HEADLINE>
<TEXT>

     Boğazlıyan İç Anadolu’da Konya - Ankara yolu üzerinde şimdilerde Yozgat’a bağlı bir ilçe. Osmanlı döneminde Boğazlıyan’da isyan çıkmış. Osmanlı hükümeti "Her türlü tedbirin alınarak isyanın bastırılması" için kaymakama talimat vermiş. İsyan bastırılmış ama çatışmada çok sayıda can kaybı olmuş. 
     Bunun üzerine İstanbul’daki Alman, İngiliz ve Fransız sefirleri hükümeti tehdit etmeye başlamış. "Hani Tanzimat Fermanı vardı Hani Osmanlı ülkesinde her cins, ırk ve dine mensup bütün halkın can, ırz ve mal güvenliği olacaktı Eğer hükümet can kaybına sebep olan kaymakamı cezalandırmaz ise, Avrupa ülkeleri bundan böyle Osmanlı’ya borç vermez. Eski borçlarının da hemen ödenmesini ister..." Osmanlı hükümeti bu baskıya dayanamamış... Kaymakamı İstanbul’a çağırmış. 
     Kaymakam, "Ben hükümetin emrini yerine getirdim. Osmanlıya karşı isyanı bastırdım" diyerek dirense de, "Kusura bakma" demişler, "Osmanlının li menfaati için seni asacağız..." Adamcağız "Ya çoluğum çocuğum ne olacak " diye sormuş. "Merak etme Devlet - i li onlara bakar" demişler ve de dediklerini yapmışlar. Kaymakamı asmışlar. Çoluk çocuğuna maaş bağlayarak Çiftehavuzlar’da bir ahşap köşk vermişler. 
     Bu hikayeyi bana hatırlatan dostum Ege Cansen diyor ki "Osmanlı’dan sonra Cumhuriyet döneminde de devletin li menfaatleri’ bahanesiyle devlet adına riske girenler genelde ortada bırakılır. Bu nedenle ciddi karar ve uygulama sorumluluğunu üstlenen devlet adamları genelde doğruyu yanlıştan ayırmak için değil, ileride kelleyi kaptırmamak’ için karar verir. Bu ülkede devlet adamını bekleyen en büyük tehlike devlet adamının bizzat emri verenler tarafından harcanmasıdır. İşte bu nedenle Bu ülkede kestaneyi ateşten alamazsın.’ Almaya kalkanın eli yanar..." 
     Şimdi gelelim Boğazlıyan kaymakamı ile BDDK Başkanı arasındaki ilişkiye... IMF hükümete, hükümet BDDK’ya mali durumu bozuk bankalara el konulması talimatını verdi. BDDK çok sayıda bankaya el koydu. Ama Pamukbank özelliği olan bir banka olduğu için bu bankaya el konulmadan önce BDDK Başkanı Ecevit’e, Kemal Derviş’e gitti. "Bakınız bu bankaya el konuluyor. Ben şahsen risk alıyorum. Kuyunun dibine iniyorum. Benim ipim hükümetin elinde. Benim arkamda mısınız Beni kuyudan çıkaracak mısınız " diye sordu. 
     Tamam tamam dediler. BDDK Başkanı bankaya el konulma riskini aldı. Bankaya el konuldu. Ama bir de baktı ki, ona, "arkandayız" diyen hükümet yok. Ecevit yok. Derviş yok... Bir süre sonra, Danıştay da bankaya haksız el konulduğunu bu nedenle eski sahiplerine iadesi gerektiğini karar bağlayınca, BDDK Başkanı’nın kellesi gitmedi ama aklı başından gitti. Çünkü madem ki, Danıştay bankaya haksız el konulduğunu hükme bağladı, o halde eski sahiplerinin, el konulmadan sonra bu bankadan ve bankanın ilişkili olduğu grubun diğer bankasından çekilen beş milyar doları ve uğranılan zararı BDDK Başkanı’nı dava ederek isteme hakkı ortaya çıktı. 
     Şimdi BDDK Başkanı "kuyudan çıkmaya" çalışıyor. Seni iple yukarıya çekeceğiz diyenler, ipin ucunu bırakmış gitmiş. Sonra gelenlerin ipi tutmaya niyetleri yok. 
     Bütün bunlardan sonra BDDK veya diğer sorumlu kurum ve kuruluşlar ile o kuruluşlarda karar mevkiinde bulunanlar nasıl riske girer BDDK Başkanı gereğinde bir bankaya el koymak için nasıl karar alabilir Bütün bunlardan sonra BDDK nasıl işler 
     
     







Milliyetçilik 


Sıkıla mıkıla 


Salam’ politikası 


K. Irak hesapları ve geciken Ankara 


Kudümle, çifte nara... 


Columbia’dan insanlığa mesaj 


Yaşam ve ölüm, bilim ve savaş 


Kimse Boğazlıyan kaymakamı’ olmak istemez 


</TEXT>
</DOC>
