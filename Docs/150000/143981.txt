<DOC>
<DOCNO> 143981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo12.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor, Çanakkale'ye gitti... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çaykur Rizespor, Çanakkale Dardanelspor ile deplasmanda yapacağı maç için Çanakkale'ye gitti. 
     Teknik Direktör Hikmet Karaman, hafta içinde çalışmalarının çok iyi geçtiğini belirterek, ''Kazanmaktan başka çaremizin olmadığını biliyoruz. Yarıştan kopmamak için Çanakkale Dardanelspor maçından mutlaka galibiyetle ayrılmamız gerekiyor'' dedi. 
     Karşılaşmaya bir dönüm maçı gibi baktıklarını ifade eden Karaman, ''Tam kadro olarak bu maça çıkıyoruz. Recep, Okan, Yunus ve Birol'un 3 sarı kart sınırında bulunması Sivasspor maçı öncesi bizi düşündürüyor. Bu maçtan hem galibiyetle hem de oyuncu kaybına uğramadan ayrılmak istiyoruz'' diye konuştu. 
     





</TEXT>
</DOC>
