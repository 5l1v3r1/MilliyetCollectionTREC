<DOC>
<DOCNO> 141070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur06.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM kararı "Apo adil yargılandı, işkence görmedi" 
</HEADLINE>
<TEXT>

     Avrupa İnsan Hakları Mahkemesi'nin Abdullah Öcalan'ın yargılanmasıyla ilgili kararı 12 Mart'ta açıklanıyor. CNN Türk'ün haberine göre kararda iki ihlal saptandı ancak Apo'nun adil yargılandığına hükmetti. 
     Mahkeme Apo'nun avukatlarının işkenci iddialarının da yersiz olduğuna karar verdi. 
     Savunma ve gözaltı süresinde ihlal belirleyen mahkeme, Türkiye'ye harhangi bir yaptırım uygulamayacak. 
     AİHM, Öcalan'ın avukatlarının İmralı'ya gitmelerinin engellendiği, savunma için avukatlarına yeterli süre tanınmadığı ve mahkeme süresince de baskı altında tutulduğuna kanaat getirdi. 
     AİHM, bu uygulamayla "savunma hakkını güvence altına alan" sözleşmenin ilgili maddesinin ihlal edildiğine hükmetti. 
     Mahkeme ayrıca Öcalan'ın gözaltı süresinin sözleşme tarafından 4 gün olarak belirlenen "makul süreyi" aştığına karar verdi. Öcalan'ın gözaltı süresinin 10 günü bulması, mahkeme tarafından sözleşmenin ihlali olarak değerlendirildi. 
     AİHM, Öcalan'ın duruşmasının ilk bölümünde askeri yargıcın olmasında rağmen DGM'de yargılanmasını ise "ihlal" olarak değerlendirmedi ve "adil yargılandığı" sonucuna vardı. 
     İlgili yasa değiştirilerek askeri yargıcın yerine sivil bir yargıcın getirilmesi yeterli bulundu. 
     AİHM Türkiye'yi iki maddede suçlu bulmasına karşılık bir tazminat ödenmesine gerek duymayacağı eğilimin ağır bastığı ancak mahkeme masrafının Türk hükümetinden talep edileceği belirtiliyor. 
     





</TEXT>
</DOC>
