<DOC>
<DOCNO> 134185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/ekonomi/eko05.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir savaşı daha kaldıramayız 
</HEADLINE>
<TEXT>

DEİK Genel Kurulu’na katılan işadamları, Türkiye’nin ilk Körfez Krizi’nde ağır kayıplara uğradığını ve ekonominin bir savaşı daha kaldıramayacağını söylediler 
     EKONOMİ SERVİSİ 

     Dış Ekonomik İlişkiler Kurulu DEİK İcra Kurulu Başkanı Rona Yırcalı ve TOBB Başkanı Rifat Hisarcıklıoğlu, hükümetin Irak olayı ile ilglili tutumunu desteklediklerini söyledi. Rifat Hisarcıklıoğlu’nun, DEİK’in genel kurulunda yaptığı konuşmada TÜSİAD’a yönelik mesajlar da vardı. 
     TÜSİAD Genel Kurulu’nda, TOBB söylemlerinin eleştirildiğinin hatırlatılması üzerine Hisarcıklıoğlu, herkesin düşüncesini söyleyebileceğini bildirdi. Hisarcıklıoğlu, TÜSİAD’ın Irak ve Kıbrıs’a yönelik görüşleri ile ilgili olarak da sorumlu kişilerin, müzakereleri yürütenlerin elindeki kartları zayıflatmaması gerektiğini belirtti. 
     Türkiye Seyahat Acenteleri Birliği Başkanı Başaran Ulusoy da, genel kurulda yaptığı konuşmada "Olası bir hadise turizm girdimizi yüzde 50-60 aşağı çeker. Körfez Savaşı nedeniyle 22 milyar dolar kayba uğradık. Antalya Limanı’nın askeri amaçlı kullanılacağı söylentileri var. Bu turizmin can damarını keser. Huzur istiyoruz, aksi takdirde turizmde 3 - 4 yıllık bir duraklamaya gireriz. Turizm yatırımları da durur" diye konuştu. 
     



 EKONOMİ 


















</TEXT>
</DOC>
