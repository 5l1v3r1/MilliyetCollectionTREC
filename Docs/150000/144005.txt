<DOC>
<DOCNO> 144005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sontur01.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa tepkiler... 
</HEADLINE>
<TEXT>

     ABD'nin, Irak'a karşı operasyon başlatmasıyla birlikte, savaş karşıtlarının Kızılay'da gösteri yapmaları olasılığına karşı emniyet güçleri önlem alıyor. 
     Bu arada, ABD'nin Irak'a yönelik operasyonunun başlamasından kısa bir süre önce, Ankara'daki Irak Büyükelçiliği önüne gelen bir grup kadın, burada mum yakarak savaşı protesto ettiler. 
     Rusya'nın başkenti Moskova'da ise özellikle Irak'a başlatılan operasyona destek veren ülkelerin büyükelçilikleri etrafında güvenlik önlemlerinin arttırıldığı bildirildi. 
     Öte yandan İran Dışişleri Bakanı Kemal Harrazi, ABD'nin Irak'a yönelik saldırısının kınayarak, bu saldırının "yasa dışı" olduğunu söyledi. 
     Harrazi, Amerikan ordusundan "kaynaklanan tehditlerin boyutunun daha da genişleyebileceğini ve binlerce masum insanın hayatının tehlikeye girebileceğini" kaydetti. 
     Malezya Başbakan Vekili Abdullah Ahmed Bedevi de ABD'nin Irak'a saldırısının "tarihte kara bir leke olduğunu" ifade etti. 
     Televizyondan halka hitaben yaptığı konuşmada, ABD ve müttefiklerini kınayan Bedevi, dünyada Amerikan karşıtı duygularla aşırı hareketler ve militanlığın artacağını, halkından yabancı yatırımcılar ve turistlere hoşgörü ve güleryüz göstermeye devam etmelerini istedi. 
     





</TEXT>
</DOC>
