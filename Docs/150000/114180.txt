<DOC>
<DOCNO> 114180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/yazar/bila.html </URL>
<DATE> 2002/10/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
ABD ve Kuzey Irak’a mesaj 
</HEADLINE>
<TEXT>

ABD’nin Irak harek tı konusunda Ankara’nın nabzını ölçmek için gönderdiği General Franks’e Irak’ın toprak bütünlüğünün korunmasının önemi anlatılacak 
     Kuzey Irak’la ilgili olarak Ankara’nın askeri ve diplomatik trafiği hızlandı. ABD Merkez Komutanı General Franks bugün Ankara’da temaslarına başlayacak. Franks’ın ziyareti ABD’nin Irak müdahalesi ve politikası açısından büyük önem taşıyor. Ankara’dan alacağı hava ve mesajlar Washington yönetimine Ankara’nın nabzını verecek. 
     ABD, Franks’ın ziyaretinden önce de diplomatik kanaldan Ankara’nın özellikle de Türk Silahlı Kuvvetleri’nin düşüncelerini öğrenmeye çalıştı. ABD’nin Ankara Büyükelçisi Pearson bu amaçla bazı komutanları ziyaret etti. ABD’nin bağımsız bir Kürt devletinden yana olmadığını onlara da tekrarladı. Ancak aldığı yanıt, Kuzey Irak’taki gelişmelerden ABD’nin de sorumlu olduğu yönündeydi. Pearson’a özellikle Kuzey Iraklı Kürt liderlerle yapılan "Washington mutabakatı" anımsatıldı. Kuzey Irak’ta fiilen devletleşme adımlarının Washington mutabakatından sonra atıldığı, dolayısıyla gelişmelerden ABD’nin de sorumlu olduğu belirtildi. ABD Büyükelçisine, Türkiye’nin Kuzey Irak’ta bağımsız bir Kürt devletine izin vermesinin mümkün olmadığı, Türkiye’nin her koşulda bunu önlemeye muktedir ve kararlı olduğu vurgulanarak, "aklınızdan bile geçirmeyin" mesajı verildi. 
     Peki General Franks’e ne mesaj verilecek 
     Franks’le de Pearson’a söylenen çerçeve içinde konuşulacağını belirtebiliriz. Genelkurmay asker , Dışişleri diplomatik ve siyasi açıdan Frank’le yapılacak görüşmelere dönük dosyalarını hazırlamış durumdalar. Türkiye’nin, Kuzey Irak’ta bağımsız Kürt devleti ilanı, Türkmenler, PKK konularındaki duyarlılığı ile Irak’ın toprak bütünlüğünün korunmasının neden gerekli olduğu anlatılacak. 
     Ankara sadece ABD’ye mesaj vermekle yetinmek niyetinde değil. Franks’ten hemen sonra, IKDP lideri Barzani’nin başbakan gibi görev yaptırdığı damadı Necirvan da bir heyetle Ankara’ya gelecek. Necirvan’a da Barzani’ye iletilmek üzere, "Bağımsızlığı aklınızdan bile geçirmeyin, Barzani açıklamalarına dikkat etsin" mesajı verilecek. 
     Kuzey Irak’taki askeri duruma gelince... 
     Türk Silahlı Kuvvetleri’nin sınır güvenliği ve PKK’yla mücadele bağlamında aldığı önlemlerin Türkiye aleyhine her türlü gelişmeyi önleyecek düzeyde olduğu belirtiliyor. Verilen mesaj, Türk Silahlı Kuvvetleri, Türkiye’nin çıkarlarını korumak yönünde "duruma hakim" biçiminde. Kuzey Irak’ta Ankara’nın yaşamsal saydığı konularda ABD müdahalesine veya Washington’a endeksli değil. Bu konularda kendi kararını ve hareketini saptayacak güç ve kararlılıkta... 
     
     







Babalar ve oğullar 


ABD ve Kuzey Irak’a mesaj 


Tetik çekme hakkına karşı 


2003 bütçesi umutlu ama temkinli 


Bush, Saddam, generaller 


Beni al, beni al Onu alma 


Piyasalar iyi senaryoya inanmak istiyor ama... 


Leona Helmsley’in ABD’de hayatı kaydı Türkiye’de olsa yaşardı... 


</TEXT>
</DOC>
