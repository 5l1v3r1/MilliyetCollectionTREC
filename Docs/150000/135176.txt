<DOC>
<DOCNO> 135176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yasam/yas02.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzciler indi facia bindi 
</HEADLINE>
<TEXT>

Bozdağ’da kamptan dönen küçük izcileri taşıyan otobüs, yolculuk sonunda küçükler iner inmez alev aldı 
     MURAT EĞİLMEZ, TURAÇ TOP DHA 

     İzmir’in Ödemiş ilçesindeki Bozdağ’da iki günlük kamptan dönen Şehit Ercan Özkan Lisesi öğrencisi 40 kişilik izci grubu, facianın eşiğinden döndü. 
     Yarıyıl tatilinden yararlanıp iki günlüğüne Bozdağ’da kamp yapan izciler önceki gün Enis Karabağ nezaretinde, Rahmi Saraç yönetimindeki servis otobüsüyle dönüş için yola çıktı. Akşam saatlerinde İzmir’e ulaşan otobüs, Hatay semtinde Üçyol durağına yanaştı. 
     
     Önce arka lastik 
     Güle oynaya otobüsten inen izciler bagajdan malzemeleri ile sırt çantalarını alıp evlerinin yolunu tutarken, otobüsün sağ arka lastiği alev aldı. 
     Bu ilk kıvılcımın ardından otobüs bir anda yükselen alevler arasında kaldı. Yangına yakındaki itfaiye merkezinden gelen ekipler müdahale etti. Otobüsün sağ arka lastikleri ile kaporta kısmı hasar gördü. Neye uğradıklarını şaşıran öğrencilerden bazıları fenalık geçirdi. Yangının fren balatalarının aşırı ısınmasından kaynaklandığı sanılıyor. 
     



 YAŞAM 




















</TEXT>
</DOC>
