<DOC>
<DOCNO> 149030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/yazar/pulur.html </URL>
<DATE> 2003/04/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Güçlü olan haklıdır 
</HEADLINE>
<TEXT>

     "Haklı olan, güçlü değildir, güçlü olan haklıdır " 
     Dediğimiz çıktı, güçlü olan, haklı olduğunu kabul ettirdi. 
     Oysa, yıllar yılı böyle öğretilmemişti, "İnsanlar, devletler haklı olunca güçlenirler" denmişti. 
     Hayır, haklı olmak için, güçlü olmak gerekiyordu. 
     
     İŞTE Amerika, ne kara kaplı kitapları tanıdı, ne Birleşmiş Milletler’i tanıdı, girdi Irak’a silip süpürdü, ne Saddam kaldı, ne Baas kaldı, ne rejim kaldı. 
     Güçlü olmanın verdiği hakla başkalarını da tehdit ediyor. 
     "Aklınızı başınıza toplayın " 
     Var mı itiraz eden 
     
     İŞGALİN ortalarına doğru, kamuoyu yavaş yavaş biraz da şaşkınlıkla savaşı seyredip, kendi kendine soruyordu 
     "Bu Araplar, başka Araplar galiba " 
     Hatta bazıları "Şanlı Arap destanı" yazmaya başlamışlardı, bile... 
     Hele hele televizyon yorumları, kimi "emekli" kimi de "sivil paşalar"ın yorumları... 
     Lakin, hiçbiri de "Bu işi Amerika kaybeder" diyemiyordu. 
     O halde "Bu Arap destanını"nı kimler yazacaktı 
     Saddam’ın askerleri, Cumhuriyet Muhafızları, Medine Tümenleri, Nabukadnazar Tugayları... 
     Hepsi palavra çıktı... 
     Nerede bu tümenler, bu tugaylar, bu fedailer 
     
     Bu soru, bir başka soruyu getirmez mi 
     Peki, nerede bu kimyasal silahlar, nükleer silahlar, kitle imha silahları... 
     Amerika bunlar için, savaşa başlamadı mı 
     Şimdi bu soruyu sormanın zamanı, acaba erken mi 
     Amerika’nın başlattığı bu savaş "kural dışı" da, devrilip giden Saddam "kural içi" miydi 
     Zalim değil miydi, gaddar değil miydi, çağdışı değil miydi 
     Hem de nasıl 
     
     GAÇEN akşam Saddam’ın heykelinin devrilişini televizyondan naklen seyrederken şöyle bir düşündük bir zamanlar Milliyet’in en çok okunan yazarlarından biri "Ulunayödı, Ref’i Cevat Ulunay... 
     Anılarını yazdığı kitabın adı "Bu gözler Neler Gördü"ydü... 
     Son 20 yıl içinde bu gözler de neler görmüştü... 
     Berlin Duvarı’nın yıkılışı, Çavuşesku’nun kurşuna dizilişi ve Saddam’ın heykelinin devrilişi... 
     Dikkat edin, yıkılan, öldürülen, devrilen ne varsa hepsinin de demokrasiyle bir ilgisi yok... 
     İyi, kötü, kör topal yine de demokrasimize sahip çıkalım, eleştirelim ama yıkmayalım. 
     
     VE İnsanlar ve insanlar... 
     "Saddam bizim canımız, feda olsun kanımız " diyen insanlarla "Saddam’ın devrilen heykelinin üzerinde tepinen" insanlar... 
     Aynı insanlar 
     Churchill’in Amerika’daki bir konferansını izleyen kadın "O ne muhteşem kalabalıktı " demiş... 
     Churchill gülmüş 
     "Beni idam etselerdi, seyre gelen kalabalık daha muhteşem olurdu " 
     
     







</TEXT>
</DOC>
