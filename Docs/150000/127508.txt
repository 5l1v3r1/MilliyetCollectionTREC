<DOC>
<DOCNO> 127508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/guncel/gun03.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türküm, doğruyum ama çok mutsuzum 
</HEADLINE>
<TEXT>

PEW adlı Amerikan şirketinin yaptığı araştırmada Türklerin yüzde 93’ünün ülkesinden memnun olmadığı ortaya çıktı 
     DIŞ HABERLER SERVİSİ 

     ABD’nin kamuoyu araştırma şirketi PEW’in pek çok ülkeyi kapsayan araştırmasına göre, "dünyanın en mutsuz insanları" Türkiye’de yaşıyor. Araştırmaya katılan Türklerin yüzde 93’ü Türkiye’nin içinde bulunduğu durumdan memnun olmadığını belirtti. 
     3 Kasım seçimleri ve AKP iktidarından önce yapıldığı belirtilen araştırmada, Türklerin hükümetten hiç memnun olmadığı ortaya çıkarken, Türkiye’nin durumundan memnun olduğunu söyleyenlerin oranı sadece yüzde 4’te kaldı. Amerikalıların yüzde 41, Pakistanlıların ise yüzde 49’u sahip oldukları yönetimlerden memnun olduklarını açıkladı. 
     
     İşini sevmeyen çok 
     Hükümetten memnuniyet oranı Almanya’da yüzde 31, Fransa ve İngiltere’de 32, İtalya’da 24, Kanada’da 56 ve Japonya’da 12 olarak gösterildi. En az memnun olanlar arasında yüzde 3’lük oranlarla Arjantin ve Peru yer aldı. 
     PEW Araştırma Merkezi, araştırmanın yapıldığı ülkeler arasında Türkiye’de yaşayanların birçok açıdan dünyanın en mutsuz insanları olduğu sonucu çıktığını vurgulayarak işlerinden memnun olmayan Türklerin çalışan nüfus içinde yüzde 50’ye vardığını bildirdi. 
     Araştırmaya göre, Türklerin sadece yüzde 45’i mevcut gelir düzeyinden memnun. Buna karşılık yüzde 45’lik bir kesim ailesinin geçimini sağlayamadığını söyledi. Türkiye’de aile ilişkilerinden ve aile hayatından memnun olanların oranıysa yüzde 83 gibi hayli yüksek bir rakama ulaşıyor. 
     
     Sonuç sürpriz değil 
     Gelir düzeyinden memnun olanların oranı ABD’de yüzde 74, Kanada’da 73, İngiltere’de 71, Almanya, Fransa ve İtalya’da da 69 olarak açıklandı. Gelir düzeyinden en az memnun olanlar, yüzde 26 - 34 arasında değişen oranlarla Güney Afrika, Tanzanya, Uganda, Kenya, Gana gibi Afrika ülkeleriyle Bulgaristan, Ukrayna ve Rusya gibi eski Doğu Bloku ülkelerinde yaşayanlar gösterildi. 
     PEW, iki yıldan beri ağır bir ekonomik kriz geçiren Türklerin bu denli mutsuz olmalarının sürpriz bir sonuç olmadığını belirtirken, kamuoyu araştırmasının yapıldığı tarihten bu yana ülkede bazı olumlu değişikliklerin meydana geldiğini, yeni bir hükümet kurularak piyasaların canlandığına dikkat çekti. 
     Amerikan kuruluşu, bu olumlu işaretlere karşın, Türklerin hayata bakışlarının olumlu yönde değişmesi ve ulusal moralin düzelmesi için epey bir süre geçmesi gerektiğini vurguladı. 
     
Memnuniyet tablosu Ülkeler Memnun olmayan Memnun olan Özbekistan 29 69 Çin 33 48 Pakistan 39 49 Kanada 42 56 ABD 55 41 Almanya 66 31 Fransa 67 32 İtalya 70 24 Rusya 71 20 Ürdün 78 21 Japonya 86 12 Ukrayna 89 9 Bulgaristan 91 4 Lübnan 92 7 Türkiye 93 4      
     
Ülkelerinin en çok nesini beğeniyorlar  Hane geliri Aile yaşamı İş yaşamı Kuzey Amerika ABD 74 91 86 Kanada 73 91 82 Batı Avrupa İngiltere 71 90 86 Almanya 69 91 84 Fransa 69 88 82 İtalya 69 82 61 Doğu Avrupa Çek Cum. 58 88 77 Slovakya 44 87 78 Polonya 33 78 73 Ukrayna 23 63 47 Rusya 21 66 58 Bulgaristan 19 68 56 Problemli bölgeler Mısır 75 83 70 Pakistan 56 60 57 Lübnan 53 82 63 Özbekistan 46 82 75 Türkiye 45 83 49 Ürdün 31 57 20 Latin Amerika Guatemala 76 94 84 Meksika 67 92 71 Honduras 62 91 73 Bolivya 55 79 56 Peru 53 85 60 Venezüella 40 90 62 Arjantin 38 91 64 Brezilya 37 85 65 Asya Vietnam 72 87 75 Filipinler 62 85 68 Japonya 58 86 72 Çin 51 82 63 Hindistan 51 73 52 Bangladeş 51 72 59 Güney Kore 46 87 65 Endonezya 43 73 49 Afrika Angola 62 74 49 Fildişi Sahili 59 75 56 Senegal 54 80 54 Mali 50 80 49 Nijerya 49 77 54 Gana 35 46 35 Tanzanya 34 64 55 Güney Afrika 32 61 45 Kenya 28 62 40 Uganda 26 49 43      
     Çalışanlar değerlendirmeye alındı. 



 GÜNCEL 



















</TEXT>
</DOC>
