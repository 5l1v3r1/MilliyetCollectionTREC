<DOC>
<DOCNO> 145151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/siyaset/asiy.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök Türk Silahlı Kuvvetleri hazır 
</HEADLINE>
<TEXT>

Kuzey Irak’a asker gönderme ile hava sahamızın ABD’ye açılması arasında irtibat kurulması üzerine Genelkurmay Başkanı Özkök, "İkisi ayrı özellikleri olan konudur. Birbirinin şartı değildir" dedi 
     SERPİL ÇEVİKCAN, EZELHAN ÜSTÜNKAYA Ankara 

     Türk askerinin Kuzey Irak’a "acil girişinin" söz konusu olmadığı belirtilirken, ABD’nin Türkiye’den, "üslerin kullanımı" konusunda bir ek talepte bulunmasının beklendiği bildirildi. Genelkurmay Başkanı Orgeneral Hilmi Özkök ve kuvvet komutanları, dün Başbakan Tayyip Erdoğan ve CHP Genel Başkanı Deniz Baykal’ı ziyaret ederek, Irak’taki gelişmeleri ele aldılar. Erdoğan ile yaklaşık yarım saat görüşen komutanların, Baykal’ı ziyaretlerinin bir saat sürmesi dikkat çekti. 
     CHP’deki ziyarette, TSK’nın, Kuzey Irak’a "acil giriş" ya da "sarkma" yolunda bir adım atmayacağı, bölgede provokasyonlara açık bir ortam bulunduğu ve buna "Kürtlerle çatışma riskinin" de dahil olduğu görüşü gündeme geldi. Görüşmede, "Türkiye bir süre sıcak bölge dışında kalmalı" görüşü ağırlık kazandı. Bush’un açıklamalarına paralel olarak, "ABD’nin, Ortadoğu’nun yeniden yapılanma sürecinde Türkiye’yi faktör olarak görmek istemediği, şimdilik’ Kürtlerle işbirliği yapacağı" ifade edildi. Komuta kademesi, "Türkiye, gerektiğinde, ulusal güvenliğini, askeri ve diplomatik dengeleri gözeterek, Kuzey Irak’ta savunma tertibatını kuracaktır" görüşünü dile getirdi. 
     
     ABD üsleri isteyebilir 
     Görüşmelerin ardından, kulislere askeri kaynaklardan şu beklentiler yansıdı 

</TEXT>
</DOC>
