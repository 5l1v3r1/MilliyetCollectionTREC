<DOC>
<DOCNO> 119933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun02.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahlı grubun ele geçirdiği Rus gemisi Sahalin adasına gidiyor 
</HEADLINE>
<TEXT>

     Japonya'dan Güney Kore'ye balık taşırken silahlı bir grup tarafından ele geçirilen, bir Rus firmasına ait Tulun adlı gemi, Rusya'nın Sahalin adasına doğru yol alıyor. 
     Japon yetkililer, Rus tarafına, eylemin bir terör olayı olmadığı izlenimi edindiklerini aktardılar. İtar-Tass'ın haberine göre Rusya'nın uzak doğu kesimindeki tüm özel servis birimleri alarma geçirildi. 
     Rusya Dışişleri Bakanlığı da, Güney Kore ve Japonya'nın da olayı izlemesi nedeni ile bir kriz merkezi kurdu. Bir grup özel servis elemanı da Moskova'dan uzak doğuya hareket etti. 
     Gemiyi ele geçiren grubun hiçbir talepte bulunmadığı kaydedildi. Uzmanlar olayın korsanlık olma ihtimalinin çok büyük olduğunu ileri sürüyor. Gemide bulunan personelde ölü ve yaralı olmadığı kaydedildi. 
     





</TEXT>
</DOC>
