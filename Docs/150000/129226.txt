<DOC>
<DOCNO> 129226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yasam/yas06.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Morgta dirilmesi yetmedi 
</HEADLINE>
<TEXT>

Adapazarı’nda "Öldü" diye morga götürüldükten sonra yaşadığı anlaşılan Hasan Bakkal’ın beyin ölümü de gerçekleşti. Gencin kurtulma şansı kalmadı 
     İSTANBUL Milliyet 

     Adapazarı’nda, budadığı ağacın dalının üzerine düşmesi sonucunda yaralanan, "öldü" diye morga götürüldükten sonra yaşadığı anlaşılan 27 yaşındaki Hasan Bakkal’ın, "beyin ölümü" gerçekleşti. 
     Olayın ardından Sakarya Devlet Hastanesi’nden İstanbul’a sevk edilen ve iki gün Kartal Özel Umut Hastanesi’nde tedavi gören Bakkal, yer boşalması üzerine dün Kartal Dr. Lütfi Kırdar Eğitim ve Araştırma Hastanesi’nin Yoğun Bakım Ünitesi’ne nakledildi. Hastane yetkilileri, Hasan Bakkal’da "beyin ölümü"nün gerçekleştiğini ve bitkisel hayatta olduğunu belirterek, makineye bağlı yaşamını sürdüren hastanın kurtulma şansı bulunmadığını kaydettiler. 
     Bu arada, gencin ailesi ise Bakkal’ın doktorların kurbanı olduğunu ileri sürerek, sorumluları şik yet edeceklerini bildirdi. 
     Aile, Sakarya Devlet Hastanesi’nde bir saatten fazla doktor beklediklerini iddia etti. Hasan Bakkal’ın teyzesinin oğlu Naci Genç, İstanbul’a getirirken de yaklaşık bir saat ambulans şoförünü beklediklerini öne sürdü. 
     



 YAŞAM 























</TEXT>
</DOC>
