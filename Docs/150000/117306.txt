<DOC>
<DOCNO> 117306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yasam/yas01.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir milyon dolarlık Cumhuriyet Camii 
</HEADLINE>
<TEXT>

Büyük İstanbul Otogarı, yeni mimari anlayışla 1 milyon dolara inşa edilen dev bir camiye kavuştu. Törenle açılan camiye Cumhuriyet’ adı kondu... 
     ŞENOL DEMİRCİ İstanbul 

     Uluslararası Anadolu ve Trakya Otobüsçüler Derneği tarafından Esenler’deki Büyük İstanbul Otogarı içinde yaptırılan Cumhuriyet Camii, Diyanet İşleri Başkanı Mehmet Nuri Yılmaz ile İstanbul Büyükşehir Belediye Başkanı Ali Müfit Gürtuna’nın katıldığı törenle açıldı. 
     Caminin sadece bir ibadet mek nı olarak değil, bir külliye olarak inşa edildiğini ve yeni bir mimari tarz getirildiğini anlatan Yılmaz, bunun sevindirici olduğunu söyledi. Son zamanlarda yapılan camilerde sanatsal yönün dikkate alındığına işaret eden Yılmaz, mimarların bundan sonra yapacakları projelerde eskiyi taklit etmeyip, yeni mimari anlayışları ortaya koyacaklarına olan inancını dile getirdi. Yılmaz, "Her dinin bir ibadethanesi vardır. Müslümanları da camisiz, ezansız, Kuran’sız düşünmek mümkün değildir" dedi. 
     
     Niçin Cumhuriyet ’ 
     Büyükşehir Belediye Başkanı Gürtuna da, hem geleneksel çizgiler, hem de yeni mimari anlayışı yansıtan caminin, Türk mimarisinin yeni şaheseri olduğunu söyledi. Gürtuna, camiye Cumhuriyet’ adının verilmesini de şöyle açıkladı 
     "Cumhuriyet Bayramı gelince birçok nutuk verilir. Ama cumhuriyet ve demokrasi gibi kavramların içi doldurulduğunda ve hizmetlerle yüceltildiğinde anlam ifade eder. Biz de kendimize Cumhuriyet’in 100. yılını bir konsept olarak seçtik. Cumhuriyet’in 100. yılına vardığımızda dünyanın en modern şehrini yaratırsak, Türk milletine gerçek manada hizmet etmiş oluruz." 
     Uluslararası Anadolu ve Trakya Otobüsçüler Derneği Yönetim Kurulu Başkanı Galip Öztürk de, cumhuriyet yönetiminin önemini vurgulamak için camiye bu ismi verdiklerini söyledi. Dualar okunarak açılan camide, törene katılanlar hep birlikte öğle namazı kıldı. 
     
Külliyede yok yok      Mimarlığını Prof. Dr. Mehmet Çubuk’un yaptığı cami, yaklaşık 1 milyon dolara 1.6 trilyon lira maloldu. Camide aşevi, kütüphane, çayevi, dini kitap ve obje satış mek nları, sosyal amaçlar için salon, imamevi, kurban kesim yeri, gasilhane, spor ve taziye evi de bulunuyor. Toplam 3 bin 590 metrekare alan üzerine, 2 bin 688 metrekare inşaat alanına sahip camide, bin 350 kişi aynı anda ibadet edebilecek. 
     



 YAŞAM 





















</TEXT>
</DOC>
