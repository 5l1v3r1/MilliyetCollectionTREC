<DOC>
<DOCNO> 104275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur17.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-Alman evliliklerinin sayısı 90 bine ulaştı... 
</HEADLINE>
<TEXT>

     Türkiye Araştırmalar Merkezi TAM Direktörü Prof. Dr. Faruk Şen, 2001 Nisan sonuna kadar olan dönemde, Türkler ile Almanlar arasında yapılan evliliklerin sayısının, 90 bine ulaştığını kaydetti. 
     Şen, yazılı açıklamasında, Türkiye'den Almanya'ya gerçekleştirilen ilk işçi göçünün üzerinden 41 yıl geçtiğini belirterek, bu sürede Türklerle Almanlar arasında yapılan evliliklerde artış olduğunu bildirdi. 
     TAM'ın bu konuda araştırma yaptığını kaydeden Prof. Dr. Şen, açıklamasında şu ifadelere yer verdi 
     ''2001 Nisan sonuna kadar olan dönemde, Türkler ve Almanlar arasındaki çift uyruklu evliliklerin toplam sayısı 90 bine ulaştı. 30 bin Türk vatandaşı kadın, Alman uyruklu erkeklerle evli. Türklerle evli Alman kadınların sayısı ise 60 bindir. Bu evliliklerden dünyaya gelen 18 yaşın altındaki çocuk sayısı ise 111 bine ulaştı. Çift uyruklu evlilikler, toplumlar arası diyalog ve kaynaşmayı da hızlandıracktır.'' 
     





</TEXT>
</DOC>
