<DOC>
<DOCNO> 120102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/spor/spo02.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden nereye 
</HEADLINE>
<TEXT>

Fenerbahçe forması altında yıldızlaşan Tuncay, kısa zamanda ününü Avrupa’ya bile duyurdu. Bir zamanlar genç oyuncuya 1 milyar 750 milyon lira ödettiği için hocası kovulmuştu 
     Değeri artıyor 
     FENERBAHÇE’NİN Sakaryaspor’dan transfer ettiği Tuncay, beklenmedik bir çıkışla İtalyan takımlarının bile gündemine girdi. Oynadığı futbol ve attığı gollerle yıldızı parlayan genç oyuncunun, kariyeri ilginçliklerle dolu. Tuncay’ı ilk keşfeden ve TEK Spor’dan 1 milyar 750 milyon lira karşılığında Sakaryaspor’a transfer eden Tamer İlaçan, ödediği para nedeniyle kulüpten kovulmuştu. 
     
     Bu paraya değmez’ 
     DÖNEMİN Sakaryasporlu yöneticileri, "Bir amatöre 1 milyar 750 milyon lira para mı verilirmiş" diyerek genç yıldıza tepki göstermişti. Ancak Yeşil-Siyahlı takım, üç yıl sonra bu oyuncuyu 325 milyar liraya Fenerbahçe’ye sattı. Fenerbahçe’de ise bu futbolcunun fiyatı şimdilerde milyon dolarlara ulaştı. Şimdi Sarı-Lacivertliler’i yıldız oyuncu konusunda büyük bir tehlike bekliyor. 
     
     İmza atmazsa serbest kalır 
     TUNCAY’IN bu kadar sivrileceğini hesaplayamayan Fenerbahçe, genç futbolcuyla iki yıllık imza atmıştı. Eğer Sarı - Lacivertli yönetim, yeni bir sözleşme imzalama yoluna gitmezse, Tuncay gelecek sezon sonunda serbest kalacak. Bu futbolcuyu transfer edecek kulüp ise sadece Sakaryaspor’a yetiştirme parası olan 160 bin Euro ödeyecek. 
     
Yetersiz gördüler      TUNCAY’IN Fenerbahçe ve Ümit Milli Takımı’ndaki performansını gören Galatasaray ile Beşiktaş şimdi kaçana yanıyor. Daha önce bu futbolcu için Sakarya ile 925 bin dolara anlaşan Cim-Bom, Futbol İzleme Komitesi’nin, "Bu kadar etmez" demesi üzerine sessiz kalmış, Yeşil-Siyahlılar’a da cevap verme gereği duymamıştı. 
     AYNI şekilde Beşiktaş da Tuncay ile bir süre ilgilenmiş, ancak onu izleyen Siyah-Beyazlı ekibin eski futbolcuları, "Kumaşı iyi ama yeterli değil" diye yönetime rapor vermişti. Sakaryalı kongre üyesi Erol Girişken’in girişimine rağmen, Beşiktaş Yönetimi gelen rapor doğrultusunda Tuncay’ın transferini askıya almıştı. 
     
TUNCAY’IN SON 3 MAÇI MİLLİ TAKIMDA Maç Skor Gol Makedonya-Türkiye 0-4 2 Türkiye-Portekiz 4-2 2 İtalya-Türkiye 0-3 2      
     
LİGDE F.Bahçe - G.Saray 6-0 1 Samsunspor - F.Bahçe 1-3 - F.Bahçe - Bursaspor 7-1 1      
     
Ortega büyüledi      FENERBAHÇE’NİN süper starı Ortega, Arjantin Milli Takımı’nın Japonya’yı 2-0 yendiği maçta harikalar yarattı. 72 dakika sahada kalan yıldız oyuncu, Sorin’in attığı golün başlangıç pasını verirken, Veron’un kafa golünün de başlangıç pasını üstlendi. Öte yandan Lorant’ın iki haftalık cezası sona eren Arjantinli futbolcuyu, Kocaelispor maçında yedek kulübesinde oturması gündemde. 
     
Lorant’tan sert uyarı      KOCAELİSPOR ile oynayacağı maçın hazırlıklarını sürdüren Fenerbahçe’de Teknik Direktör Lorant futbolcularını uyardı. 7-1’lik Bursaspor maçının unutulmasını isteyen Alman teknik adam, "Kocaelispor’un puana ihtiyacı var. Önce üç puanı garantileyecek skoru bulun, daha sonra farkı düşünün" dedi. 
     



 SPOR 

























</TEXT>
</DOC>
