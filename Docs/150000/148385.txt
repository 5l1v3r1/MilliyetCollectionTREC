<DOC>
<DOCNO> 148385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sonspo01.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor Yunan takımlarıyla 20. randevuya çıkıyor 
</HEADLINE>
<TEXT>

     Basketbolda Erkekler Avrupa Ligi 2. tur E Grubu'ndaki 5. maçında yarın kendi sahasında Panathinaikos takımıyla karşılaşacak Ülkerspor, Yunan takımlarıyla 20. kez karşı karşıya gelecek. 
     Turuncu-yeşilliler, Yunan ekipleriyle bugüne kadar oynadığı 19 maçın 9'unu kazanırken, 10 maçta da salondan yenik ayrıldı. 
     
     PANATHİNAİKOS 2-1 ÖNDE 
     Ülkerspor, Avrupa Ligi'nin güçlü takımı Panathianikos ile tarihinde 4. kez karşılaşacak. 
     Yunan ekibiyle 2000-2001 sezonunda Suprolig'de 1. tur grup maçlarında karşılaşan Türk ekibi, İstanbul'daki ilk maçı 87-79 kazandı. Turuncu-yeşilliler deplasmanda yapılan 2. maçta ise rakibine 84-77'lik skorla yenildi. 
     Bu sezon ikinci turda yaptığı 4 maçı da kaybeden Ülkerspor, grupta Panathinaikos ile deplasmanda yaptığı karşılaşmada 78-74'lük skorla mağlup oldu. 
     
     162. MAÇ 
     Ülkerspor, yarın Panathinaikos ile yapacağı karşılaşmayla Avrupa'daki 162. maçına çıkıyor. 
     Turuncu-yeşilliler, 9 yıllık Avrupa serüveninde bugüne dek yaptığı 161 maçta 74 galibiyet, 86 yenilgi, 1 de beraberlik aldı. 
     





</TEXT>
</DOC>
