<DOC>
<DOCNO> 100654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/bbas.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV ADAM YOLA ÇIKTI 
</HEADLINE>
<TEXT>

Basketbol Erkek Milli Takımımız, Dünya Şampiyonası hazırlık programı kapsamındaki özel turnuvaya katılmak için bugün Yugoslavya’ya gidiyor 
     Mesaiye devam 
     29 AĞUSTOS-8 Eylül’de ABD’nin Indianapolis kentinde organize edilecek 2002 Dünya Basketbol Şampiyonası finallerine hazırlanan A Milli Basketbol Takımımız, İtalya’nın ardından bu kez Yugoslavya’nın yolunu tutacak. 12 Dev Adam, özel bir turnuvaya katılmak için bu sabah Yugoslavya’ya gidecek. Ay-Yıldızlı ekibimiz, Atina’dan aktarmalı olarak Yugoslavya’nın başkenti Belgrad’a geçecek. 
     
     Yoğun program 
     12 Dev Adam, 9 - 11 Ağustos’taki turnuvada Avusturalya, Rusya ve Yugoslavya ile karşılaşacak. 12 Ağustos’ta İstanbul’a dönecek olan millilerimiz, iki gün iznin ardından yeniden işbaşı yapacak. Tedavileri süren İbrahim Kutluay ve Hüseyin Beşok kafilede yer almayacak. Bu arada dün sabah Abdi İpekçi Salonu’nda yapılan idmanda Örs, zaman zaman hata yapan oyuncularını sert şekilde uyardı. 
     
Hakyemez Hazır değilizMilli Takım Menajeri, sakat olan İbrahim ve Hüseyin’in takıma katılımıyla istenen düzeye geleceklerini söyledi 
     ABD’DE yapılacak Dünya Şampiyonası hazırlıklarını sürdüren Basketbol Milli Takımı’nda Genel Menajer Doğan Hakyemez, kalan süreyi en iyi şekilde değerlendirmeyi amaçladıklarını söyledi. Henüz hazır olmadıklarının altını çizen Hakyemez, "Şampiyonada mücadele edecek duruma henüz ulaşamadık. Şu anda Avrupa seviyesindeyiz" açıklamasını yaptı. 
     DÜNYA basketbolu seviyesine çıkmaları gerektiğini kaydeden Hakyemez, şöyle devam etti "Bu yolda mesafe katetmemiz gerekiyor. Sakat oyuncularımız var. Onlar iyileşince daha da iyi olacağız. Şampiyonaya kadar istediğimiz seviyeye geliriz. Hüseyin, 12 Ağustos’a kadar hazır olacak. İbrahim ise ancak şampiyonaya kadar tam olarak iyileşecek". 
     
Praskevicius imzayı attı      GÖKAY AKIN 

     ÜLKERSPOR, Litvanyalı Virginius Praskevicius ile kadrosunu güçlendirdi. Belçika’nın Oostende takımından transfer edilen, bir dönem de Beşiktaş forması giyen Praskevicius, Menajer Lütfi Arıboğan ve Antrenör Tolga Öngören’in de hazır bulunduğu törenle bir yıllığına kendisini Turuncu - Yeşilli renklere bağlayan sözleşmeyi imzaladı. 
     
Bayanlar uçuşa geçti      29. Avrupa Bayanlar Basketbol Şampiyonası’nda yarı final grubu rövanş maçlarına hazırlanan A Milli Bayan Takımı, özel bir turnuva için bugün Finlandiya’ya gidecek. Ekibimiz bu turnuvada Finlandiya, İsveç ve Yunanistan ile karşı karşıya gelecek. 
     



 SPOR 




























</TEXT>
</DOC>
