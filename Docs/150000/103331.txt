<DOC>
<DOCNO> 103331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun07.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere "Saddam denetçileri kabul ederse herşey değişir" 
</HEADLINE>
<TEXT>

     İngiltere Dışişleri Bakanı Jack Straw, Irak lideri Saddam Hüseyin'in silah denetçilerini ''koşulsuz'' kabul etmesi halinde ''her şeyin değişeceğini'' söyledi. 
     Straw, BBC radyosuna yaptığı açıklamada, ''Saddam evet derse, Başbakan Tony Blair'in önerdiği gibi denetçilerin koşulsuz, kısıtlama olmadan dönüşünü kabul ederse ve denetçiler görevlerini yapabilirse, durum değişir'' dedi. 
     Saddam Hüseyin'in ortaya koyduğu tehdit yüzünden askeri operasyon seçeneğinin hala geçerliliğini koruduğunu belirten Straw, ''Bu tehdide karşı bir başka yol bulunursa, o zaman askeri seçeneğin daha az haklı gerekçeleri olacağı açıktır'' dedi. 
     İngiltere Dışişleri Bakanı Straw, bugüne kadar, Blair gibi, Irak'a yönelik harekat yönünde açıklamalarda bulunan ABD Başkanı George Bush'a yakın tutumuyla biliniyordu. 
     





</TEXT>
</DOC>
