<DOC>
<DOCNO> 139417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/soneko17.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı ABD yardımı iyi kullanılırsa zararlar karşılanabilir 
</HEADLINE>
<TEXT>

     TÜSİAD Başkanı Tuncay Özilhan, ABD yardımının, iyi kullanıldığı takdirde Türkiye'ye bir nefes aldıracağı, operasyonun getireceği zararları karşılayabileceği inancında olduğunu söyledi. 
     WIN Fuar'nın açılışı öncesinde gazetecilerin sorularını yanıtlayan Özilhan, ''ABD yardımının IMF kontrolünde olması ya da doğrudan bütçe olanağı şeklinde kabulü yönünde tartışmalar var. Siz ne düşünüyorsunuz '' şeklindeki soruya karşılık, her iki tarafın da birbirine güvensizliği olduğunu vurguladı. 
     Türkiye'nin geçmiş uygulamalarında dönem dönem popülist politikalardan dolayı alınan desteklerin, kaynakların yerinde kullanılmadığı izleniminin olduğunu belirten Özilhan, ''ABD kanadı IMF kontrolünde ısrar ediyor. Dolayısıyla ona da hak vermemek elde değil. Hakikaten Türkiye geçmişte 17 program yaptı. 17 program yapıldığına göre de, taahhütlerini yerine getirmedi. Yapması gerekenleri yapmadı'' dedi. Özilhan, devamla şunları söyledi 
     ''Bu yardımlar önemli bir paket, önemli bir yardım alıyor. Ve Türkiye'nin bu aldığı yardımın en iyi şekilde değerlendirilmesi lazım. Ben daha ziyade bir orta çözümün olması gerektiğine inanıyorum. Hükümet de esasında bir takım adımlar atmak istiyor. Büyümeyle ilgili birtakım adımlar atmak istiyor. Onun için bir kısım kaynakların büyümeye yönlendirilmesi, diğer taraftan da programın gereğinin yerine getirilmesi için de yine IMF ile diyalog içinde olunmasının faydalı olacağına inanıyorum.'' 
     
     YARDIM İYİ KULLANILDIĞI TAKDİRDE... 
     Bir gazetecinin, ''Tayyip Bey'in önemli danışmanlarından Cüneyd Zapsu, bu konuşulan rakamın yarısı bile Türkiye'ye verilse ekonomi ilkbahara doğru çok hızlı bir canlanma yaşayabilir' diyor. Buna katılıyor musunuz '' şeklindeki sorusu üzerine de, şunları kaydetti 
     ''Bu hareket olacaksa ne zaman başlayacak Ne kadar sürecek Ne kadar zamanda bitecek Birçok bilinmeyen var. Ama bu yardımın iyi kullanıldığı takdirde hakikaten Türkiye'yi bir nefes aldıracağı, bu operasyonun getireceği zararları karşılayabileceği inancındayım. O kadar...Daha çok iyimser havada değilim. Ama bunları görüp, nerede kullanıldığını tespit edip, ekonomiye etkilerini görüp ve bunun Türkiye'ye, büyümeye dönecek mi 
     Ayrıca Türkiye bu programı istikrarlı bir şekilde uygulamaya devam edecek mi Hükümet popülist politikalar yapmayacak mı Bunların hepsini görmemiz lazım. Hepsi birbirine bağlı hadiseler...Bunları gördükten sonra eğer hakikaten programa bağlı kalırlar ve bu kaynakları da faizleri düşürmek için kullanılırsa ekonomi bir ivme alır diye düşünüyorum ben.'' Tuncay Özilhan, ''Hibeden mi, yoksa krediye dönüştürülmesinden mi yanasınız Çünkü öyle bir opsiyon var'' şeklindeki bir başka soru üzerine de, ''Bizim opsiyonumuzdan ziyade tahmin ediyorum bir oran var Yani 1'e 6 gibi dolayısıyla uzun vadeli, düşük faizli, daha büyük miktarda bir fon, hibeden ziyade Türkiye'nin problemlerine daha yardımcı olur diye düşünüyorum. Ama böyle 10 sene, 15 sene vadeler konuşmak şartıyla'' dedi. 
     
     ''FAİZ YÜKÜ DÜŞÜRÜLMELİ'' 
     Kaynağın bütçe içinde kullanılmasına yönelik görüşlerin mali disiplini bozacağına ilişkin kaygılar konusunda ise Özilhan, bütün temennilerinin mali disiplinin bozulmaması olduğunu söyledi. 
     Bu kaynağın, faizlerin düşürülmesi için kullanılması gerektiğine inandığını dile getiren TÜSİAD Başkanı Özilhan, gelecek kaynak yüzünden mevcut IMF programının uygulanmaması yönündeki kaygıların hatırlatılması üzerine de, şunları kaydetti 
     ''Bizim yaklaşımımız belli. Biz IMF programının uygulanması gerektiğine inanıyoruz. Yapısal reformların devam etmesi gerektiğine inanıyoruz. Mali disiplinin aynı ciddiyette devam etmesine inanıyoruz. Popülist politikaların uygulanmaması gerektiğine inanıyoruz. Bu arada, böyle bir imkanla, böyle bir fon geldiği için de bunun ekonominin üzerindeki faiz yükünün, Türkiye'nin üzerindeki faiz yükünün ve Türkiye'nin en büyük hastalığı olan iç borcun getirdiği faiz yükünün düşürülmesi gerektiğine inanıyoruz.'' Bunun, borç stoğunu artırıp artırmayacağının sorulması üzerine de Özilhan, ''Türkiye çok kısa vadeli borçlanıyor. İç borçlarda 3-6 aylarla konuşuyoruz. Dış borçlarda çok kısa vadelerle konuşuyoruz. 10-15 senelik bir vade, Türkiye'nin borç vadesini yayacağı için de çok katkısı olduğunu düşünüyorum'' diye konuştu. 
     





</TEXT>
</DOC>
