<DOC>
<DOCNO> 135197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/pulur.html </URL>
<DATE> 2003/02/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayramdan önce bayram fıkrası... 
</HEADLINE>
<TEXT>

     İstanbul hükümeti Boğazlıyan Kaymakamına "İsyanı bastır " emrini vermişmiş, 
     Kaymakam da gereğini yapmışmış ama, çok sayıda insan ölmüşmüş, 
     Alman, İngiliz, Fransız elçileri, Osmanlı hükümetine baskı yapıp, ya kaymakamı cezalandırırsınız, ya da size borç vermeyiz, demişlermiş, 
     Kaymakam İstanbul’a çağrılmış, her ne kadar ben hükümetin emrini yerine getirdim, demişse de dinletememiş ve idam edilmişmiş... 
     Mış, mışş, mışşş, mışşşş, mışşşşş... 
     
     AZİZ Güngör Uras, dostu Ege Cansen’den dinlediklerini pazartesi günkü yazısında nakletmiş, Bankacılık Düzenleme ve Denetleme Kurulu’nu idam edilen Boğazlıyan kaymakamına benzetmiş... 
     
     HANİ başka bir yerin kaymakamı olsa "Kim bilir, belki " deyip geçebiliriz, lakin Boğazlıyan kaymakamı olunca... 
     Tarihe geçen Boğazlıyan Kaymakamı Kemal Bey’dir, Osmanlı Devleti, 1. Cihan Savaşı’ndan yenik çıkıp, İstanbul işgal edilince Damat Ferit hükümeti tarafından kurdurulan Nemrut Mustafa Paşa’nın başkanlığındaki özel mahkemede, Ermeni tehcirinden sorumlu tutularak 9 Nisan 1919’da idama mahkum edilmiş, ertesi gün de Beyazıt Meydanı’nda asılmıştır. 
     
     ANSİKLOPEDİ, O’nun için şöyle yazar 
     "Damat Ferit hükümeti tarafından, Ermeni olaylarından sorumlu tutularak, İstanbul’da Bekirağa Bölüğü’nde hapsedilip Divanı Harp tarafından idama mahkum edildi, ertesi gün de Beyazıt Meydanı’nda asıldı. Cenaze töreni İstanbul’da Damat Ferit Paşa hükümeti ve Divanı Harp aleyhine büyük bir gösteriye dönüştü. Kurtuluş Savaşı sırasında ve Cumhuriyet döneminde ulusal kahraman ilan edildi, ailesine 1922’de TBMM kararıyla maaş bağlandı. Büyük Larousse, Sözlük ve Ansiklopedi " 
     Hadise bu... 
     
     HEM aziz dostumuz Güngör Uras, hem de onun aziz dostu Ege Cansen kusura bakmasınlar ama, tam Kurban Bayramı arifesinde bu fıkrayı anlatmanın fırsatı çıktı... 
     Adamın biri kurbanı anlatıyormuş 
     "Çocuğu olmayan Hazreti Davut, Allah’a dua etmiş, Yarabbi bana bir kız çocuğu ver, onu sana kurban edeyim, demiş. Dua tutmuş, Davut, kızının adını Ayşe koymuş, gel zaman git zaman, çocuğun kurban edileceği zaman gelmiş, Hazreti Davut kızı yatırmış, tam boğazını kesip kurban edecekken, Azrail, gökten bir keçiyle çıkagelmiş, kızı bırak, al bu keçiyi kurban et, demiş " 
     Dinleyenlerden biri dayanamamış 
     "Yahu neresini düzelteyim, Davut değil, Hazreti İbrahim, kız değil erkek, Ayşe değil, ismail, gökten inen melek Azrail değil Cebrail, getirdiği keçi değil, koç " 
     Kusura bakmasınlar zurnada peşrev, teşbihte hata olmaz, sürçi lisan eyledikse affola 
     
     







Amerika’dan Türkiye’ye üç mesaj 


Kıbrıs’ta yağlanan kazık, aşçılık ve valilik... 


Özer ve Baba... 


Hazırlıklar kararların önünde 


Baykal’ın tutarlı olması... 


Önce insan 


YÖK kavgası kızışıyor 


Gelişmeler güveni sarsıyor 


Sınırsız Balkanlar ve "Savaşa Hayır" 


Kuzey cephesi sorunu 


Fotoğrafı kapatın’ diyen yarın ne ister 


Bayramdan önce bayram fıkrası... 


Dünyada da orduya güven çok, siyasiye yok 


Dolar kaybettiriyor TL mevduatı olan kazanıyor 


</TEXT>
</DOC>
