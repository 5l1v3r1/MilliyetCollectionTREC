<DOC>
<DOCNO> 115982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sonspo10.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter, henüz Hasan Şaş konusunda kararını vermedi... 
</HEADLINE>
<TEXT>

     İtalyan spor gazetelerinden La Gazzetta dello Sport, transferde sürekli ismi geçen Galatasaraylı Hasan Şaş konusunda FC İnter kulübünün henüz karar vermediği yazdı. 
     Türk basınında çıkan, ''Hasan Şaş'ın İnter'e geleceği'' iddialarıyla ilgili verilen haberde, ''Galatasaray'da Hasan'ı bedavaya ellerinden kaçırma korkusu'' olduğu savunuldu. Gazete, İnter'in Hasan Şaş'ın mevkiinde oynayan bir oyuncuya ihtiyacı olduğunu hatırlatıp, ''Ronaldo'nun transferinde 10 milyon Euro değerinde olan Santiago Solari'nin isminin devreye girdiği bir sır değil. Ancak İnter bu konuda henüz kararını vermiş değil. Bir gecikme, gerçekte hedefin değiştiği anlamına gelebilir'' dedi. 
     La Gazzetta, Hakan Şükür, Emre ve Okan'ın yaptığı gibi Hasan Şaş'ın da Galatasaray ile sözleşmesinin bitmesiyle İnter'e gelmeyi seçtiğini iddia etti. 
     İnter, Galatasaray'dan aldığı 3 futbolcu için sadece toplam 8 milyon Euro ödemişti. 
     





</TEXT>
</DOC>
