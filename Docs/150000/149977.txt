<DOC>
<DOCNO> 149977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/soneko32.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Bakanları, Viyana'da olağanüstü toplanacak... 
</HEADLINE>
<TEXT>

     Petrol İhraç Eden Ülkeler Örgütü OPEC petrol bakanları, 24 Nisan'da Viyana'da olağanüstü toplanacak. 
     OPEC kaynaklarından alınan bilgiye göre, olağanüstü toplantının gündemini, düşen fiyatları denetim altına almak için petrol üretiminde yeni bir kısıntıya gidip gitmememe konusu ve Irak petrollerinin geleceği oluşturacak. 
     Irak savaşına rağmen, başta Suudi Arabistan olmak üzere bazı OPEC üyelerinin kartelin kararıyla üretimi artırmaları nedeniyle uluslararası piyasalarda petrol fiyatları, bir ay içinde yüzde 30 gerilemiş bulunuyor. 
     Savaş nedeniyle OPEC'in, 24.5 milyon varillik resmi günlük üretim tavanını 2 milyon varil kadar aştığı bildiriliyor. 
     Fiyatlardaki düşüşü durdurmak için bazı OPEC üyeleri, yeniden 24.5 milyon varillik günlük üretim tavanına dönülmesinin yeterli olacağını savunurken, diğer bazı üyeler, bu miktarın altında yeni bir üretim tavanı belirlemek gerektiğini düşünüyor. 
     





</TEXT>
</DOC>
