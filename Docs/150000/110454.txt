<DOC>
<DOCNO> 110454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/ekonomi/eko03.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik İngiltere’de pazar lideri 
</HEADLINE>
<TEXT>

Arçelik, ağustos ayında İngiltere buzdolabı pazarında Avrupalı rakiplerini geçerek liderliği ele geçirdi 
     EKONOMİ SERVİSİ 

     Marka ve şirket alımlarıyla dünya şirketi olma hedefine odaklanan Arçelik, Beko markası ile İngiltere’nin dondurucu hariç toplam buzdolabı pazarının lideri oldu. Ağustos 2002’de pazar payı yüzde 14’e ulaşan Beko’yu Hotpoint markası takip ediyor. 
     
     490 bin adetlik ihracat 
     İngiltere’de Beko markasıyla beyaz eşya pazarının önde gelen firmaları arasında yer alan Arçelik, fırında da yüzde 11’lik pazar payına sahip. Arçelik’in, geçtiğimiz ocak - ağustos döneminde İngiltere’ye gerçekleştirdiği ihracat ise 71 milyon euro’ya ulaştı. 
     Arçelik, soğutucu pazarında Beko markasıyla lider olduğu İngiltere’ye 2002 Ocak - Ağustos döneminde 490 bin adet ürün ihraç etti. İhraç edilen ürünlerin yüzde 91’ini buzdolapları oluştururken, bu ürünlerin de yüzde 97’si Beko markası taşıdı. 
     Bu yılın temmuz ayında özellikle fırın markası olarak tanınan İngiliz Leisure’ı satın alan Arçelik, bu yıl içinde İngiltere’de bir de ödül kazandı. 
     Arçelik’in pazarlama şirketi, İngiltere’nin, ürün kalitesi, ürün bulunurluğu, servis desteği ile satış ve pazarlama desteği alanlarındaki başarılı firmalara verilen yılın tedarikçisi’ ödülünü almıştı. 
     
     ARÇELİK 
14 İngiltere’de buzdolabı pazar payı 
     İngiltere’ye ihracat tutarı 71 milyon euro 
     İngiltere’ye ihracat miktarı 490 bin adet 
     Fırında pazar payı Yüzde 11 
     İlk sekiz aylık rakamlar 
     



 EKONOMİ 



















</TEXT>
</DOC>
