<DOC>
<DOCNO> 125637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/soneko28.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi 2. seansta 197.28 puan azalarak 11,125.28 puandan kapandı. 
     Hisse senetleri, ikinci seansta ortalama yüzde 1.74 oranında değer kaybetti. 
     İlk seanstaki 246.31 puanlık düşüş dikkate alındığında, borsa endeksi günün tamamında 443.59 puan geriledi. Hisse senetlerindeki günlük düşüş ise yüzde 3.83 oldu. 
     İlk seansta 11,500 destek seviyesinde tutunamayıp 11,000-11,200 bandına gerileyen endeks, ikinci seansta da bu seviyeyi koruma çabasında oldu. 
     Uzmanlar, 2. seansta yönünü aşağı çeviren endeksin 10,971 puandan gelen tepki alımlarıyla 11,100 seviyesinin üzerine çıktığını belirterek, Irak ve Kıbrıs meselesinin aşırı abartılması nedeniyle endeksin 11,000 seviyelerini gördüğünü savunuyorlar. 
     Endeks 2. seansa, 12.85 puanlık düşüşle 11,309.71 puandan başladı. Endeks, seansın ilk yarısını 242.77 puan ekside 11,079.79 puandan geçti. Endeks, en düşük 10,971.32 puana kadar gerilerken, ilk seans kapanış değeri olan 11,322.56 puanın üstüne çıkamadı. 
     Haftanın dördüncü işlem gününde endeks, günlük bazda 443.59 puan ve yüzde 3.83 oranında geriledi. Borsada dört günlük ortalama düşüş ise yüzde 14.73'e ulaştı. 
     Kapanışta mali endeks 298.77 puan düşüşle 13,814.11 puana, sanayi endeksi 134.54 puan düşüşle 10,735.60 puana ve hizmetler endeksi de 138.24 puan düşüşle 7,223.65 puana indi. 
     Böylece ilk seansa göre mali grup hisseler ortalama yüzde 2.12, sanayi grubu hisseler ortalama yüzde 1.24 ve hizmet grubu hisseler ortalama yüzde 1.88 oranında değer yitirdi. 
     İşlem gören toplam 292 hisse senedinden 228'i değer yitirirken, 16 hisse senedi değer kazandı. 48 hissenin fiyatında ise değişiklik olmadı. 
     Seansta, 312 trilyon 143 milyar 927 milyon liralık işlem hacmi kaydedildi. İki seanstaki işlem hacmi toplamı da 555 trilyon 617 milyar 581 milyon lira oldu. 
     Yapı ve Kredi Bankası, İş Bankası C , Garanti Bankası, Yapı ve Kredi Bankası, Turkcell ve Sabancı Holding en yoğun işlem gören hisse senetleri olarak belirlendi. 
     





</TEXT>
</DOC>
