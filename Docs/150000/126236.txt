<DOC>
<DOCNO> 126236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sontur09.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşlarını 65 yerinden bıçakladılar... 
</HEADLINE>
<TEXT>

     Eskişehir'de, alkollü olarak evine gittikleri arkadaşlarını 65 yerinden bıçaklayarak öldüren 2 kişi tutuklandı. 
     6 gün önce bir restoranda birlikte alkol aldıkları arkadaşları Rafet Gültekin'in Alanönü Mahallesi Tahminci Sokak'taki evine giden Ahmet Erden ve Mustafa Kazık, burada tartışmaya başladı. 
     Ahmet Erden ve Mustafa Kazık, tartışmanın kavgaya dönüşmesi üzerine Rafet Gültekin'i bıçaklayarak kaçtı. 
     Evden gelen gürültüden şüphelenen komşuların ihbarı üzerine olay yerine gelen emniyet güçleri, 65 yerinde bıçak kesiği tespit edilen inşaat işçisi Rafet Gültekin'in cesedini buldu. 
     Evde yapılan arama ve parmak izi çalışmaları sonunda, olayla ilgili eski sabıkalı Ahmet Erden ve Mustafa Kazık gözaltına alındı. 
     Emniyetteki ifadelerinde cinayeti işlediklerini itiraf ettikleri bildirilen Ahmet Erden ve Mustafa Kazık, çıkarıldıkları nöbetçi mahkeme tarafından tutuklanarak cezaevine gönderildi. 
     





</TEXT>
</DOC>
