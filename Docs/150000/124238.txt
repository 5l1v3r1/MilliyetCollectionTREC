<DOC>
<DOCNO> 124238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo37.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da, Gençlerbirliği maçı hazırlıkları... 
</HEADLINE>
<TEXT>

     Bursaspor, 15 Aralık Pazar günü deplasmanda yapacağı Gençlerbirliği maçının hazırlıklarını sürdürüyor. 
     Vakıfköy Orhan Özselek Sosyal Tesisleri'nde teknik direktör Erdoğan Arıca yönetiminde yapılan ve yaklaşık 1 saat süren antrenman, depar çalışmasıyla başladı. 
     Soğuk havaya karşın yeşil-beyazlı futbolcuların oldukça hırslı göründüğü antrenmanın ikinci bölümünde, teknik direktör Arıca, Gençlerbirliği maçının taktik çift kale provasını yaptırdı. Antrenmanı sık sık durduran Arıca, oyuncularına kanat organizasyonları geliştirmeleri yönünde uyarılarda bulundu. 
     Sakatlıkları süren Cenk ve Bulat takımdan ayrı doktor kontrolünde düz koşu yaparken, Emre ve Tayfun antrenmana katılmadı. 
     Bursaspor, Gençlerbirliği maçının hazırlıklarını yarın yapacağı antrenmanla sürdürecek. 
     





</TEXT>
</DOC>
