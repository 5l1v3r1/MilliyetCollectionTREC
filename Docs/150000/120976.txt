<DOC>
<DOCNO> 120976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur10.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverekli annenin dramı... 
</HEADLINE>
<TEXT>

     Şanlıurfa'nın Siverek İlçesi'nde, oturan 82 yaşındaki Zeyni Vurmak'ın, 3 oğlu ve 1 kızı kanserden, 2 oğlu kan davasından ve 1 oğlu da İstanbul'da öldü. 
     Sakat olan oğlu kan kavası nedeniyle kaçan ve evle olan 4 kızının bakmadığı yaşlı kadın, tek odalı evde komşuların yardımıyla yaşamını sürdürüyor. 
     Gülabibey Mahallesi'nde oturan 12 çocuk sahibi Zeyni Vurmak,yaşamının son 25 yılının acılar içinde geçtiğini ve acıların halen devam ettiğini söyledi. 
     Yıllar önce oğulları, Eyyüp, Şükrü ve Şehmus'un 5 , birer, ikişer yıl arayla kanserden öldüğünü anlatan Vurmak, şöyle konuştu 
     ''Daha sonra akrabalarımız arasında arazi anlaşmazlığı nedeniyle kan davası başladı. Bu kan davasında da oğullarım Mehmet 30 ve Abdi vurularak öldürüldü. Mustafa'da ayağından yaralanarak sakat kaldı. İstanbul'da çalışan bir oğlumda kaçak sigara satarken öldürüldü. Tüm bu acılara dayanamayan eşim Mehmet de yaşamını yitirdi. 
     Daha sonra sakat olan oğlum Mustafa, kan davalılardan kaçarak başka şehire yerleşti. Şu anda Viranşehir ve Karacadağ Köyü'nde evli olan 4 kızım var. Onlar da bana bakmıyorlar. Tek odalı bir evde kiracı olarak kalıyorum. Komşuların yardımı ile yaşamımı sürdürüyorum.'' Vurmak, yaklaşık bir yıl önce yardım için Sosyal Yardımlaşma ve Dayanışma Vakfı'na başvurduğunu, ancak şu ana kadar herhangi bir yardım yapılmadığını ifade ederek, yetkililerden yardım beklediğini kaydetti. 
     





</TEXT>
</DOC>
