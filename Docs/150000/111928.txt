<DOC>
<DOCNO> 111928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/siyaset/siy01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan seçemiyor 
</HEADLINE>
<TEXT>

"Biz lider değil, kadro partisiyiz" diyen Erdoğan konuşulan isimlerin dışında "farklı" bir isim arayışında 
     ABDULLAH KARAKUŞ Afyon 

     AKP’de başbakan adaylığı konusunda Genel Başkan Yardımcısı Abdullah Gül, Grup Başkanı Bülent Arınç ve Genel Başkan Yardımcısı Vecdi Gönül’ün dışında farklı isim aranmaya başlandı. "Sürpriz bir isim başbakan adayımız olabilir" diyen Erdoğan’ın, "Lider değil kadro partisiyiz" sözünden hareketle bu isimlerin dışında bir kişiyi çıkarabileceği AKP kulislerinde konuşulmaya başlandı. 
     ANAP kökenli eski İçişleri Bakanı Abdülkadir Aksu da hem devlet yönetimindeki tecrübesiyle, hem de iş ÜŞ leminin bir bölümüyle yakın olması nedeniyle ismi konuşulanlar arasında yer aldı. ANAP kökenlilerden Erkan Mumcu ile eski TBMM Genel Sekreteri ve Savunma Sanayii Müsteşarı Vahit Erdem’in de adı gündemde. Erdem’in uzun bürokratik deneyimi ve askerlerle yıllar süren istikrarlı ilişkisinin seçimde etkin olabileceği dile getiriliyor. 
     Başbakan adayının, tüzük uyarınca Genel Başkan’a vek let eden siyasi işlerden sorumlu Genel Başkan Yardımcısı Abdullah Gül olmaması durumunda bu cephede sıkıntı yaratabileceği konuşuluyor. Adı çok geçenlerden AKP TBMM Grup Başkanı Bülent Arınç’ın, olası AKP iktidarında Meclis Başkanlığı’na önerilebileceği kaydediliyor. 
     
     Bırakmayacak 
     AKP Genel Sekreteri Ertuğrul Yalçınbayır, Recep Tayyip Erdoğan’ın, Anayasa Mahkemesi’nin "milletvekili seçilme yeterliliğine sahip olmadığı için kurucu üye olamayacağına" ilişkin ihtarını 19 Ekim’e kadar yerine getirmek amacıyla kurucu üyelikten ayrılacağını, ancak genel başkanlığı bırakmasına gerek olmadığını açıkladı. 
     
Pekmez kaynattı      OKTAY ENSARİ Kayseri DHA 

     AKP Genel Başkan Yardımcısı Abdullah Gül, seçim çalışmaları için geldiği Kayseri’deki baba ocağında, bağda pekmez kaynattı. Melikgazi İlçesi Kergah Bağları’nda babası Ahmet Hamdi’ye ait bağevinde şıranın kaynatılmasına yardım eden Gül, "Yorgunluğumu, baba ocağında, bu her türlü meyve ile sebzeli bağevinde geçirerek atıyorum" dedi. 
     
SP Gül 5. sınıf bir memurdu      AKP’de Genel Başkan Tayyip Erdoğan’ın yasaklanmasının ardından SP şimdi de olası başbakan adayı olarak görülen Abdullah Gül’ü hedef seçti. SP Genel Merkezi’nce yürütülen kampanyada Gül’ü hedef alan mesajlar şöyle "Gül, 1991’de RP’ye gelmeden önce bir bankada 5. sınıf bir memurdu. Kimse adını bilmezdi. Erbakan tam anlamıyla onu partinin yıldızı yaptı. Milletvekili yaptı, partinin en vitrin yeri olan dış ilişkiler başkanı yaptı, bakan yaptı, hükümet sözcüsü yaptı. Erbakan elinden tutmasaydı, Gül bakanlığı rüyasında bile göremezdi." 
     



 SİYASET 



















</TEXT>
</DOC>
