<DOC>
<DOCNO> 112914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo04.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya, gözünü Nihat'a çevirdi 
</HEADLINE>
<TEXT>

     İtalyan spor gazetelerinden Corriere dello Sport, transfer iddialarıyla ilgili verdiği haberlerinde, Real Sociedad'ta oynayan Nihat Kahveci'nin birçok İtalyan takımı tarafından izlendiğini yazdı. 
     Gazete, 23 yaşındaki Türk futbolcunun taliplileri arasında başta AC Parma takımını gösterirken, AC Milan ve FC İnter'in de Nihat'ın peşinde olduğunu belirtti. 
     John Benjamin Toshack sayesinde Nihat'ın Beşiktaş'tan İspanya'ya gittiğini kaydedilen haberde, Türk futbolcunun bonservis değerinin 12 milyon Euro'ya çıktığı öne sürüldü. 
     Bu arada İngiltere'nin Arsenal takımının Emre Belözoğlu için yeniden FC İnter'e teklif götürdüğü bildirildi. 
     Arsenal'in 14 milyon Euro vermeye hazır olduğu söylenirken, İnter'in Emre'yi ''satılmaz'' futbolcu olarak görmediği ifade edildi. 
     Öte yandan Tutto Sport gazetesi Emre'nin Ocak ayında açılacak transfer sezonunda Torino'ya kiralık olarak gelmesi için büyük bir kampanya yürütmeye devam ediyor. 
     Torino kentinin gazetesi olan Tutto Sport, Boğalar lakaplı Torinolu taraftarlara ''Kimi istersiniz '' diye sorduğunda gelen yanıtın ''bize Emre lazım'' şeklinde olduğu belirtildi. 
     Torino şu anda puansız ligde sonuncu sırada bulunuyor. 
     





</TEXT>
</DOC>
