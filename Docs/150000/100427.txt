<DOC>
<DOCNO> 100427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/magazin/amag.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve yaz aşkı bitti ortaklık bozuldu 
</HEADLINE>
<TEXT>

İzzet Antebi ile birlikteyken biricik arkadaşı’ olan Pınar Altuğ ile eşine şimdi ateş püsküren Özlem Yıldız, "Bizi onlar ayırdı" diyor... 
     BİRSEN ALTUNTAŞ 

     KISA süre öncesine kadar Pınar Altuğ - Umut Elçioğlu çiftiyle, sıkı dostları Özlem Yıldız ve sevgilisi İzzet Antebi, her yere birlikte gidiyor, objektiflere mutluluk pozları’ veriyordu. Ancak Yıldız’la Antebi arasındaki aşk bitince her şey değişti. Sevgilisiyle ayrılmalarına neden olarak Pınar Altuğ ile eşini suçlayan Özlem Yıldız, "Allahlarından bulsunlar" dedi. 
     
     Özlem bizi kullanıyor’ 
     SUÇLAMALARI kabul etmeyen Çocuklar Duymasın’ dizisinin yıldızı Pınar Altuğ ise şunları söyledi "Özlem saçma sapan davranarak bu konuyu çok çirkinleştirdi. İnsanlar hataları kendinde aramalı. Bizi suçlayarak gündeme gelmeye çalışıyor. İzzet hem benim, hem de eşimin dostu. Onun hayatına giren kızlar bizim ortamımıza da girer. Bu ilişkinin bitmesinde bizim payımız yok. Bu ilişkinin bitmesi yüzünden hiçbir vicdani sorumluluk taşımıyorum." 
     
     Pınar, arkamdan dolaplar çevirmiş’ 
     İZZET Antebi’den, kendisiyle birlikteyken eski sevgilisi Hande Demir’e mesaj çekip, telefon açtığını öğrenince ayrıldığını söyleyen Yıldız ise Altuğ’u yalancılıkla suçladı. Özlem Yıldız, şöyle konuştu "Çok yakın arkadaşım olarak gördüğüm Pınar meğer arkamdan ne dolaplar çevirmiş, neler söylemiş. İzzet’le birlikteyken benimle çok samimiydi. Şimdi İzzet başkasını bulur, onlar onunla da samimi olurlar. Öyle insanlar çünkü. Kötü bir şey yaşadım ve arkadaşım olduğu için Pınar’ı yanımda görmek istedim ama beni bir kez bile aramadı. Arkamdan söylediklerini öğrendiğimde ise şoke oldum." 
     



 MAGAZİN 














</TEXT>
</DOC>
