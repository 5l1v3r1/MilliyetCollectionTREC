<DOC>
<DOCNO> 139097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yasam/yas05.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Maskeli’ katliam 
</HEADLINE>
<TEXT>

Kar maskeli’ eşkıyalar, benzincide bir pompacıyı öldürdü. İkincisini tutukluk yapan silah kurtardı 
     TAYLAN YILDIRIM, ÖZCAN TİKİT İzmir DHA 

     İzmir’de son iki ay içinde meydana gelen 7. kar maskeli’ benzin istasyonu soygunu, cinayetle son buldu. Kar maskeli iki soyguncu, eski RP milletvekili adayı Mevlüt Seçilmiş ve AKP Karşıyaka İlçe Yönetim Kurulu üyesi oğlu Adem Seçilmiş’in Bayraklı’daki benzin istasyonuna önceki gece saat 23.30 sıralarında geldi. 
     
     Ölüye bir kurşun daha 
     Pompacı Orhan Bellisan’ı 45 tabancayla etkisiz hale getiren soyguncular, üzerindeki parayı istedi. Direnen Bellisan, göğsünden vurularak öldürüldü. Silah sesini duyan pompacı İsmail Akdemir, bürodaki arkadaşlarının yanına giderken, soygunculardan biri büroya ateş etmek istedi. 
     Diğer pompacı Hüseyin Kubilay’ın alarma basması üzerine paniğe kapılan soyguncular, yerde cansız yatan Orhan Bellisan’a yeniden ateş edip kaçtılar. Benzincide çalışanların ihbarı üzerine bölgeye sevk edilen çok sayıda polis ekibi, soyguncuların izine rastlayamadı. 
     
     Alarm’ kurtardı 
     Pompacılardan Akdemir, soyguncuların kendisine de ateş etmek istediklerini, ancak silahın tutukluk yapmasıyla kurtulduğunu belirtti. Akdemir, "Çekmecemizdeki silahı da o panikle alamadım" derken, Kubilaya "Silahın tutukluk yaptığını anlayınca hemen alarma bastım. Soyguncular da kaçtı" diye konuştu. Son 2 ayda İzmir Menderes’te 3, Menemen, Bornova ve Bayraklı’da da birer benzin istasyonu kar maskeli kişilerce soyuldu. Polis, 1.70-1.80 boylarında, siyah montlu ve parkalı 2 soyguncunun yakalanması için soruşturma başlattı. 
     



 YAŞAM 


























</TEXT>
</DOC>
