<DOC>
<DOCNO> 119156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/ekonomi/eko06.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye Porsche yetiştiremiyorlar... 
</HEADLINE>
<TEXT>

Porsche’un son modeli Cayenne, 193 milyarlık fiyatına rağmen Türkiye’den 22 sipariş aldı. Talebe yetişemeyen Doğuş Otomotiv, kotayı artırmak için Volkswagen’e başvuracak 
     ŞULE YÜCEBIYIK 

     Dünyanın en lüks otomotiv markalarından Porsche’un son modeli Cayenne, ekonomik krizin yaralarını sarmaya çalışan Türkiye’de büyük bir ilgiyle karşılandı. Eylül ayında Paris Otomobil Fuarı’nda tanıtılan, 2003’ün başından itibaren de Türkiye’de satışa sunulacak olan Cayenne için, 20 adetlik Türkiye kotası konmasına karşın şimdiden 22 adet ön sipariş geldi. 
     
     Porsche’nin ilk arazi aracı 
     Porsche Türkiye Genel Distribütörü Doğuş Otomotiv’in ana bayisi Genoto Genel Müdürü Orhan Ülgür, kotayı 50 adete çıkarmak için girişimde bulunacaklarını söyledi. Ülgür, "Bize verilen 20 adetlik kotanın tümünü şimdiden satmış durumdayız" dedi. Cayenne’in Türkiye fiyatının 120 bin Euro yaklaşık 193milyar lira civarında olacağını anlatan Ülgür, "Talep fazlasını karşılamak için Volkswagen AG’ye baskı yapacağız. Cayenne kotasını 50 adete çıkarmak için uğraşacağız" diye konuştu. 
     Cayenne, Porsche tarafından üretilen ilk arazi aracı. Bu özelliğiyle sadece Türkiye’den değil dünyadan da beklenenin çok üzerinde sipariş almış durumda. Aracın, BMW ve Mercedes’in arazi araçlarına göre daha hızlı olması cazibesini artırıyor. Maksimum hızı 242 km olan Cayenne, 340 beygir gücünde, 4500 cc V8 motora sahip. 
     



 EKONOMİ 
























</TEXT>
</DOC>
