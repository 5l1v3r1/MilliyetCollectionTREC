<DOC>
<DOCNO> 105749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sonspo17.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç "Fenerbahçe maçında oynamak isterim" 
</HEADLINE>
<TEXT>

     Galatasaray takımı ve A Milli Takımımızın oyuncuları, Uluslararası Bilgi ve İletişim Teknolojileri Fuarı'nı Cebit Eurasia Bilişim 2002 gezdi. 
     TÜYAP Beylikdüzü Fuar ve Kongre Merkezi'nde gerçekleştirilen Bilişim Fuarı'nı, milli futbolculardan Okan, Fatih, Tugay, Emre Belözoğlu, Emre Aşık, Bülent Korkmaz, Hakan Ünsal ve Ümit Davala ile Galatasaraylı futbolculardan Baliç, Berkant ve Felipe ziyaret etti. 
     Milli futbolcular, milli takımın sponsorlarından Turkcell'in standını gezerek, burada langırt oynadı. Standa gelen futbolculara birer adet cep telefonu hediye edildi. 
     Bülent Korkmaz, Basketbol Milli Takımı'nın bugün 14. Dünya Basketbol Şampiyonası'nda Yugoslavya ile yapacağı maçı kazanacağına bütün kalbiyle inandığını söyledi. 
     
     BALİÇ ''FENERBAHÇE MAÇINDA OYNAMAK İSTERİM'' 
     Galatasaraylı futbolcular ise Aria'nın standını ziyaret etti. 
     Aria standında bilgisayarda futbol oyunu oynayan futbolculardan Baliç, gazetecilerin soruları üzerine, henüz hazır olmadığı için oynamadığını söyledi. 
     Baliç, hazır olmak için çok çalışacağını ifade ederek, ''15 gün içinde hazır olacağm. İyi olunca oynamak istiyorum'' dedi. 
     Gazetecilerin, ''Fenerbahçe maçında oynayacak mısın '' biçimindeki sorusu üzerine Baliç, ''Tabii ki Fenerbahçe maçında oynamak isterim'' diye konuştu. 
     Futbolculara, vatandaşlar büyük ilgi gösterdi. 
     





</TEXT>
</DOC>
