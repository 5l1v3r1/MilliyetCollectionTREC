<DOC>
<DOCNO> 145358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur26.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir haftadır kayıp olan genci, sevdiği kız öldürüp gömmüş... 
</HEADLINE>
<TEXT>

     Van'da bir gencin, sevdiği kız ve yakınları tarafından öldürülerek, cesedinin bahçeye gömüldüğü ortaya çıktı. 
     Alınan bilgiye göre, Jandarma Komutanlığı ekipleri, bir haftadır kayıp olduğu bildirilen, Bostaniçi Beldesi Şafak Mahallesi'nde oturan Muhittin Artim'in, bir yıldır beraber olduğu kız arkadaşı Özlem Sadak'ın Erçek Beldesi'ndeki evinde arama yaptı. 
     Aramada, evin bahçesine kazılan çukur içerisindeki torbada Muhittin Artim'in cesedini bulundu. 
     Olayla ilgili Özlem Sadak ile Ali, Cengiz, Nazdan Sadak, Murat Yıldız, Kemal Arslan ve Ferit Özer gözaltına alındı. 
     Zanlıların ifadelerinde, Muhittin Artim'i boğarak öldürdükten sonra çukura gömdüklerini itiraf ettikleri bildirildi. 
     Olayla ilgili soruşturma sürdürülüyor. 
     




</TEXT>
</DOC>
