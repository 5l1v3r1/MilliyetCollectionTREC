<DOC>
<DOCNO> 140963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/yilmaz.html </URL>
<DATE> 2003/03/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Reyhan Gürtuna ile kadın sorunu 
</HEADLINE>
<TEXT>

     Önümüz malum 8 Mart Dünya Kadınlar Günü. 
     Celal Toprak, ekonomi basınında kadın çalışanların çokluğundan hareketle "bizim koşulları" konuşalım istemiş. 
     Stüdyo konukları dışında, canlı bağlantılar da yapacak. 
     Toprak’a program başlamadan önceki sohbetimiz sırasında, İstanbul Büyükşehir Belediye Başkanı Ali Müfit Gürtuna’nın eşi Reyhan Gürtuna’nın geçen yıl başlattığı kadın etkinliklerini hatırlattım. 
     İstanbul Belediyesi, 6 - 10 Mart tarihleri arasında Pakistan eski Başbakanı Benazir Butto’nun da katıldığı bir kadın haftası düzenlemişti. Kadın Koordinasyon Merkezi kurucusu Reyhan Gürtuna’nın bu yılki programını öğrenmek istedim... 
     Gürtuna programa bağlandı... 
     "Sivil toplum kuruluşları ile insan kaynakları, genç kalma üzerine paneller yapacağız. Ayrıca 21 - 23 Mart tarihinde Sezen Aksu konseri var. 6 Mart’ta da Ali Kırca’nın Siyaset Meydanı programında işleyeceği "Kadının Gücü" programına katılacağız..." 
     Genç kalma, 8 Mart Dünya Kadınlar Günü’nün konusu olabilir mi 
     İnsan kaynakları ne demek Kadın istihdamı veya 8 Mart Dünya Kadınlar Günü’ne konu olan 1800’lerdeki "Eşit işe eşit ücret" talebinin, bugünün dünyasında geldiği yeri mi sorgulayacaklar 
     Henüz kafamda bu sorular dolaşırken, Gürtuna konuyu açtı 
     "8 Mart Dünya Kadınlar Günü’ne inanmıyorum. O nedenle de bu yıl kadın etkinliğini 6 Mart tarihinde yapıyoruz." 
     Bu cümleleri duyunca ne dersiniz 
     Ben sözünü ettiğim TV programında, "Madem kadınlar gününe inanmıyorsunuz, o zaman 6 Mart’ta da hiçbir şey yapmayın" dedim ve siyasetçi eşi olarak gündemi meşgul etmemeleri gerektiğini söyledim. 
     Gürtuna dün aradı "Söylediklerinizi biraz ağır buldum. Orada yeterince görüşlerimi anlatacak zaman yoktu, yanlış anlaşıldım" dedi... 
     Bu yazıyı yazarken ziyaretime gelen Melih Aşık’ın dediği gibi "Alternatif yılbaşı gibi bir şey mi, 6 Mart " 
     Tepkimi ortaya koyarken, bunları düşündüm açıkçası.... 
     Gürtuna yargımı düzeltti "Programın günü 6 Mart’tı, onun için bu tarihi kabul ettik, oysa ilk tercihimiz 8 Mart’tı." 
     Anneler Günü gibi, Kadınlar Günü’nü de bir tüketim pompalaması olarak gördüğünü belirten Gürtuna, "Kadınlar muhteşem varlıklar, neden Erkekler Günü yok da, Kadınlar Günü oluyor Kadınlar aciz varıklar değil. Önce kadınlar kendi güçlerinin farkına varmalı. Böyle düşündüğümüz için programın adını da Kadın’ın Gücü olarak koyduk" diyor. 
     Gürtuna’nın görüşlerini, bugün yayınlanacak olan Siyaset Meydanı’nda etraflıca öğreneceğiz. Expo Channel’de söylediklerini merak ediyorsanız, yayının tekrarı pazar günü saat 09.30’da... 
     Ne var ki, yine de Gürtuna’ya bir hatırlatma yapma gereği duyuyorum. Kadınlar bir 8 Mart’ı daha dayanışma ruhu ile geçirecekler. Çünkü eğitim, sağlık, istihdam, mülkiyet hangi gelişmişlik istatistiğini ölçü alırsanız alın, sizin o "muhteşem varlıklar" en geride ... 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
