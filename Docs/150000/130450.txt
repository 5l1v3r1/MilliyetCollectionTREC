<DOC>
<DOCNO> 130450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/siyaset/siy99.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bucak’ın yeğeni Öztop sır oldu      ANKARA Milliyet 

     Diyarbakırlı ünlü Ceylan ailesinin en küçük oğlu Serkan Ceylan’ı silahla ayağından yaralayan Suphi Öztop kayıplara karıştı. Öztop, iki gündür tüm aramalara karşın bulunamadı. 
     Soruşturmaya el koyan cinayet masası dedektifleri hastanede tedaviye alınan Serkan Ceylan ve olayın diğer görgü tanığı akrabası Hüseyin Ceylan’ın bilgisine başvurdu. Her iki tanık da Serkan Ceylan’ı, Suphi Öztop ile şoförünün silahından çıkan kurşunlarla yaralandığını açıkladı. Öztop’un yaklaşık dört yıl önce yine bir bar çıkışında silahla ateş etme suçundan hakkında adli işlem yapıldığı öğrenildi. 
     Şanlıurfa eski Milletvekili Necmettin Cevheri ise olaya adı karışan ve yeğeni olduğu belirtilen kişiyle ilgisinin olmadığını söyledi. 
     
     
Kenan Acar’a son görev      İSTANBUL Milliyet 

     Gazetemiz İnsan Kaynakları’nda uzun yıllar hizmet veren Kenan Acar 55 , yakalandığı hastalıktan kurtulamayarak vefat etti. Acar için Göztepe Tütüncü Mehmet Efendi Camii’nde düzenlenen törene eşi Asuman, oğlu Onur, babası emekli Tabip Albay Hüseyin Acar’ın yanı sıra iş arkadaşları ve diğer dostları katıldı. Acar, kılınan cenaze namazının ardından Nakkaştepe Mezarlığı’nda toprağa verildi. 
     



 SİYASET 














</TEXT>
</DOC>
