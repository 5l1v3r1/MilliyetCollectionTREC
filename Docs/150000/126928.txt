<DOC>
<DOCNO> 126928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/siyaset/siy11.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü içmimar ve dekoratörler, Başbakan’ın makam odasını Milliyet’e değerlendirdi 
</HEADLINE>
<TEXT>
Başbakan’ın makamı baştan yaratılmalı .. 
Başbakan’ın kullandığı makam odasının dekorasyonunu, arabesk ve toplama’ kelimeleriyle özetleyen işin uzmanları, "Bu mek n çok daha sade olmalı" diyor 
     PINAR AKTAŞ İstanbul 

     Üst düzey yabancı konukların da sık sık ağırlandığı Başbakan’ın makam odasının dekorasyonu ve kullanılan eşyaların kalitesi, işin uzmanlarından eksi not aldı. Türkiye’nin önde gelen içmimar ve dekoratörleri, Batı’daki örnekleriyle kıyaslandığında vasat kalan makam odasını, "arabesk ve gecekondudan hallice bir oda" diye nitelendirdi. Başbakan Gül’ün kullandığı makam odasıyla ilgili görüşler şöyle 
     
     MEK N ÇOK YORUCU 
     Çağlayan Tuğal İçmimar Çok yorucu bir mek n. Duvardaki resimler büyük ihtimalle ucuz. Burada biraz daha ağırbaşlı bir mobilya beklerdim. Eşyalar arasında hiçbir uyum yok. Gecekondudan hallice bir oda. Yurtdışında hiçbir ülkenin Başbakanlık ofisinde dışarıdan gözüken klima yok. Keşke bunu saklasalardı. Burası Başbakanlık makamı’ demeseniz alelade bir tekstilcinin ofisi’ derdim. Ben daha sade döşerdim. Kökenimiz Osmanlı. Bunu da birkaç parçayla anlatırdım. Burada insanların dikkatinin direkt konuya gitmesi lazım. Etraftaki bu karışıklığa değil. Bu tamamen arabesk. 
     
     ÇOK MASRAF GEREKMEZ 
     Zeynep Fadıllıoğlu Dekoratör Yeterince kıymet verilmeden tasarlanmış gözüküyor. Renk uyumu yok, herhangi bir stil h kimiyeti yok. Zengin kültürümüzün izlerini taşımıyor. Olan eşyaların kumaşları değiştirilerek çok zayıf olan perde zenginleştirilerek ve duvar rengine özellik verilerek bu makama layık bir görüntü elde edilebilir. Tablolar çağdaş Türk sanatçılarıyla desteklenmeli. Burada vasat bir oda görüntüsü h kim. 
     
     SADE VE İŞLEVSEL OLMALI 
     Murat - Melkan Gürsel Tabanlıoğlu Mimar Mimari anlamda tüm dünyanın sadeliğe ve işlevselliğe daha büyük önem verdiği kesin. Türkiye’yi temsil eden kişilerin de bu çağdaş anlayışla tasarlanmış mek nlarda oturmaları gerektiğini düşünüyoruz. Bu tarz mek nlar düzenlenirken kişisel zevklerden uzaklaşılmalı. Aynı mek nda çeşitli çalışma ve oturma bölümleri düşünülerek, doğru aydınlatma kullanılarak iyi planlanmış fonksiyonel bir oda haline getirilmeli. 
     
     HALI EŞYALARA UYMAMIŞ 
     Yalın Tan İçmimar Yerdeki halı mek ndaki hiçbir renkle uyum sağlamıyor. Aydınlatma ise bir çalışma mek nından çok yemek odası kimliğini koruyor. Kanepe kumaşlarının renk ve kumaş seçimleri bu makamın ağırlığını kaldırmayan düzeye sahip. Mek ndaki radyatörlerin gizlenememiş gizlilikleri de anti profesyonel bir tadilat yapılmış hissini uyandırıyor. Sanıyorum, bu mek n daha önce bir konut olarak kullanılıyormuş ve geçici olarak bir çalışma alanı yaratılmış. Ancak tekrar ciddi şekilde ele alınmalı. 
     



 SİYASET 



















</TEXT>
</DOC>
