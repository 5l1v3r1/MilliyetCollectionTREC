<DOC>
<DOCNO> 115714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/siyaset/siyz1.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim turu 
</HEADLINE>
<TEXT>

     Bahçeli Osmanlı tokadı vurun 
     MHP Genel Başkanı Devlet Bahçeli, içinde yer aldığı 57. Hükümet’te yaşananları ve erken seçim sürecini anlatırken partililerin yuh çekmesi üzerine, "Bunları yuhalamayın. Ecdadım Osmanlı’nın tokadı gibi bir tokat vurun, bir daha bellerini doğrultmasınlar. Cezalarını sandıkta verin" dedi. Denizli’de dün partililere seslenen Bahçeli, Karataş mevkiinde 500 araçlık konvoyla karşılandı. Bahçeli, Demokrasi Meydanı’nda Türkiye’nin AB’ye onurlu ve başı dik girmesinden yana olduklarını söyledi. 
     
     Uras Son ve sol seçenek ÖDP’dir 
     ÖDP Genel Başkanı Ufuk Uras, Türkiye’yi işsizliğe, açlığa ve IMF’ye mahk m eden anlayışa teslim olmayacaklarını belirterek, "Son seçenek sol seçenektir, sol seçenek ÖDP’dir" dedi. Uras, oy kullanırken yoksulluğa, açlığa, işsizliğe ve savaşa karşı olanlardan ÖDP’ye oy vermelerini istedi. Seçim rüzg rının bir tür yalan rüzg rına dönüştüğünü savunan Uras, "Ahlaksız buluşmalara tanık oluyoruz. Ahlaksız buluşmaların yanı sıra ahlaksız tekliflerle de karşılaşıyoruz. ÖDP’den emanet oy isteyenler oluyor. ÖDP’nin kimseye verilecek emanet oyu yoktur" diye konuştu. 
     
     Bozlak Hocanın motoru bozuldu 
     DEHAP’ın Konya mitinginde konuşan eski HADEP lideri Murat Bozlak, "DEHAP iktidarında dağda elinde silahlı tek genç bırakmayacağız. DGM’leri ve MGK’yı kaldıracağız" dedi. Necmettin Erbakan ile AKP lideri Erdoğan’ı da eleştiren Bozlak, "Hocanın motoru bozuldu. Hocaya geçmiş olsun. Ancak çömezine dikkat edin. Albayraklar’ın otobüsüne binen çömez, bugün Halis Ağa’nın helikopterinden inmiyor. Erdoğan için oy isteyen Halis Ağa’ya Lice’deki karısı bile oy vermez" diye konuştu. 
     
     CHP’li Akyüz’den esnaf ziyareti 
     UMAY AKTAŞ 

     CHP İstanbul 3. bölge milletvekili adayı Halil Akyüz, Bahçelievler esnafıyla buluştu. SODEP’in ilk kurucularından olan ve SHP Genel Sekreter Yardımcılığı da yapan Akyüz, dükk nları tek tek gezerek vatandaşların sıkıntılarını birebir dinleyerek, esnafa "hep yanınızdayım" mesajı verdi. 
     
     Çiller Koalisyon provası var 
     DYP lideri Tansu Çiller, Bergama mitinginde, CHP ile AKP’nin koalisyon provası yaptığını iddia ederek, "Bunu kabul ediyor musunuz Kabullenmiyorsanız tek yolunuz DYP’dir" dedi. Cumhuriyet Meydanı’nda parti otobüsünün üzerinden 5 bin kişiye seslenen Çiller, diğer parti liderlerini canlı yayında karşılıklı tartışmaya davet etmesine rağmen hiçbirinin buna cesaret edemediğini savundu. Çiller, "Niye çıkmadıkları belli oldu. AKP ile CHP koalisyon provası yapıyor. Merkez sağı bölmeyin, barajın altında kalacak partilere oy vermeyin" diye konuştu. 
     



 SİYASET 


















</TEXT>
</DOC>
