<DOC>
<DOCNO> 104899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/eko08a.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya fiyatları donduruyor 
</HEADLINE>
<TEXT>

     İtalyan hükümeti, enflasyon oranının yükselmesine çare olarak 30 Kasım tarihine kadar gaz, elektrik ve telefon fiyatlarını dondurma kararı aldı. 
     Başbakan Silvio Berlusconi başkanlığında toplanan Bakanlar Kurulu sonrasında yapılan açıklamada 30 Kasım’a kadar elektrik, gaz, telefon fiyatlarında zam yapılmayacağı bildirildi. Bakanlar Kurulu, elektriğe yüzde 1.7 zam kararı alırken, bunun 30 Kasım’dan sonra yürürlüğe gireceği belirtildi. Hükümet, 2002 programında tüketici fiyatlarındaki yıllık enflasyonu yüzde 1.4 öngörmesine karşın bu zamana kadar açıklanan aylık enflasyon oranları bu hedefin gerçekleştirilmesi ihtimalini ortadan kaldırıyor. 
     Hükümet, enflasyonu düşürmek için fiyatları dondurma dışında kontratlarının yenilenmemesi sebebinden grevlere giden işçiler ile anlaşma sağlamayı hedefliyor. 
     
     
     



 EKONOMİ 






















</TEXT>
</DOC>
