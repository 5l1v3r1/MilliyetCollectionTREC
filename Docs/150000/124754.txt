<DOC>
<DOCNO> 124754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/tamer.html </URL>
<DATE> 2002/12/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Helal sana Tayyip 
</HEADLINE>
<TEXT>

Şimdi sıra AB’dekine benzer bir başarıyı, aynı hızla yoksullukla mücadelede yakalamakta. Zira AB karın doyurmuyor 
     Diplomasi, en kaba tehditlerin bile en nazik dille yapılabildiği bir alandır. AKP lideri Tayyip Erdoğan, diplomasinin d’sinden anlamadığı halde AB yolunda gayet kararlı, müthiş etkili lobi yaptı ve çoğumuzun 1 ay önce hayal bile edemediği hayli başarılı sonuç elde etti. 
     ABD’ye, Berlusconi ve Simitis gibi yeni edindiği Avrupalı dostlarına ve kendine gereğinden fazla güvenmeseydi, bugün pekala Türkiye adına elde ettiği başarının tadını çıkartabilirdi. 
     
Koyun pazarlığı      Son ABD - AB turuna çıkmadan önce "Ben ticaretten geliyorum, sıkı pazarlık etmeyi iyi bilirim" demişti. Kopenhag Zirvesi, diplomasinin koyun alım - satımındaki pazarlığa benzemediğini 24 saatte öğretiverdi Tayyip Bey’e. İkinci günkü demeçlerinin ilk günkülerden farkı, bu eğitimi şipşak alıverdiğinin kanıtıydı. 
     Tayyip Bey’in AB konusunda sergilediği kararlı tavır, -öhayasız" kelimesi hariç- baştan sona sempatiyle karşılandı aslında. Özellikle de AKP’ye oy vermeyi aklının ucundan geçirmeyen ve gelecekte de geçirmesi pek muhtemel olmayan kesim tarafından çoğu itiraf etmekte zorlansa da ... Hepimiz TV ekranlarının başına kilitlendik, Tayyip Bey’in Türkiye’yi nasıl dünya gündemine taşıdığını dakikası dakikasına izler olduk. 
     
CHP zor durumda      Erdoğan yıllardır üzerine ölü toprağı serpilmiş Türk siyasetine bir nefes üfleyiverdi sanki. Siyaset hayat buldu. Yalnız ortada muhalefet kalmadı. Şimdiye kadar genelde doğru şeyler yapıldığı için, zavallı CHP de iktidar ortağıymış gibi davranmak zorunda kalıyor. Bu durumdan ne CHP’nin, ne de lideri Deniz Baykal’ın suçu var. Zaten eski Devlet Bakanı Kemal Derviş hafta içinde bir konuşmasında "Şimdiki iktidar - muhalefet ilişkileri, 57. koalisyon hükümetini oluşturan 3 partinin kendi aralarındaki ilişkiden daha uyumlu" itirafında bulunmadı mı 
     Türkiye tuhaf bir ülke... 3 gün önce uçurumdan aşağı yuvarlanmak üzereyken, 3 gün sonra bulutların üzerinde dolaşabiliyorsunuz. Bu absürd durum içinde bir bakarsınız hükümetle uyum CHP’ye de yaramış, gelecekte CHP’nin oy oranı artmış Buna pek ihtimal vermiyorum. Zira AKP hükümetinin, AB ile pazarlıkta gösterdiği kararlılık ve basireti, yoksullukla mücadelede tekrarlayabileceğini sanmıyorum. 
     
Yoksullar bekliyor      Şimdilik görünen o ki AKP, açlık sınırındaki geniş kitleleri rahatlatacak yaratıcı yepyeni çözümler yerine, Süleyman Demirel ve Mesut Yılmaz tarzı politikacıların demode yöntemlerine rağbet edecek. Duble yol ve konut üretimi gibi popülist, üstelik de enflasyonist kaldıraçlarla ekonomiyi canlandırma yoluna gidecek. Ve ekonomimizin popülist politikalara tahammül edecek marjı kalmadığı için de yaptığı hataların faturasını bir sonraki iktidara çıkaramayacak. Sonunda da CHP’nin eline sıkı muhalefet yapabileceği güçlü kozlar geçecek. 
     
Enflasyon yaratmadan      AB karın doyurmuyor Tayyip Bey. Yoksullukla mücadelenin enflasyon yaratmadan size nefes aldırabilecek en kestirme yolu, hane başına ayda ceplerine 70 - 80 milyon koymak olabilir mi acaba Kabaca 1.5 milyon aile yoksulluk sınırında desek, aile başına yılda 1 milyar lira eder. Devlete 1 yıllık faturası 1.5 katrilyon lira 1 milyar dolar olur ki, kamu harcamalarından yapmayı taahhüt ettiğiniz tasarrufla bunu pekala sağlayabilirsiniz. Bu tür nakdi bir yardıma hemen 1 - 2 ay içinde başlanabilir. Toplum vicdanını da rahatlatır. 
     Etkili AB lobisi nedeniyle fazla açık etmek istemese de içinden "Helal sana Tayyip" diyen AKP seçmeni olmayan kitleye ek olarak AKP’nin seçmen kitlesi içinde yer alan ve krizler sonucu açlık sınırına itilmiş yığınlar da "Helal sana Tayyip" der. 
     Gerçi Tayyip de helal demek. "Helal sana helal" gibi oluyor, ama sakıncası yok herhalde 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
