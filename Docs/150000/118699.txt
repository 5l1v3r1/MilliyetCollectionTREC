<DOC>
<DOCNO> 118699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sontur06.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan İtalya yolunda... 
</HEADLINE>
<TEXT>

     AK Parti Genel Başkanı Recep Tayyip Erdoğan, bugün İtalya'ya yapacağı seyahatin ''AB sürecinde Türkiye lehinde bir müzakere tarihi çıkarılmasına yönelik'' olduğunu bildirdi. 
     Erdoğan, Ankara'ya hareketinden önce Atatürk Havalimanı VIP Salonu'nda basın mensuplarının soruları üzerine, İtalya Başbakanı Berlusconi ile görüşeceğini belirterek, ''Gündem, AB sürecinde Türkiye lehinde bir müzakere tarihinin çıkarılmasına yönelik olacaktır'' dedi. 
     Tayyip Erdoğan ilk yurtdışı gezisini İtalya'ya yapıyor. İtalyan basını da bunun onur verici bir durum olduğunu yazıyor. Erdoğan'ın gezisine bugün geniş yer veren İtalyan gazeteleri, Tayyip Erdoğan'ın karizmatik bir lider olduğu görüşünde birleşiyor. 
     Erdoğan, Roma'da İtalyan Başbakanı Berlusconi ile öğle yemeği yiyecek. Akşam ise basın toplantısı düzenledikten sonra Türkiye'ye gelecek. 
     
</TEXT>
</DOC>
