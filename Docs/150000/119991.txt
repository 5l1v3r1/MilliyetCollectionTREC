<DOC>
<DOCNO> 119991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sonspo03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika polisi, Galatasaray'da olay çıkaran holiganları tutukladı. 
</HEADLINE>
<TEXT>

     Belçika'nın Brugge kentinde Galatasaray ile Club Brugge arasında yapılan Avrupa Şampiyonlar Ligi maçı öncesi sarı-kırmızılı taraftarlara saldıran holiganlardan 8.sini de dün tutuklandı. 
     Brugge Başsavcılığı, dün yaptığı tutuklamada, Galatasaraylılar'ın saldırı sırasında çektikleri ve Galatasaray'ın internet sitesinde yayınlanan video görüntülerini kullanarak 8. kişiyi tutukladıklarını açıkladı. 
     Başsavcılık bu görüntülerde, diğer saldırganların da kimliklerinin belirlendiğini ve tutuklamaların süreceğini bildirdi. 
     Brugge polisi daha önce stat yakınlarında, 3 Galatasaraylı taraftara saldıran 7 kişiyi polisin yaptığı video çekimleriyle belirlemiş ve araba içinde tutuklamıştı. 
     Başsavcılık, Türk taraftarların Brugge'un kent merkezinde uğradığı saldırıyı insanlık dışı ve vahşet olarak değerlendirirken, bu görüntülerin korku verici ve 2. Dünya Savaşı'ndaki Nazi eylemlerini andırdığını da dile getirdi. 
     





</TEXT>
</DOC>
