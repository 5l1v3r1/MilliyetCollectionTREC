<DOC>
<DOCNO> 136516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/magazin/amag.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek kazanan Miramax 
</HEADLINE>
<TEXT>

Oscar yarışında bu yıl rekabet yok En iddialı üç filmin de dağıtımcısı Miramax 
     ALİN TAŞCIYAN 

     Harvey ve Bob Weinstein biraderlerin şirketi Miramax, Oscar için rezervasyon yaptırdı. Miramax’ın son yıllardaki tırmanışı doruğa ulaştı Miramax’ın yapımcısı ve veya dağıtımcısı olduğu filmler toplam 39 adaylık elde etti. Bu yılın en iddialı üç filmi, en üst kategoriler dahil, sırayla 13, 10 ve 9 dalda aday gösterilen "Chicago", "New York Çeteleri" ve "Saatler"in dağıtımcısı Miramax. "En İyi Kadın Oyuncu Salma Hayek" dahil altı dalda aday "Frida" ve Michael Caine’e En İyi Erkek Oyuncu dalında adaylık kazandıran "The Quiet American"ın dağıtımcısı da bu şirket. 
     
     ŞANSSIZ EFENDİ 
     Bu durumun değerlendirmesi Hollywood kulislerinde yapılacak ve majörlerden hoşnutsuz mırıltılar yükselecektir kuşkusuz. Biz gelelim filmlere En İyi Film dalındaki beş yapımdan sadece "Yüzüklerin Efendisi İki Kule"yi izleyebildik henüz. Teknik kategorilerde beş adaylık daha elde eden bu olağanüstü filme hemen hemen hiç şans tanınmıyor. 
     Diğer filmler ise Şubat sonundan itibaren art arda gösterime girecek. 28 Şubat’ta Polonyalı usta Roman Polanski’nin 2002 Cannes Film Festivali’nde Altın Palmiye kazanan 2. Dünya Savaşı Yahudi soykırımından sağ kurtulan bir piyanistin yaşamını anlattığı "Piyanist"i izleyeceğiz. 
     
     BAŞABAŞ GİDİYORLAR 
     Oscar yarışında pek bozulmayan bir kuraldır En çok dalda aday olan film ödülleri de toplar. Bu kural 2003’te de geçerliğini korursa 23 Mart Pazar akşamı Los Angeles’dan mutlu ayrılan Chicago’ müzikalini sinemaya uyarlayan ekip olacak. Ama Chicago’nun en yakın takipçisi New York Çeteleri’ne sadece üç kadın oyuncusuyla fark attığını da belirtmek gerek. İki film tüm kategorilerde başabaş gidiyor. 
     
     MARTTA İZLEYEBİLECEĞİZ 
     "Saatler" ise sanat ve görüntü yönetimi ile orijinal şarkıdan kaybediyor. Üç filmi de Mart ayında, Oscarlar sahiplerini bulmadan izleyebileceğiz. Öte yandan En İyi Animasyon Filmi adaylarının hepsini görme şansımız oldu. Bu türe çocuk filmi diye bakmayıp teknik özelliklerine, biçem çalışmasına dikkat edenler kazançlı çıktı. "Lilo ve Stiç" ile "Spirit"i sezon başında izledik. "Buz Devri" ve "Define Gezegeni" h l gösterimde. 
     2002 Berlin Film Festivali’nde Altın Ayı kazanan "Ruh Kaçışı" İstanbul’da hem Japon Filmleri Haftası, hem AFM Bağımsız Filmler Festivali- Fİstanbul kapsamında gösterildi. Akademi üyesi olsak seçimde hayli zorlanırdık. 
     
     REKOR KIRAN KIRANA 
     75. Akademi Ödülleri oyuncular açısından büyük önem taşıyor. Meryl Streep, önümüzdeki hafta gösterime girecek olan "Tersyüzödeki yazar rolüyle 13’üncü kez Oscar adayı olarak Katharine Hepburn’ün rekorunu kırdı. Julianne Moore ise "Far From Heaven" ile En İyi Kadın Oyuncu, "Saatleröle de En İyi Yardımcı Kadın Oyuncu ile aynı yıl iki kategoride birden aday gösterilen ilk aktris unvanını kazandı. Jack Nicholson "About Schmidt" ile 12’nci kez Oscar adayı olarak bütün erkek oyuncuları geride bıraktı. 
     
     



 MAGAZİN 












</TEXT>
</DOC>
