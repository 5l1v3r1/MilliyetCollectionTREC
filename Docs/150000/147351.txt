<DOC>
<DOCNO> 147351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/astro/index.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanıltıcı konular 
</HEADLINE>
<TEXT>

     Bugün öğlen daha dikkatli olmalıyız. İyi niyetli bile olsa yanıltıcı enerjiler etrafta dolaşıyor. Bu saatlerde verilen kararlar beklentilere yanıt vermeyebilir. Koç'lar için maddi konularda ani değişiklikler gündeme gelebilir. Duygusal alanda da sakin ve tutarlı olmak gerekiyor. Boğa'lar kişisel konularda yeni girişimlerde bulunabilirler. Parasal açıdan kendilerini güvende hissedecekleri tercihler yapmak zorundalar. Aile ile de ilgilenmek mümkün. İkizler kararsızlıkları yüzünden seçim yapmakta zorlanabilirler. Bu arada elde olmayan nedenler onları beklemede bırakabilir. Yengeç'ler arkadaşlarla ilişkiler ve ortaklaşa çalışmalarda daha tutarlı olmalılar. Ani fikir değişikleri ileriye yönelik planlarını da altüst edebilir. Bununla birlikte destek görecekler. Aslan'lar iş hayatında hareketli bir gündeler. Yeni sorumluluklar yüzünden kendilerini baskı altında hissedebilirler. Daha esnek olmaları gerekiyor. Başak'lar başkalarından çok şeyler öğrenebilecekleri bir gündeler. Eğitim, hareket ve zihinsel konularda başarı söz konusu. 
     Terazi'ler ortaklaşa alanda dikkatli olmalı. Borç alacak konularında hızlı gelişmeler olabilir. Sert tepkilerden de uzak kalmalılar. İnatçılık zarar verecek. Akrep'ler de ortaklaşa konularda, evlilik ya da yakın ilişkilerde canlı bir gündeler. Yeni teklifler pek çok şeyi birden değiştirebilir. Yay'ların günlük işlerde planlı ve organize olmaları şart. Bu arada iş ortamında da yeni başlangıçlar söz konusu olacak. Oğlak'lar kendilerini gösterebilecekleri olumlu şartlar altındalar. Yapacakları işlerden verim alabilecekler. Abartıya kaçmamalılar. Kova'nın yapıcı olması için sabırlı olması gerekiyor. Duygusal konularda, özellikle akşam daha fazla çaba ve soğukkanlılık göstermeleri gerekebilir. Balık'lar akıcı enerjiler altındalar. Yakın çevrelerindeki değişikliklerden yararlanacaklar. Bu arada alacakları haberlerin doğruluğunu araştırmalılar. Yanılma riski var. 
     


            Faks 287 74 37 
      




</TEXT>
</DOC>
