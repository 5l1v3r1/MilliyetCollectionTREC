<DOC>
<DOCNO> 131533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur08.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda iki otomobilin yol vermeme kavgası kanlı bitti... 
</HEADLINE>
<TEXT>

     Beyoğlu'nda, iki otomobilin birbirine yol vermemesi nedeniyle çıkan kavgada bir taksici ile arkadaşı tabancayla vurularak yaralandı. 
     Alınan bilgiye göre, 34 TJU 48 plakalı taksinin sürücüsü Ayhan Avcılar 33 ve yanındaki Hasan Türkeri 36 ile 34 HHV 52 plakalı özel otomobilde bulunan Çetin Yılmaz ve bir arkadaşı arasında, Taksim'de yol vermeme nedeniyle tartışma çıktı. 
     Tartışmanın kısa süre sonra küfürleşmeye dönüşmesi üzerine otomobilden inen Yılmaz ve kimliği belirtilmeyen arkadaşı, takside bulunan Avcılar ve Türkeri ile kavga etmeye başladı. 
     Kavga sırasında sinirlenen Yılmaz, yanındaki tabancayla Avcılar'ı iki bacağından, Türkeri'yi de sol bacağından vurarak yaraladı. 
     Taksim Eğitim ve Araştırma Hastanesi'ne kaldırılan yaralıların hayati tehlikeleri bulunmadığı bildirildi. 
     Bir taksiye binerek olay yerinden kaçan Yılmaz'ın yakalanmasına çalışıldığı, 34 HHV 52 plakalı otomobille uzaklaşan arkadaşının ise Dolapdere'de gözaltına alındığı kaydedildi. 
     
</TEXT>
</DOC>
