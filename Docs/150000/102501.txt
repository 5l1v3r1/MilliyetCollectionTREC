<DOC>
<DOCNO> 102501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/yasam/yas06.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çırpına çırpına öldüler 
</HEADLINE>
<TEXT>

     Görgü tanıkları elektriğe çarpılan çocukların çırpına çırpına öldüğünü belirtti... Yiğit Turan, arkadaşlarının ölümüyle sonuçlanan ihmalle ilgili şunları söyledi 
     "Soyunma odasına girmiştik. Yağmur devam ediyordu. Servis aracına koştuk. Önden İsa, Ufuk, Orçun ve Caner gidiyordu. Onları suyun içinde çırpınırken görünce sevinç gösterisi yaptıklarını sandık. Ama elektriğe çarpılmışlardı. Akım bizi de etkiledi. Onlara yaklaşamadık. Tahta parçası ile başlarını sudan çıkarmaya çalıştım. Bir ağabey ise hortumla onları kıyıya çekti. İsa’yı kurtardık. Diğerlerini kurtaramadık. Mustafa Amca da onları kurtarmak için suya atlamıştı." 
     
Şalteri indirdim ama...’      Sanayispor’un menajeri Tayfun İnceoğlu, "Kabloların birkaç ucu, halı saha ile toprak saha arasındaki su birikintisine değmiş. Çocuklar fark edemedi. Olayı görünce hemen şalteri indirdim. Ama iş işten geçmişti" dedi. Abide - i Hürriyet Spor Kulübü Başkanı Ayhan Güner ise maç sırasında halı saha inşaatında çalışan bir kişinin kaynak yaptığını belirterek, şöyle konuştu "Yağmur nedeniyle kaynağı kesmesi için uyardık ama dinletemedik. Olay, bir kişinin ihmalinden kaynaklandı." 
     



 YAŞAM 




















</TEXT>
</DOC>
