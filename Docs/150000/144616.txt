<DOC>
<DOCNO> 144616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/ekonomi/eko01.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş, umarım 20 yıllık emeğimi ve filmimi vurmaz 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     Bombaların patladığı, insanların öldüğü savaş ortamında sıcacık bir insan öyküsü anlatacağım size. Savaştan bağımsız olmayan bir öykü bu. Reklam dünyasının yakından tanıdığı bir ismin, Nesteren Davutoğlu’nun film gibi filminin öyküsü. 20 yıl önce TRT’de montajcılık yaparak iş hayatına atıldı. 12 Eylül döneminde çok sevdiği bu kurumdan ayrılmak zorunda kalınca bir arkadaşının tavsiyesi üzerine reklamcılık sektörüyle tanıştı. Müşteri temsilciğiyle işe başlayıp mesleğinin basamaklarında hızla yükselerek bugün çok uluslu bir reklam şirketi olan Lowe’un CEO’su oldu. Aynı zamanda da sektör örgütü Reklamcılar Derneği’nin yönetim kurulu başkanı. 
     Yıllar sonra bir gün TRT’den yönetmen arkadaşı Yusuf Kurçenli ile bir yemekte karşılaştı. Kurçenli’nin kafasında Gönderilmemiş Mektuplar’ın film projesi vardı ve filmine bir yapımcı arıyordu. Yapımcı demek para demekti. Ve Davutoğlu 
     20 yıllık çalışma hayatında biriktirdiği tüm parasıyla bu filmin yapımcısı oldu. Film vizyona girmeden bir hafta önce de savaş çıktı. Savaş filmlerin gişe gelirini tehdit eder. Şimdi o tüm birikiminin daha da önemlisi ekip arkadaşlarıyla beraber verdiği emeğin yok olup gitmesinin endişesini taşıyor. Ama yine de iyi şeyler karşılığını mutlaka alır’ diyor. 
     
Sinema serüveniniz nasıl başladı 
     Bundan 25 yıl önce TRT’de Yusuf Kurçenli’yle birlikte çalışmıştık. Ben film montajcısıydım. Onu yıllardır görmüyordum. Bir yemekte karşılaştık. Ben yeni bir film üzerinde çalışıyorum, bir gün beraber üzerinde konuşuruz’ dedi. İş o hale geldi ki biz geceler boyunca bu filmi konuşur olduk. Senaryoya göre "Kadın, aşık olduğu adamın öldüğünü düşünüyor . Ve adam 25 yıl sonra geri geliyor. Evlenmiş, çocuğu olmuş bir kadın bu durumda ne yapar Ben film hikayesini konuşurken kendimi filmdeki kadının yerine koymaya çalıştım. Daha sonra projeye Türkan Şoray ve Kadir İnanır dahil oldu. 
     Senaryo hazır, yönetmen hazır, oyuncular hazır ama yapımcı yok. Bir, iki yapımcı görüşmesi yaptık. Ben zannediyordum ki biz bu kadar hazırsak yapımcılar koşarak gelecektir. Ama öyle olmadı. Her işte bir hayır varmış. Ben de, yıllardır reklamcılıkla uğraşıyorum, 20 yıllık bir birikimim var, o zaman bu filmin yapımcısı ben olmalıyım’ dedim. 
     
20 yıllık birikiminizi bu filme mi yatırdınız 
     Tabi, hem de gözümü kırpmadan. Ve bundan çok keyifliyim. Sinemaya bir borcum var diye düşünüyorum. Bunaldığım zamanlar sinemaimdadıma yetişir. Kader ortaklığı dedim ya, ne Kadir İnanır, ne Türkan Şoray ne de Yusuf Kurçenli bu filmden bir lira almadı. Filme yatırdığımız para eğer 370 bin seyirci filmi izlerse kendini kurtaracak. 
     
Film ne kadara maloldu 
     Maliyeti 1 milyon dolara yakın diyebilirim. Savaş konusunda tedirginliğim var ama nedense çok korkmuyorum. Savaş başlı başına bir travma. Bu bizim hayatımıza devam etmememize neden olmaz inşallah. İnşallah kısa sürer. İnsanlar sinemalara giderler ve filmimizi seyrederler. Birçok insan filmi geri çek’ dedi. Sonunda kaybedecek olan ben değilmişim gibi bir vurdumduymazlık var üzerimde. Bu kadar emek verildi. Seyirci bunu anlar ve hakkını verir diye düşünüyorum. 
     
Savaşa rağmen filmi geri çekmeyeceksiniz.. 
     Savaşa rağmen her şeyi geri çekersek daha mutsuz oluruz. Tedirgin günler yaşıyoruz tabi. Ama ben bu çocuğu halka emanet ettim. Hayatımdaki herşey gibi bunu da inanarak yaptım. Kendime güveniyorum. İyi bir iş karşılığını mutlaka alır diye düşünüyorum. 
     
Filme dönersek, mek n seçiminiz nasıl oldu 
     Yusuf film için yer ararken, Kadir ona Amasra’yı önermiş. Ben de görünce hayran kaldım. Çünkü tragedyadaki bir sahne gibi. Bu bir kış filmi. Çatallaşmış duygularla çok işi var bu filmin. Ve o kışı biz, sabah karşı çekimlerde suratlarımız soğuktan kırbaçlanarak, kulaklarımız ağrıyarak yaşadık. 
     
Film size nasıl bir mesaj veriyor 
     Keşke insanlar mektuplarını gönderseler diye düşünüyorum. Yaşanmamış hayatlara hayıflanmak beni terörize ediyor. İnsanlar neden aşklarına sahip çıkmıyorlar, mücadele etmiyorlar. 
     
Çekimlerde Türkan’la sarılıp sarılıp ağladıkSeyirciler filmden hangi ruh haliyle çıkacak 
     Bir lezzet almış olarak çıkacaklar. Kederlenecekler ama ümitsiz olmayacaklar. Ben filmi seyrederken h l bir kaç sahnede ağlıyorum. Çekimde de bir kaç kere ağladım. Kadir ile Türkan’ın kaç yıl sonra ilk defa yalnız kaldıklarında tepedeki çekimlerinde çok hisssederek oynadılar. Yusuf "stop" dediğinde ben koşarak Türkan Şoray’a koşarak sarıldım ve ağladım. Birlikte ağladık. 
     
Sakallı köpekÇekimlerinde ilginç olaylar yaşadınız mı 
     Sokak köpekleriyle dost olduk. Onlar bizimle, mendireğe de üçüncü katta bir çekime de geldiler. Sakallı bir köpek vardı.Kendini bir anda gruba dahil etti. ama filmde hiç bir karede yer almadı. Çenesinde sakalı olduğu için "sakallı" ismini taktık. 
     



 EKONOMİ 















</TEXT>
</DOC>
