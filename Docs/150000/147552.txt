<DOC>
<DOCNO> 147552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo07.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Portland Trail Blazers, Utah Jazz'a evinde 93-88 yenildi 
</HEADLINE>
<TEXT>

     ABD Profesyonel Basketbol Ligi NBA'de, Portland Trail Blazers -bugünkü maçta yenilmesine karşın- ve Minnesota Timberwolves da play-off turunu garantiledi. 
     Batı Konferansı Pasifik Grubu ikincisi Portland Trail Blazers, Ortabatı Grubu dördüncüsü Utah Jazz'a evinde 93-88 yenildi. 
     Portland'daki karşılaşmada Karl Malone, 21 sayı attı ve 9 asist yaptı. John Stockton da 15 sayı, 10 asist, son 17 saniyede 3 sayı kaydeden Matt Harpring 17 sayı gerçekleştirdi. 
     Trail Blazers'da Rasheed Wallace, 23 ile sayı liderliğini elde ederken, 2 teknik faule neden olan ve oyunun bitimine 2.54 dakika dışarı alınan Bonzi Wells, 13 sayı kaydetti. 
     Pasifik Grubu'nda 3. sırada bulunan ve henüz play-off'u garantileyemeyen son 3 sezonun şampiyonu Los Angeles Lakers da deplasmanda ligin en başarılı takımı olan Ortabatı Grubu lideri Dallas Mavericks'i 100-89 yendi. 
     Lakers'da Shaquille O'Neal, 31 sayı ve 17 ribaunt, Kobe Bryant, 10'u 4. çeyrekte olmak üzere 19 sayı gerçekleştirdi. 
     Mavericks'de Dirk Nowitzki, 25 sayı ve 22 ribaunt, Steve Nash, 26 sayı ve 5 asist, yedek oyuncu Nick Van Exel da 19 sayıyla maçı tamamladı. 
     Bu maçlardan sonra Trail Blazers ile Ortabatı Grubu'ndan Minnesota Timberwolves, ligde play-off turunu garantileyen 9. ve 10. takımlar oldu. 
     Gecenin diğer maçında da Doğu Konferansı'nda Merkez Grubu beşincisi Atlanta Hawks, deplasmanda Atlantik Grubu beşincisi Washington Wizards'ı evinde 91-89 yendi. 
     





</TEXT>
</DOC>
