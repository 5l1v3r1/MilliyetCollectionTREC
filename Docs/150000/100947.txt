<DOC>
<DOCNO> 100947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun11.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA heyeti, İsrail ve Filistin'de gizli temaslarda bulunmuş. 
</HEADLINE>
<TEXT>

     Amerikan Haberalma Teşkilatı'ndan CIA bir heyetin, gizlice İsrail ve Filistin'i ziyaret ederek, Filistin Yönetimi'nde yapılacak güvenlik reformlarıyla ilgili ayrıntılı bir plan hazırladığı bildirildi. 
     İsrail'de yayımlanan Haaretz gazetesinin haberine göre, heyet bölgede birkaç hafta kalarak, İsrail ve Filistinli üst düzey güvenlik yetkilileriyle görüştü. Heyetin, Filistin lideri Yaser Arafat'la bir araya gelmediği belirtildi. 
     Hazırladığı raporu geçen hafta Washington yönetimine sunan heyetin, raporda Filistin güvenlik birimlerinin yapısı, görev ve eylemleriyle ilgili derin değişiklikler içeren öneriler sunduğu kaydedildi. 
     Washington yönetiminin, Filistin Yönetimi'nde güvenlik reformlarının yapılmasına yardım sözü veren Ürdün, Suudi Arabistan ve Mısır'la görüş alışverişi yaparak bu öneriler üzerinde çalıştığı bildirildi. 
     YAHYA, TENET'LE GÖRÜŞECEK Öte yandan dün Washington'da temaslarda bulunan, Filistinli görüşmeci Saib Erakat başkanlığındaki Filistin heyetinin ABD ziyaretini uzattığı bildirildi. 
     Heyette bulunan Filistin Yönetimi İçişleri Bakanı Abdurrezzak Yahya'nın, yarın CIA Başkanı George Tenet ile bir araya gelmesinin beklendiği kaydedildi. 
     





</TEXT>
</DOC>
