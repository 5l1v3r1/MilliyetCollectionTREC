<DOC>
<DOCNO> 136848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/magazin/mag01.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadını hemen çıkartın buradan’ 
</HEADLINE>
<TEXT>

Sevgilisinden ayrılmasına neden olan Hande Ataizi’ni babasının mağazasında gören Verda Penso küplere bindi 
     YAŞAR ÇAKMAK 

     VERDA Penso ile sevgilisi Nurettin Hasman’dan ayrılmasına neden olan Hande Ataizi, aylar sonra ilk kez Levent Penso’nun sahibi olduğu Akmerkez’deki Mango mağazasında karşı karşıya geldi. Aralarının bozuk olduğu dönemde Hasman’la Ataizi’nin samimi fotoğraflarını gazetelerde görünce ilişkisine nokta koyan Verda, Ataizi’ni görünce , "Bu kadının ne işi var burada " diye tepki gösterdi. Kızının ağzını kapatan Levent Penso, onu alıp doğruca müdüriyete götürdü ama baba - kız arasındaki tartışma orada da sürdü. 
     PENSO babasından, üç yıllık sevgilisinden ayrılmasına neden olan Ataizi’nin alışveriş yapmadan mağazadan çıkartılmasını istedi. Levent Penso, talebine karşı çıktığı kızını sakinleştirip evine gönderdi. Ancak Verda Penso, evinden mağazayı arayıp, kendisi gittikten sonra babasının Ataizi’ne bir şey söyleyip, söylemediğini sordu. Ataizi’nin alışverişini yaptıktan sonra Mango’dan ayrıldığını öğrenen Penso, bu kez de babasını arayıp, bir daha şirketinde çalışmayacağını bildirdi. 
     



 MAGAZİN 














</TEXT>
</DOC>
