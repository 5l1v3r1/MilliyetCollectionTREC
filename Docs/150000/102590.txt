<DOC>
<DOCNO> 102590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/ekonomi/eko04.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT’de bayrak kavgası 
</HEADLINE>
<TEXT>

     ANKARA Anka 

     PTT Genel Müdürü Murat Kaya, Eskord Triko-Yılmaz Tekstil’in kazandığı 7 bin 550 adet bayrak alımı ihalesinin soruşturma konusu olduğunu söyledi. 
     Kaya, gereksinim olmadığı halde ihaleye çıkılıp, taahhüt altına alındığı için 2 bin 500 bayrak alındığını, 5 bin bayrağın standartlara uygun olmadığı için iade edildiğini bildirdi. PTT depolarının bayrakla dolu olduğunu belirten Kaya, alım öncesinde il müdürlüklerinin, bin bayrak talep etmeleri için zorlandıklarını da öne sürdü. Kaya, ihaleyi alan Yılmaz Tekstil’in arkasında MHP Keçiören Belediye Başkan adayı, Telekom eski Genel Müdür Yardımcısı ve Aycell Yönetim Kurulu üyesi Muharrem Beşir’in olduğunu belirterek "Bana söylenen o" dedi. 
     
     Tehdit ediliyorum’ 
     PTT’de giyim ve temizlik ihalelerinin de yıllarca aynı kişilere verildiğini belirten Kaya, "Herkes dayısının oğluna bir tabela dikmiş ona göre ihaleler yapılmış" diye konuştu. Kaya, çıkarları zedelenen bazı çevrelerin tehdit mektupları gönderdiğini belirterek, "Üç çocuğun var. İkisi filan okulda okuyor deniliyor. Ben devletin genel müdürüyüm. Bunlar bana vız gelir" dedi. 
     



 EKONOMİ 















</TEXT>
</DOC>
