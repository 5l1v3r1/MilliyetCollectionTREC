<DOC>
<DOCNO> 106745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun27.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
El Fetih "İsrail'e saldırıları önleyeceğiz" 
</HEADLINE>
<TEXT>

     Liderliğini Filistin Devlet Başkanı Yaser Arafat'ın yaptığı El Fetih grubu, İsrail'de sivillere yönelik saldırılara karşı olduğunu ve bu tür saldırıları önleyeceğini bildirdi. 
     El Fetih tarafından yayımlanan 3 sayfalık bildiride, ''Ahlaki değerlerimiz ve hoşgörü dinine uygun olarak, Filistin halkının yüksek ulusal çıkarını korumak için, İsrailli sivillere yönelik tüm saldırıları reddediyoruz ve bu saldırıları önleyeceğiz'' denildi. 
     Bildiride ayrıca, Batı Şeria ve Gazze Şeridi'nde İsrail işgaline direnmeye devam edileceği kaydedildi. 
     El Fetih'in silahlı kanadı El Aksa Şehitleri Tugayı, son iki yılda Batı Şeria ve Gazze'de İsraillilere yönelik saldırılar düzenlemişti. 
     





</TEXT>
</DOC>
