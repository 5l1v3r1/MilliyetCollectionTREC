<DOC>
<DOCNO> 119048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sondun18.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvan hakları savunucuları, moda defilesini bastı 
</HEADLINE>
<TEXT>

     Peta adlı hayvan hakları savunucuları derneğinin üyeleri, Victoria's Secret firmasınca Manhattan'da düzenlenen iç çamaşırı defilesini bastı. 
     Dernek üyesi protestocu kızlar, ellerinde kürk kullanımını protesto eden pankartlarla dünyanın önde gelen mankenlerinden Giselle Bunchen podyumdayken ortaya çıktılar. Bunchen'in, mink kürk satan bir firmanın modelliğini kabul etmesinin Peta üyelerinin tepkisine yol açtığı bildiriliyor. 
     Olay sırasında CBS televizyonu defileyi yayınlamak üzere banda kaydediyordu. Defilede Bunchen'in yanı sıra Naomi Campbell, Tyra Banks ve Karolina da görev aldı. 
     Çevresinin protestocular tarafından kuşatılmasına rağmen, üzerinde deri bir iç çamaşırı bulunan Bundchen'in istifini bozmadığı dikkati çekti. 
     Protestoya katılan Karla Waples, Arathiu Jayarem ve Kayla Rae Wordan adlı kızlara, huzuru bozdukları gerekçesiyle uyarıda bulunuldu. 
     





</TEXT>
</DOC>
