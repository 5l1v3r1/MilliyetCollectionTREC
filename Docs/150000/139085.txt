<DOC>
<DOCNO> 139085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/spor/spo03.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi ben anlarım 
</HEADLINE>
<TEXT>

İmza atmadığı için geçen sezon kadro dışı bırakılan ve satılan Hakan Ünsal, "Bütün işi Hasan’ın üstüne yıkmak doğru değil" diyerek arkadaşına destek çıktı 
     "Üstüne gidilmemeli" 
     CİM - BOM’UN sol kanattaki yıldızlarından Hakan Ünsal, kötü günler yaşayan takım arkadaşı Hasan Şaş’a destek verdi. Geçtiğimiz yıl kulübüyle imza atmadığı için kadro dışı bırakılan ve İngiltere’ye transfer olduktan sonra bu sezon yeniden yuvaya dönen yıldız oyuncu, "Hasan Şaş’ın üstüne gitmemek lazım. Bütün işi Hasan’ın üstüne yıkmak doğru değil" diye konuştu. 
     
     "Oyuncu ne yapsın" 
     HAKAN, Hasan Şaş’ın şu anki ruh halini en iyi anlayabilen insanlardan biri olduğunu söyledi. Yıldız futbolcu, "Aynı şeyler benim de başıma geldiği için çok iyi biliyorum. O Galatasaray’a para kazandırarak gitmek istiyor, ama olmuyor. Çünkü Avrupa kulüpleri bonservissiz alabilecekleri bir oyuncu için para vermiyor. Burada oyuncunun da yapabileceği fazla bir şey yok" dedi. 
     
Fener seferberliğiSol ayak arka adalesinde sorun bulunan Ergün’ün, iki hafta sonraki derbiye yetişmesi için çalışmalar hızlandırıldı 
     Derbi umudu 
     MALATYASPOR karşılaşmasında sol ayak arka adelesinden sakatlanan Ergün Penbe’nin Kocaelispor karşılaşmasına oynayamayacağı açıklandı. Kulüp doktoru Serhan Kurtulmuş, Sarı - Kırmızılı futbolcunun iki hafta sonra oynanacak Fenerbahçe derbisine yetiştirilmeye çalışıldığını ifade etti. 
     
     Fedak rlığa hazır 
     BAZI karşılaşmaların fedak rlık gerektirdiğine dikkat çeken Ergün, "Son kararı doktorlarımız verecek. Ancak oynamak isterim" dedi. Tecrübeli futbolcu, ligin ikinci yarısında her maça üç puan için çıktıklarına dikkat çekerek, "Parolamız her karşılaşmadan galibiyetle ayrılmak" diye konuştu. 
     
Lukunku’ya özel program      DEVRE arasında Galatasaray’a katılan ve ilk 11’deki yerini garantileyen Lukunku’nun aşil tendonunda problem bulunduğu belirtildi. Antrenmana çıkmasını engelleyecek önemli bir sakatlığının bulunmadığı açıklanan Sarı - Kırmızılı futbolcuya dün özel bir program uygulandı. Lukunku’ya güç geliştirici bir idman yaptırıldığı açıklandı. 
     
Önce hentbol, sonra futbol      ASLAN, Kocaelispor maçı hazırlıklarına neşeli başladı. Sarı - Kırmızılılar, antrenman sahasının karla kaplı olması nedeniyle çalışmasını tesislerin üst bölümünde bulunan ve temizlenerek hazır duruma getirilen sentetik çim sahada gerçekleştirdi. İdmana, hentbol oynayarak başlayan futbolcular, daha sonra basına kapalı olarak çift kale maç yaptı. Çalışmaya izinli olan Xaiver ile sakatlıkları süren Ergün ve Lukunku dışında tüm futbolcular katıldı. 
     
Xavier Portekiz’de      İKİNCİ devrede oynanan iki karşılaşmada da Galatasaray’ın savunmasında başarıyla görev yapan Abel Xavier, Teknik Direktör Fatih Terim’den izin alarak ülkesi Portekiz’e gitti. İki günlüğüne Sarı - Kırmızılı ekipten ayrılan futbolcunun perşembe günü Türkiye’de olacağı ifade edildi. 
     
Ali Dürüst yalanladı      GALATASARAY 2. Başkanı Ali Dürüst, dün bir gazetede kendi ağzından yer alan "Kına yaktınız mı " başlıklı haberi yalanladı. Sarı - Kırmızılı yönetici bu konuda kimseyle görüşmediğini belirterek, "Bu yazının içeriği tamamen bir hayal mahsulüdür. Bunun bilinmesini istiyorum" ifadesini kullandı. 
     



 SPOR 























</TEXT>
</DOC>
