<DOC>
<DOCNO> 112680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/spor/spo06.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Raşit Çetiner uyardı 
</HEADLINE>
<TEXT>

Ümit Milli Takım Teknik Direktörü Raşit Çetiner, "Portekiz çok güçlü ekip. Kritik bir 90 dakika oynayacağız" diye konuştu 
     ÜMİT Milli Takım Teknik Direktörü Raşit Çetiner, salı günü Portekiz ile oynayacakları maçın çok kritik olduğunu söyledi. Rakiplerinin gücünü bildiklerini açıklayan Çetiner, "Dikkatli olmamız gerekiyor. Tedbiri elden bırakırsak, hayal kırıklığı yaşarız. Saha ve seyirci avantajı biz de olacak. Bu yüzden kritik maçta destek bekliyoruz" diye konuştu. 
     MAKEDONYA maçının Portekiz sınavı için bir ölçü olamayacağını da vurgulayan Çetiner sözlerini şöyle sürdürdü "Ağır bir zeminde oynadık. Bu koşullara karşın 4 - 0 gibi farklı bir skor elde etmek başarıydı. İki maçta alınan iki galibiyet önemli. Hedefimiz bu çıkışı sürdürmek. İyi futbolu, skor kadar ciddiye alıyoruz. Futbolcularıma güvenim tam." 
     



 SPOR 





























</TEXT>
</DOC>
