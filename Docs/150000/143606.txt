<DOC>
<DOCNO> 143606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun18.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Shell, Körfez'deki 2 petrol yatağında çalışanları tahliye etti 
</HEADLINE>
<TEXT>

     İngiliz-Hollanda petrol şirketi Royal Dutch Shell, Körfez'in kuzeyindeki Suruş ve Nuruz'daki offshore petrol yataklarından İranlı ve yabancı 260 çalışanını tahliye etti. 
     Şirket sözcüsü Ali Kalali, petrol grubunun Suruş'ta günde 60 bin varile ulaşan üretiminin durduğunu, Nuruz'daki üretimin ise 2003'ün ikinci yarısında başlamasının beklendiğini söyledi. 
     Kalali, ''İranlı çalışanlar ülkenin iç kesimlerine, yabancı çalışanlarsa Dubai'ye gönderildi'' dedi, ancak çalışan yabancıların sayısını vermedi. 
     Güvenlik koşullarının düzelmesi halinde grubun yeniden faaliyetlerine başlayacağını belirten sözcü, tahliyeden sonra tesislerde gereken güvenlik önlemlerinin alındığını kaydetti. 
     Platformları Körfez'in daha güneyinde bulunan Fransız TotalFinaElf grubu ise durumun yakından izlendiğini, ancak benzer bir önlemin alınmadığını açıkladı. 
     





</TEXT>
</DOC>
