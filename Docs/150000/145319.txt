<DOC>
<DOCNO> 145319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sonspo07.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferin gözdeleri Hassan ve El Saka "Cavcav'a sözümüz var" 
</HEADLINE>
<TEXT>

     Gençlerbirliği'nin Mısırlı futbolcuları Ahmed Hassan ve El Saka'nın menajeri Alper Gökdemir, ''İlhan Cavcav'a sözümüz var. Sezon sonuna kadar hiçbir kulüple transferle ilgili görüşmeyeceğiz'' dedi. 
     Gökdemir, 5 yıldır bu futbolcuların resmi menajeri olduğunu belirterek, ''Şu aşamada hiçbir takımla anlaşmamız olmadı. Sadece Glaskow Rangers kulübüyle Ahmed Hassan ile ilgili görüşmemiz oldu. Ama İlhan Cavcav'a verdiğimiz söz nedeniyle bu olayı sezon sonuna bıraktık. Ancak öncelik Gençlerbirliği Kulübü'ne ait'' diye konuştu. 
     Bu tür söylentilerin Gençlerbirliği'nin başarılı olduğu dönemlerde çıkarıldığına dikkati çeken Gökdemir, söylentilerin futbolcularını kötü yönde etkilediğini sözlerine ekledi. 
     




</TEXT>
</DOC>
