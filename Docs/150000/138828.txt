<DOC>
<DOCNO> 138828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/guncel/gun05.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul polisinde temizlik harek tı’ 
</HEADLINE>
<TEXT>

Çeşitli suçlara karışan üçü komiser toplam 47 polise sürgün cezası verildi. Rüşvetçi 3 polis ise aranıyor... 
     TOLGA ŞARDAN Ankara 

     İstanbul Emniyet Müdürlüğü’nde yapılan "temizlik harek tı"nda değişik birimlerde görevli çeşitli suçlara karışan 47 polisin doğu kentlerine tayini çıkarıldı. Rüşvet alırken kameraya yakalanan trafik polisleri ise ihraç edildi. Kayıplara karışan üç trafik polisi için yurtdışına çıkış yasağı konuldu. 
     Kentteki hırsızlık olaylarının faillerinin yakalanamaması nedeniyle Asayiş Şubesi bünyesindeki Hırsızlık Masası’nın dağıtılmasının ardından, ikinci temizlik harek tında, eski Vali Erol Çakır’ın imzasıyla suç işleyen üçü komiser, biri komiser yardımcısı olmak üzere toplam 47 polisin adı "il dışı tayin" talebiyle Emniyet Genel Müdürlüğü’ne gönderildi. Haklarında disiplin cezası istemiyle de soruşturma açılan polisler, jet hızıyla doğu illerine tayin edildi. 
     
     Neyle suçlanıyorlar 
     Eski Emniyet Genel Müdürü Kemal Önal’ın son imzaladığı tayin kararnamesiyle yeni görev yerlerine atanan polislerin işlediği suçlardan bazıları şöyle 

</TEXT>
</DOC>
