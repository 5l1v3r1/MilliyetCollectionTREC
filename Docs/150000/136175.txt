<DOC>
<DOCNO> 136175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yazar/congar.html </URL>
<DATE> 2003/02/10/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
Millete seslenmenin önemi 
</HEADLINE>
<TEXT>

     Buna karşın, örneğin "Irak" adı 21 kez geçiyor, "ABD" üç kez, "Saddam" ve "Blair" birer kez. Irak bağlamında gündeme gelmesi beklenebilecek, oysa Başbakan’ın hiç ağzına almadığı sözcüklerden bazıları, "Bush, üsler, Kürt, petrol, demokrasi." 
     Diyeceksiniz ki, "Gül’ün vurgusunun barış olduğunu kavramak için, bilgisayarda metin ayıklamaya gerek yok." 
     Haklısınız. Gelin oyunu bırakıp "Millete Sesleniş" konuşmasının bazı bölümlerini birlikte hatırlayalım. 
     
Söylenenler, söylenmeyenler      Başbakan, üzerine basarak "Bizim hedefimiz çok açıktır Öncelikle ve sonuna kadar barışçı çözüm" diyor Irak’ın kitle imha silahlarından arındırılmasını öngören kararın uygulanması için BM, ABD ve diğer müttefikler ile temasın sürdüğünü belirtirken ekliyor "İşbirliğinin sınırlarını da uluslararası meşruiyet olarak belirledik." Gül, meşruiyetin kaynağını nerede gördüklerine değinmiyor "Askeri harekat için BM’den yeni karar şart" diye bir mesaj vermiyor. Zaten "harekat" lafını hiç kullanmıyor ABD askerlerinin Türkiye üzerinden Irak’a geçmesi planına hiç değinmiyor. TBMM’nin aldığı ve alacağı kararlara sadece "TBMM, istenmeyen muhtemel gelişmelere karşı Türkiye’nin ulusal çıkarlarını korumak üzere bir karar almıştır. Önümüzdeki günlerde ortaya çıkacak gelişmelere göre, ülkemizin çıkarları ve selameti açısından da yeni tedbirler alabilir, gerektiğinde, bunları da tereddütsüz alacaktır" diye dokunuyor. 
     Gül, "Muhtemel bir savaşın sonuçlarından duyduğumuz kaygılar her düzeyde Amerikalılara iletildi" derken, bu kaygıların ayrıntısını da milletle paylaşmıyor. 
     Başbakan’ın, Irak ile temasları aktardığı bölüm ise önemli 
     "Irak halkının çektiği ızdıraplardan duyduğumuz üzüntüyü samimi bir şekilde vurguladık. Ama öte taraftan, Irak’ın uluslararası kamuoyunu ve BM’yi ikna edebilmek için daha yoğun çaba sarfetmesi gerektiği konusunda sürekli uyarılarda bulunduk." 
     Gül, sonra da, Bağdat’ın tepkisini anlatıyor 
     "Irak ise, maalesef, bu çabalarımızı önce reddetti. Ancak bugünlerde ufak da olsa Irak tarafında bazı olumlu değişiklikler görüyoruz. ... Fakat bu küçük adımların mutlaka daha da büyütülmesi gereklidir." 
     
Ya Erdoğan neler demişti      Şimdi de, müstakbel başbakan Recep Tayyip Erdoğan’ın, iki ay önceki konuşmasını hatırlayalım. AKP lideri, 9 Aralık 2002’de, Washington’da bakın neler demişti 
     "Irak’ın en kısa zamanda uluslararası toplumla bütünleşmesini, dost Irak halkının çekmekte olduğu sıkıntıları geride bırakarak huzur içinde yaşamasını istiyoruz. 
     Irak başta olmak üzere, tüm Ortadoğu’ya demokrasinin hakim olmasını istemekteyiz." 
     AKP liderinin açıkça Bağdat’ta rejimin değişmesinden yana sözlerini okuyalım 
     "Bu vesileyle, hem Irak’ın kitle imha silahlarından arındırılmasına ve demokratik bir düzene geçmesine, hem de Irak’ın toprak bütünlüğü, birliği ve bağımsızlığının korunmasına verdiğimiz önemin ve Irak’ın doğal kaynaklarının tüm Irak ulusuna ait olduğuna yönelik inancımızın bir kez daha altını çizmek isterim." 
     Erdoğan, Irak’ın silahları ve olası askeri harekat konusunda da şunları söylemişti 
     "Kuşkusuz, Irak’ın kitle imha silahlarından arındırılması, Türkiye’nin de içinde bulunduğu bölge ve dünya barışı açısından elzemdir. Saddam yönetiminin uluslararası toplumun kararına riayet etmemesi durumunda gerekli tepki gösterilecektir. Tabii ki, Türkiye’nin tercihi, savaşın en son seçenek olmasıdır. Fakat Saddam yönetimi, dünya barışı için tehdit olan oluşumları himaye etmeye devam ederse, Türkiye son BM kararının uygulanması için gerekli desteği verecektir." 
     İki ay önceki bu son cümle, Ankara’nın Washington’a desteğini, Gül’ün iki gün önceki konuşmasında olmayan bir kararlılıkla dile getirmiyor mu 
     
Eksik konuşmanın bedeli...      İki konuşma arasındaki fark, özellikle de Gül’ün hiç kullanmadığı "demokrasi" sözcüğünün, Erdoğan’ın Irak konusunda verdiği belki de en önemli mesaj olması çarpıcı. Ancak bundan "iki lider birbirinden çok farklı" gibi bir sonuç çıkarma niyetinde değilim. Zira ben, Gül’ün de, Irak’a ve tüm Ortadoğu’ya demokrasinin gelmesini istediğine inanıyorum. 
     Aradaki farkın, "Bize başka konuşuyorlar, ABD’ye başka" diye yorumlanması mümkün ama, AKP lideri, konuşmasını, kapalı bir ortamda değil, kısa adı CSIS olan fikir kuruluşunun toplantısında yapmıştı sözlerinin Türkiye’ye yansıyacağını, hatta bazı televizyonlardan canlı yayınlandığını pekala biliyordu. 
     "Biri, başbakan olmanın ağırlığı ile konuşuyor, diğeri, resmi sıfatı olmamasının rahatlığıyla" derseniz, onda da tereddütlüyüm. Erdoğan, bu sözleri Beyaz Saray’da, Başkan Bush ile buluşmasından 12 saat önce söylemişti bunların, "Türkiye’nin liderinin" ağzından çıktığına kimsenin şüphesi yoktu. 
     Ayrıca iki konuşma arasında geçen zaman, Irak’taki rejimle ya da kitle imha silahları ile ilgili durumu da değiştirmedi. 
     Öte yandan, Erdoğan’ın konuşması, AKP lideri için "ABD’ye gizlice söz verdi" demenin "haksızlık" olduğunun kanıtı. Zira Erdoğan, herşeyi açık bir ortamda söyledi Beyaz Saray toplantısını bilenlerin bize anlattığına göre, kapalı kapılar ardında, açık ortamdaki sözlerini aşan bir taahhüde girmedi. 
     Şurası kesin AKP lideri, ABD’lilerde, Ankara’nın, Saddam ile bir yakınlığının olamayacağı, Bağdat’ta demokrasiyi tercih edeceği, Irak’ın imha silahlarından rahatsızlık duyduğu ve son BM kararının uygulanması için gerekli askeri desteği vereceği konusunda fazla kuşku bırakmamıştı. 
     İşte biraz da bu nedenle, ABD, Ankara’nın son iki aydaki yavaşlığını, "ayak sürümek" saydı. Aynı şekilde, hükümetin "Bizim Irak’la alıp veremediğimiz yok" anlamına gelebilecek jestlerine örneğin, Bağdat’a bakan ve geniş ticari heyet gönderilmesine içerledi. Şimdi Başbakan’ın millete seslenirken, "Bu savaş çıkacaksa neden çıkacak Ankara, bu savaşı haklı mı, haksız mı buluyor" gibi sorulara hala yanıt vermemesi de, ABD’lilerin dikkatini çekiyor. 
     Sahi, Başbakan önceki gün eksik konuşmasaydı, milletçe aydınlanmaz mıydık Erdoğan, Washington’daki mesajlarının nedenini, niçinini son iki ay boyunca Türkiye’de de anlatsaydı, bu noktaya nasıl gelindiğini daha iyi anlamaz mıydık Belki de Meclis, kapı arkasına saklanmak zorunda kalmazdı o zaman... İyi olmaz mıydı 
     Güzel bir bayram geçirmeniz dileğiyle... 
     
     







Yine hukuk... 


İkindi ışıkları 


Gurkha değiliz 


Millete seslenmenin önemi 


Kurban edilen kim 


Washington notları 


Bu savaşı durdurabilirsiniz 


ABD ile komşu olurken Gül’ün kaçan uykusu 


Kurbanın seçimi de, kesimi de önemli 


</TEXT>
</DOC>
