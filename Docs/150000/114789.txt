<DOC>
<DOCNO> 114789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/spor/spo06.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tribün terörüne misilleme 
</HEADLINE>
<TEXT>

Profesyonel Disiplin Kurulu’nun, Karagümrük ve Boluspor’a verdiği hükmen yenilgi cezası sahalarında sık sık olay çıkan tüm kulüpleri kapsayacak 
     NECMİ KEPÇETUTAN 

     FUTBOLDA uslanmaz taraftarlar, bundan böyle kulüplere pahalıya patlayacak. PFDK’nın F.Karagümrükspor ve Boluspor’a verdiği müsabakadan men cezası, bundan böyle sahasında sık olay çıkan tüm takımlara uygulanacak. Federasyon yetkilileri, küfür, kötü tezahürat ve saha olaylarının önlenmesi için talimatlarda yer alan, ancak bugüne kadar uygulanmayan tüm hükümlerin devreye sokulacağını ifade ettiler. 
     BOLUSPOR’UN sahasında daha önce sayısız olay çıktığını, bu hafta Alanya ile oynayacakları karşılaşmanın saha kapatma nedeniyle Polatlı’ya alındığını belirten yetkililer, men cezasının Keçiörengücü maçında uygulanacağını açıkladılar. Caydırıcılığın amaçlandığını vurgulayan yetkililer, F.Karagümrükspor’un sahasında son yıllarda altının üzerinde olay yaşandığına da dikkat çektiler. 
     
Tekrar katladı      PFDK, gerekçeli kararları dün kulüplere tebliğ etti. Bolu’nun saha kapatma cezası uygulanmadan seyircisinin yeni olaylara karışmasının talimatın "tekerrür" başlıklı 60. maddesi kapsamında değerlendirildi. Karagümrükspor’a ise daha önce federasyona yönelik küfürler, hakemler ve rakip oyunculara saldırı şeklinde gerçekleşen eylemlerin tekrarı nedeniyle men cezası kesildi. 
     
Tepkiler geldi      BOLUSPOR’A verilen cezaya Gençlerbirliği ASAŞ Spor’dan tepki geldi. Men cezasına yol açan maçı 1-0 önde götürdükleri sırada olay çıktığını, oyunun durduğunu, devamında uzatmadaki golle yenildiklerini belirten Başkan Turgay Kalemci, "Men cezası bizim maç için verilmeliydi" dedi. Karagümrük yöneticisi İhsan Barutçu da, "Fatura bize kesildi, günah keçisi ilan edildik" diye konuştu. 
     



 SPOR 






























</TEXT>
</DOC>
