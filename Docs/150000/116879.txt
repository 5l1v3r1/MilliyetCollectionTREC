<DOC>
<DOCNO> 116879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yazar/temelkuran.html </URL>
<DATE> 2002/11/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dünyayı renkli çocuklar kurtaracak 
</HEADLINE>
<TEXT>

Bu ülkede kendilerine ad bulamamış bir sürü politik dip akıntı var. Çünkü burası renkli çocukların renksiz ülkesi. O çocuklar renklerini, bulandırmadan’ adlandırdıkları gün, bu ülke değişmeye başlayacak 
     Siz de fark ettiniz mi dünkü tuhaf psikolojiyi Nüfus sayımı günü rehavetiyle mesire yeri neşesi arası bir ruh hali. İnsanların yüzlerinde mesnetsiz bir sevinç. "Sandığa gidelim Bir oy atalım Sonra bu oyu n’aa-paa-lım " gibisinden, çocuk şarkısı tadında bir gün yani. 
     Herkes, tek bir oyu olduğunu bilmesine rağmen, kendi oyuna, kendi oyunu verdiği partiye, o partinin Türkiye’yi değiştireceğine duyduğu, pek de mantıklı olmayan, "Aman canım mantıklı olmasa da olur" tipi bir neşe ile geçirdi dünü. Hep birlikte, çocuk teri kokusunun tebeşir tozuna karıştığı sınıflara girdik. Minyatür bir uygarlığın kentlerini ziyaret edercesine sıraların arasından geçerek, bu küçüklük duygusundan hoşlanarak, bu okulların bize devasa büyüklükte geldiği o günleri tuhaf bir sevinçle anarak, efendime söyleyeyim, "Ülkemizin kaderine" karar verdik. Ne taraftan olursak olalım "bu sefer kesin değiştirecektik" 
     
     Mütereddit eşkıyalar 
     O sandıkların yerlerinde çocuklar vardı önceki gün. Siz, bir ilkokulun önünden geçmiştiniz dün. Açık camlardan çocuklar fışkırıyordu. Zil çalmıştı sonra. Korkuyla kesilmişti sesler. Öğretmen girmişti. Cırtlak sesiyle "Bu dosyalar niye gelmedi " diye çığırmıştı. Durup dinlemiştiniz. Zira, ne yapalım ki siz h l , çocukların kaderini merak eden, "en alttakilerin" makus talihine yanan bir kişisiniz Bir çocuğun cılız sesi çıkmıştı, "Yarın getiririm öğretmenim" diye cümle sonuna kadar bile yetemeyen sesiyle yalvarmıştı. Öğretmen iyice çıldırmış, kimsenin üzerinde iktidar kuramayanların mazlumları bulduğunda kabaran güçleriyle öğrencinin tepesine binmişti. Sizin, ne zaman biri bir başkasını ezse içinizde silahlanan eşkıyalar yine dağlardan inmeye niyetlenmişti. Vaktiniz yoktu, eşkıyalarınız etinizin dibindeki mağaralarına döndü. Bir koca insan bir minnacık insanı dövdü. Etten çıkan ses zıpkın gibi sokağa düştü. Bir çocuğun yanağının kırmızısı kan gibi yayıldı caddeye. 
     Bu düzeni değiştirmek için işte siz, o sınıflardan birinde oy attınız. 
     Bu ülke, bu seçimlerle değişmeyecek. Bendenizin korkunçların arasında en korkunç k bus senaryosu "Cem Uzan-Tayyip Erdoğan Koalisyonu" gerçekleşmez ise biraz sevineceğiz, o kadar. 
     
     Dip akıntıların gücü 
     "Başa gelen" her parti bugün bu ülkenin gündelik hayatında canımızı yakan ne varsa hepsini bir kez daha üretecek. Bu ülkeyi değiştirse değiştirse, şimdi gündelik siyasette tam karşılığını bulamamış olan "dip akıntılar" değiştirecek. Bu ülkede şimdi kendilerine ad bulamamış bir sürü politik dip akıntı var. Çünkü burası renkli çocukların renksiz ülkesi. O çocuklar kendi renklerini, BULANDIRMADAN adlandırdıkları gün, bu ülke değişmeye başlayacak. Her şey kendi rengince konuşmaya başladığında. Ancak o zaman. 
     
     Hüzünlü şenlik ülkesi 
     Taksim Meydanı’nda "Sıra Bende" diye bir stand var. Bir kamera kurmuşlar, kim isterse gidip maharetini sergiliyor. Türkiye’nin adlandırılmamış renklerini görmek için oraya bakmak gerekiyor. Gecenin üçünde bir boyacı çocuk, Taksim Meydanı’nın ortasında, "Urfa’nın etrafı dumanlı dağlar"ı kalp ezen bir sesle söylüyor. Bu ülke hüzünlü bir şenlik ülkesi, henüz bunu hiçbir parti bilmiyor 
     
     







AKP’nin ateşle imtihanı 


Müfettah Hanım’ın hünnapları 


Ecevit İntihar ettik 


Seçmen darbeyi fena vurdu 


Demokrasinin dili sandık 


AKP iktidarına ABD’den bakışlar 


Ne geceydi ama .. 


Belirsizlikler kalktı 


Türkiye için yeni bir şans 


Stratejiyi biz belirleriz, özerk kurullar uygular’ 


Görünen köye kılavuz aradık 


AKP’nin zaferi 


Dünyayı renkli çocuklar kurtaracak 


Yadsınan gerçeklerle yüzleşme zamanı... 


Halk aş ve iş için bekleyecek 


</TEXT>
</DOC>
