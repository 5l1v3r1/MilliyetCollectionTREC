<DOC>
<DOCNO> 107203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun26.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü sinema oyuncusu Nick Nolte gözaltına alındı 
</HEADLINE>
<TEXT>

     Bir zamanlar Türkiye'de yayımlanan yabancı televizyon dizilerinin en beğenilenlerinden olan Amerikan dizisi ''Zengin ve Yoksul''un başrol oyuncusu Nick Nolte, otoyolda tehlikeli biçimde araba kullandığı ve ani U-dönüşü yaptığı gerekçesiyle California polisince gözaltına alındı. 
     61 yaşındaki aktörün olay yerinde yapılan testte alkollü çıktığı, ancak Nolte'un polise direnmeyerek karakola geldiği bildirildi. Nolte'u gözaltına alan komiser Leland Tang, ''aktörün kendinde değilmiş gibi gözüktüğünü ve göz kapaklarının kapanmasına engel olamadığını'' söyledi. 
     Nick Nolte'un eskiden beri alkol tutukunluğu bulunduğu bildiriliyor. Aktris Katherine Hepburn'ün, 1983 yılında birlikte çevirdikleri bir filmde Nolte ile bu yüzden münakaşa ettiği kaydedildi. Ancak Nolte, son yıllarda alkolü bıraktığını, vitamin ve bitki tedavisine başladığını açıklamıştı. 
     Nolte'un, gelecek yaz çizgi romandan uyarlanan ''The Hulk'' filminde başrol oynaması bekleniyor. 
     





</TEXT>
</DOC>
