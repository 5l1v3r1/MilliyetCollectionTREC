<DOC>
<DOCNO> 138035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur11.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis hareketli... Danışma kurulu toplanıyor... 
</HEADLINE>
<TEXT>

     TBMM Başkanı Bülent Arınç, TBMM Danışma Kurulu'nun bugün saat 13.30'da toplanacağını bildirdi. 
     TBMM Başkanı Arınç, Bilişim Şurası için Bilkent Otel'e gelişinde gazetecilerin ''Tezkerelerin yarın Meclis'e geleceği yolunda haberler var. Doğru mudur '' sorusu üzerine ''Tezkere ile hiçbir ilgim yok. Ancak Danışma Kurulu talebi var, saat 13.30'da Danışma Kurulu'nu topluyoruz. Üzerinde 'tezkere' diye yazmıyor.'' yanıtını verdi. 
     Arınç Danışma Kurulu'nda ne görüşüleceğinin toplantıda belli olacağını söyledi. 
     Arınç, ''Yarın Meclis toplanacak mı '' sorusu üzerine de, ''Yorumu siz yapın'' karşılığını verdi. 
     AK Parti Grup Başkanvekili Salih Kapusuz ise gazetecilerin Danışma Kurulu'nun bugün toplanacağını anımsatarak ''Tezkere, Meclis'e mi geliyor '' sorusuna karşılık, ''Şu anda hiç bir şey belli değil. Danışma Kurulu gündem ile ilgili toplanıyor.'' 
     





</TEXT>
</DOC>
