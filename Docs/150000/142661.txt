<DOC>
<DOCNO> 142661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun23.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Reuters Yeni Dışişleri Bakanı Gül'ü tarihsel görevler bekliyor 
</HEADLINE>
<TEXT>

     Reuters ajansı, Dışişleri Bakanlığı'nı üstlenen Abdullah Gül'ün dış politika alanında ''tarihsel önemdeki görevlerle'' karşı karşıya bulunduğu yorumunu yaptı. 
     Gül'ün ''ABD ile Irak konusunda, AB ile ise Kıbrıs konusunda patlamak üzere olan fırtınalarla uğraşacağını'' belirten Ajans, her iki alanda yaşanacak gelişmelerin de ''tarihsel önemde olacağını'' belirtti. 
     Yazıda şu değerlendirmelere yer verildi 
     ''Gül, dışişleri bakanı olarak dev sorunlarla karşı karşıya. Türkiye'nin ABD ile ilişkileri, Washington'un bu ülkeye birlik yerleştirme konusunda yaptığı baskılardan ötürü son haftalarda oldukça gerildi. Gül'ü, Kıbrıs görüşmelerinin başarısızlığa uğramasının ardından, AB ile de kriz bekliyor.' Yorumda, ''Ekonomi eğitimi almış olan bu kişinin, ülkesinin, İslam ve Batı tipi demokrasinin birbiri ile uyumlu olabileceğini dünyaya gösterme rolü üstlendiğini düşünüyor'' görüşüne de yer verildi. 
     





</TEXT>
</DOC>
