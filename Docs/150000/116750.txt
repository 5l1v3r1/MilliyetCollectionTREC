<DOC>
<DOCNO> 116750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur14.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz, Reşit Galip İlköğretim Okulu'nda oyunu kullandı 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, eşi Berna Yılmaz ile Gaziosmanpaşa Reşit Galip İlköğretim Okulu'nda oyunu kullandı. 
     Yılmaz, oyunu kullanmak üzere eşi ile saat 12.15'de Reşit Galip İlköğretim Okulu'na geldi. Yılmaz ailesinden ilk olarak Berna Yılmaz 2313 nolu sandıkta oyunu kullandı. Daha sonra Mesut Yılmaz da aynı sandıkta oy verdi. 
     Yılmaz, oy verme işleminden sonra gazetecilerin seçime ilişkin değerlendirmesini sormaları üzerine, ''Biz söyleyeceğimizi söyledik, bundan sonra bize konuşmak yasak. Sandık açıldıktan sonra değerlendiririz. Şimdi vatandaş konuşacak'' dedi. 
     Bir gazetecinin, ''İstediğiniz sonucu elde edemezseniz ne olur '' sorusuna Yılmaz, ''Onu yarın konuşuruz'' yanıtını verdi. 
     Yılmaz'ın oy kullanma işlemini bazı yabancı basın mensupları da izledi. 
     Bu arada, MGK Genel Sekreteri Orgeneral Tuncer Kılınç ve eşi Güney Kılınç da aynı okulda 2316 nolu sandıkta oylarını kullandılar. 
     





</TEXT>
</DOC>
