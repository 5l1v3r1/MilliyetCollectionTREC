<DOC>
<DOCNO> 142315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur31.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Savaşa Hayır" pankartı için üniversiteliler kavga etti... 
</HEADLINE>
<TEXT>

     Marmara Üniversitesi Göztepe Yerleşkesi'nde, karşıt görüşlü öğrenciler arasında ''Savaşa Hayır'' pankartı yüzünden çıkan kavgada 7 öğrenci yaralandı. 
     Yerleşkedeki Fen-Edebiyat Fakültesi'nde eğitim gören bir grup öğrenci, üzerinde ''Savaşa Hayır'' yazılı pankartı okulun koridoruna asmak istedi. Bu sırada karşı görüşten başka bir grup öğrenci, ''pankartı koridora değil de başka bir yere asmaları'' konusunda uyarıda bulundu. 
     Öğrenciler pankartı asmakta ısrar edince, iki grup arasında kavga çıktı. Bazı öğrencilerin bıçak kullandığı kavgada, 2'si bıçakla olmak üzere 7 öğrenci yaralandı. 
     Yaralı öğrencilerden Volkan Bahtiyar Karabeyin, Gültekin Küpeli ve Orhan Aslıhan Haydarpaşa Numune Hastanesi'ne, Mehmet Akkuş, Deniz Aktaş, Ali Tecer ve Adnan Kemal Başaran da Marmara Üniversitesi Tıp Fakültesi Hastanesi'nde tedavi altına alındı. Bu öğrencilerin sağlık durumlarının iyi olduğu bildirildi. 
     Polisin müdahale ettiği olayın ardından bazı öğrenciler gözlem altına alındı. 
     





</TEXT>
</DOC>
