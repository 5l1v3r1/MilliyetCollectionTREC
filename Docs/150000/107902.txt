<DOC>
<DOCNO> 107902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/soneko20.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük Efes Oteli "Tadilat nedeniyle kapalıyız" 
</HEADLINE>
<TEXT>

     İzmir'in 59 yıldan bu yana en önemli otellerinden olan Büyük Efes Oteli, tadilat nedeniyle kapatıldı. 
     B.Efes Oteli Genel Müdürü Fuat Dizer, Emekli Sandığı'na ait oteller arasında olan ve geçtiğimiz yıl yapılan ihaleyle 15 yıllığına ''Swiss - Ruffles Grubu''na kiralanan otelin, modernize edilmek üzere, bugünden itibaren kapatıldığını açıkladı. 
     Dizer, tadilat sonrası yeni işletmecilere devredilecek olan oteldeki malların tasfiyesi işlemine de başlandğını ve tadilat çalışmalarının 2 yıl süreceğini ifade etti. 
     Türkiye Seyahat Acentaları Birliği İzmir Bölgesel Yürütme Kurulu Başkanı Yavuz Onur, 400 yatak kapasitesine sahip olan Büyük Efes Oteli'nin İzmir'de bir sıkıntıya yol açmayacağını dile getirdi. 
     Ege Turistik İşletmeciler Derneği Başkanı Haluk Nişlioğlu ise ilkbahar aylarında açılması planlanan Özdilek Grubu'na ait 5 yıldızlı otelin, Efes Oteli'nin eksiğini kapatacağını belirtti. 
     Özdilek Grubu tarafından İnciraltı'nda yaptıralan 5 yıldızlı ve 440 yatak kapasiteli otelin Mart 2003'te açılacağı bildirildi. 
     





</TEXT>
</DOC>
