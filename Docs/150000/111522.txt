<DOC>
<DOCNO> 111522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/guncel/gun00.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu’ya savaş’ valisi 
</HEADLINE>
<TEXT>

Irak savaşına hazırlıklar tamamlandı. Bölge Valisi Gökhan Aydıner, Koordinatör Vali’ sıfatıyla Irak harek tında savaş valisi’ gibi çalışacak 
     TOLGA ŞARDAN Ankara 

     ABD’nin Bağdat’a yönelik ikinci harekatında etkin rol alması beklenen Türkiye’nin savaşa en yakın bölgesi olan Güneydoğu ve OHAL’de çalışmalar büyük ölçüde tamamlandı. OHAL Bölge Valisi Gökhan Aydıner’in, OHAL’in kalkmasının ardından görevden ayrılmayacağı, 5442 sayılı İller İdaresi Yasası’nın 11. maddesinden yararlanarak uygulanan "Koordinatör Vali" sıfatıyla harekat sırasında görev yapacağı öğrenildi. Aydıner’in, harekat sonuna kadar bir anlamda "savaş valisi" sıfatıyla göreve devam etmesi benimsendi. 
     
     Hazırlıklar yapıldı 
     Harekatta Kuzey Irak’tan Türkiye’ye yönelik olası göç hareketinin kontrol edilmesi amacıyla İçişleri Bakanlığı, çalışmaları büyük ölçüde tamamladı. Bakanlık, öncelikle Diyarbakır merkezli yönetim planı oluşturdu. Göçün başlamasıyla Ankara’daki kriz merkezlerinin yanı sıra Diyarbakır’da oluşturulan "Bölge Kriz Yönetim Merkezi" hemen faaliyete geçecek ve Aydıner’e bağlı çalışacak. 
     
     Şırnak valiliği 
     Göçte en ağırlıklı görev Şırnak Valiliği’nde olacak. Valilik, biri Habur’da dördü Uludere bölgesinde toplam beş alanı kamp merkezi olarak belirledi. Sayının 250 bin kişiyi geçmesi durumunda göçmenler Sivas’ın Gürün ilçesinde oluşturulan büyük toplanma bölgesine nakledilecek. Valilik, düğmeye basıldığı anda, çalışmalarda görev alacak personel ile araç ve gereci tek tek saptadı. 
     
     Göç tatbikatı 
     Köy Hizmetleri ile belediyelerdeki dozer, grayder, kepçe, kamyon ve diğer araçlardan oluşan yaklaşık 100 parçalık makine parkı hazır duruma getirildi. Göçte görev alacak tüm personelin yeri tek tek belirlendi. Valilik, önümüzdeki hafta tüm görevlilerin katılacağı "harekat ve göç tatbikatı" yapacak. BM’nin Ankara Temsilciliği de, Dışişleri Bakanlığı’na göç konusunda Türkiye’ye maddi yardım önerdi. BM ilk etapta 20 bin göçmen için Türkiye’ye 20 milyon dolarlık yardım yapacak. 
     
Kriz Merkezi, Aydıner’e bağlı olacak      Irak savaşının tetikleyeceği göçün Türkiye’ye doğru başlamasıyla Ankara’daki kriz merkezlerinin yanı sıra Diyarbakır’da oluşturulan "Bölge Kriz 
     Yönetim Merkezi" de hemen faaliyete geçecek. Merkez, koordinatör vali’ olarak çalışacak OHAL Valisi Gökhan Aydıner’e bağlı olarak çalışacak. 
     



 GÜNCEL 














</TEXT>
</DOC>
