<DOC>
<DOCNO> 131363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/guncel/gun99.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Terlemeye son      Marmaris Devlet Hastanesi’nde görevli Genel Cerrah Ünsal Özbek, Türkiye’de ilk kez gerçekleşen "klipleme" yöntemiyle el ve ayak terlemelerine son verdi. "Endoskopik Sempatik Blokaj" yöntemiyle ameliyat hakkında bilgi veren Özbek, ilk operasyonu hastane çalışanı Ayşe Duran’a üstte uyguladı. Özbek, yarım saat süren ameliyatın tüm masraflar dahil 500 dolara mal olduğunu belirtti. 
     
Esenler’de yangın      Esenler Menderes Mahallesi Atışalanı Caddesi’ndeki Ucuz Giyim Fuarı’nda dün saat 23.30’da henüz belirlenemeyen bir sebeple yangın çıktı. Kısa sürede tek katlı bitişik nizam dükk nlara yayılan yangın, itfaiyenin müdahalesiyle kontrol altına alındı. Ölen ya da yaralananın olmadığı yangında 50 dükk n kül oldu. 
     
Selami Şahin hastanelik oldu      Ünlü sanatçı Selami Şahin, kalp damarlarından birinde meydana gelen tıkanıklık sebebiyle kaldırıldığı Çağlayan’daki Florance Nightingale Hastanesi’nde tedavi altına alındı. Şahin, göğsünde ağrı ve yanma şik yeti yüzünden dün hastaneye geldi. Gerekli tetkikleri yapılan Şahin’in, kalp damarlarından birinde tıkanıklık olduğu tespit edildi. Kardiyoloji Servisi’nde tedavisi sürdürülen Şahin’e, bugün anjiyo uygulanacağı öğrenildi. 
     
Pitbull vahşeti sınır dışı ettirdi      Hamburg’da Volkan Kaya’yı 6 okul bahçesinde oynarken parçalayıp öldüren Zeus’ adlı pitbull cinsi köpeğin sahibi İbrahim Külünk, olayla ilgili olarak 2.5 yıl cezaevinde kaldıktan sonra dün Almanya’dan sınır dışı edildi. Atatürk Havalimanı Emniyet Şube Müdürlüğü’nde ifadesi alındıktan sonra evrakı Bakırköy Savcılığı’na gönderilen Külünk, serbest bırakıldı. Soruları yanıtsız bırakan Külünk, özel araçla havalimanından ayrıldı. 
     
ÖDP’lilerin avukatı müebbet’ istedi      Okmeydanı’nda bildiri dağıtan ÖDP’li Sinan Kayış’ın ölümüne, Yalçın Köse’nin de yaralanmasına neden olduğu iddia edilen Ziya Yücetepe ve Ömer Karakuş’un yargılanmasına İstanbul 1. Ağır Ceza Mahkemesi’ndeki duruşmada dün devam edildi. İddianamenin taraflı hazırlandığını öne süren müşteki avukatı Ergin Cinmen, sanıkların "tahrik altında faili belli olmayacak şekilde kasten adam öldürmek" suçundan değil, "adam öldürmeye tam teşebbüsöten yargılanmalarını talep etti. Duruşmayı erteleyen mahkeme, bu talebi sonraki celsede ele almaya karar verdi. 
     
2 gün boyunca yağmur var...      Yurdun kuzey ve doğu kesimleri, önümüzdeki iki gün Karadeniz üzerinden gelecek yağışlı havanın etkisinde kalacak. Marmara’nın doğusu, Batı ve Orta Karadeniz ile İç Anadolu’nun kuzeyinde görülecek yağışlı hava, Marmara’nın doğusu, Batı ve Orta Karadeniz kıyılarında yağmur, diğer yerlerde kar şeklinde olacak. Yağışlı hava yarın da, Orta ve Doğu Karadeniz kıyıları, İç Anadolu’nun doğusuyla Güneydoğu Anadolu bölgelerinde etkili olacak, diğer yerlerde ise kar şeklinde görülecek. 
     



 GÜNCEL 





















</TEXT>
</DOC>
