<DOC>
<DOCNO> 117629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo28.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da hedef galibiyet... 
</HEADLINE>
<TEXT>

     Birinci Süper Futbol Ligi takımlarından İstanbul'da hedef, hafta sonunda Gaziantepspor ile yapılacak maçtan galip ayrılmak olarak belirlendi. 
     Ligde son 4 haftada 2 yenilgi, 1 galibiyet ve 1 beraberlik alan ve 4 puan toplayabilen sarı-siyahlılar, kendi sahasında Gaziantepspor ile yapacağı maçı kazanarak kötü gidişe son vermek istiyor. 
     İstanbulspor Menajeri Sinan Dinler, Beşiktaş ile birlikte ligin 2 yenilgisiz takımından birisi olan Gaziantepspor'un gücünü bildiklerini, ancak rakipleri karşısında iyi oynayıp kazanmayı amaçladıklarını söyledi. 
     Dinler, son haftalarda iyi futbol oynamalarına karşın bunun karşılığını alamadıklarını belirterek, ''İyi futbolumuzu sonuca yansıtamıyoruz. Son olarak Ankaragücü ile yaptığımız maçta da aynısı oldu. Oyunun hakimi bizdik, ancak gol atamadık. Gaziantepspor'u yenerek çıkışa geçmek istiyoruz'' diye konuştu. 
     Bu arada İstanbulspor'da, bugün yapılacak antrenman sonrası bekar futbolcular kampa girecek. Sarı-siyahlılar, yarın yapacakları antrenmanla da Gaziantepspor maçı hazırlıklarını tamamlayacak. 
     





</TEXT>
</DOC>
