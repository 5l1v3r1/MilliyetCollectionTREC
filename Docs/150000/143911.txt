<DOC>
<DOCNO> 143911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun88.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta yeniden siren sesleri ve patlamalar... 
</HEADLINE>
<TEXT>

     Irak'ın başkenti Bağdat'ta sirenlerin yeniden çalmasından sonra, bu akşamın ikinci bombardımanı başladı. 
     Bağdat'ta yeni patlamaların meydana geldiği belirtilirken, Irak televizyonu, bugünkü saldırılarda toplam 4 Iraklı askerin öldüğünü, 6'sının yaralandığını duyurdu. 
     Bu arada, ABD ve İngiliz birliklerinin güneyde Um Kasr'tan sonra Safvar'ı ele geçirdikleri bildirildi. 
     Kuveyt-Irak sınırını geçen ABD deniz piyadelerinin Irak'ın güneyinde Irak birliklerinin direnişiyle karşılaştığı haber verildi. 
     ABD'nin ikinci bombardımanından sonra Bağdat'ın diğer kentler ve yurtdışı ile haberleşmesinin normal olduğu belirtildi. 
     ABD'nin Musul'a hava saldırısı başlattığı belirtilirken, Irak askeri sözcüsü, ABD ve İngiltere'nin 72 füzesinden bazılarını vurduklarını açıkladı. 
     İngiltere'de yayın yapan SKY televizyonu da, İngiliz Harrier jetlerinden sonra Tornado savaş uçaklarının da bu akşamki saldırılara katıldıklarını bildirdi. 
     





</TEXT>
</DOC>
