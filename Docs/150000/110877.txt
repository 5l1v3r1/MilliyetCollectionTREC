<DOC>
<DOCNO> 110877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/magazin/mag01.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağla’yı asla kovmam 
</HEADLINE>
<TEXT>

Mesaj dedikodusu üzerine Çağla Şıkel’i kovduğu yazılan Uğurkan Erez, yalan’ dedi 
     YAŞAR ÇAKMAK - DENİZ ALTUNTAŞ 

     Bir Çağla daha zor çıkar’ 
     UĞURKAN Erez, mankeni Çağla Şıkel’in Yüksel Ak’ın eşi Şenol İpek’e, "Tostumu yedim, seni odamda bekliyorum" şeklinde mesaj çektiği iddialarının medyada yer almasından sonra onu ajansından kovduğu haberlerinin doğru olmadığını söyledi. Erez, "Bu söz konusu bile olamaz. Ajansımdaki tüm mankenler çocuklarım. İnsan çocuğunu kovar mı, ancak hataları varsa uyarır. Bir Çağla daha zor çıkar" dedi. 
     
     Tost mesajı moda oldu 
     İSPANYA’DAN dönen Çağla Şıkel ise morali bozuk bir halde, önceki gece arkadaşıyla birlikte Etiler Casita’da çorba içti. Olayın bütün kahramanları mesaj haberini yalanlarken, "Tostumu yedim, odamda bekliyorum" espri konusu oldu. Mankenler birbirlerine bu mesajı göndermeye başladı. Aysu Baçeoğlu bu mesajı Gizem Özdilli’ye, o da Asuman Krause’ye gönderdi. 
     



 MAGAZİN 












</TEXT>
</DOC>
