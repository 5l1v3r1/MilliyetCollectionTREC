<DOC>
<DOCNO> 142956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yasam/ayas.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece cüzdanı küçükler giremez 
</HEADLINE>
<TEXT>

18 yaşından küçüklerin sokulmaması gereken pek çok içkili mek na, giriş ücretini ödedikten sonra kolayca girmek mümkün. Nasıl mı Gittik, gördük 
     ASLI ÖKTENER İstanbul 

     İçkili eğlence mek nlarına, 18 yaşından küçüklerin girmesinin yasak olmasına rağmen, İstanbul’daki birçok bar bu kurala uymuyor. 18 yaşın altındaki gençler, ellerini kollarını sallayarak içeri girip içki içebiliyor. Geçtiğimiz hafta 18 yaşından küçüklere yasak olmasına rağmen içki ve sigara satıldığını ortaya koymuştuk. İstanbul’un çeşitli yerlerinde, üzerinde okul üniforması olan 12 yaşındaki ortaokul öğrencisi, hiçbir engel olmadan tekel bayileri ve marketlerden içki ve sigara alışverişi yapabilmişti. 
     Bu kez de içkili mekanlardaki yaş sınırlamasına ne kadar uyulduğunu görmek istedik. Bunun için liseli kuzenlerim S.G. 16 ile B.G.’yi 18 önceki akşam yanıma alarak Taksim’deki barları dolaştık. Saat 22.00’de başladığımız turumuzda. ilk durağımız olan Odakule’deki Cantina Bar’ın kapısına geldiğimizde üç korumayla karşılaştık. Hepimiz bir süzüldük, gözler S.G.’ye takıldı. Ancak yine de kimlikler sorulmadı, bara girişimiz bir hayli kolay oldu. İçeriye girmiştik ve istediğimiz kadar içki içebilirdik. Ancak gidecek daha çok yerimiz vardı, kısa süre sonra ayrıldık. 
     Şerefe 
     İkinci durak Nevizade’deki "Gizli Bahçe" oldu. Burada da kimlik sorulmadı. İki katlı barda sadece S.G. değil, çok sayıda 18 yaşın altında çocuk olduğunu gördük. Sorgusuz sualsiz bira verildiğini göstermek için de biralarımızı aldık, bir köşeye oturduk ve hatıra fotoğraflarımızı çektirdik. 
     Üçüncü durak Wasp’tı. Kapıda koruma yoktu. Barmenler içeriyi gezmemiz için bizi davet etti. Biraz sonra "gezmeye devam" kararı verdik, nasılsa her yere girebiliyorduk. 
     
     Bir tek Melek’te... 
     Aynı sokaktaki Melek’e girmek istedik ama ilk kez kimlik soruldu. S.G. 18 yaşında olduğunu ama kimliğini unuttuğunu söyledi. Ancak görevliler içeri girmemize izin vermedi. 
     Ardından sırayla Safahathane, Irısh Pub, Mojo, Smash ve Hide Out, Yaga isimli mekanlara girdik. 3 - 15 milyon lira arasında değişen giriş ücretlerini ödeyip, yaş sınırına takılmadan içeri girdik. 
     



 YAŞAM 

















</TEXT>
</DOC>
