<DOC>
<DOCNO> 140090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun34.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurier gazetesi ABD, Türkiye'yi kutlama mesajını geri çekti 
</HEADLINE>
<TEXT>

     Avusturya'da yayımlanan Kurier gazetesi, ABD Dışişleri Bakanlığı'nın, TBMM'de tezkere oylamasından önce hazırladığı ''kutlama mesajını'' oylama sonunda geri çektiğini ileri sürdü. 
     TBMM'deki tezkere oylamasını ''Ankara'da heyecanlı değişim. ABD askerlerinin Irak savaşı için Türkiye'de konuşlandırılmasına yönelik tezkere, TBMM'nin Cumartesi günkü oturumunda rededildi'' sözleriyle okurlarına duyuran gazete, oylama sonucunu aktardıktan sonra, ''Böylece ABD'nin Türkiye üzerinden Irak'a kuzeyden harekatı da tehlikeye girmiş oldu'' ifadesini kullandı. 
     Türk hükümetinin Washington ile uzun müzakereler sonucu Amerikan birliklerinin konuşlandırılmasını kabul ettiğini kaydeden Kurier gazetesi, TBMM'deki oylamanın olumsuz sonuçlanması üzerine, ''ABD Dışişleri Bakanlığı'nın önceden hazırladığı kutlama mesajını geri çektiğini'' yazdı. 
     





</TEXT>
</DOC>
