<DOC>
<DOCNO> 133025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun06.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan’a 3 kırmızı gül 
</HEADLINE>
<TEXT>

     Diyarbakır’da 24 Ocak 2001’de 5 koruma polisiyle birlikte Hizbullahçı teröristlerce şehit edilen Emniyet Müdürü Gaffar Okkan, Sakarya Hendek’teki mezarında anıldı. İçişleri Bakanı Abdülkadir Aksu’nun da katıldığı törende, mezara konulan siyah k ğıda sarılı 3 kırmızı gül dikkati çekti. Bunları sabah erken saatlerde mezara gelen Zerrin Okkan’ın kendisi ve iki çocuğu için bıraktığı ifade edildi. Gaffar Okkan’ın örnek bir polis olduğunu belirten Aksu, "Yediden yetmişe tüm Diyarbakırlıların gönlünde taht kuran Gaffar’ın suçluları yakalandı ve adalete teslim edildi" dedi. Diyarbakır’da Okkan ve şehit polisler için bu yıl olay yerinde anma yapılmadı. Saldırının gerçekleştiği Sezai Karakoç Bulvarı’nda polis önlem alırken, kimse gelmedi. Geçen yıl,, saldırı yerine polis eşleri ve vatandaşlar tarafından karanfiller bırakılarak saldırı kınanmıştı. Batman’dan gelen şehit Selahattin Baysoy’un kardeşi Eşref Baysoy, "Böyle olmamalıydı. Şehitlerin unutulduğunu görüyorum" diye sitem etti. Emniyet Müdürlüğü, şehitler için yatsı namazından sonra mevlit okuttu. 
     



 GÜNCEL 






















</TEXT>
</DOC>
