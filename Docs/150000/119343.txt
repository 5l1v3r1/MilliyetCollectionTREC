<DOC>
<DOCNO> 119343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yasam/yas04.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Jakuzi’ye sinirlendi reiki’ ustası oldu 
</HEADLINE>
<TEXT>

Komşusu salonuna jakuzi’ yaptırmasa, içmimar Zeynep Hanım köpeği için çiftlik aramayacak, bir çeşit guru’ olamayacaktı 
     SEMRA KARDEŞOĞLU 

     Zeynep Karaoğuz, evli ve bir çocuk annesi bir içmimar. Ve hayatını değiştiren her şey, yedi yıl önce Tarabya Sanatçılar Sitesi’ndeki bitişik daire komşusunun evine bir jakuzi yaptırmaya karar vermesiyle başladı. 
     İddiasına göre komşu Kemal Şentürk salonunu banyo yapınca, Karaoğuz’un evinin duvarlarını su bastı’. Salonda otururken sürekli sifon, su sesinden rahatsız olan Karaoğuz dayanamayıp Evde plan dışı tadilat yapıldığı gerekçesi’ ile mahkemeye başvurdu. Komşu Şentürk de, köpeği Chucky’nin gürültü yaptığı gerekçesi ile hemen Karaoğuz’a bir karşı dava açtı. Kısa sürede sonuçlanan dava ile, Chucky’nin evden gönderilmesine karar verildi. Ve Karaoğuz için o kararla, her şey değişti. Önce köpeğine bir çiftlik arayan Karaoğuz, şartların kötülüğünü görünce, köpek çiftliği kurmaya karar verdi. 
     
     Hintli guru el’ verdi 
     İşini bırakıp çiftliğinde köpekler için pansiyon, psikolojik tedavi, eğitim hizmetleri vermeye başladı. Ardından doğal kişisel gelişim yöntemlerine ilgi duydu. Hintli bir gurudan özel reiki enerji aktarımı ile şifa vermeye dayalı mistik bir teknik ’ eğitimi alan Karaoğuz, bu yöntemi bugün hasta, yaralı, psikolojik tedaviye muhtaç hayvanlara uyguluyor. Bugün kendini, Reiki ustası’ olarak tanımlayan Karaoğuz’un açtığı jakuzi davası ise 7 yıl sonra lehine sonuçlandı. Ancak davalı Şentürk henüz bu kararı yerine getirmediği gibi bu kez bir dava daha açarak, Karaoğuz’un evinin üst katında proje değişikliği yaptığını iddia etti. 
     



 YAŞAM 
















</TEXT>
</DOC>
