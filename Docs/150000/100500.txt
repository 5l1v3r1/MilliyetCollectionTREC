<DOC>
<DOCNO> 100500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun11.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Oasis grubu trafik kazası geçirdi. 
</HEADLINE>
<TEXT>

     İngiliz rock grubu Oasis'in üç elemanı, ABD'nin Indiana eyaletinde trafik kazasında yaralandı. 
     Grubun internet sitesinde verilen bilgiye göre, Indianapolis kentinde, vokalist Noel Gallagher, basçı Andy Bell ve klavyeci Jay Darlington, bindikleri taksinin dün öğleden sonra başka bir araçla kafa kafaya çarpışması sonucu hastaneye kaldırıldı. 
     Grubun üç elemanı şok, travma, kesik ve doku incinmesinden tedavi görüyor. Aracın önünde oturan Gallagher, yüzünden ağır yaralandı ve emniyet kemerinden de kesik yarası aldı. 
     Hekimler, Oasis elemanlarının iki gün tam dinlenmeleri gerektiğini bildirdi. 
     Indianapolis'de konser için bulunan Oasis, bu kentteki konseri iptal etti. Turnelerinin akıbeti ise belli olmadı. 
     





</TEXT>
</DOC>
