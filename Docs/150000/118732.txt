<DOC>
<DOCNO> 118732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/ekonomi/aeko.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD üyesi Zapsu, Verheugen’e Erdoğan’ı anlattı 
</HEADLINE>
<TEXT>
Eksikliğinden çektiği için demokrasiye önem verir 
TÜSİAD heyetinin Verheugen ile görüşmesinde, AKP Kurucusu Zapsu’nun Erdoğan’ı anlatırken, Eksikliğinden çok çektiği için demokrasiye önem verir. Pragmatik bir liderdir’ dediği öğrenildi 
     EYLEM TÜRK 

     Tuncay Özilhan başkanlığındaki Türk Sanayici ve İşadamları Derneği TÜSİAD Heyeti, önceki gün AB Komisyonu’nun Genişlemeden Sorumlu Üyesi Günter Verheugen ile görüştü. Verheugen’ı AKP konusunda TÜSİAD heyetinden Cüneyt Zapsu bilgilendirdi. Zapsu’nun, AKP Genel Başkanı R. Tayyip Erdoğan’ı anlatırken, "Türkiye’de demokrasi eksikliğinden zarar görmüş birisidir. Bu yüzden demokrasiye çok önem veriyor" dediği öğrenildi. 
     TÜSİAD Başkanı Tuncay Özilhan ve beraberindeki heyet, Brüksel temaslarını tamamladı. 
     Özilhan ile birlikte, Dış İlişkiler Komisyonu Başkanı Şadi Gücüm, AB Komitesi Başkanı Cem Duna, Kadın-Erkek Eşitliği Çalışma Grubu Başkanı Meltem Kurtsan, Dış İlişkiler Komisyonu üyeleri Selim Demiren ve Cüneyd Zapsu, Kuzey Kıbrıs Sanayici ve İşadamları Derneği Başkanı Özdil Nami, Genel Sekreter Dr. Haluk Tükel, AB Temsilcisi Dr. Bahadır Kaleağası, ABD Temsilcisi Abdullah Akyüz ve Başkan Danışmanı Prof. Soli Özel’in de yer aldığı heyetin Verheugen ile görüşmesinde, AKP Lideri Erdoğan’ı tanıtma görevini, AKP kurucuları arasında da yer alan Cüneyd Zapsu üstlendi 
     
     Pragmatiktir’ 
     Verheugen ile görüşmede bir ara söz alan Zapsu, AKP’yi yakından tanıyan biri olarak gözlemlerini anlattı. Zapsu, Verheugen’e AKP’nin laikliğe bağlı bir parti olduğunu, AKP Genel Başkanı Recep Tayyip Erdoğan’ın ise demokrasi eksikliğinden zarar görmüş bir lider olarak, demokrasiye çok önem verdiğini anlattı. Zapsu ayrıca, Erdoğan’ın aynı zamanda pragmatik bir insan ve bu ülkeyi laik bir çizgide yönetmek gerektiğini çok iyi kavramış bir politikacı olduğuna vurgu yaptı. 
     
     İlginç bir portre Cüneyd Zapsu 
Tayyip Erdoğan’ı ABD’ye de o tanıttı      AB yetkililerine AKP Liderini anlatma gayreti ile dikkat çeken Cüneyd Zapsu, daha önce de Erdoğan’ın Amerika temaslarını yönlendirdi ve kendisine tercümanlık yaptı. Davos’da Türkiye’yi temsil eden birkaç isim arasında yer alan Zapsu, Erdoğan’a Davos’ta da eşlik etti. 
     AKP Kurucular Kurulu’nda yer alan Zapsu, Türk - Amerikan İş Konseyi ve TÜSİAD üyesi. Erdoğan’ın TÜSİAD çevrelerine anlatılması işini de üstlenen Zapsu, AKP Liderinin en yakın arkadaşlarından. 
     Zapsu, AKP’den önce, Demokrat Parti’de Başkan Korkut Özal’ın başkanvekilliği yapmıştı. Zapsu, BİM marketlerinin sahibi. 
     Azizler Holding İcra Kurulu Başkanı olan Cüneyd Zapsu, TÜSİAD Parlamento İşleri Komisyonu Üyesi. Fındık İhracatçıları Birliği başkanlığı da yapan Zapsu, Türk fındığının tanıtımı çalışmalarında da önemli bir rol üstlenmişti. 
     
Yaprak sarmayla Mozart bir arada      TÜSİAD’ın Brüksel Temsilciliği’nde önceki akşam verdiği konser, dün Avrupa Parlamentosu’nda günün konusu oldu. Aralarında 20 parlamenterin de bulunduğu 140 kişinin katıldığı kokteylde ünlü Türk flüt sanatçısı Şefika Kutluer ve Brüksel Konservatuarı hocası Piyanist Muhittin Demiriz’in resitali büyük beğeni topladı. Avrupalı bestecilerin yanı sıra Türk bestecilerin de eserlerinin yer aldığı resital programı, Mozart’ın Türk Marşı ile tamamlandı. İçinde patlıcan ezmesi, domatesli ezme, midye, çerkez tavuğu yaprak sarmanın bulunduğu mezelerin sunulduğu gecede, rakı ve Türk şarapları da ikram edildi. 
     
AB Vakit kalmadı, sıkıştırmayın TÜSİAD Seferberlik başlatılmalı      AB yetkilileri Tuncay Özilhan başkanlığındaki TÜSİAD heyetine, "Türkiye doğru yolda. Tam üyelik işini kesinlikle başaracaktır. Ancak bu bir zaman işidir. Hem uygulama hem birkaç demokratik reform gerekiyor. Dolayısıyla bu iş aralığa yetişmez. Gelecek yıla tamamlarsınız, sıkıştırmayın. Her şey yerli yerine otursun" mesajını verdi. 
     TÜSİAD heyeti ise bunlara cevaben, "Bu iş sıkıştırma meselesi değil, tarihsel bir fırsatı kaçırmamamız meselesidir. Sabrederiz ama Türkiye’de bu yönde bir ittifak yakalandı. Herkes bu işin arkasında. Eksiklerin tamamlanması an meselesi. Bizi bekletmeyin. AB gereğini yapmalı, Kopenhag’da Türkiye için somut bir sonuç çıkmalı" mesajlarını verdi. 
     
     Verheugen ile görüştüler 
     TÜSİAD’ın, AB Genişlemeden Sorumlu Üyesi Günter Verheugen ve Avrupa Parlamentosu’nun Türkiye raportörü Arie Oostlander ile yaptığı görüşmede ise İşkence ve yeniden yargılama’ konuları gündeme geldi. AB yetkilileri, yolsuzlukla mücadele ve vakıflar konusunu da hatırlattı. TÜSİAD’ın görüşmeden sonra yaptığı açıklamada, "Verheugen yapıcı bir yaklaşım sergiledi. Giscard d’Estaing’in açıklamalarına katılmadıklarını söyledi. Türkiye’nin üyeliği tartışılırken, AB Komisyonu’nun Helsinki stratejisini de tartışmaya çalışanlar olduğunu, buna karşı çıktıklarını anlattı" denildi. 
     
     Sezer’i öne çıkaralım’ 
     Temaslardan sonra Türkiye’de toplumsal seferberlik başlatılması gerektiğini düşünen TÜSİAD yetkilileri, yeni hükümetin hem muhalefeti, hem sivil toplumu arkasına alarak, Cumhurbaşkanı Ahmet Necdet Sezer’i ön plana çıkartarak, Kopenhag kriterlerine uyma kararlılığını vurgulayıp, uygulamada da bunu göstermesi gerektiğine dikkat çekti. 
     Bir TÜSİAD üyesi, "Kopenhag’da kararın alınabilmesi için ulusal bütünlük tablosunun yaratılması gerekiyor. Bu, AB’yi iyice sıkıştıracak bir unsur olur. Zamana ihtiyacımız olmasını artık bir ayrıntı haline getirecek, toplumsal bir seferberlik başlatılmalı diyoruz" dedi. 
     



 EKONOMİ 


















</TEXT>
</DOC>
