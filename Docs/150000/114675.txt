<DOC>
<DOCNO> 114675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sonspo08.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya-Türkiye özel maçı 20 Kasım'da Pescara'da.. 
</HEADLINE>
<TEXT>

     İtalya Futbol Federasyonu, İtalya-Türkiye arasında oynanacak A milli özel maçın 20 Kasım'da Pescara kentinde yapılacağını açıkladı. 
     İtalya'nın orta bölgesinde Adriyatik Denizi'ne kıyısı bulunan Pescara kentinde yapılacak maçın TSİ 21.45'te başlayacağı belirtildi. 
     Avrupa Şampiyonası'nda Galler karşısında alınan yenilgiyle birlikte Teknik Direktör Giovanni Trapattoni'nin görevine son verilip verilmeyeceğinin tartışıldığı şu günlerde Türkiye ile yapılacak özel maçın İtalyan takımı için çok önemli olduğu vurgulanıyor. 
     Kasım ayı başında yapılacak federasyon toplantısında, Trapattoni ile ilgili kararın verileceği bildirildi. 
     Basında yer alan haberlerde, Gianluca Vialli ve Franco Baresi teknik direktör adayı olarak gösterilirken, Roma ve Lazio kulüplerinin Milan veya Juventus'tan çıkan isimleri Milli Takım'ın başında görmek istemedikleri ifade ediliyor. 
     Türkiye karşısında İtalyan Milli Takımı'nın başında yine Trapattoni olmasının beklendiği de belirtiliyor. 
     





</TEXT>
</DOC>
