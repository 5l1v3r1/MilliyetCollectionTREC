<DOC>
<DOCNO> 128612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur11.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlüler 2003'te de adliye koridorlarında olacak... 
</HEADLINE>
<TEXT>

     İnsanlığın yeni bir umutla kucakladığı 2003 de ses, sinema ve sahnelerin tanınmış isimlerinin sanık veya müşteki olarak adliye koridorlarında koşturacağı bir yıl olacak. 
     Derlenen bilgilere göre, Selda Bağcan'ın, aldığı krediye karşılık verdiği senetlerde imzaları olan kişilerin bulunamaması üzerine ''sahtecilik'' ve ''dolandırıcılık'' suçlarından İstanbul 7. Ağır Ceza Mahkemesi'nde Mehmet Ali Erbil'in, ''Vergi Usul Kanunu'na muhalefet etmek'' suçundan İstanbul 4. Ağır Ceza Mahkemesi'nde ''Arto'' adını kullanan Harutyun Dalga'nın, Nispet Bar'ın sahibi Can Koç'tan aldığı otomobili geri vermeyerek ''emniyeti suiistimal'' suçunu işlediği gerekçesiyle yargılanmasına da İstanbul 1. Asliye Ceza Mahkemesi'nde bu yıl başlanacak. 
     Kaya Çilingiroğlu'nun tecavüzüne uğradığını öne sürerek gündeme gelen Reyhan Gökdeniz'in, Gazeteci-Yazar Engin Ardıç hakkında ''hakaret'' suçundan açtığı şahsi dava İstanbul 12. Asliye Ceza Mahkemesi'nde Sanatçı Kadir Tapucu hakkında ''dolandırıclık'' suçundan açılan dava da İstanbul 13. Asliye Ceza Mahkemesi'nde görülecek. 
     
     2002'DEN DEVAM EDEN DAVALAR 

     Ortaköy'de meydana gelen trafik kazasına ilişkin ''tedbirsizlik ve dikkatsizlik sonucunda birden fazla kişinin yaralanmasına sebep olmak'' suçundan İstanbul 7. Asliye Ceza Mahkemesi'nde yargılanan Manken Deniz Akkaya'nın davası ile ''Türk Bayrağı Kanunu'na muhalefet etmek''le suçlanan Hülya Avşar'ın İstanbul 4. Sulh Ceza Mahkemesi'ndeki davası, bu yıl da sürecek. 
     ''Uyuşturucu kullanmak''la suçlanan Manken Yasemin Kozanoğlu ile Dansöz Zümre'nin Beykoz Asliye Ceza Mahkemesi'nde mankenler Gözde Yamanlıca, Karin Manuelvan Atınç ve Ufuk Atlı'nın Şişli 4. Asliye Ceza Mahkemesi'nde Fatih Ürek'in İstanbul 9. Asliye Ceza Mahkemesi'nde yargılanmalarına devam edilecek. 
     Manken Ebru Şallı'nın şikayeti üzerine Spiker Ümit Aktan hakkında ''hakaret'' suçundan açılan dava İstanbul 9. Asliye Ceza Mahkemesi'nde Çelik Erişçi'nin, Kadir İnanır ile yaptığı telefon görüşmelerinde hakarete uğradığı iddiasıyla açtığı dava Beyoğlu 2. Asliye Hukuk Mahkemesi'nde Lale Manço ile Sulhi Aksüt ve eşi Sibel Can'ın karşılıklı olarak açtıkları tazminat davaları Kadıköy asliye hukuk mahkemelerinde Okan Bayülgen'in verdiği teminat senedinin icra yoluyla tahsiline kalkışılmasına ilişkin dava da İstanbul 11. Asliye Ceza Mahkemesi'nde sürecek. 
     2002'nin son günlerinde Yunanlı Yorgios Teofanus'un parçasını izinsiz kullandığı iddiasıyla yargılandığı davada çarptırıldığı 2 ay 15 günlük hapis cezası ertelenen Mustafa Sandal'ın, ''Vergi Usul Kanunu'na muhalefet etmek'' suçundan yargılanmasına İstanbul 4. Ağır Ceza Mahkemesi'nde Mahsun Kırmızıgül'ün, ''karşılıksız çek vermek'' suçundan yargılandığı dava İstanbul 8. Asliye Ceza Mahkemesi'nde Mustafa Topaloğlu'nun ''dini nikahla yaşadığı reşit olmayan Derya Yılmaz'ı alıkoyduğu'' ve ''rızaen ırzına geçtiği'' iddiasıyla Şişli 3. Asliye Ceza Mahkemesi'nde Ressam ve Yazar Bedri Baykam'ın, şirketi tarafından yayınlanan 2 kitapta müstehcenlik unsuru olduğu gerekçesiyle İstanbul 2. Asliye Ceza Mahkemesi'nde yargılanmasına devam edilecek. 
     Çıkar amaçlı suç örgütü kurarak Sanatçı İbrahim Tatlıses'i tehdit edip para istedikleri öne sürülen 4 sanığın yargılanması İstanbul 3 No'lu DGM'de Seren Serengil ile eski eşi Ozan Kaçmaz'ın, Manken Berna Aracı'yı ''tehdit ettikleri'' gerekçesiyle yargılanması İstanbul 1. Sulh Ceza Mahkemesi'nde Harika Avcı'nın, iç ve dış dekorasyonunu yaptırdığı evini ''yıkıntı haline dönüştürdüğünü'' iddia ettiği tasarım şirketinin sahibi hakkında tazminat istediği dava İstanbul 5. Asliye Ceza Mahkemesi'nde Sezer Güvenirgil'in ''hakaret'' ve ''tehdit'' iddiasıyla kiracısı Nesil Şanlı hakkında açtığı dava Şişli Sulh Ceza Mahkemesi'nde Muazzez Abacı'ya hakaret ettiği ileri sürülen eski hizmetçisi Şengül Özgan'ın yargılandığı dava da Şişli 7. Asliye Ceza Mahkemesi'nde sürecek. 
     ''Düşünceye Özgürlük-Herkes İçin'', ''Düşünceye Özgürlük 2000'' ve ''Düşünceye Özgürlük 2001'' adlı kitapçıklara yayıncı olarak imza atan Şanar Yurdatapan, Ayşe Lale Mansur, Zuhal Olcay ve Suavi'nin İstanbul DGM'de yargılanmasına da yeni yılda devam edilecek. 
     





</TEXT>
</DOC>
