<DOC>
<DOCNO> 120745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/sazak.html </URL>
<DATE> 2002/11/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ankara notları 4 
</HEADLINE>
<TEXT>
Sorumlu muhalif Derviş 
     Türkiye’ye yeni bir senaryo lazım’ diyerek erken seçimin yolunu açan Kemal Derviş CHP sıralarında muhalefet’e alışmaya çalışıyor. 
     Ankara turumuz sırasında CHP Genel Merkezi’ne giderek Derviş’le görüştük. Kemal Bey, yeni rolünden memnun. Peşinde artık kamera ordusu yok. Ekonominin yönetimi iktidardaki AKP’ye geçtiği için, 2001 Şubat krizinden bu yana ilk kez rahat bir soluk almış. 3 Kasım seçimlerinden önce uyumlu çalışmayacak bir koalisyonda yer almayacağını’ açıklamıştı. CHP’nin tek başına muhalefete’ gelmesiyle böyle bir tercihe zorlanmasına gerek kalmadı. 
     Teknokrat Derviş, CHP Meclis Grubu’nda seçilmişliğin keyfini çıkaracak, demokrasiye alışacak 
     Yeni konumunu Dünya Bankası’ndan eski meslektaşı Prof. Joseph Stiglitz’in tanımıyla sorumlu muhalefet’ olarak belirlemiş. IMF politikalarına eleştirel yaklaşımıyla öne çıkan Nobel ödüllü Stiglitz’in Derviş’e yönelik değerlendirmesinde şu sözler dikkat çekici 
     Gözlemlediğim kadarıyla Derviş çok sorumlu bir muhalefet anlayışı sergileyecek. Beraberinde muhalefet sıralarına korkunç bir ekonomi birikimi getiriyor. O kesinlikle bir serbest piyasa ideologu değil. Derviş bence IMF ile çok sıkı ve etkili şekilde pazarlık etti. Bunu yapmak kolay bir iş değil. Herkes kendi ülkesinin şartları çerçevesinde en iyi anlaşmayı yapmaya çalışıyor.’ 
     Derviş bundan sonra ne yapacak 
     Öncelikle CHP’nin dış ilişkilerini geliştirmeye çalışacak. Baykal ile birlikte katıldığı Varşova’daki Sosyalist Partiler Birliği toplantısı bunun ilk adımı. Oradaki temasları sırasında Avrupa solunun CHP’yi tanıma’ arzusunu görmüş. Ecevit, Cem ve Baykal arasında tercihte zorlanan Batı’daki sol partilerin 3 Kasım’dan sonra işlerinin kolaylaştığını düşünüyor. 
     Derviş’e göre Solun adresi CHP.’ 
     2003 yılında CHP ile Alman sosyal demokratları arasında parti içi eğitim’ projesi geliştirilecek. 
     CHP’nin 3 Kasım’da beklendiği kadar iyi sonuç alamayışında partinin yaşlı ve yorgun örgüt yapısı’nın olumsuz etkisini görüyor Derviş. CHP’de yenilenme bu açıdan kaçınılmaz. Anadolu’ya daha sık gideceğini söylüyor. Derviş’ler Meclis’e yakın bir ev tutmuşlar. 
     Siyaset Derviş açısından part time’ uğraş olmaktan çıkıyor. Yeni dönemin inşasına başlıyor. 
     Devletçi, seçkinci, halktan kopuk CHP politbürosunu yenilemek o kadar kolay gözükmese de, Kemal Derviş’in kafasında Batılı bir sosyal demokrat parti hedefi olduğu anlaşılıyor. Ancak sorun, Derviş nedeniyle CHP’ye oy vermeyen kitlelerle bağların nasıl geliştirileceği. Gorbaçov’un Sovyetler’deki perestroyka’sının sonu gibi Türkiye’de eski yapıları kırmak, halkı kazanmanın tek yolu değil. Reformların ardından yenilgiler gelir. 
     3 Kasım seçimlerinden Derviş de dersini almış olmalı. 
     Belirsizlik kalktı ama iktidara AKP geldi. CHP değil 
     
     







Bir dokun, bin ah işit... 


Avrupalı olmak 


Yeniden yargılama 


Türban, bankacı, şair, Havel, Kertesz 


Boş çerçeve 


Yeniden o kanlı bahçede 


Mumcu, anadolu liselerinden memnun 


Doğru yöne bak... Bay Doğru’ çok yakınında... 


Gülmek, nükte, hiciv, şaka... 


Sorumlu muhalif Derviş 


Tek elden değil, beş koldan ekonomi yönetimi 


Yine olmadı Niye olmadı 1 


Artık özgür olun 


Siyasi irade ekonomide başarının garantisi mi 


Bitmeyen göç 


Hemşerim Yunanistan 


</TEXT>
</DOC>
