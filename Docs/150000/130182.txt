<DOC>
<DOCNO> 130182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/sazak.html </URL>
<DATE> 2003/01/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
THY’nin isyanı 
</HEADLINE>
<TEXT>

     THY Basın Halkla İlişkiler Danışmanı Faik Akın’ın isyanı gazetelere şöyle yansıdı 
     Aslında ILS cihazı olmayan havaalanlarında sefer yapılmaması gerekir. Samsun ve Van’daki 29 Aralık 1994 kazalardan sonra maalesef hala ders almadık. Biz uçmasak bu kez Doğu’yu ihmal ediyorsunuz, eleştirileriyle karşılaşıyoruz. Bu yaraya mutlaka neşter atmak lazım.’ 
     Kazada yaşamını yitiren 75 yolcudan birisi de ömrünü Diyarbakır Havaalanı’nda hizmete adamış Hacı Zülfü Balcı’nın 23 yaşındaki oğlu Ümit Balcı’ydı. 
     Diyarbakır’ın simge isimlerinden biri olan Hacı amca’, Ankara’dan, İstanbul’dan kente gelen ziyaretçilere, Doğu’nun sorunlarıyla ilgili bilgi verirken, ILS dilekçesini eklemeyi de ihmal etmezdi. 
     Ne yazık ki bu uyarılar, kazadan çok ILS faciası’ olarak tartışılacak Konya uçağının düşüşünü önleyemedi. 
     THY Pilotları Derneği Başkanı Necmi Ekici başta uzman pek çok kişi ve emekli pilotun da ILS cihazı Instrument landing sistem - aletli iniş sistemi olmadan kötü hava koşullarında yapılan inişlerin taşıdığı riske dikkat çekerek, bu durumdaki havaalanlarına sefer yapılmamasını bile önerdikleri gözleniyor. 
     Kimi uzmanlar her havaalanında bulunmasına gerek yok’ diyorlarsa da görüşün sıfıra indiği durumlarda bile ILS sisteminin teknik bir güvence olduğu kesindir. 
     Sonuçta Diyarbakır’da 1 milyon dolarlık yatırım eksikliği nedeniyle 75 kişi yaşamından olmuş, yüzlerce aile yasa boğulmuştur. 
     Trajiktir. Türkiye son aylarda olası Irak savaşıyla yatıp, kalkıyor’ ve Diyarbakır, Batman gibi askeri havaalanlarında ABD’nin istediği yönde kapasite genişletmesi yapılabilmesi için müzakereler yapılıyor. Mutabakat belgesi nihayet imzalanmış. 150 kişilik Amerikan heyeti, Türkiye’ye gelerek askeri havaalanları ve limanlarda, keşif’ yapacaklar. Savaş halinde daha çok uçak ve yabancı birliğin güvenli’ iniş kalkışı için havaalanlarında düzenleme yapılacak. 
     Türkiye’de 1990’lardan bu yana bir kısmı seçmene selam’ niteliğinde teknik donanımı yetersiz havaalanları yapıldı. 
     Siyasi amaçlı bu alanlarda, milyarlarca dolar havaya uçtu ve bir kısmının pistlerinde uzayan inşaatlar nedeniyle yıllarca hayvanlar otladı. 
     Diyarbakır’daki kazadan sonra ILS tartışması nedeniyle anlaşıldı ki, Anadolu’da 19 havaalanında aletli iniş yaptıran’ sistem bulunmuyor. Özellikle Doğu’da bazı illerde THY uçakları askeri alanlara’ indiği için ILS antenlerinin yaratacağı tehlike nedeniyle bu cihazlar kullanılmıyormuş. Öyleyse bu sakınca başka türlü giderilemez mi 
     Önce insan diyorsak, her türlü önlemi almalıyız. 
     Malatya Erhaç Hava Üssü’nden kalktıktan sonra havada çarpışarak şehit olan pilotlarımızın ailelerine baş sağlığı diliyoruz. 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
