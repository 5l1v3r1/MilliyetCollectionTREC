<DOC>
<DOCNO> 135393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/spor/spo01.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KİM TUTAR KARTAL’I 1-0 
</HEADLINE>
<TEXT>

Lig’deki yenilmezliğini özel maçlara taşıyan Beşiktaş, İsviçre’nin Neuchatel Xamax takımına da şans tanımadı, rakibini Niyazi’nin golü ile geçerek Kocaelispor sınavı öncesi moral depoladı 
     ERTELEME maçında Fenerbahçe’yi devirerek namağlup unvanını sürdüren Beşiktaş’ın özel maçlarda da bileği bükülmüyor. Kartal dün de İsviçre’nin Neuchatel Xamax takımı ile oynadığı hazırlık maçını tek golle kazandı, Kocaelispor sınavı öncesi moral depoladı. Yedek ağırlıklı bir kadro ile sahaya çıkan Kartal rakibine oranla daha üstün bir oyun ortaya koyarken yeni transfer Giunti olumlu görüntüsüyle dikkat çekti. 
     KARŞILAŞMANIN tek golünü 61. dakikada Niyazi attı. Üç bayan hakemin görev aldığı maçta Lale Orta, 89. dakikada kötü tezahürat nedeniyle bir numaralı anonsu yaptırdı. Sabahki idmanı sakatlığı nedeniyle yarıda bırakan Sergen ilk on birde yer alırken Beşiktaşlı taraftarlar, uzun süre "Pascal, Ortega’yı kümese götür" diye bağırdı. 
     
     Maçın karnesi ORHAN YILDIRIM 
     HAKEMLER Lale Orta, Nuray Çiçek, Dilan Gökçek 
     BEŞİKTAŞ Göksel 6 Yasin Dk. 62 5 - Ali Eren 7 , Ronaldo 7 , Zago 6 Tolga Dk. 46 5 - Tamer 5 Niyazi Dk. 46 7 , Maldaraşanu 5 , Sergen 6 Zafer Dk. 46 5 , Giunti 7 Ahmet Yıldırım Dk. 46 6 , Serdar 5 - Ali Cansun 5 Evren Dk. 71 4 , Eser 5 
     NEUCHATEL XAMAX Bettoni 6 - Bergen 5 , Barea 5 , Portılle 6 - Khlıfı 6 Daimico Dk. 70 4 , Joao 6 , Battıg 6 , Buess 6 , Wıederkehr 6 Schneider Dk. 88 - Leandro 6 , Sımo 4 
     SARI KARTLAR Zafer Beşiktaş , Joao, Wiederkehr Neuchatel Xamax 
     GOL Niyazi Dk.61 
     
     Giunti’nin Karnesi 
     Topla Buluşma 26 
     Olumlu Pas 22 
     Olumsuz Pas 4 
     Top Çalma 4 
     Şut 1 
     İsabetsiz Şut 1 
     Yapılan Faul 2 
     Yaptığı Faul 1 
     Oyunda Kaldığı Süre 45 Dk. 
     
Lucescu’dan yeni formül      BİLAL MEŞE 

     Rekabet yaşanacak 
     BEŞİKTAŞ’TA, son dakikada transfer edilen Giunti’nin gelişi, tribüne çıkacak yabancı tartışmalarını da birlikte getirdi. Yabancıların yediye ulaşmasıyla birlikte takım içinde özellikle orta alanda rekabet yaşanacağı kaydedilirken, tribüne çıkacak oyuncunun sıkıntı yaratacağı belirtildi. Lucescu’nun tribüne çıkaracağı yabancıyı antrenmanlardaki performansa göre belirleyeceği ileri sürüldü. 
     
     İlginç yöntem 
     RUMEN hocaya yakın çevrelere göre, tribüne çıkacak yabancı için en büyük adayın formunu yakalayamayan Nouma olduğu öğrenildi. Fransız golcünün tribünlerce çok sevilmesini de gözönünde bulunduran Lucescu’nun ilginç yöntem uygulayacağı kaydedildi. İnönü’deki maçlarda Nouma’yı kadroda tutacak Lucescu’nun, deplasmanlarda Maldaraşanu’ya görev vereceği vurgulandı. 
     
İbrahim Unutuldum      BEŞİKTAŞLI İbrahim, iki derbide ön plana çıkmasına karşın unutulduğunu söyledi. Genç futbolcu, "Galatasaray maçında, golden sonra tribünler tarafından ağır hakaretlere uğradım. Fenerbahçe maçında ise bacak ve sırtıma krampon vidaları girdi. Ancak gündeme Fatih oturdu. Beni arayıp soran yok. Önemli değil, iki derbiyi de aldık ya bu yeter" dedi. 
     
Erteleme rahatlattı      BEŞİKTAŞ’IN, İstanbulspor ile önümüzdeki hafta oynayacağı lig maçının 16 Şubat’a alınması, Siyah - Beyazlılar’ı, Pancu açısından rahatlattı. Romanya Milli Takımı ile birlikte Kıbrıs Rum Kesimi’nde yapılacak turnuvaya katılacak olan futbolcu sorun olmadan, cuma günü İstanbul’a dönecek ve takımıyla birlikte çalışmalara başlayabilecek. 
     
Prag’da alış verişBeşiktaş’ın, UEFA Kupası’ndaki rakibi, ara transferde hareketli günler yaşadı 
     KAAN BORA 

     UEFA Kupası 4. turunda Beşiktaş ile karşılaşacak olan Çek Cumhuriyeti ekibi Slavia Prag ara transferde hareketli günler yaşadı. Slavia, bu sezon forma şansı bulamayan Suskavcevic’i, Yunanistan’ın Panionios ekibine verirken, 3. kaleci Slavik 2. Lig takımlarından Pardubice’ye sezon sonuna kadar kiralandı. Slavia, Xaverov’dan genç Matec Krajcik’i de kadrosuna kattı. 
     SLAVİA’DA ilk on birin direkt ismi Skacel’in sakatlığının sürdüğü, yoğun tedaviyle 20 Şubat’taki Beşiktaş sınavına yetiştirilmeye çalışıldığı da bildirildi. Beşiktaş’ın özellikle Antalya’daki Sparta Prag ve ligdeki Fenerbahçe maçlarında ortaya koyduğu futboldan gözü korkan Teknik Direktör Baranek ise "Birinci sınıf futbol oynuyorlar" dedi. 
     
Giunti’den imza      BEŞİKTAŞ’A son dakikada transfer edilen Federico Giunti, sabah sağlık kontrolünden geçti, sağlam çıktı Ümraniye’de sözleşme imzaladı, ardından da Siyah - Beyazlı forma ile poz verdi. Memorial Hastanesi’nde tepeden - tırnağa kontrol edilen Giunti, sezon sonuna kadar 20 numaralı formayı giyecek. Ümraniye Tesisleri’ne hayran kalan Giunti, "Bana güvenenleri mahçup etmeyeceğim" dedi. 
     



 SPOR 




























</TEXT>
</DOC>
