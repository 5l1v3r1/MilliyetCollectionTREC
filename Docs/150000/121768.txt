<DOC>
<DOCNO> 121768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yazar/sazak.html </URL>
<DATE> 2002/11/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tarihle randevu 
</HEADLINE>
<TEXT>

     BRÜKSEL 
     Başkent Ankara’dan, Avrupa’nın başkenti Brüksel’e uçuyoruz. AKP lideri Tayyip Erdoğan’ın AB turu, sivil toplum örgütlerinin Avrupa çıkarması ardından bir grup gazeteci, Konrad Adenauer Vakfı’nın davetlisi olarak 12 Aralık Kopenhag zirvesi öncesinde nabız yokluyoruz. 
     Brüksel’in ardından Berlin’e geçeceğiz. Türkiye AB’den müzakere takvimi alabilecek mi 
     Erdoğan’ın ziyaretlerinde de görüldü ki, "anahtar" ülke Almanya. Hıristiyan Demokratlar Türkiye’ye Kopenhag’da takvim verilmesine açıkça karşılar. Bu durum Schröder yönetimini frenliyor. 
     Uçakta gazeteci dostumuz Ahmet Tan ile karşılaşıyoruz. Bizim durum "asker fıkrası"ndakinden farksız. 
     Memleketten gelen kötü haberle sarsılmasın diye Mehmet’e eş, dost, akrabanın sağlığını soran komutanın dayanamayıp "Nah yaşıyorlar " demesi gibi, AB turuna Hıristiyan Demokratlardan başladığımız için şoka hazırlıklıyız. Kopenhag’da takvim mi .. "Nah alırsınız " 
     Terslik Brüksel Havaalanı’ndan başlıyor. 
     Pasaport kontrolü için "öteki"ler kuyruğuna almadan önce körükte ön elemeden geçirdiler. Kapıdaki polisin gözü tutmazsa, havaalanına ayak basmadan geri gönderilmeniz mümkün. Vizesiz giriş yapmanız zaten olası değil, buna rağmen TC vatandaşlarına uçağın kapısında "gözaltı" uygulamak rahatsız edici bir durum. 
     AB’nin "bekleme odası"nda onca yıl bekletildikten sonra havaalanında normal pasaport işleminin de gerisine düşmek tuhaf. Başörtülü bir hanımın ise valizleri açıldı. 
     Diplomatik trafiğe gelince. 
     Prag’daki NATO zirvesinden sonra Avrupa ordusu tartışmaları yeniden alevlenmiş. AGSP konusunda Türkiye’nin çekincelerini kaldırması bekleniyor. AB’nin genişlemesi başlı başına sorun. Birliğin ilk kurucuları Almanya, Fransa gibi büyükler bir çekirdek kadro oluşturarak yeni üyeler üzerinde egemenlik sağlamaya çalışıyor. 
     Kıbrıs ve Kopenhag kriterleri Türkiye’nin üyelik müzakerelerine başlamasının şartı olarak öne sürülüyor. Avrupa Parlamentosu’nda, Dışişleri Komisyonu üyesi Alman parlamenter Michail Gahler ile görüştük. Açıkça, "Kopenhag’da takvim verilmez, 2003 Selanik zirvesinde müzakerelere başlamak için şartlı tarih belki..." dedi. 
     Erdoğan rüzgarı Hıristiyan Demokratları fazla etkilememiş. Kimi çevrelerde, dinci eğilimlerin tırmanmasının zamanla "askeri müdahale"ye ortam hazırlayacağı kuşkusu bile var. 
     Avrupa Halk Partisi Grup Başkanı Prof. Hans - Gert Pöttering ise, Türkiye’ye üyelik yerine "özel statü" verilmesini savunuyor. 
     Almanya’da iki büyük eyalette yaklaşan yerel seçimlerde Hıristiyan Demokratların alacakları Türkiye aleyhtarı tutum, Schröder - Fischer liderliğindeki SPD - Yeşiller hükümetinin 12 Aralık kararını olumsuz etkiliyor. 
     Kopenhag’da en iyimser beklenti "tarihin tarihi"dir. 
     
     







Tokalaşma, İslam ve laiklik 


Köhne bir plağa takılmış iğne ve küreselleşme süreci 


Şahin geliyor 


Yalçınbayır’ın anayasa yaklaşımı 


Her şeyin başı Kıbrıs 


Next year inşallah 


Eğitimde ilk reform isteği evden 


Tam saha pres 


Türbanda, "kamusal alan" nerede başlar 


Şiir okumanın şiir yazmanın faturası... 


Tarihle randevu 


CHP’yi 19’un altında bırakan zihniyet 


E her’alde yani Savaşa Hayır 


Şener’in Naylon Holding’i ödül aldı 


</TEXT>
</DOC>
