<DOC>
<DOCNO> 112324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun05a.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavarın faulü hayatını kararttı 
</HEADLINE>
<TEXT>

Geçirdiği kaza sonucu ayağına protez takılınca futbol hayatı bitti. O şimdi, hak ettiği tazminatı almak için mücadele ediyor 
     TESLİME TOSUN, İBRAHİM LALELİ DHA 

     Simdi 28 yaşında olan Adnan Bulut, 1982’de Antalyaspor’un alt kadrosunda profesyonel oldu. Orada Fenerbahçe’nin kalecisi Rüştü Reçber ile oynarken Ispartaspor’a transfer oldu. İyi futbolu göz doldurunca da, Ankara Köy Hizmetlerispor’dan transfer teklifi geldi. 
     
     Şoför 8’de 8 suçlu 
     İşte bu teklif, Adnan Bulut’un çileli hayatının da başlangıcı oldu. 25 Aralık 1996’da sözleşme imzalamak üzere Pamukkale Turizm’e ait otobüsle Ankara’ya giden Bulut, Afyon Sivrihisar yakınlarındaki kazada sol ayağıyla bağırsaklarının bir bölümünü kaybetti. 3 ay şuuru kapalı halde tedavi gören Bulut’a sonunda protez takıldı. Bulut, otobüs şoförü 8’de 8 suçlu bulununca Dinar Asliye Hukuk Mahkemesi’nde 21 milyar liralık tazminat davası açtı. Dava sonunda mahkeme, Pamukkale Turizm’i anaparası 21 milyar olmak üzere yasal faiziyle birlikte 93 milyar lira tazminat ödemeye mahk m etti. Ancak firma, İzmir Basmane’deki bilet satış yerini adres olarak göstermişti. 
     
     Hacizde kuyruk var 
     İcra işlemlerini başlatan Bulut, aynı işyeri için 36 kurumun daha haciz kararı aldırdığını öğrenince şoke oldu. Bilet satış noktasına 292 milyar lira değer biçilmişti. İşyerinin satılması durumunda bile önünde çok sayıda alacaklı bulunduğu için kendisine para kalmayacağını anlayan Bulut, Pamukkale Turizm’e ait diğer işyerlerini belirlemek için icra dairesine başvurdu. Bulut, "Avukatlar beni oyalıyor. Karşımda muhatap bulamıyorum" diye dert yanıyor. 
     Pamukkale Turizm’in avukatı Sevinç Özyağcılar ise "Borç, taksitle ödenecek. Firmanın mal kaçırması söz konusu olamaz" dedi. 
     



 GÜNCEL 






























</TEXT>
</DOC>
