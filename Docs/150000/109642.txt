<DOC>
<DOCNO> 109642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yasam/yas10.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi idman pasif seks’miş 
</HEADLINE>
<TEXT>

Brezilyalı golcü Ronaldo, futbolculara öğüt verdi Maçtan bir saat önce mutlaka seks yapın ama pasif’ olun’ 
     NEVSAL ELEVLİ Londra 

     Real Madrid’in Brezilyalı oyuncusu Ronaldo, maçlardaki başarısının sırrını açıkladı. Ronaldo’ya göre gol atmanın sırrı "pasif sekste" gizli. Bu sezon İtalyan Inter’den İspanya’nın Real Madrid kulübüne transfer olan Ronaldo, seks yaparken kendi enerjisini harcamadığını belirterek, şunları söyledi "Maçtan birkaç saat önce seks yapın ama bırakın bütün işi sevgiliniz ya da eşiniz yapsın. Erkek pasif olmalı, heyecanı tadın, kendinizi rahat bırakın ve sizinle oynanmasının tadını çıkarın." 
     26 yaşındaki gol kralı Ronaldo, bu mutluluğun sporcuya enerji vereceğini de belirtti. 
     Daily Mirror gazetesindeki habere göre Ronaldo, eski bir model olan eşi Milene Dominguez ile sık sık "pasif seks" yapıyor. Ronaldo, maçlardan önce seks yapmaya 9 yıl önce Hollanda takımı PSV Eindhoven’da oynarken başlamış. Brezilyalı futbolcunun evlenmeden önce birçok güzelle birlikte olduğunu hatırlatan Mirror gazetesi, "Ronaldo birçok teknik direktörün bu şekilde düşünmediğini biliyor. Ama kendi taktiklerinin onu başarılı yaptığını savunuyor" diye yazdı. 
     



 YAŞAM 
















</TEXT>
</DOC>
