<DOC>
<DOCNO> 130899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/aspo.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ELVEDA FENER 
</HEADLINE>
<TEXT>

Arjantinli yıldızın, İtalyan menajeri Caliendo aracılığıyla "Dört yıl Türkiye’de kalamam. Lig bitir bitmez iki tarafı da mutlu eden bir çözüm bulalım" mesajını gönderdiği öğrenildi 
     MEHMET ÇİFTÇİ 

     Dört yıl kalamam’ 
     FENERBAHÇE’NİN Arjantinli yıldızı Ariel Ortega, Başkan Aziz Yıldırım’a haber göndererek sezon sonunda takımdan ayrılacağını bildirdi. İtalyan menajer Antonio Caliendo’nun bu görüşme için Türkiye’ye geldiği öğrenildi. Ortega’nın, Caliendo aracılığıyla, "Dört yıllık sözleşme var ama bu kadar süre Fenerbahçe’de kalacağım konusunda kimseye garanti veremem" dediği belirtildi. 
     
     Ortak çözüm bulalım’ 
     ARJANTİNLİ oyuncu Fenerbahçe ile ilişkilerinin bozulmasını istemediğini de belirtti, "Ligler biter bitmez iki tarafı da mutlu edecek çözüm bulmalıyız. Bu sezonu Türkiye’de tamamlayabilirim. Sorunlarım kesinlikle Fenerbahçe ile değil, tamamen şahsi konular. Detaylara girmek istemiyorum. İşin temeli adaptasyona dayanıyor. Sürekli bu problemle uğraşıyorum" mesajını yolladı. 
     
     Avrupa artık bitti’ 
     TÜRKİYE’YE gelmeden önce menajeri ile de özel bir toplantı yapan Ortega, "Şimdi gidiyorum ancak başka seçeneğim olmadığı için dönüyorum. Çünkü bu sezon başka bir takımda oynayamam. Artık Avrupa defterini kapatmak istiyorum. Önümüzdeki sezon yokum" dedi. Bu arada Ortega’nın ailesiyle ilgili ciddi sorunları bulunduğu, eşiyle ayrılma noktasına geldiği de öğrenildi. 
     
     Ailesi haftaya geliyor 
     ORTEGA’NIN bu sürpriz tavrı Sarı - Lacivertli yönetimde bomba etkisi yaptı. Başkan Yıldırım’ın Arjantinli yıldızla İstanbul’da görüşeceği ve fikrini değiştirmeye çalışacağı da bildirildi. Bu arada Türkiye’de aile hasreti çektiğini belirten, bu konuda yönetime başvuran Ortega’nın yedi aylık eşi ile birlikte anne ve babası da önümüzde hafta Türkiye’ye gelecek. 
     
Çetin affetmedi Ünlü oyuncu kampa geç katılmanın faturasını ağır ödedi. İtalyan kondisyoner ile sabah özel krosa gitti, yoğun mesai sonrası otele 
     YUSUF KOBAL 

     Taviz verilmedi 
     FENERBAHÇE Teknik Direktörü Oğuz Çetin, Antalya kampına geç gelen Ariel Ortega’ya taviz vermedi, Arjantinli yıldıza ilk gün ağır bir antrenman yaptırdı. İtalyan kondisyoner Stefano Marrone sabah, Ortega’yı krosa götürdü ve toplam yedi kilometre tempolu koşturdu. Bir hayli yorgun düşen yıldız oyuncu, antrenmanı sonuna kadar götürdü, ancak otele asık bir suratla döndü. 
     
     25 bin dolar kesildi 
     İSTANBULSPOR maçından önce kampı terkettiği için Fenerbahçe Yönetimi’nin Ortega’yı verdiği 25 bin dolarlık ceza da maaşından kesildi. Arjantinli oyuncu bu cezaya itiraz etmedi. Oğuz Çetin’in vereceği rapor doğrultunda Ortega’ya ikinci bir ceza daha verilecek. Bu arada yıldız oyuncunun ülkesinden doktor raporu da getirdiği ve böylece ceza yemekten kurtulmayı amaçladığı ortaya çıktı. 
     
Kondisyon depoladılar      ANTALYA’DA hazırlıklarını sürdüren Fenerbahçe dün kondisyon ağırlıklı bir çalışma yaptı. Otelde tedavi olan Yusuf, Serhat ve İsmail antrenmana katılmazken, kaptan Ogün ve sırtında ağrılar olan kaleci Rüştü hafif koşularla idmanı tamamladı. Takımla birlikte çalışmalara başlayan Mirkoviç’e ise idmanın son bölümünde özel kuvvet çalışması uygulandı. Antrenmanda, Oğuz Çetin ve yardımcı antrenör Nurettin Yıldız, kaleciler Oğuz ve Recep ile minyatür kale maç oynadı. 
     
Rebrov kararsız      İNGİLTERE’NİN önemli futbol sitelerinden planetfootball.com’da Fenerbahçe ve Fulham’ın talip olduğu Sergei Rebrov’un görüşlerine yer verildi. Ukraynalı yıldız hangi takıma gideceği konusunda kesin bir karar vermediğini belirtti, "Fenerbahçe’de sezon sonuna kadar kiralık oynayacağım. Tottenham Başkanı Fulham ile görüşüyor ve sonuca yaklaştığını söylüyor. Ancak Fulham konusunda kafamda soru işaretleri var. Tek amacım futbol oynayabileceğim iyi bir takıma gitmek" açıklamasını yaptı. 
     



 SPOR 



























</TEXT>
</DOC>
