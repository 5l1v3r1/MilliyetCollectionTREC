<DOC>
<DOCNO> 100848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/dunya/tur.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Ocak ayının yeni adı Türkmenbaşı’ 
     CENK BAŞLAMIŞ Moskova 

     Her icraatıyla muhaliflerine saç baş yolduran Türkmenistan lideri Saparmurad Niyazov Türkmenbaşı "ömür boyu devlet başkanı" ilan edilirken, ocak ayının da bundan böyle kendi adıyla anılması kararlaştırıldı. 
     Türkmenabad kentinde toplanan Halk Maslahatı Halk Meclisi , Niyazov’un yaşadığı sürece görevinde kalmasıyla ilgili öneriyi oybirliğiyle onayladı. Toplantıya katılan Niyazov, önce öneriye karşı çıktı, ancak delegelerin ısrarıyla yaşadığı sürece devlet başkanlığı koltuğunda oturmayı kabul etti. 
     Aynı toplantıda Niyazov’un önerisiyle Türkmen dilindeki ay ve gün adları da değiştirildi. Bundan böyle ocak ayı "Türkmenbaşı" oldu. Diğer aylar da Bayrak Şubat , Nevruz Mart , Niyazov’un annesinin adı Kurbansultan Nisan , Mahdumkulu Mayıs , Oğuz Haziran , Korkutata Temmuz , Alparslan Ağustos , Ruhname Eylül , Garaşsızlık Ekim , Sultansancer Kasım ve Bitaraflık Aralık isimleri verildi. 
     Gün isimleri de, Başgün Pazartesi , Yaşgün Salı , Boşgün Çarşamba , Soğapgün Perşembe , Anna Cuma , Ruhgün Cumartesi ve Dinçgün Pazar olarak değiştirildi. 



 DÜNYA 











</TEXT>
</DOC>
