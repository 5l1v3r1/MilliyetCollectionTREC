<DOC>
<DOCNO> 119942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun11.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de erotik otobüs turları... 
</HEADLINE>
<TEXT>

     Almanya'nın başkenti Berlin'de, kadınların üstsüz şov yaptıkları otobüs turları düzenleniyor. 
     B.Z gazetesi, Richard Heidenreich 38 adlı işletmecinin, üstsüz tangalı kadınlarla birlikte 80 kişilik 2 katlı otobüsle şehir turları düzenlediğini yazdı. 
     Heidenreich, bu fikrin yaklaşık 1 yıl önce işletmesinde çalışan işçileri tarafından ortaya atıldığını ve turların vatandaşlar tarafından da büyük ilgi gördüğünü söyledi. 
     Dünyada cinsellik ile ilgilenmeyen insanın bulunmadığını ifade eden Heidenreich, ''Bu nedenle bankalar, sigorta şirketleri ve özellikle gençler çeşitli kutlamaları için bizi tercih ediyorlar'' dedi. 
     Berlin'in ''erotik otobüsü''nün her vesile için kiralanabileceğini söyleyen Heidenreich, istenildiği takdirde erkeklerin striptiz yaptıkları otobüs turları da düzenlediklerini kaydetti. 
     Otobüsü 6 saat için 800 euro'ya kiraladığını belirten Heidenreich, otobüse tek başına binmek isteyenlerden de 3 saat için 10 euro aldığını sözlerine ekledi. 
     





</TEXT>
</DOC>
