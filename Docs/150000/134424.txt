<DOC>
<DOCNO> 134424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/bvol.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK CEZA KESTİ 3-2 
</HEADLINE>
<TEXT>

Başkent derbisinde Ziraat Bankası’nı nefesleri kesen bir mücadele sonunda devirdi, Erkekler Voleybol Birinci Ligi’ndeki 20. maçında 16. galibiyetini elde etti 
     ERKEKLER Voleybol Birinci Ligi’nde şampiyonluk mücadelesi yapan iki takımın randevusunda zafer, tie - break setinde Ziraat Bankası’nı yenen SSK’nın oldu.Baştan sona büyük çekişme içinde geçen karşılaşmada SSK zor da Ziraat Bankası’nı devirdi ve 20. maçında 16. galibiyetini elde etti. SSK 3.’lükteki yerini koruken, üçüncü yenilgisini alan Ziraat Bankası yine zirvede kaldı. 
     
     Maçın karnesi 
     HAKEMLER Aziz Yener, O. Nuri Işık 
     SSK Konstantin 7 , Bülent 6 , Ömer 6 , Erkan 8 , Ender 6 , Ivan 7 , Taylan 6 , Alexandre 6 
     ZİRAAT BANKASI Ercan 5 , Hüseyin 7 , Sergei 6 , Fatih 6 , Andrei 7 , Konstantin 6 , Akif 5 , Serdar 4 , Kaan 6 , Tolga 5 
     SETLER 25 - 21, 25 - 27, 23 - 25, 25 - 19, 18 - 16 
     
Erdemirspor’dan Marmara baskını 1-3      VOLEYBOL Erkekler 1. Lig maçında Erdemirspor, yeni transfer ettiği pasör Petkovic’i de oynattığı maçta Marmara Koleji’ni kolay geçti. Bu galibiyetle Mavi - Kırmızılı takım ikinci sıraya yerleşti. Marmara Koleji ise 15. mağlubiyetini aldı ve düşme hattında kaldı. 
     
     Maçın karnesi 
     HAKEMLER Hakan Alkan, Orhan Utkan 
     MARMARA KOLEJİ Ergün 6 , Gendels 5 , Fazıl 5 , İgor 7 , Kerem 6 , Mustafa 6 , Birkan 6 , Erhan 6 , Cihan 4 
     ERDEMİRSPOR Cengizhan 5 , Mehmet 6 , Vladamir 7 , Sinan 7 , Aykut 6 , Petkovic 6 , Ali Peçen 6 , Ali Yılmaz 5 , Barış 5 , Yasin 4 
     SETLER 17 - 25, 25 - 17, 20 - 25, 19 - 25 
     
Zetova’dan imza      BAYANLAR Voleybol Birinci Ligi lideri Eczacıbaşı, eski oyuncularından Bulgar smaçör Antonina Zetova ile sözleşme imzaladı. Sakatlıkları nedeniyle sezonu kapatan Eczacıbaşı’nın 2 önemli oyuncusu Mesude ve Çiğdem’in boşluğunu Antonina Zetova ile dolduracaklarını belirten Eczacıbaşı Menajeri Kurtaran Mumcu, "Dünyaca ünlü bir oyuncuyu Türkiye’ye getirdiğimiz için mutluyuz" dedi. 
     1973 Bulgaristan Plevne doğumlu 1.89 metre boyunda ve 74 kilo ağırlığındaki Antonina Zetova, voleybola Dounav Russe takımında başladı. Buradan CSKA Sofya’ya transfer olan Zetova, daha önce de Eczacıbaşı kadrosunda yer almıştı. Eczacıbaşı’ndan Vakıfbank’a geçen Zetova, daha sonra İtalya’ya transfer oldu. Tecrübeli oyuncu 273 kez milli formayı giydi. 
     
     Filede bugün 
     Burhan Felek S.S. 
     13.00 İstanbul Bld. - Tokat Bld. 
     Çayırova S.S. 
     17.00 Arçelik - Arkas St. Joseph 
     Fındıklı Aksu S.S. 
     13.00 Rize Fındıkspor - Fenerbahçe 
     Bursa Atatürk S.S. 
     17.00 Bursa Emniyet - Beşiktaş 
     



 SPOR 

























</TEXT>
</DOC>
