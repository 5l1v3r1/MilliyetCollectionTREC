<DOC>
<DOCNO> 116955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/soneko19.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa fren yaptı, birinci seansa göre 121 puan geriledi... 
</HEADLINE>
<TEXT>

     Birinci seansta yüzde 7.20 artış kaydeden borsada ikinci seans hafif düşüş yaşandı. Endeks 2. seansın ilk yarısını, birinci seans kapanışa göre 121.30 puan azalarak 10,831.42 puandan geçti. Hisse senetleri, birinci seans kapanışa göre ortalama yüzde 1.11 oranında değer kaybetti. Borsa'da işlem hacminde de ciddi artış kaydedildi. Son 1 saate girilirken işlem hacmi 1 katrilyon liraya yaklaştı. 
     Uzmanlar borsanın 11 bin puanın üzerinde kapanması halinde yükseliş trendinin sürebileceğini, ve bu seviyenin geçilmesiyle yeni dirençlerin 12 bin 500 ve 13 bin seviyeleri olacağını belirtiyorlar. 
     Öte yandan serbest piyasada döviz fiyatlarındaki düşüş de devam etti. Dolar, saat 15.25'de 1 milyon 676 bin lira, Euro 1 milyon 664 liradan işlem gördü. 
     
     BONO CEPHESİ 

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 2 Temmuz 2003 vadeli, bugün valörlü bononun basit getirisi yüzde 58.87'den, bileşik getirisi yüzde 64.48'den kapandı. 
     Bu bononun bileşik getirisinde, Cuma günkü aynı gün valörlü işlemlerin kapanışına oranla 0.28 puan artış oldu. 
     Aynı kağıdın yarın valörlü bileşik faizi, yüzde 62.93 seviyesinde işlem görüyor. 
     
     PARİTE 

     Uluslararası piyasalarda euro-dolar paritesi 0.9941, sterlin-dolar paritesi 1.5565, yen-dolar paritesi ise 122.48 düzeyinde seyrediyor. 
     
     REPO 

     İMKB Tahvil ve Bono Piyasası Repo-Ters Repo Pazarı'nda gecelik işlemler tek oran yüzde 46.00'dan gerçekleşiyor. 
     

     
</TEXT>
</DOC>
