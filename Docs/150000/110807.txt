<DOC>
<DOCNO> 110807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur02.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Pencereden düşen üniversiteli kız öldü... 
</HEADLINE>
<TEXT>

     Özel öğrenci yurdunda kalan üniversiteli genç kız, 5. kattan düşerek öldü. 
     Sıhhıye Marmara Sokak'ta bulunan özel Tuna Kız Öğrenci Yurdu'nda kalan ve Ankara Üniversitesi Hemşirelik Yüksekokulu'nda okuyan Derya Akyol, gece geç saatlerde yurdun 5. katından düştü. Genç kız, olay yerinde yaşamını yitirdi. 
     Akyol'un, yurda yeni kayıt yaptırdığı ve yurt olarak kullanılan binanın pencerelerinin tabana yakın olduğu belirtildi. 
     
     SİVRİSİNEĞİ ÖLDÜRMEK İSTEMİŞ 

     Öğrenci yurdunda dördüncü kattan düşerek hayatını kaybeden genç kızın, sivrisinek yakalamak için çıktığı ranzada dengesini kaybederek, pencereden düştüğü bildirildi. 
     Emniyet yetkililerinden alınan bilgiye göre, Tuna Kız Öğrenci Yurdu'nun dördüncü katında misafir öğrenci olarak kalan Derya Akyol 19 , dün saat 23.30 sıralarında, odasına giren sivrisinekten rahatsız oldu ve sivrisineği öldürmek için ranzanın üzerine çıktı. Dengesini kaybeden Akyol, pencereden düştü. Akyol, olay yerinde yaşamını yitirdi. 
     Akyol'un oda arkadaşları, emniyette verdikleri ifadede, ''Akyol'un sivrisineği öldürmek için ranzaya çıktığını, ranzada dengesini kaybeden Akyol'un tutunmaya çalıştığı cam pervazının da kırılması üzerine aşağıya düştüğünü'' söylediler. 
     





</TEXT>
</DOC>
