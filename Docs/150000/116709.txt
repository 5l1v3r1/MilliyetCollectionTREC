<DOC>
<DOCNO> 116709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun07.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da orta şiddetli deprem 7 can aldı 
</HEADLINE>
<TEXT>

     Pakistan'ın kuzeyinde meydana gelen 4.5 büyüklüğündeki depremde 7 kişinin öldü. 
     Peşaver kenti Sismik Merkezi yetkilisi Çaduri Mahmud Arif, 30 kişinin de yaralandığı depremin merkez üssünün başkent İslamabad'ın 200 kilometre kuzeyindeki Gilgit bölgesi olduğunu söyledi. 
     Arif, Himalaya Dağları bölgesine yakın Gilgit'de meydana gelen depremin dün Skardu kasabasını sallayan depremin artçı şoku olduğunu ve yaralananların bazılarının durumunun ağır olduğunu ifade etti. 
     Afgan haber ajansı, depremde ölen ve yaralananların yıkılan binaların enkazı altında kalan kişiler olduğunu belirtti. 
     Gilgit'in uzak ve dağlık bir bölgede olması nedeniyle depremin verdiği zararın tam olarak bilinmediği, deprem bölgesine ekip ve yardım gönderildiği kaydedildi. Depremin, Pakistan'ı Çin'e bağlayan karayollarında da hasara yol açtığı bildiriliyor. 
     





</TEXT>
</DOC>
