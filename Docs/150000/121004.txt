<DOC>
<DOCNO> 121004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/dunya/dun04.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenbaşı’na suikast girişimi 
</HEADLINE>
<TEXT>

     DIŞ HABERLER SERVİSİ 

     Türkmenistan Devlet Başkanı Saparmurat Türkmenbaşı, kendisine yönelik bir suikast girişiminden yara almadan kurtuldu. Türkmenbaşı’nın konvoyuna dün sabah Aşkabat’taki Başkanlık Sarayı’na giderken bir kamyondan yarı otomatik silahla ateş açıldığı, saldırıda bir korumanın yaralandığı açıklandı. 
     Saldırıdan sonra kabineyi olağanüstü toplayan Saparmurat Türkmenbaşı, suikast girişiminden eski Dışişleri Bakanı Boris Şıhmuradov ile eski bir büyükelçiyi sorumlu tuttu. Türkmenbaşı, Bakanlar Kurulu toplantısında yaptığı konuşmada, suikast girişiminde yalnızca bir koruma görevlisinin yaralandığını, suikastçıların bazılarının tutuklandığını açıkladı. 
     Türkmenbaşı, "Bunu düzenleyen eski Dışişleri Bakanı Boris Şıhmuradov, eski Büyükelçi Muhammet Hanamov ve bunlar gibi hainler. Bunların Türkmenistan’da yapmış olduğu hırsızlıkları, işlemiş olduğu cinayetleri herkes biliyor. Şimdi onlar korkularından ülkede istikrarsızlık yaratmak istiyorlar" diye konuştu. 
     



 DÜNYA 














</TEXT>
</DOC>
