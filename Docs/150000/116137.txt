<DOC>
<DOCNO> 116137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sondun10.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld İran'daki İslami rejim çökecek 
</HEADLINE>
<TEXT>

     ABD Savunma Bakanı Donald Rumsfeld, İran'daki İslami rejimin halk ya da kendi içinde baş gösteren zorluklar ve karışıklıklar nedeniyle çökmesini beklediğini belirterek "Bana göre orada durumun değiştiğini, gençlerle kadınların, özgürlüğe inananların bu dini hükümeti devireceğini ve hükümetin bir şekilde kendi ağırlığı altında kaldığını göreceğiz" dedi. İran çok küçük bir dini takım tarafından yönetildiğini kaydeden Rumsfeld, "Kadınlarla gençler yönetilme tarzlarından hoşnut değil" diye konuştu. 
     Rumsfeld, ABD'nin Bağdat'taki Saddam rejiminin devrilmesinden sonraki perspektifte Tahran'daki hükümeti devirmek için bir eylemde bulunup bulunmayacağı yönündeki soruya, ABD'nin bu yolu reddettiğini ve "İslami Cumhuriyetin doğal yollarla çökmesini" tercih ettiklerini ima etti. 
     Rumsfeld'in, İran Savunma Bakanı Ali Şamhani'nin "Irak'tan sonra İran'ın da ABD'nin hedefi olabileceği ve İran'ın buna hazırlanması gerektiği" açıklamasına yanıt verdiği ileri sürülürken, bakanın açıklamalarının, Amerikan Merkezi Haberalma Teşkilatı'nın CIA "İran toplumunun bir devrimden ziyade yavaş yavaş değişim göstereceği" şeklindeki yeni tahliliyle örtüşmediği belirtiliyor. 
     





</TEXT>
</DOC>
