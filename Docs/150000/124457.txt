<DOC>
<DOCNO> 124457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo22.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbağı Fenerbahçe'nin artık daimi hocası Oğuz Çetin'dir... 
</HEADLINE>
<TEXT>

     Fenerbahçe Kulübü Asbaşkanı, Yatırımlar ve Projeler Sorumlusu Nihat Özbağı, sarı-lacivertli takımda teknik adam olarak yarın ilk maçına çıkacak Oğuz Çetin'in, Fenerbahçe ve Türkiye'nin gururu olacağına inandığını söyledi. 
     Nihat Özbağı, Werner Lorant'ın istifasının ardından teknik direktörlük görevine getirilen Oğuz Çetin'in, uzun yıllar futbolcu olarak sarı-lacivertli takıma yaptığı hizmeti yeni görevinde de başarıyla sürdüreceğini kaydetti. 
     Sarı-lacivertli ekibin, Çetin ile birlikte ilerleyen dönemlerde çok iyi bir takım durumuna geleceğine inandıklarını anlatan Özbağı, ''Oğuz Çetin, takımın başında yarın ilk maçına çıkacak. Biz O'nun görevini en iyi şekilde yerine getirerek başarılı olacağına inanıyoruz. Fenerbahçe, sonunda kendi hocasına kavuşmuştur'' diye konuştu. 
     Çetin'in, elde edeceği başarılarla uzun yıllar Fenerbahçe'deki görevini sürdüreceğini savunan Özbağı, ''Fenerbahçe'nin artık daimi hocası Oğuz Çetin'dir. Bundan hiç kimsenin şüphesi olmasın. Kendisi, Fenerbahçe ve Türkiye'nin gururu olacaktır'' diye konuştu. 
     





</TEXT>
</DOC>
