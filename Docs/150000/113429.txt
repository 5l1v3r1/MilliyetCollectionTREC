<DOC>
<DOCNO> 113429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/yazar/zbirand.html </URL>
<DATE> 2002/10/17/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kürt bağımsızlığını abartıyoruz... 
</HEADLINE>
<TEXT>

     Sönmez Köksal’ı hepimiz gayet iyi tanırız. 
     İran-Irak savaşı ve arkasından gelen Körfez krizinde Bağdat Büyükelçisi olarak görev yaptı. Irak’ı ve Kuzey Irak’ı çok iyi bilen bir diplomatımız. Görevi sırasında Türkiye ile Irak arasında PKK sorunu vardı. Türkiye, Kuzey Irak sınırını sıcak takip için aşma anlaşması yapmıştı. Ancak Türk-Irak ilişkileri yine de gerilimliydi. Ticaret artıyor, buna karşılık Dicle-Fırat suları sorunu giderek yaygınlaşıyordu. 
     Köksal ardından MİT müstaşarlığına getirildi. Yine en önemli konu PKK ve Kuzey Irak topraklarından yararlanmalarıydı. 
     Bunları, Köksal’ı yeterince tanımayanlar için yazıyorum. Yani Köksal bölgeyi ve ilgili dosyaları en iyi bilen insanlarımızdan biri. 
     Salı günkü MANŞET programında, son haftalarda giderek yaygınlaşan Kuzey Irak tartışmalarına yepyeni bir görüş açısıyla katıldı. 
     Söylediklerini özetleyeceğim. 
     1. Türkiye 1992’den itibaren Kuzey Irak’taki gelişmeleri yakından izlemiş ve yardımcı olmuştur. Nedeni de, Kuzey Irak’ta istikrarı yerleştirmektir. Kargaşa içindeki Kuzey Irak’ın Türkiye’nin güvenliğini de tehdit edeceğinden dolayı, bu şekilde davranılmıştır. 
     2. Türkiye, Kuzey Irak’ta neler olup bittiğini MİT ve askeri istihbarat aracılığı ile daima kontrolü altında tutmuştur. Türkiye’nin gözetimi altında ABD ve İngiliz Sivil Toplum Örgütleri Kuzey Irak’ta yeni bir düzen kurmuşlar, Amerika-İngiliz-Türk kuvvetlerinden oluşan Çekiç Güç Irak ordusunu dışarda tutmuştur. Kürtler istikrara bu şekilde kavuşmuşlardır. 
     3. Kuzey Irak’ta bu aşamada bağımsız bir devlet kurulmasından söz edilemez. Bu olasılığı Türk yetkililer abartmaktadırlar. Bağımsızlık sorunu ancak, Saddam sonrasında büyük bir kargaşa çıktığı ve olayların kontrolü kaybedildiği taktirde gündeme gelecektir. 
     4. Barzani’nin Türkiye’yi tehdit eden sözlerinin nedeni bağımsızlık projesinden kaynaklanmamaktadır. Asıl neden, 2 Şubat’ta mazot trafiğine kapatılan Habur kapısıdır. Yılda 600 milyon ile 2 milyar dolar arasında değişen mazot trafiği durunca, Barzani büyük kayba uğramıştır. Tepkisinin temelinde bu gerçek yatmaktadır. 
     5. Türkiye Barzani’ye hemde Başbakan düzeyinde yanıt verekek büyük hata etmektedir. 
     6. Kuzey Irak’ta bağımsızlık, Türkiye-İran-Suriye ve Irak karşı çıktıkça imkansız denilecek kadar zordur. 
     
     Bu görüşleri özellikle politikacılarımızın ve Türkiye’nin olmayan Irak politikasını yönlendirenlerin okumasında yarar var. 
     
     







Irak, ABD ve Kerkük 


Her gece aynı hayalet... 


Sirkeli sigara 


Kürtçe ve Arapça yayın 


Tayyip Erdoğan’ın tehlikeli oyunu... 


Irak savaşı derken... İbo - Derya sokak savaşı .. 


1’e 3... 3’ün 1’i 


Kalabalığın iktidarı 


AKP’nin program revizyonları 2 


En iyisi diyalog 


Manisa davası bitti.. Ya işkence 


Kriz yönetimi ve AKP 


CHP’ye de bir Ali Taran gerek 


ABD’de de işler iyi değil 


TÜSİAD Avrupa’da afişe çıkıyor 


</TEXT>
</DOC>
