<DOC>
<DOCNO> 104758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/spor/spo01.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mansız cezasız 
</HEADLINE>
<TEXT>

Milli Takım kampına katılmadığı gerekçesiyle federasyona rapor edilen yıldız oyuncuyu Disiplin Kurulu suçsuz buldu 
     CEMAL ERSEN 

     Mazereti kabul edildi 
     GÜRCİSTAN ile oynanan milli maç öncesinde kampa katılmadığı için eleştiri oklarına hedef olan İlhan Mansız’a PFDK’dan ceza çıkmadı. Milli Takım Direktörü Şenol Güneş’in raporu doğrultusunda Disiplin Kurulu’na sevk edilen İlhan’ın mazereti kabul edildi. Disiplin Talimatı’nın 32. maddesine göre genç golcünün üç aydan az olmamak koşuluyla ceza alması gündeme gelmişti. 
     
     PFDK’dan tarihi karar 
     İLHAN Mansız’ın ceza almaması için Beşiktaş Kulübü Başkanı Serdar Bilgili’nin yanı sıra, başta Federasyon Başkanı Haluk Ulusoy olmak üzere, bazı yönetim kurulu üyelerinin de devreye girdiği belirtildi. Futbol tarihinde ilk kez, milli takım teknik direktörünün rapor ettiği bir futbolcu "mazereti" geçerli kabul edilerek ceza almaktan kurtuldu. 
     
Aday kadro açıklanıyor      2004 Avrupa Şampiyonası Grup Elemeleri’nde 7 Ekim tarihinde Ali Sami Yen Stadı’nda oynanacak Slovakya maçının aday kadrosu bugün açıklanacak. Teknik Direktör Şenol Güneş tarafından açıklanacak olan kadroda Galatasaray’dan Ümit Karan ile Adanaspor’dan Necati’nin yer alma olasılığının fazla olduğu belirtildi. Şenol Güneş, bir - iki sakat dışında sorunlarının olmadığını dile getirdi. 
     
Giunti işi yattı      BEŞİKTAŞ renklerine bağlamak istediği İtalyan futbolcu Giunti ile anlaşamadı. İletişim Komitesi Başkanı Mete Düren, yapılan uzun görüşmeler sonucunda, Giunti ve kulübüyle ortak bir noktada buluşamadıklarını belirtti, "Beşiktaş olarak bu futbolcunun transferinden vazgeçtik" dedi. Teknik Direktör Lucescu’nun raporu doğrultusunda bu oyuncu ile masaya oturduklarını kaydeden Düren, "Şu an için başka bir futbolcu ile temasımız yok" ifadesini kullandı. Ancak yönetimin bir iki gün içinde sürpriz bir ismi transfer edebileceği öğrenildi. 
     



 SPOR 
























</TEXT>
</DOC>
