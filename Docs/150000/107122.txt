<DOC>
<DOCNO> 107122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy08.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, İstanbul’u terk etti 
</HEADLINE>
<TEXT>

Önceki seçimde CHP’nin barajın altında kalması nedeniyle kılpayı seçilebildiği İstanbul’u bırakan Tansu Çiller, Muğla’dan aday oldu 
     DYP Genel Başkanı Tansu Çiller, son günlerde sürekli desteğini sağlamaya çalıştığı 9. Cumhurbaşkanı Süleyman Demirel’e, milletvekili aday listesinde "özel kontenjan" ayırdı. Çiller, daha önce Demirel’e yakınlığı nedeniyle tasfiye ettiği Orhan Keçeli’yi Kocaeli 1. sıra adayı yaptı. DTP kontenjanından 5 kişi de, seçilme olasılığı yüksek sıralarda yer aldı. Mehmet Ali Bayar İzmir 2. bölgede liste başı olurken, DTP’li Aydın Sezgin Denizli , Ferit Bora Diyarbakır , Adnan Türkoğlu Kırşehir , Ömer Külahlı Manisa seçilecek sıralara girdi. 
     
     Türkeş babasının kalesinde 
     Tuğrul Türkeş babasının seçim bölgesi Kayseri’de, ülkücü camianın önemli ismi Mustafa Mit de, MHP’nin kalesi Yozgat’ta ilk sırada yer aldı. 
     1999 seçimlerinden CHP’nin barajın altında kalması nedeniyle kılpayı seçilebildiği İstanbul’u bırakarak baba memleketi Muğla’dan 1. sıra adayı olan Çiller, kendisinden boşalan İstanbul 3. bölge 1. sıraya Ufuk Söylemez’i koydu. İstanbul 2. Bölge’de eski Başbakan Yıldırım Akbulut liste başı oldu. Hayri Kozakçıoğlu liste dışı kalırken, Celal Adan Erzurum’a gönderildi. 
     Çiller, DYP’ye çağırdığı ve Edirne’den liste başı olması beklenen eski DGM Savcısı Talak Şalk’a İzmir 2. bölge 3. sırada yer verirken, eski DGM hakimi Tanju Güvendir’i kendi kontenjanından Balıkesir’de 2. sıra adayı yaptı. Çiller, kadın adaylara yine ön sıralarda fazla şans tanımadı. 
     



 SİYASET 
















birinci sırada 








</TEXT>
</DOC>
