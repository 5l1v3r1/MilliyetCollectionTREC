<DOC>
<DOCNO> 117241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur32.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
91 eski milletvekiline yargı yolu... 
</HEADLINE>
<TEXT>

     Çeşitli suçlardan dolayı haklarında dokunulmazlıklarının kaldırılması için fezleke bulunan ve 3 Kasım'da seçilmeyi başaran 10 milletvekili yeniden dokunulmazlığa sahip olurken, seçilemeyen 91 milletvekili için yargı süreci başlayacak. 
     TBMM Başkanlığı'na 21. Dönem boyunca 256 dokunulmazlık dosyası gönderildi. Şartla Salıverme Yasası'ndan sonra bu dosyaların büyük bölümü Başbakanlığa iade edildi. 
     Seçimler öncesi TBMM Genel Kurul gündeminde ve komisyonda 101 milletvekili hakkında 126 dosya bulunuyordu. TBMM Başkanlığı, seçim sonuçlarının kesinleşmesinden sonra yeniden seçilemeyen milletvekillerinin dosyalarını yargılama sürecinin başlaması için Başbakanlığa, yeniden milletvekili olanlarınkini ise Anayasa-Adalet Karma Komisyonu'na gönderecek. Başbakanlığa iade edilen dosyalar Adalet Bakanlığı aracılığıyla ilgili başsavcılıklara sevk edilecek ve 91 eski milletvekilinin yargılanmasına başlanabilecek. 
     





</TEXT>
</DOC>
