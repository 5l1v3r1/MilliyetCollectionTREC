<DOC>
<DOCNO> 118960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/guncel/gun02.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyirci polislere komik ceza... 
</HEADLINE>
<TEXT>

Müfettişler, Adana’da eşini bıçaklayan Kara’yı seyreden 10 polis için, üç gün maaş kesim cezası verilmesini talep etti 
     TOLGA ŞARDAN 

     Adana’da sokak ortasında imam nik hlı eşi Ayşegül Porsuk’u bıçaklayan Aydın Kara’ya müdahale etmedikleri için açığa alınan 10 polis için müfettişler, üç günlük maaş kesim cezası istedi. 
     Soruşturmayı yürüten iki polis başmüfettişi, Emniyet Amiri Zülfikar Sökmen ve dokuz polis hakkında, TCK’nın 230. maddesine göre "görevi ihmal" iddiasıyla hapis cezası istedi. Müfettişler, disiplin soruşturmasında polislerin "göreve kayıtsız kalmak" suçunu işlediklerine dikkati çekti. Bu kanaatle rapor hazırlayan müfettişler, Emniyet Örgütü Disiplin Tüzüğü’nün ilgili maddesi uyarınca 10 polis için "üç günlük maaş kesim" cezasının verilmesini öngördü. 
     Disiplin Tüzüğü’ndeki "görevde kayıtsız kalmak"ın, adli soruşturmadaki TCK’nın 230. maddesindeki "görevi ihmal" suçuna karşılık gelmediği belirtildi. Polislerin dosyası, cezaların artırılması ve azaltılması yetkisine sahip Disiplin Kurulu’nda karara bağlanmak için Hukuk Müşavirliği’ne gönderildi. Polisler, müfettişlerin istediği cezayı alırlarsa, 4-8 milyon lira arasında ceza ödeyecekler. 
     
62 kez bıçakladı      Cinnet getiren Aydın Kara, imam nik hlı eşi Ayşegül Porsuk’u 62 yerinden bıçaklamıştı. Kara, eşini delik deşik ederken, polisler, sadece seyretmişti... 
     



 GÜNCEL 















</TEXT>
</DOC>
