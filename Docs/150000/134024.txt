<DOC>
<DOCNO> 134024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yasam/yas05.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiş kesse Güneş’i de satacaktı 
</HEADLINE>
<TEXT>

Ay’ı parça parça satan şirketin Hollanda şubesindeki Rene Veenema, sattığı arazilerin karşılığında sertifika vermeyince cezaevine konuldu 
     DIŞ HABERLER SERVİSİ 

     Hollanda’da bir dolandırıcı dünyanın uydusu Ay’da arazi sattığı bazı kişilerin suç duyurusunda bulunması üzerine tutuklandı. Gelecek ay yargı önüne çıkacak olan Rene Veenema ismindeki açık gözün tutuklanma nedeni ise Ay’dan arazi satışı yapması değil, sattığı arazi karşılığında sertifika vermeyerek müşterilerini dolandırması 
     
     Sülün Osman gibi 
     Saf müşterilerine Galata Kulesi’ni pazarlamasıyla tarihe geçmiş Türk dolandırıcı Sülün Osman’a parmak ısırtan Veenema’nın bu k rlı işi’ 10 senedir yaptığı belirlendi. 
     Ay’daki parseller, Amerika’da bulunan Lunar Embassy’ Ay Büyükelçiliği adlı şirket aracılığı ile uzun süredir satılıyordu. Ancak Lunar Embassy’nin pazarladığı araziler karşılığında alıcılara sertifika verip Hollanda Şubesi’nin vermemesi sorun yarattı. 
     
     Parseli 2 milyar 700 milyon 
     Ay’daki parsellerin tanesinin 2 milyar 700 milyon lira değerinde’ olduğu öğrenildi. Veneema, yaptığının suç olduğunu kabul ederek, "Patronlarım, iş arkadaşlarım, eski sevgilim... Hepsini dolandırdım. Ancak hapisten çıkarsam herkesin parasını geri vereceğim" dedi. 
     



 YAŞAM 






















</TEXT>
</DOC>
