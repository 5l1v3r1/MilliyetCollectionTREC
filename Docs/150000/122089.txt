<DOC>
<DOCNO> 122089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/sazak.html </URL>
<DATE> 2002/12/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Almanya formül arıyor 2 
</HEADLINE>
<TEXT>

     BERLİN 

     Türkiye’nin AB’den müzakere takvimi alabilmesinin önündeki tek engel, Kopenhag siyasi kriterlerine uygunluk, Kıbrıs’ta çözüm, ekonomik gelişmişlik gibi göstergeler mi olacak Yoksa AB, bunlarda ilerleme olsa da, Avrupa’nın genişlemesinden’ doğacak sorunları öne çıkarıp yüzyılın ilk çeyreğinde üyeliğe hiç mi geçit vermeyecek 
     Uzatmalı aşk’ eninde sonunda bitecek mi 
     AB başkentlerinde AKP lideri Erdoğan’a söylenmeyen gerçeği Almanya’dan çok daha net görebiliyoruz. ABD Başkanı istediği kadar bastırsın, Avrupa’nın geleceğinde söz sahibi iki ülke Almanya ve Fransa’nın stratejik çıkarları Washington’un AB sınırlarını Türkiye’den geçirme’ isteğiyle örtüşmüyor. Bush yönetiminin 11 Eylül sonrası terör’e karşı oluşturmaya çalıştığı küresel kalkan’da NATO’ya özel bir misyon yüklenmiş durumda. Bali’den Kenya’ya dünyanın en olmadık yerlerinde patlayan bombaların uzak coğrafyaları, Avustralya’yı bile tehdit ettiği ortamda, Avrupa’nın ortasında teröre mukabele birlikleri’ kuruluyor. 21 bin kişilik kuvvetler, yüksek teknolojiyle donatılacak ve 5 gün gibi kısa bir sürede dünyanın her yerinde konuşlanabilecek. Öte yandan ABD’nin Saddam’a yönelik bir harekatının, biyolojik ve kimyasal bir savaş tehdidini doğurabileceğine dönük kuşkular da dağılmış değil. 
     Washington açısından Türkiye’nin stratejik önemi giderek artıyor. 
     Bush’un AB liderlerine, Prag’daki NATO zirvesinde Kopenhag’ta tarih verin’ diye bastırması boşuna değil. Ancak Avrupa’da hava değişik. Seçim kampanyasını Irak’ta savaşa hayır’ diye yürüten Schröder - Fischer yönetimi ABD’ye direniyor. Brüksel ve Almanya’da konuştuğumuz, politikacı ve gazetecilerin ortak tepkisi, ABD, Avrupa’ya hükmedemez’ şeklindeydi. 
     Avrupa egemenliğine dönük büyük satranç’ta Almanya, 20’nci yüzyılda iki dünya savaşına yol açan, doğuya doğru genişleme’ stratejisini AB sayesinde tamamlamış. Polonya, Çek Cumhuriyeti, Macaristan, Baltık ülkeleri, Avrupa Birliği’nde Berlin’in yeni egemenlik alanları içinde yer alıyor. Eski Doğu Bloku ülkeleri Almanya’nın hamiliğinde’ gelişiyor. Bu durumun Almanya ile Fransa arasında tarihten gelen güç çekişmesi’ni etkilemesi kaçınılmaz olacak. Nitekim şimdiden iki motorlu’ AB uçağının teklediğinden söz ediliyor. 
     Almanya’nın güçlenmesi, ABD’yi olduğu kadar Fransa’yı da tedirgin ediyor. Türkiye’nin Bush’un patronluğu’nda AB’nin sınırlarını Ortadoğu’ya genişletmesi stratejik yönden istenmiyor. 
     Sonuçta, AB’den takvim bekleyen Türkiye, hem ABD ile Almanya arasındaki yeni soğuk savaş’ın kurbanı olabilir. Hem de Almanya ve Fransa’nın AB sınırlarını kendilerine yakın 10 ülkeyle genişlettikten sonra Burada duralım’ iradesiyle yıllarca oyalanabilir. 
     Özellikle Berlin’de İki Almanya birleştikten sonra ortaya çıkan ağır ekonomik yük, işsizlik ve durgunluk’ çok açık gözleniyor. AB’nin bu şartlarda Türkiye’nin büyüklüğünü’ taşıyamayacağı savunuluyor. 
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
