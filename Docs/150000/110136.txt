<DOC>
<DOCNO> 110136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/yasam/yas03.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaç yaşken dövülür 
</HEADLINE>
<TEXT>

Bekir Can, 7 yaşında. Bir gün okuldan yüzü gözü şiş gelip anne ve babasına şöyle dedi "Eğik çizemeyince, öğretmenim dövdü " 
     MUĞLA DHA 

     Bodrum’da henüz 7 yaşındaki Bekir Can Kadıoğlu’nun okul sevinci, iddialara göre yediği dayak nedeniyle hastanede bitti. 
     Mumcular beldesindeki Fuat Erten İlköğretim Okulu 1 - B sınıfı öğrencisi Bekir Can, iddiaya göre, derste eğik çizgileri yapamadı. Bu nedenle sinirlenen öğretmeni Şeyda Akçay da, Bekir Can’ın kulaklarını ve burnunu çekti, alnına vurdu. Yüzü kızarıp şişen, gözleri kapanan Can eve döndüğünde, ailesine öğretmeninden dayak yediğini anlattı. Hemen okula giden Kezban - Nizamettin Kadıoğlu çifti, öğretmen Akçay’la görüşemedi. Bunun üzerine baba Kadıoğlu, savcılığa giderek öğretmen hakkında suç duyurusunda bulundu, İlçe Milli Eğitim Müdürlüğü ve Kaymakamlık makamına da öğretmeni şik yet etti. 
     
     Korkudan okula gitmiyor’ 
     Aileye rapor almaları önerilince, Kadıoğlu çifti Bekir Can’ı Bodrum Devlet Hastanesi Çocuk Hastalıkları Kliniği’nde görevli Dr. Akın Üğdül’e götürdü. Bekir Can’a Strese bağlı travma meydana gelmiştir. Yüzünde ödem oluşmuştur’ şeklinde adli rapor veren Dr. Üğdül, önce bir haftalık rapor vereceğini söyledi, ancak son raporunda küçüğün okula gitmemesi gereken gün sayısını belirtmedi. Baba Kadıoğlu, okula gitmeden önce oğlunun son derece sağlıklı olduğunu belirterek, şunları söyledi 
     "Doktor Üğdül, çocuğu göz doktorunun da muayene etmesini istedi. Baskı yapıldığını düşünüyorum. Oğlum bir haftadır korkudan okula gidemiyor. Altına kaçırıyor. Psikolojisi bozuldu. Vücudunda lekeler oluştu." 
     
     Sıkmış ama vurmamış’ 
     Baba Kadıoğlu, ayrıca yetkililer hakkında 20 milyar liralık maddi ve manevi tazminat davası açacağını belirterek, "Eğitim yuvalarında bu tür davranışların örtbas edilmeye çalışılması çok üzücü" dedi. 
     Öğretmen Akçay konuyla ilgili konuşmaktan kaçınırken, İlçe Milli Eğitim Müdürü Turgay Kılavuz, Akçay’ın uyguladığı şiddeti kabul etse de, "Öğretmen çocuğun kulağını çekip burnunu sıkmış, ama vurmamış. Çocuğun gözlerinin şişmesi başka bir hastalıktan olabilir. Soruşturmayla gerçek anlaşılacak" demekle yetindi. 
     
Dayakçıdan ruh raporu’ istendi      İBRAHİM OKUMAMIŞ Antalya DHA 

     Milli Eğitim Bakanlığı müfettişleri, Antalya’da şik yet üzerine Aksu Anadolu Öğretmen Lisesi’nde görevli 22 yıllık İngilizce öğretmeni Yunus Şentürk’ün 44 iki öğrencisini dövdüğünü belirledi. Şentürk’e maaş kesim cezası veren müfettişler, görev yerinin de değiştirilmesini istedi. Öğretmenin dosyasını inceleyen bakanlık da, Şentürk’den tam teşükküllü bir hastaneden ruh sağlığıyla ilgili heyet raporu istedi. Akdeniz Üniversitesi Tıp Fakültesi’nden olumlu rapor alıp öğretmenlik yapabileceğini belgeleyen Şentürk, Afyon’un İncehisar İlköğretim Okulu’na tayin edildi. 
     



 YAŞAM 

















</TEXT>
</DOC>
