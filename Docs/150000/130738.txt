<DOC>
<DOCNO> 130738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun24.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2 Alman işadamı Irak'a malzeme sattıkları için yargılanıyor 
</HEADLINE>
<TEXT>

     Irak'a, silah üretiminde kullanılan malzeme sattıkları gerekçesiyle 2 Alman işadamının yargılanmasına bugün Mannheim Eyalet Mahkemesi'nde başlandı. 
     Savcılık, söz konusu kişileri, Irak'a yaklaşık 200 bin euro değerinde sondaj makinaları satmakla suçluyor. Uzmanların görüşüne göre, bu makinalarla nükleer, biyolojik ve kimyasal mermilerin kullanıldığı top boruları imal etmek mümkün. 
     Sanıklardan biri, sondaj makinalarının, silah üretiminde kullanılabildiğini bilmediğini söyledi, ancak bu kişinin MIG tipi savaş uçakları için gerekli olan yedek parçaları da Irak'a sattığı bildirildi. 
     Savcı, sanıkların ne çeşit malzeme sattıklarını bilmemelerinin önemli olmadığını, Irak'a malzeme satarak BM ambargosunu delmelerinin suç teşkil ettiğini belirtti. 
     Mahkemenin işadamlarıyla ilgili kararını 31 Ocak Cuma günü vermesi bekleniyor. 
     





</TEXT>
</DOC>
