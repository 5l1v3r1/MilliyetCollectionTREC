<DOC>
<DOCNO> 133272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/soneko03.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest bölgelerde 28 bin 750 kişi istihdam ediliyor... 
</HEADLINE>
<TEXT>

     Türkiye'deki serbest bölgelerde, 2002 yıl sonu itibariyle 557'si yabancı 2 bin 841'i yerli olmak üzere, toplam 3 bin 398 firma faaliyet gösteriyor. 
     Dış Ticaret Müsteşarlığı Serbest Bölgeler Genel Müdürlüğü'nün verilerine göre, geçen yıl sonu itibariyle, serbest bölgelerdeki Türk firmalarının 2 bin 28 adetini kiracı, 813 adetini yatırımcı, yabancı firmaların 417 adetini kiracı, 140 adetini de yatırımcı firmalar oluşturuyor. 
     Serbest bölgelerde faaliyette bulunan toplam 3 bin 398 firmanın 495 adeti üretici olarak çalışırken, 45 adeti montaj-demontaj-bakım-onarım alanında, 2 bin 218 adeti alım-satım alanında, 250 adeti işyeri kiralama alanında, 90 adeti depo işletmeciliği alanında çalışıyor. 
     59 firma bankacılık-sigortacılık alanında faaliyette bulunurken, 23 firma kurucu-işletici olarak, 70 adeti İMKB-aracılık, geri kalan 148 adeti de diğer alanlarda faaliyette bulunuyor. 
     
     SERBEST BÖLGELERDE İSTİHDAM 
     Türkiye'nin çeşitli bölgelerindeki serbest bölgelerde 28 bin 750 kişi istihdam edilirken, istihdam edilenlerin 14 bin 440'ı işçi, 4 bin 205'i büro personeli, 10 bin 105'i de diğer alanlarda istihdam ediliyor. 
     En fazla istihdamın sağlandığı bölge 9 bin 310 kişi ile Ege Serbest Bölgesi olurken, Mersin Serbest Bölgesi'nde 5 bin 927, Antalya Serbest Bölgesi'nde 2 bin 840, Menemen Serbest Bölgesi'nde 2 bin 332 kişi istihdam ediliyor. 
     





</TEXT>
</DOC>
