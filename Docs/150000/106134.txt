<DOC>
<DOCNO> 106134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo27.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'den bücürlere destek "Ronaldo'ya iyi şanslar..." 
</HEADLINE>
<TEXT>

     FC Inter Kulübü, Brezilyalı Ronaldo'nun İspanyol gazetesinde çıkan demecini ''sözcükler yanlış çevrildi'' biçiminde düzeltmesine inandığını açıkladı. 
     Ronaldo, geçtiğimiz günlerde İspanyol As Gazetesi'nde çıkan röportajında, teknik direktör Hector Cuper ve futbolculardan Emre Belözoğlu ile Okan Buruk'u zor durumda bırakan sözler sarf etmiş, daha sonrada internetteki resmi sitesinde bu sözleri kullanmadığını ve sözlerinin yanlış çevrildiğini ifade etmişti. 
     İtalyan haber ajansı Ansa'nın verdiği haberde, FC Inter Kulübü'nün yaptığı açıklamada, ''Ronaldo'nun internet sitesinde yaptığı açıklamalara inanıyoruz'' denildi. 
     İtalyan kulübü, ''Diğer taraftan Ronaldo'nun Brezilya'da olduğu zamanlarda biz de benzer durumlarla karşılaştık. Verdiği demeçler büyütüldü veya değiştirildi. Ne olursa olsun bu durumda ona iyi şanslar diliyoruz'' dedi. 
     





</TEXT>
</DOC>
