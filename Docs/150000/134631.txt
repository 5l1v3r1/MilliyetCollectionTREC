<DOC>
<DOCNO> 134631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sonspo13.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Teknik Direktörü Tok Bu maçı alsaydık rahatlayacaktık 
</HEADLINE>
<TEXT>

     Elazığspor Teknik Direktörü Erol Tok, bu maçı almaları durumunda çok rahatlayacaklarını söyledi. 
     Erol Tok, Göztepe maçında zaman zaman oyunu riske ettiklerini belirterek, oyunda eksik kalmalarına karşın iyi mücadele ettiklerini bildirdi. 
     Ligde 16 maçlarının bulunduğunu ifade eden Tok, ''Lig uzun bir maraton ve ligde kalmak için herşeyi yapacağız. Kırmızı kart konusunun hakemin takdiri olduğunu söylüyorum, bunu değerlendirmek istemiyorum. Ligin ikinci bölümü ise gelecek hafta başlıyor. Elazığspor'un şu anki durumundan memnunum. Takımın ligde kalacağına inanıyorum. Bundan sonraki maçlarımızda bu şanssızlığımızı kıracağımıza inanıyorum. Göztepe, çok sürpriz bir takım. Biz bu maça hazırlıklıydık. Karşılaşmanın son dakikalarında bir panik vardı ve bu panik bizim 2 puanımıza neden oldu'' dedi. 
     Göztepe Teknik Direktörü Mustafa Fedai ise istedikleri 1 puanı aldıklarını belirterek, 3 puanı kaçırdıkları için üzgün olduklarını söyledi. 
     Maçın ikinci yarısında galibiyeti kaçırdıklarını savunan Fedai, ''Bu karşılaşmadan aldığımız 1 puan bizi teselli etti. Ancak 3 puanı kaçırdığımız için üzgünüz. Ama takım gelecek haftalar için umut verdi. Ligde kalacağımıza inanıyorum. Kırmızı kartın çok gerekli olduğuna inanmıyorum ancak hakemin takdiridir. Penaltı pozisyonu ise çok tartışılacak bir pozisyon. Çünkü çizginin dışı mı içi mi onu görüntülerde göreceğiz. Elazığzspor da çok iyi bir takım. Ligde kalma mücadelesi veren bir takım. Bu mücadelesi böyle sürerse ligde kalacağına inanıyorum'' diye konuştu. 
     Kırmızı kar görerek oyun dışında kalan Göztepeli oyuncu Güneyt ise neden kırmızı kart gördüğünü anlayamadığını belirterek, ''Kırmızı kartlık bir hareket yapmadım. Hakemin yanlış karar verdiğini düşünüyorum'' dedi. 
     





</TEXT>
</DOC>
