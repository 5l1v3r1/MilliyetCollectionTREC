<DOC>
<DOCNO> 107687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/spor/spo02.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
KARAR GÜNÜ 
</HEADLINE>
<TEXT>

Malatyaspor yenilgisi ile kredisini tamamen tüketen Teknik Direktör Werner Lorant, Fenerbahçe’de kalıp kalmayacağını bugün açıklayacak. Alman hoca maçtan sonra, "Bu gece oturup düşüneceğim" dedi 
     Köşeye sıkıştı 
     FENERBAHÇE’DE eleştirilerin odak noktasını oluşturan Teknik Direktör Lorant, Malatya karşısında alınan yenilgi sonrası iyice köşeye sıkıştı. Tüm kredisini tüketen Alman hoca, karşılaşma sonrası yaptığı açıklamada, "Bu gece oturup sakin kafayla düşüneceğim. Kararımı yarın bugün herkes öğrenecek. Daha fazla bir şey söylemek istemiyorum" açıklamasını yaptı. 
     
     Yenilgiyi hak ettik’ 
     MALATYA karşısında göreve geldiği günden bu yana en kötü futbollarını oynadıklarını belirten Lorant, "İkili mücadeleleri rakibe verdik. Oyunu ileriye taşıyamadık. Agresif hiç değildik" diye konuştu. Hak ettikleri bir yenilgi aldıklarını söyleyen Alman çalıştırıcı, "Oysa futbolcularımı uyarmıştım. Ama hiçbir işe yaramadı" ifadesini kullandı. 
     
     Biletin bizden’ 
     Malatyasporlu taraftarlar karşılaşma öncesi Lorant’a ilginç bir mesaj görderdiler. Sarı - Kırmızılı tribünler "Lorant’ın bileti bizden" pankartı açarak Alman hocanın maçtan sonra kovulma ihtimaline dikkat çektiler. Karşılaşma öncesi Malatyasporlu bir taraftarın Fenerbahçe tribünün önüne gelerek pankart açması nedeniyle gerginlik yaşandı. Fenerbahçeli bir taraftar da tribünden atlayarak duruma müdahale etmek istedi. Güvenlik güçleri olayın büyümesini önledi. 
     
OPERASYON KAPIDAYönetim, Lorant’ın ipini Solna maçı sonrası çekecek. Alman hocanın yanı sıra takımda da kıyıma gidilecek. Oğuz Çetin büyük olasılıkla bugün istifa edecek 
     Bıçak açmadı 
     FENERBAHÇE’DE, Malatyaspor yenilgisinin ardından İstanbul’a dönüşte oldukça dramatik görüntüler yaşandı. Sarı - Lacivertli yöneticiler, futbolcular ve teknik yönetimin ağızlarını adeta bıçak açmazken, uçak havalandıktan sonra gergin sessizlik herkesin dikkatini çekti. Başkan Aziz Yıldırım, Mahmut Uslu ve Nihat Özdemir ile birlikte yer aldığı yolculuk sırasında konuşmamayı ve dinlenmeyi tercih etti. Pendik Sabiha Gökçen Havalimanı’nda ise 15 - 20 taraftar, kafileyi moral veren tezahüratlarla karşıladı. 
     
     Güvenlik önlemleri 
     SARI - Lacivertli kafileyi sabırsızlıkla bekleyen medya ordusu, havalimanından çıkan herkesi soru yağmuruna tutmasına rağmen, yanıt alamadı. Ancak Asbaşkan Nihat Özdemir, ısrar karşısında "Lorant ile devam edeceğiz ve Solna maçına bu teknik kadro ile çıkacağız" açıklamasını yapmak zorunda kaldı. Geniş güvenlik önlemleri altında Samandıra’ya giden Fenerbahçe, buradan evlerine dağıldı. Yönetimin toplantı yapmaması dikkati çekerken, Lorant’ın perşembe günü UEFA Kupası’nda oynanacak Solna maçına kadar görevde tutulacağı öğrenildi. 
     
     Takımda da kıyım 
     YÖNETİM Kurulu’nun, "İstifa etmem. başarısız değilim" diyen Lorant’ın ipini çektiği, ancak Avrupa Kupası sınavı öncesi kaos yaratmamak amacıyla operasyonu ertelediği bildirildi. Yöneticilerin, Alman Teknik Direktör’ün yanı sıra futbolcular arasında da kıyıma gideceği, ilk planda takımdan uzaklaştırılacak isimler arasında, Abdullah, Oktay, Revivo ve Ogün’ün bulunduğu ileri sürüldü. Ayrıca, Başkan Aziz Yıldırım’a yakın amigolar tarafından küfür edilen Oğuz Çetin’in de bugün istifasını vereceği bildirildi. 
     
Ne dediler      Birleşik Fenerbahçeliler Vakfı Başkanı Aziz Yılmaz 
     "Fenerbahçe’ye çağdaş bir sistem gelmedikçe ne kadar hoca değiştirseniz boş. Takımın başına menajer getirildi ama kafile başkanı yönetici gidiyor. Futbolcu telefonu çevirdiğinde başkanıyla da, yöneticisiyle de konuşuyor. Böyle bir takımda başı bozukluk olur. Önce bu değişmeli. Geçen sezon yıldız olan Revivo neden bu kadar kötü. Bunun ardındaki neden bulunduğunda Fenerbahçe de düzelir". 
     
     Fenerbahçe 2000 Derneği Başkanı Şevket Yılmaz 
     "Fenerbahçe’de köklü değişikliklerin zamanı gelmiş hatta geçmektedir. Fenerbahçe yönetimi bu kez teknik direktör değişikliği yaparak ucuz politikalar yapmaktan vazgeçmeli ve kendini sorgulamalıdır. Geçtiğimiz yıllar göstermiştir ki, Aziz Yıldırım yönetimi sportif açıdan en başarısız yönetimdir ve bu bilinçle gereğini yapıp istifa etmelidir." 
     
     Altyapı Derneği Başkanı Davut Dişli 
     "Aziz Yıldırım’a bugüne kadar kulübümüze yaptığı bütün hizmetler için teşekkür ediyorum. Tesisleşme yönünde yaptıkları unutulmayacaktır. Ancak sportif açıdan yaşadıklarımız da unutulacak gibi değil. Başkanımızın alınan sonuçlara üzüldüğünü biliyoruz. Bu bakımdan kendi sağlığını bozmadan istifa etmesi taraftarların ruh sağlığı için hayırlı olacaktır." 
     
     Kadıköy Grubu Başkanı Kazım Bayülken 
     "Altı senedir Fenerbahçe kimliğini kaybetti, Yıldırımspor oldu. Tribünlerde Fenerbahçe’nin değil, başkanın taraftarları var. Bir sezon içinde Mustafa Denizli, Oğuz - Lorant ve yeni gelecek hocayla birlikte dört teknik adama maaş ödenecek. Bu noktada Fenerbahçe’nin sadece iyi oynamadığı değil, iyi yönetilmediği de açıkca ortadadır. Fenerbahçe camiası kötü gidişin faturasının sadece teknik adamlarda olmadığını anlamalıdır." 
     
     
İŞTE ADAYLAR      1 - Jurgen Röber 
     49 yaşındaki Alman teknik adam, Lorant’tan önce Fenerbahçe’nin gündemine gelmişti. Beş sezon Hertha Berlin’i çalıştırdı. Geçen sezon ortasında kovuldu. RW Essen ve Stuttgart takımlarında da görev yapan Jurgen Röber şu an boşta. 
     
     2 - Carlos Bianchi 
     ARJANTİNLİ hoca, 53 yaşında. Boca Juniors’u 6 sezon çalıştırdı. 2000 ve 2001 sezonlarında Boca’ya, Libertadores Kupası ve Kıtalararası Kupayı kazandırdı. Boşta olan tecrübeli teknik adam, Meksika Milli Takım’ı ile temasta. 
     
     3 - Christoph Daum 
     TÜRK futbolseverlerin yakından tanıdığı Alman hoca, 49 yaşında. En son Beşiktaş’ta görev yapmıştı. İlk geldiği sezon Kartal’ı zirveye uçurdu. Geçen yıl ise hedefe ulaşamadı. Kokain davasından beraat edince ülkesine döndü. 
     
     4 - Luiz Felipe Scolari 
     BREZİLYA Milli Takımı’na Dünya Kupası’nı kazandıran tecrübeli hoca, 54 yaşında. Kendi isteğiyle istifa etti ve Avrupa’da takım çalıştırmak istediğini söyledi. Scolari, Cruziero ve Palmerias’a birçok kupa kazandırdı. 
     
     
Taraftar öfkeliMalatya yenilgisi ile sabrı taşan Fenerbahçe tribünleri ilk kez Oğuz’u protesto etti 
     ŞAMPİYONLAR Ligi’nde yaşanan hayal kırıklığı, ligde üst üste alınan kötü sonuçlar ve oynanan kötü futbol Fenerbahçe taraftarının sabrını iyice taşırdı. Malatya deplasmanında takımlarını yine yalnız bırakmayan Sarı - Lacivertliler, 2-0’lık yenilgi sonrası Aziz Yıldırım’a uzun süre, "Büyük başkan Lorant’ı artık istemiyoruz" diye bağırdılar. 
     TARAFTARLAR yıllarca sahip çıktıkları, "İmparator" diye yere göğe sığdıramadıkları Oğuz Çetin’e de sonunda sırt çevirdiler. Malatya’da tribünler Oğuz’a da küfürlü tezahüratta bulundular, istifa etmesini istediler. Binlerce Fenerbahçeli maçtan sonra kulübe de telefon ve faks yağdırdılar, acilen önlemler alınması gerektiğini vurguladılar. 
     



 SPOR 
































</TEXT>
</DOC>
