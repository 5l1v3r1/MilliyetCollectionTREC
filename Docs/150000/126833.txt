<DOC>
<DOCNO> 126833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo20.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da sarı kart raporu... 
</HEADLINE>
<TEXT>

     Birinci Süper Futbol Ligi'nin ilk bölümünün ardından Trabzonspor'da futbolcular, 2 kırmızı ve 38 sarı kart gördü. 
     Bordo-mavililerde, ligin ilk bölümünde 3 oyuncu cezaları nedeniyle takımını yalnız bıraktı. Serkan Kılıç ve Mehmet Kahraman kırmızı kart, Gökdeniz ise 4 sarı kart görerek cezalı konumuna düşmelerinden dolayı 1 maç görev yapamadı. 
     Karadeniz ekibinde, 1 kırmızı ve 3 sarı kart gören Serkan Kılıç ise en hırçın oyuncu oldu. 
     
     5 OYUNCU CEZA SINIRINDA BAŞLAYACAK 
     Trabzonspor'da 5 oyuncu, ligin ikinci yarısına sarı kart cezası sınırında başlayacak. 
     Bordo-mavili takımda 3 sarı kart gören savunma oyuncuları Serkan Özsoy, Erman Güraçar, Erdinç ve Hüseyin ile orta alan oyuncusu Aurelio 1 sarı kart görmeleri durumunda cezalı konuma düşecek. 
     
     KART DAĞILIMI 
     Trabzonspor'da, ligin ilk bölümünde kartların dağılımı ise şöyle 
     Serkan Kılıç 1 kırmızı 3 sarı, Mehmet Kahraman 1 kırmızı, Gökdeniz 4 sarı, Serkan Özsoy, Erman Güraçar, Erdinç, Aurelio, Hüseyin 3'er sarı, Oumar, Fatih, Ali Şen, Petkoviç, Hasan, Erman Özgür, Mustafa Yalçınkaya 2'şer, Mehmet Yılmaz ve Bushaj 1'er sarı kart. 
     





</TEXT>
</DOC>
