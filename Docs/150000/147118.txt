<DOC>
<DOCNO> 147118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/ekonomi/eko02.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’a sis dağıtma’ yatırımı 
</HEADLINE>
<TEXT>

Dalgalı denizde gemiyi götürmeyi öğrendiklerini anlatan Cem Boyner, "Ancak siste yol alamıyoruz. Sisin dağılmasına katkı olsun diye Diyarbakır’a yatırım yapıyoruz’ dedi 
     AYFER YILDIZ Diyarbakır 

     Boyner Holding Murahhas Azası Cem Boyner, herkesin tedirgin olduğu bugünlerde, sisin dağılmasına katkı olsun diye Diyarbakır’daki mağaza projesine önem verdiklerini söyledi. 
     Çarşı Mağazaları, ilk bayi mağazasını Diyarbakır’da bu ayın sonunda açacak. İnşası devam eden yeni yatırım hakkında basın toplantısı düzenleyen Boyner, Diyarbakır’da nüfusun, özellikle müşteri sayılabilecek yüzde 15’inin savaş endişesi nedeniyle farklı yerlere gittiğini söyledi. Krizin ardından bu yıl da savaş durumuyla karşı karşıya kalındığına dikkat çeken Boyner, şöyle dedi 
     
     Tezkere günlerinde durduk’ 
     "Aslında dalgalı denizde ekonomi gidiyor, siste çok iyi yol alamıyor. Tezkerenin parlamentoya gittiği günlerde perakende bıçak gibi durdu. Şu anda savaş ruh haliyle yaşıyoruz. Ama belirsizlik ortamlarından çok daha iyi. 2003 için iyimser konumumuzu koruyoruz. Yılın geri kalanında bizi h l en çok endişeye sevkeden sisli günler. Sisli günlerde müşteri, üretici, dağıtan herkes tedirgin. Özellikle sise katkıda bulunmayalım. Sisi dağıtmaya katkımız olsun diyerek, Diyarbakır projesine bütün projelere verdiğimiz önemden daha fazla önem verdik." 
     
     Gandhi’nin sözünü hatırlattı 
     İşadamlarının kriz biterse biz de kurtuluruz’ gibi bir yaklaşım içinde olmamaları gerektiğini belirten Boyner, "Şimdi savaşın yakınında bir yerde olduğumuz için yeni bir endişe ortamı yaşıyoruz. Düşünüyoruz ki herkes bir adım öne çıkarsa, Gandhi’nin bir sözü var Sıkılmış yumrukla el sıkışamazsınız’, herkes bir parça elini açar ve bir adım ileri giderse bu bile hiçbir şey yapmamaktan daha iyi" şeklinde konuştu. 
     
Bağış önerilerine itibar etmiyorum’      Boyner ekonominin rahatlatılması için servetin yüzde 20’sinin verilmesi önerisine nasıl baktığı sorusuna şu yanıtı verdi 
     "İtibar etmiyorum. Türkiye’de insanların uzun devlet yönetim hafızası var. Osmanlı’da meşhur söz vardır. Osmanlı’da oyun çoktur’. Ahali tedirgin. Bu ortamda yastık altını ekonomiye kazandırmak için rahatlamalar getirmek lazım. Tam tersi tedirgin edici yönde değil. Faizsiz paraya itibar etmeyi uygun bir çözüm olarak görmüyorum. Kaynar sudan buz kovasına, buz kovasından kaynar suya atlayan bir ekonomi var. Böyle bir yerde ana çizgimizi değiştirmememiz lazım. Benim ömrüme birkaç ihtilal, darbe ve sayısız devalüasyon girdi. Artık dalgalı denizden şik yet edecek halim yok." 
     
Tutka Holding açacak      Çarşı mağazasının bayiliğini Adnan Fatintutka’nın sahibi olduğu Tutka Holding yapacak. Cem Boyner ile basın toplantısına katılan Çarşı Mağazacılık Genel Müdürü Aslı Karadeniz mağaza için 1.4 milyon dolar yatırım yaptıklarını söyledi. 
     


SİYASET 



















</TEXT>
</DOC>
