<DOC>
<DOCNO> 142078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur15.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik magandasının dehşet gecesi... 
</HEADLINE>
<TEXT>

p    İzmir'in Karşıyaka ilçesinde, 180 promil alkollü sürücü İsmail Kulbay yol verme çekişmesi sırasında kaza yaptı, ardından diğer aracın sürücüsü Hasan Keklik'i 5 kurşunla öldürdü. Kulbay, arkadan gelen aracın sürücüsü Recep Kırış'ı da kendisine müdahale etmek isteyince tabancayla ateş edip burnundan yaraladı, 2 kadına da silah çekti. 
     Olay yerine gelen polislere direnen İsmail Kulbay'ın, 6 ay önce de park yeri tartışmasında bir sürücüye ateş etiği ve bir süre cezaevinde yattığı ortaya çıktı. 
     Olay, önceki gece saat 23.30 sıralarında Karşıyaka Zübeyde Hanım Caddesi'yle, Cevdet Birsay Caddesi'nin kesiştiği kavşakta meydana geldi. Alsancak Liman İşletmeleri nden emekli olan 56 yaşındaki İsmail Kulbay, iddiaya göre 35 BPT 24 plakalı Skoda marka otomobiliyle evine giderken tek şerit olan yolda, sollamaya çalıştığı 35 KHK 08 plakalı otomobilin sürücüsü 36 yaşındaki Hasan Keklik'le tartışmaya başladı. 
     Görgü tanıklarının ifadesine göre, arkadan durmadan klakson çalıp küfreden İsmail Kulbay, park halindeki otomobillere rağmen önündeki aracın sağından geçmek isterken Keklik'in otomobiline çarptı. İki sürücü araçlarından inerek tartışırken İsmail Kulbay, belindeki ruhsatsız tabancasını çekti ve Karşıyaka Belediyesi nde işçi olan Hasan Keklik e kurşun yağdırdı. Hasan Keklik, iki koluna, göğsüne, boynuna ve başına isabet eden 5 kurşunla olay yerinde öldü. 
     Silah seslerine koşan vatandaşlara tehditler savurup evlerine girmesini isteyen İsmail Kulbay, arkadan gelen ve kendisine müdahale etmek üzere 35 BRC 13 plakalı minibüsün sürücüsü pazarlamacı Recep Kırış a da ateş etti. 
     Minibüse binip geri geri kaçmaya çalışan Recep Kırış, ön camı delip burnunu sıyırıp geçen kurşunla yaralandı. Öfkesini alamayan İsmail Kulbay, minibüsün yanına kadar gidip, panikle kaçmaya çalışan Recep Kırış'a ve yanında oturan Burcu Karsavuran ve Şaziye Çoban a da silah çekti. Kırış ve yanındaki iki kadın, saldırganın tabancasındaki kurşunların bitmesi sayesinde ölümden döndü. 
     Olayı gören çevredeki vatandaşların ihbarıyla olay yerine gelen polis ekiplerine de direnen İsmail Kulbay, güçlükle etkisiz hale getirilip gözaltına alındı. 
     İsmail Kulbay'ın yakalanmasının ardından yüzü kanlar içinde kalan Recep Kırış, Karşıyaka Devlet Hastanesi ne kaldırıldı. Buradaki ilk müdahalenin ardından SSK Yenişehir Hastanesi ne sevkedilen Kırış'ın burnundaki yaranın korkulduğu kadar ciddi olmadığı, kurşunun şans eseri sadece kıkırdak dokuya zarar verdiği anlaşıldı. Kırış, tedavisinin ardından taburcu edildi. 
     
     DAHA ÖNCE DE YAPMIŞ 

     Taşkınlıklarına götürüldüğü Karşıyaka Merkez Karakolu nda da devam eden İsmail Kulbay'ın, Adli Tıp Kurumu nda yapılan testte 180 promil alkollü olduğu ortaya çıktı. Ayakta güçlükle durabilen İsmail Kulbay, görüntü almaya çalışan basın mensuplarına da küfür edip Sizin de canınız kurşun istiyor herhalde'' diyerek tehditler savurdu. 
     Karakolda yapılan araştırmada İsmail Kulbay'ın 6 ay önce de evinin önünde park yeri tartışması yaptığı sırada, bulundurma ruhsatlı tabancasıyla bir başka otomobilin sürücüsüne ateş ettiği, ancak isabet ettiremediği ortaya çıktı. O olayda silahına el konulup mahkemeye sevk edilen Kulbay ın 4 gün cezaevinde kaldıktan sonra tahliye edildiği belirlendi. 
     Olayın görgü tanıkları olan ve saldırganın kurşunlarının bitmesi sayesinde ölümden dönen Recep Kırış, Burcu Karsavuran ve Şaziye Çoban, ifadelerinin alınmasının ardından evlerine gönderildi. Şoka giren görgü tanıkları gazetecilerin sorularına cevap veremedi. 
     





</TEXT>
</DOC>
