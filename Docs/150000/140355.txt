<DOC>
<DOCNO> 140355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo11.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yönetimi, taraftarlardan özür diledi... 
</HEADLINE>
<TEXT>

     Birinci Süper Futbol Ligi'nde Gençlerbirliği'ne deplasmanda 2-1 yenilen Trabzonspor'un yönetim kurulu, bordo-mavili taraftarlardan özür diledi. 
     Bordo-mavili kulübün yönetim kurulundan yapılan açıklamada, Gençlerbirliği maçının taraftarların büyük ilgisi ve üstün katılımlarıyla gerçekleştiği ifade edilerek, şu görüşlere yer verildi 
     ''Taraftarlarımıza, Türkiye'nin en büyük kulüplerinden ve en büyük camia olma özelliklerinden birini kanıtladıkları için yönetim kurulu olarak teşekkür ederiz. Umarız ki, bu karşılaşmadaki ambianstan Trabzonsporumuz hakkında uydurma bahanelerle karalama yapmaya alışan bazı kişi ve kurumlar ders çıkarmıştır. Türk futbol severlere keyifli seyirler sunan futbol takımımız, maalesef karşılaşmayı kaybetmiştir. Bunun için taraftarlarımızdan özür diler, önümüzdeki günlerdeki zorlu karşılaşmalarda da desteklerini esirgememelerini rica ederiz.'' 
     





</TEXT>
</DOC>
