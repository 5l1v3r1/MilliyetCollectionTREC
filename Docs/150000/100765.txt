<DOC>
<DOCNO> 100765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko27.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 165 milyon dolar azaldı... 
</HEADLINE>
<TEXT>

     Merkez Bankası'nın döviz rezervleri, 26 Temmuz-2 Ağustos 2002 tarihleri arasındaki bir haftada 165 milyon dolar azaldı. 
     Merkez Bankası'nın haftalık bültenine göre, 26 Temmuz'da 23 milyar 588 milyon dolar olan bankanın döviz rezervleri, 2 Ağustos'ta 23 milyar 423 milyon dolara geriledi. 
     Öte yandan bankalar ve özel finans kurumlarının ÖFK toplam döviz rezervleri 190 milyon dolar azalarak, 19 Temmuz itibariyle 12 milyar 754 milyon dolardan 12 milyar 564 milyon dolara indi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de, 19 Temmuz itibariyle bir haftalık süre içinde 102 milyon dolar azalmayla, 37 milyar 151 milyon dolardan 37 milyar 49 milyon dolara geriledi. 
     





</TEXT>
</DOC>
