<DOC>
<DOCNO> 110536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun07.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozon deliği küçüldü... 
</HEADLINE>
<TEXT>

     Antarktika üzerindeki ozon deliğinin 1988'den bu yana en küçük seviyeye ulaştığı açıklandı. 
     Bilim adamları, ozon deliğindeki küçülmeye, dünyadaki faaliyetlerdeki bir değişimin değil, stratosferdeki beklenmedik hava koşullarının yol açtığını söylediler. 
     Amerikan Uzay ve Havacılık Dairesi NASA'dan ozon araştırmacısı Paul Newman, ''Bu, 1988'den beri olan en küçük ozon deliği'' dedi. 
     Newman, normalde güney yarıküre ucundaki stratosferik havanın durgun olduğunu ve böylece ozon deliğinin açılmasını kolaylaştırdığını belirterek, delikteki küçülmeye bu yılki havanın normalden sıcak olması ya da Antarktika üzerindeki stratosferde döngüsel rüzgar durumundan kaynaklandığını söyledi. 
     Bu garip stratosferik hava durumunun ayrıca ozon deliğinin ikiye bölünmesine de yol açtığı belirtildi. 
     Ozon tabakası yerküreyi güneşin zararlı ultraviyole ışınlarından koruyor ve yerküre üzerinde yaşamın olmasına olanak tanıyor. 
     





</TEXT>
</DOC>
