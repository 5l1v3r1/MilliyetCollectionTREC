<DOC>
<DOCNO> 115888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/spor/spo02.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİMDİ DE ORTEGA 
</HEADLINE>
<TEXT>

Sakatlıklardan bir türlü kurtulamayan Fenerbahçe’de, yıldız oyuncunun da sorunlar yaşaması teknik heyeti zor duruma soktu. Serhat ile Revivo’nun da tedavileri sürüyor 
     YUSUF KOBAL 

     İki gündür yok 
     DEFANS oyuncularında yaşadığı sakatlıklar nedeniyle sürekli kadroda oynamak zorunda kalan Fenerbahçe teknik heyeti, şimdi de Ortega şokuyla sarsıldı. Gençlerbirliği maçında aldığı darbeler nedeniyle iki gündür antrenmanlara çıkamayan Arjantinli futbolcunun Panathinaikos karşısında forma giyip, giyemeyeceği de belli olmadı. 
     
     Serhat da umut 
     ORTEGA’NIN sakatlık haberi yönetimi de alarma geçirdi. Sarı - Lacivertlilerin dün basına kapalı yaptıkları çalışmaya Asbaşkanlar Mahmut Uslu ve Murat Özaydınlı da gelip, doktorlardan bilgi aldılar. Yine kasığında çekme olan ve iki gündür düz koşu yapabilen Serhat’ın ise durumunun süratle iyiye gittiği öğrenildi. Lorant’ın Washington’un yerine genç oyuncuya şans vermesi bekleniyor. 
     
     Kamp başladı 
     REVİVO’NUN da takımla antrenmanlara başlamasının yanı sıra menisküs ameliyatı olan Mustafa Doğan ile, adelesi yırtılan Mirkovic de dün İstanbul’a geldiler. İki futbolcunun raporları incelenirken, tedavileri için program yapıldı. Dün gece 22.00’den itibaren futbolcular kampa girerken, Lorant Panathinakos maçı ile ilgili olarak bugün 16.00’da bir basın toplantısı düzenleyecek. 
     
     Fırat görevde 
     TEKNİK Direktör Werner Lorant’ın isteği doğrultusunda 3. antrenör olarak Engin Fırat göreve getirildi. Yönetim yaptığı açıklamada Fırat maç kadrolarına giremeyen oyuncuların yanısıra genç futbolcularla ilgilenecek ve rakip takım maçlarının izlenmesi için görevlendirilecek. Yeni antrenör hafta sonu Panathinaikos’un lig maçını izlemişti. 
     
     Kaptandan yemek 
     FENERBAHÇE kaptanı Ogün, dün takım arkadaşlarına yemek verdi. İki maçtır puan kaybedilmesi nedeniyle moralsiz olan takımın havasını değiştirmeye çalışan Ogün, kamp öncesinde tüm arkadaşlarını Fenerbahçe’deki Köşebaşı restoranda topladı. Tecrübeli oyuncunun bu hareketi yöneticileri de memnun etti. 
     
River Plate çöktüSaviola ve Aimar’dan sonra son yıldızı Ortega’yı da satan ünlü Arjantin kulübü ligde başaşağı gidiyor 
     Ortega aranıyor 
     ARJANTİN Ligi’nde kötü günler geçiren River Plate, Fenerbahçe’ye sattığı Arjantinli yıldızını mumla arıyor. Kırmızı - Beyazlı takımın taraftarları, ünlü futbolcuyu para için Fenerbahçe’ye gönderen yönetime her geçen gün daha büyük bir öfke duymaya başladı. Dokuz gol atan Ortegalı kadrosuyla Apertura ligini zirvede bitiren River Plate, şimdi lider Independiente’nin sekiz puan gerisine düştü. 
     
     Boca’ya da yenildi 
     BİR sezon önce Barcelona’ya satılan Saviola ve Valencia’ya gönderilen Aimar’ın boşluğu dolmadan Ortega’nın da satılması, taraftarları çileden çıkardı. Zayıf Banfield’a 5 - 0 kaybeden, ezeli rakibi Boca Juniors’a 2 - 1 teslim olan Arjantin ekibinde Ortega’yı satan yönetime eleştiriler iyice yoğunlaştı. Mali krizi aşmak için yıldızlarını satan River Plate’te artık yeni yıldızlar için para da yok. 
     
Lorant’dan yeşil ışık      FENERBAHÇE Teknik Direktörü Werner Lorant, CNN Türk televizyonunda yayınlanan taraftaria isimli programda, kadro dışı bıraktığı Abdullah ve Oktay’a kapıların kapanmadığını söyledi. İki futbolcuyu da yakından takip ettiğini iddia eden Alman hoca, "Her an geri gelebilirler" diye konuştu. 
     ANTRENMANLARIN kalabalık geçtiğini belirterek, gençlere yer açmak için kadro dışı kararına vardığını da söyleyen Lorant, "Kadro kalabalık olunca iyi çalışamıyorduk. Bu yüzden gençlere yer açmak istedim" yorumunu yaptı. Alman hocanın açıklamaları ilgiyle karşılandı. 
     
     
KALOSİRTATE Panathinaikos kafilesi Atatürk Havalimanı’nda çiçeklerle karşılandı. Başkan Filippidis, Fenerbahçe maçının dostluk adına önemli rol oynayacağını söyledi 
     21 futbolcu 
     FENERBAHÇE’NİN UEFA Kupası 2. tur maçlarındaki rakibi Panathinaikos dün İstanbul’a geldi. 21 futbolcuyla birlikte gelen Yeşil - Beyazlılar, Conrad Oteli’ne yerleşti. Maç saatinde Şükrü Saracoğlu Stadı’nda çalışan Panathinaikos takımı başkanı Aggelos Filippidis, 2008 Avrupa Futbol Şampiyonası’nı ortaklaşa düzenlemeye aday 2 ülkenin güzel bir başlangıç yapacağını söyledi. 
     
     Başaracağız’ 
     İKİ ülkenin ortak tarihi olduğuna dikkati çeken Filippidis, "Bu karşılaşma bir futbol müsabakasından öte, 2 ülkenin birleşeceği bir müsabaka olacak. Çok güzel bir başlangıç yapacağız. Bunun kolay olmayacağını hepimiz iyi biliyoruz. Bu iki takımın yapacağı maçla, iki ülkeye ve tüm Dünya’ya güzel bir mesaj vermesini diliyorum. Türkiye ve Yunanistan bu işi başaracak, bunu herkes görecek" diye konuştu. 
     
     52 gazeteci 
     YUNAN ekibinin hocası Markarian’da hem dostluk, hem de futbol adına güzel şeyler göstermek istediklerini söyledi. İki ülkenin bu karşılaşmayla yakınlaşacağını umduğunu belirten Markarian, Fenerbahçe seyircisinin ününü duyduğunu da ifade etti. Maç için 52 Yunanlı gazeteci akredite oldu. Yunan Kültür ve Spor Bakanları da bugün İstanbul’a gelecekler. 
     
     Taraftarların dostluğu 
     MAÇI seyretmek için bugün 2 bine yakın Panathinaikos taraftarının İstanbul’a gelmesi bekleniyor. Sarı-Lacivert Derneği’nin yaptığı temaslar sonucunda, 100 taraftara bugün boğaz gezisi yaptırılacak ve Aya Yorgi Kilisesi ziyaret ettirilecek. Futbolcuların da bu sabah Fener Patrikhanesi’ni ziyaret edeceği öğrenildi. 
     
     
     
     



 SPOR 


























</TEXT>
</DOC>
