<DOC>
<DOCNO> 137237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/yasam/yas02.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçik iki gence can verdi 
</HEADLINE>
<TEXT>

Uludağ’da kaybolan iki genci donmak üzereyken bulan Mehmetçikler, el ve ayaklarını koltuk altlarında ısıtarak onları hayata döndürdü 
     ÜMİT ÖZEL Bursa DHA 

     Bayram tatili için geldikleri Uludağ’da snowboard yaparken kar yağışı ve sis nedeniyle kaybolan Yasin Çelik ile Görkem Arıkan, donmak üzereyken kurtarıldı. 
     Boğaziçi Üniversitesi öğrencisi Çelik 22 ile Hüseyin Avni Sözen Anadolu Lisesi öğrencisi Arıkan 17 , önceki gün öğle saatlerinde Kuşaklıkaya’da kayarken yönlerini kaybetti. 
     
     Cep’ten imdat mesajı 
     İki genç, kaybolduklarını anlayınca, ailelerine cep telefonuyla mesaj göndererek yardım istedi. Görkem’in annesi Emel ve babası Enis Arıkan ile Yasin’in annesi Meral Çelik de, durumu Uludağ Jandarması’na bildirdi. 
     Jandarma, gençlerin bulunduğu yeri saptayabilmek için çevrede arama yaparken, havaya ateş açtı ve cami hoparlörlerinden anons yaptırdı. 
     
     İkisinin de şuuru kapalıydı 
     Bu arada cep telefonundan gençleri arayarak sesleri duyup duymadıklarını soran jandarma, yaklaşık dört saat dere kenarında yürüdükten sonra, oteller bölgesine 25 kilometre uzaklıktaki Aras Şelalesi yakınında, yerde bitap halde yatan iki gence ulaştı. 
     Şuurları kapalı halde donmak üzereyken bulunan gençlerin el ve ayaklarını kendi koltuk altlarına sokan askerler, böylece vücut ısılarını yeniden normale döndürdü. 
     Kendilerine gelince askerlere sarılarak ağlayan gençler, verilen kumanyayı yedikten sonra Uludağ Jandarma Bölük Komutanlığı’na getirildi. 
     



 YAŞAM 





















</TEXT>
</DOC>
