<DOC>
<DOCNO> 115872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/siyaset/siy06a.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın kadınlarla buluşmasından izlenimler... 
</HEADLINE>
<TEXT>
Şık ve şıktılar... 
     SERPİL YILMAZ 

     Neredeyse yarım gün içinde seri bir kararla Mydonose Showland’de "Cumhuriyet ve Kadın" şöleni düzenleyen AKP, salonu varoşlardan gelen yoksul kadınlarla değil, şık giyimli partizanlarla doldurmuştu. 
     Kiminin türbanı vardı, kiminin başörtüsü, kiminin röfleli saçları. 
     Al bayrakla ampul, iki elde toplumsal konsensusu arayarak dalgalanıyordu. 
     Atatürk’ün yanındaki şapkalı kadınların resmedildiği davetiye de basılmıştı, bu kısa aralıkta Muazzez Abacı ve AKP’li Adnan Şenses de, KKTC’deki programlarını yarıda kesip soluğu İstanbul’da almışlardı. 
     Soru yönelttiğim kadınların ağızlarına parti disiplini h kimdi, sözler seçmeceydi. Partili kadına tercihini sorduğumda, "Özal gibi" diyordu, tabandan kadınlarsa, yoksulluk ve yolsuzluk üzerine yoğunlaşıyor, türban sorununa parmak basıyordu. 
     İl yönetimindeki kadınların çoğunun işi gücü vardı, bir adım öncesi İstanbul Belediyesi’nde çalışanlara rastladım. 
     Son 10 yıldır aynı parti türevine oy veriyordu, öncesi DSP ve MHP olanlar gibi içlerinde ANAP’a oy verenler de bulunuyordu. 
     AKP varoşların partisi mi Bu soruya doğru yanıt verebilmek için, "İstanbul’a hizmet götürdük" sözünü iyi yorumlamak gerekiyor. Hizmet varoşların orta sınıfını yaratmış, ekonomik refah aktarmış. 
     "İşsizim" diyen kadın görmedim. Yüksekokul mezunu olanların sayısı az değildi, sosyal ve ekonomik statüde eksikleri kalmamış başlarına geçirdikleri örtüyle sunulan onurlu kadın kimliğini de pek sevmişlerdi. 
     
Peygamber ilahisiyle girdi      Hz. Muhammed Mekke’den Medine’ye girerken söylenen ilahiyle salona giren Tayyip Erdoğan, onların yanı başındaki insandı ve ona biraz da Mahsun Kırmızıgül muamelesi yapmaları şaşırtıcı değildi. Cumhuriyet Bayramı’na yakışır siyah takım, beyaz gömlek geleneğini öne çıkaran Erdoğan, bu duygu selini karşılayacak romantizmi sunuyordu. Mikrofonu eline alıp Abacı ile hiç tereddütsüz "Beraber yürüdük biz bu yollarda" şarkısını söylüyor, ev ödevlerini geriye sayım yaparak veriyordu 5, 4, 3, 2, 1 Yakın ışığı 
     Salonda başbakan adayının kim olabileceğinin işareti de veriliyordu Abdülkadir Aksu 
     



 SİYASET 



















</TEXT>
</DOC>
