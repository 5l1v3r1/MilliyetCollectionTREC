<DOC>
<DOCNO> 145097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur14.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşilyurt'ta kendisini yakalayan polisi vurup kaçtı... 
</HEADLINE>
<TEXT>

     Bakırköy'de bir polis memuru, şüphe üzerine aramak istediği kişi tarafından kendi silahıyla vurularak yaralandı. Yeşilyurt Tren İstasyonu yakınında devriye görevi yapan polis ekibi, durumundan şüphelendikleri 2 kişiyi aramak istedi. 
     ''Dur'' ihtarına uymayarak kaçan 2 şüpheliden 1'i, Sipahioğlu Caddesi Başak Sokak'ta peşinden koşan polis memuru Necip Ertuğrul tarafından yakalandı. Ancak üzerini aradığı sırada Ertuğrul'un silahını alan şüpheli kişi, polisi omuzundan yaralayarak kaçtı. 
     Arkadaşları tarafından International Hospital'a kaldırılan Ertuğrul'un, hayati tehlikesi olmadığı öğrenildi. 
     Olayın ardından, Özel Harekat timlerinin de katılımıyla bölge ile otobüs ve trenlerde yapılan aramalarda zanlılara ulaşılamadı. 
     




</TEXT>
</DOC>
