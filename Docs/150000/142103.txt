<DOC>
<DOCNO> 142103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/ekonomi/eko03.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketler, savaş için tedbire gerek görmedi 
</HEADLINE>
<TEXT>

İstanbul Sanayi Odası’nın yaptığı Durum Tespiti Anketi’ne göre Türk şirketlerinin yüzde 84.5’i, Irak’ta olası bir savaş için hiçbir önlem almadı 
     EKONOMİ SERVİSİ 

     Türk şirketlerinin sadece yüzde 15.5’i, olası Irak savaşına yönelik önlem aldı. Yüzde 84.5’i ise bu konuda hiçbir önlem almaya gerek duymadı. 
     İstanbul Sanayi Odası İSO tarafından hazırlanan Ekonomik Durum Tespit Anketi, Türk şirketlerinin, Irak’ta yaklaşan savaş olasılığından tedirgin olmadıkları gibi, 2003 yılının ilk yarısında, ekonomik göstergelerin iyileşeceği konusunda da ümitli olduklarını ortaya koydu. Anket sonuçlarına göre yüzde 84.5 gibi ezici bir çoğunlukla şirketler, Irak ile ilgili bir tedbire gerek görmediler. 
     
2003 tahminleri iyimser GSMH Büyüme oranı 5.3 Yıllık TEFE artışı 26.0 Yıllık TÜFE artışı 27.5 Yılsonu dolar kuru 2.175.388 TL Yılsonu euro kuru 2.267.726 TL      
     Tedbirsizlik tehdittir’ 
     2002’nin ikinci yarısına ilişkin anket sonuçlarını açıklayan İSO Başkanı Tanıl Küçük, işletmelerin yeni bir krize girmemeleri için savaşa yönelik eylem planı hazırlamaları gereğini vurguladı. Küçük, tedbirsizliğin, kriz ortamından henüz çıkamayan şirketleri tehdit ettiğini belirtti. 
     
     Kara bulutlar dağılacak’ 
     Ankete göre 2001’in tümünde kötü olan göstergeler 2002’nin ilk yarısında iyileşme kaydetti. Üretimde daralma yaşayan işletmelerin oranı ikinci yarıda yüzde 20.1’e, iç satışta yüzde 23.1’e, dış satışta yüzde 21.9’a ve istihdamda yüzde 18.5’e düştü. İşletmelerin büyük bölümünün ekonomideki kara bulutların 2003’ün ilk yarısında dağılacağı beklentisinde oldukları anlaşıldı. 
     2002’nin 2. yarısında istihdam açısından ilk yarıya göre daha olumlu bir gelişme sağlandı. Ücretli sayısında küçük ölçekli işyerlerinde yüzde 2.2, orta ölçeklilerde yüzde 7, büyük işyerlerinde de yüzde 1.4 artış oldu. 2002’nin ikinci yarısında kapasite kullanımı da bütün ölçeklerde artış gösterdi. 
     
En tedbirlisi otomotiv  Toplam işletmeler Toplam işletmeler Sektörler Önlem alan Önlem almayan Gıda, içki, tütün 8.3 91.7 Tekstil 18.6 81.4 Giyim 1.6 98.4 Deri ve Ayakkabı 25.9 74.1 Orman ürünleri ve mob. 22.2 77.8 Kağıt ve Basım san. 27.6 72.4 Kimya Sanayi 15.7 84.3 Taş ve toprağa dayalı san. 7.4 92.6 Metal ana sanayi 10.6 89.4 Metal eşya sanayi 17.4 82.6 Makina sanayi 13.8 86.2 Elektrikli makina sanayi 15.4 84.6 Taşıt araçları san. 34.4 65.6 TOPLAM İMALAT SANAYİ 15.5 84.5      



 EKONOMİ 


















</TEXT>
</DOC>
