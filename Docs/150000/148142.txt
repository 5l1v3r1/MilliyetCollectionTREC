<DOC>
<DOCNO> 148142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko31.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de 56 milyon fakir var... 
</HEADLINE>
<TEXT>

     AB istatistik kurumu Eurostat, AB üyesi ülkelerde fakirlik sınırının altında bulunan insanların ortalama oranının yüzde 15 olduğunu, yaklaşık 56 milyon insanın fakir sayılabileceğini bildirdi. 
     Eurostat'ın verilerine göre, yapılan sosyal yardımlara rağmen fakirlik sınırı altında kalan AB vatandaşlarının oranı, ülkelere göre şöyle 
     Yunanistan ve Portekiz yüzde 21 , İngiltere ve İspanya yüzde 19 , İrlanda ve İtalya yüzde 18 , Fransa yüzde 15 , Avusturya yüzde 12 , Belçika ve Lüksemburg yüzde 13 , Danimarka, Almanya, Hollanda ve Finlandiya yüzde 11 , İsveç yüzde 9 . 
     Eurostat, halka en fazla sosyal yardım yapan ülkeleri İsveç ve Danimarka, en az sosyal yardımda bulunanları ise İtalya ve Yunanistan olarak belirledi. 
     Araştırmada, sosyal alanda dışlanmanın ve fakirliğin en önde gelen nedenlerinden biri olan işsizliğin olumsuz etkileri üzerinde duruldu ve AB'de her 8 kişiden birinin, işsizlik sıkıntısı içindeki bir ailede yaşadığı belirtildi. 
     





</TEXT>
</DOC>
