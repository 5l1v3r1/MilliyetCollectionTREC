<DOC>
<DOCNO> 107938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur01.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de aşırı yağış nedeniyle evleri su bastı 
</HEADLINE>
<TEXT>

     İzmir'de gece başlayan sağanak yağmur sonucu, bazı semtlerde ev ve işyerlerini su bastı. Metrekareye 22 kilogram yağış düşerken, bazı yollarda mazgalların tıkanması sonucu su yükselmeleri yaşandı. 
     İzmir Meteoroloji Müdürlüğü yetkililerinden aldığı bilgiye göre, sabaha karşı saat 02.30'da başlayıp saat 03.30'a kadar aralıklarla devam eden yağış miktarı metrekarede 22 kilogram oldu. 
     Yağışın sabah saatlerinde de devam edeceğini belirten yetkililer, Meteoroloji Genel Müdürlüğü'nün Ege ve Marmara bölgeleri için iki gündür sürekli yaptığı uyarının dikkate alınmasını istediler. 
     Büyükşehir Belediyesi'ne bağlı itfaiye ekipleri de, gece boyunca Mithatpaşa, İnönü, Gaziler caddeleri ile Poligon Deresi, Yeşildere, Altındağ ve Şirinyer semtlerinde su baskınına uğrayan ev ve işyerlerinde çalışma yürüttü. 
     İtfaiye Müdürlüğü yetkilileri, İzmir'deki tüm itfaiye birimlerinin yağış süresince dere yataklarıyla kentin deniz seviyesinden aşağıda olan mahallelerinde devriye gezdiklerini, su baskınlarına anında müdahalede bulunduklarını kaydettiler. 
     Büyükşehir Belediyesi Su ve Kanalizasyon İşleri'ne İZSU bağlı kanal ekipleri de, mazgalların tıkanması sonucu su yükselmesi yaşanan cadde ve sokaklarda aralıksız çalışma yaptılar. 
     Emniyet Müdürlüğü yetkilileri de, İzmir Valiliği'nin dün yaptığı ''yağış uyarısı'' üzerine gece görev yapan tüm polis ekiplerini, vatandaşların ''mal ve can güvenliği açısından alarma geçirdiklerini'' belirtiler. 
     Bu arada, Şirinyer Karakolu da mazgalların tıkanması üzerine su baskınına uğradı. Polislerin çalışması sonucu sular boşaltıldı. 
     





</TEXT>
</DOC>
