<DOC>
<DOCNO> 131007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/soneko23.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF 1. Başkan Yardımcısı Krueger, Türkiye'de... 
</HEADLINE>
<TEXT>

     IMF 1. Başkan Yardımcısı Anne Krueger, Türkiye'ye geldi. 
     Lufthansa uçağıyla gelen Krueger, İstanbul Atatürk Havalimanı'nda IMF Türkiye Temsilcisi Odd Per Brekk tarafından karşılandı. 
     VIP salonunda bagajını bekleyen Anne Krueger, İstanbul'da TÜSİAD VE Türkiye Bankalar Birliği yöneticileri ile biraraya gelecek. 
     Yarın Ankara'ya geçecek olan Krueger, başkentte Başbakan Abdullah Gül, Devlet Bakanı ve Başbakan Yardımcısı Abdüllatif Şener, Devlet Bakanı Ali Babacan, Maliye Bakanı Kemal Unakıtan, Hazine Müsteşarı Faik Öztrak, Merkez Bankası Başkanı Süreyya Serdengeçti ve BDDK Başkanı Engin Akçakoca ile görüşecek. 
     Ekonomik programın uygulanması ve IMF ile ilişkiler konusunda görüş alışverişinde bulunacak olan Krueger, temaslarını tamamlayarak aynı gün Türkiye'den ayrılacak. 
     





</TEXT>
</DOC>
