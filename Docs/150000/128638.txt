<DOC>
<DOCNO> 128638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/dunya/adun.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet Kuzey Irak’ta 
</HEADLINE>
<TEXT>
Türk askerinden Güvenlik Şeridi’ 
Irak operasyonunun başlaması durumunda mülteci akınını önlemek için üç noktada konuşlanan Türk birlikleri, gerektiğinde bölgenin 60 - 70 km. içine doğru girecek 
     NAMIK DURUKAN 

     Irak sınırına askeri yığınak yapan Türkiye, bir dönem PKK’lı terörist kaynayan Kuzey Irak’taki Dohuk ve Zaho bölgesinde güvenlik şeridi oluşturuyor. Mülteci akını ve terörist sızmalara karşı oluşturulan güvenlik şeridi, Türkiye’nin karşılaşabileceği güvenlik sorunlarını ortadan kaldırmayı amaçlıyor. 
     Milliyet, ABD’nin olası Irak operasyonu öncesinde kaynayan Kuzey Irak’a girdi. Bölgede konuşulan tek şey, savaş ve sonrasında beklenen gelişmeler. 
     Olası bir savaşa karşı bir dizi önlem planlayan Türk Silahlı Kuvvetleri, bölgesel kontrolü sağlayabilmek için Şırnak’ın Uludere ilçesinin karşısında yer alan Kuzey Irak’ın Sinaht, Çukurca’nın karşısında yer alan Zap ve Şemdinli’ye yakın Hakurk bölgelerine konuşlandı. Mülteci akını ve terörist sızmaları önleyerek, güvenliği sağlamak için oluşturulan şerit, operasyonel durum ve sonrası için de büyük önem taşıyor. Türkiye, olası savaşta, Kuzey Irak’ın 60 - 70 kilometre içine uzanan bölgede harek t planlıyor. 
     
     Harek ta Kürt desteği 
     K.Irak’ta başta Erbil olmak üzere, halk savaşa hazırlanıyor. Erbil’de yaşayan Kürtler, Saddam rejimini devirmeye yönelik bir operasyona destek vermeye hazır olduklarını ifade ederken, bulundukları noktaları terk etmeyeceklerini söyleyerek, göç dalgası oluşturmayacaklarının işaretlerini veriyor. 
     
     Türkmenler endişeli 
     Operasyonel durumda bölgede güvenliğin Türkiye tarafından sağlanmasını isteyen Türkmenler, kendilerine yönelebilecek tehditlerden dolayı endişeli. Bölgenin üçte ikisini kontrol altında bulunduran Kürtleri bir tehdit olarak algılayan Türkmenler, bu nedenle bölgede Türk askerini istiyor. 
     KDP’nin merkezi olan Selahattin kentinde bulunan yerel Kürt Hükümeti Başbakanı Neçirvan Barzani, basın - yayın araçlarıyla, bölgede Türk varlığından rahatsız olacakları mesajını veriyor. Bölgedeki İslami hareketleri arkasına alan Barzani, Irak harek tında Türkiye’nin bölgeye asker göndermesini istemezken, şu açıklamalarda bulunuyor 
     "Türkiye’nin bölgeye asker göndermesine karşıyız. Biz hiçbir yabancı gücü Kürdistan’da görmek istemiyoruz. Buna ABD de dahildir. Kerkük’ün Kürdistan toprağında olması tartışılmaz. Ancak petrolden bütün Irak halkı faydalanacak. Kürtler de kendisine düşen payı alacak." 
     
     CNN otel kiraladı 
     Harek t hazırlıkları sürerken, Erbil kenti basın ve enformasyon merkezi durumuna geldi. Avrupa ve ABD’den onlarca gazeteci bölgeye gelirken, CNN, Erbil’deki Havraman Oteli’nin tamamını kiralayarak, operasyonda bölgeye gelecek televizyon ekibine hazırladı. 
     



 DÜNYA 










</TEXT>
</DOC>
