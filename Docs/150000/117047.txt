<DOC>
<DOCNO> 117047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko09.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlaşamazsak borçları ödememiz zor olur’ 
</HEADLINE>
<TEXT>

     Arjantin Dışişleri Bakanı Carlos Ruckauf, "Uluslararası Para Fonu IMF ile anlaşma imzalayamazsak çok taraflı kuruluşlara ödemelerimizi sürdürmenin şartlarına sahip değiliz, ödemek istemediğimizden değil" dedi. 
     Reuters’e açıklamalarda bulunan Ruckauf, sadece erteleme istediklerini, böylece, mart ayında seçilecek yeni hükümete ekonomik programını düzene koyması zamanı tanınacağını belirtti. 
     ABD Hazine Bakanı Paul O’Neill ile Washington’da görüşen Arjantin Ekonomi Bakanı Roberto Lavagna, bazı fikirleri açıklığa kavuşturduklarını, fakat, IMF ile henüz anlaşmaya varmadıklarını’ söyledi. O’Neill’in çok pozitif olduğunu, bazı fikirlerin açıklığa kavuşturulması açısından çok iyi görüşmede bulunduklarını belirten Lavagna, "Amerikan yönetimi çok olumlu yönde hareket ediyor" dedi. 
     IMF, Arjantin’den mali istikrar ve mali yapısını düzeltmesi için vergi oranlarını artırmasını istiyor. Arjantin, Dünya Bankası ve Inter - Amerikan Kalkınma Bankası gibi çok taraflı kalkınma kuruluşlarına borçlarını ödeyebilmek için IMF ile anlaşmaya çabalıyor. 
     Çok taraflı resmi kredi kuruluşlarına borç ödemelerini daha önce de Peru, 1980’lerde yerine getirememişti. 
     



 EKONOMİ 



















</TEXT>
</DOC>
