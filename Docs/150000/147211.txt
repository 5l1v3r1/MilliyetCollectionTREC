<DOC>
<DOCNO> 147211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun08.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kamuoyunun savaşa verdiği destek, yüzde 50'nin altında 
</HEADLINE>
<TEXT>

     İngiltere'de yapılan kamuoyu yoklaması, İngiliz halkının Irak'taki savaşa verdiği desteğin yüzde 50'nin altına düştüğünü ortaya çıkardı. 
     İngiliz bulvar gazetelerinden Daily Mirror ve GMTV adlı televizyon kanalı için yapılan kamuoyu araştırması, İngiliz halkının savaşa verdiği desteğin yüzde 48'e düştüğünü gösterdi. Anket sonuçlarının, İngiliz halkının yüzde 78'inin her şeye rağmen savaş sona ermeden İngiliz askerlerin geri çekilmesini istemediğini ortaya koyduğunu kaydeden araştırmacılar, ankete katılanların yedide birinden daha azının ABD Başkanı George W. Bush'un doğruyu söylediğine inandığı yolunda görüş belirttiklerine dikkati çektiler. 
     İngiliz Daily Telegraph gazetesinin dün yayınladığı kamuoyu araştırmasında, İngiliz halkının yüzde 54'ü askeri harekata destek verdiği belirtilmişti. Söz konusu kamuoyu araştırmasına katılanların yüzde 56'sı ise İngiltere ve ABD'nin çok uzun sürecek bir ihtilafın içine sürüklenebileceği görüşünde olduklarını ifade etmişlerdi. 
     





</TEXT>
</DOC>
