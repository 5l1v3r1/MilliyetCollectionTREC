<DOC>
<DOCNO> 114677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sonspo10.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de "ayaklar" sustu "kafalar" konuşuyor... 
</HEADLINE>
<TEXT>

     Kadrosunda iki ayağını da iyi kullanan yıldız futbolcuları bulunduran Fenerbahçe, sezonun 9 haftası geride kalırken rakip fileleri çoğunlukla kafa golleriyle havalandırdı. 
     Ortega, Revivo ve Rapaiç gibi usta ayaklara sahip futbolcuların yanı sıra şu ana kadar performanslarını tam olarak yansıtmasalar da Serhat ve Washington gibi isimleri kadrosunda bulunduran sarı-lacivertli takımın, ligde attığı 15 golün 8'i kafa vuruşundan geldi. 
     Washington'un 3, Johnson'un 2, Revivo, Ogün ve Ortega'nın da birer kafa golü bulunuyor. 
     
     KAFA GOLLERİNİN ATILDIĞI MAÇLAR 
     Fenerbahçe'de, sezonunun geride kalan 9 haftasında, 6. haftadaki Galatasaray maçı ertelendiği için yapılan 8 maçta atılan kafa golleri şöyle 
     2. hafta Ankaragücü... Dk. 41 Washington 
     3. hafta Gaziantepspor Dk. 37 Revivo, Dk. 90 Ogün 
     4. hafta Denizlispor.. Dk. 14-Dk. 62 Washington 
     7. hafta Elazığspor... Dk. 43-Dk. 67 Johnson 
     8. hafta Altay........ Dk. 24 Ortega 
     Sol ayağını kullanan yıldız futbolcularına rağmen sarı-lacivertli takımda kafa gollerinden sonra en çok gol sağ ayakla atıldı. 
     Takımın ligde attığı 5 gol sağ ayaklardan gelirken, sol ayakla sadece Revivo'nun 1 golü bulunuyor. Fenerbahçe bu sezon Ortega ile bir de penaltı golü attı. 
     
     TAKIMIN GOLCÜLERİ 
     Fenerbahçe'de performansı nedeniyle eleştirilmesine rağmen, Brezilyalı oyuncu Washington takımın en golcü futbolcusu. 
     Ankaragücü maçında 1 ve Denizlispor maçında 3 gol birden atan Washington toplam 4 golle en golcü olurken, bu oyuncunun ardından 3 golle Ortega, 2'şer golle Revivo, Ogün, Johnson, 1'er golle de Steviç ve Tuncay geliyor. 
     





</TEXT>
</DOC>
