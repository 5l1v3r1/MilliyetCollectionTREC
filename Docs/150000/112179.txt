<DOC>
<DOCNO> 112179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yazar/dundar.html </URL>
<DATE> 2002/10/10/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Siyasi dart 
</HEADLINE>
<TEXT>

     Bizim zamanımızda "merkez" diye karakola derlerdi. Hatta yanlış bir iş yapanın başına gelebilecekleri anlatmak için "Götürürler merkeze vurdururlar herkese" diye tekerleme vardı. 
     Bugünlerde ise "merkez", siyasetin kıblesi, rendesi, güvencesi adeta... 
     Öylesine güçlü bir anafor ki bu, herkesi paçasından tuttuğu gibi kendine çekiyor, basmakalıplaştırıp hizaya sokuyor. 
     Sonuçta seçim de, neden ayrı partilerde örgütlendikleri anlaşılmayan birtakım "tıpatıp aynı"lar arasında yapılıyor. Diplomaside, ekonomide, güvenlikte, bütün partiler resmi çizgiye yapıştığı için kampanyada "dürüst", "hırçın", "harbi", "tonton" liderler yarışıyor. 
     Ne sol sola, ne sağ sağa, ama herkes birbirine benziyor. 
     
     Bütün okların merkeze saplandığı bu "siyasi dartöta, merkeze en uzak durur gibi göründüğü için kamuoyunun en ziyade iltifatına mazhar olan parti, epeydir sistemle barışma seremonisinde... 
     Biliyorsunuz, devlet, Tayyip Erdoğan’a radikal konuşmalar yaptığı eski bir mitinginin bandıyla "Hoş geldin" demiş, "Elimizde dahası da var" tehdidini de araya sıkıştırmıştı. 
     Bu el enseden beridir "zirvede flört" sürüyor. 
     Az önce sözünü ettiğim anafor, "Varoşların kralı Kasımpaşalı"yı TÜSİAD’la, AB’yle, ABD’yle, IMF’yle, TSK’yle, MGK’yla tanıştırıp sıygaya çektiriyor. 
     Boynunda bir idam yaftası gibi gezdirdiği eski sözlerini ikide bir kaset kaset pişirip yemin bozduruyor. 
     Ve nihayet helikoptere bindirip batık banka sahipleriyle buluşturuyor. 
     Erdoğan, "türban sorunu", "şeriat devleti", "tramvay demokrasisi" gibi eski "zehirli" fikirlerini daha az ağzına alıyor. 
     "Merkez", elinden nice yılan geçmiş, nice pitonu ehlileştirmiş tecrübeli bir sirk ustası gibi "son dişli"nin de zehrini akıtıyor. 
     "Hırçın kabadayı"dan, Özal tipi bir liberal yaratmaya çalışıyor. 
     
     Erbakan için de öyle olmamış mıydı 
     "Erdoğan’ın Hocası"na İsrail’le savunma anlaşması imzalatan, yollardan sarıklıları toplattıran, "irticacı" diye ordudan subay attıran da onlar değil miydi 
     Şimdi "sınav" sırası Erdoğan’a geliyor. 
     Yasaklı siyasetin dayattığı taktik uygulamaya konup, yukarıdakilere "Ben değiştim" mesajı yollanırken, aşağıdakilere "Bildiğiniz Tayyip’im" diye göz kırpma oyunu başlıyor. 
     Ama görünen o ki, bütün bunlar tabanda bir rahatsızlık yaratmıyor. Hatta belki de yıllar yılı merkezin dışına itilmiş, her iktidar denemesinde itilip kakılmaktan bitap düşmüş AKP tabanı, şimdi Erdoğan’a "Bizi devletle vuruşturmadan iktidarla buluştur" talebiyle geliyor. 
     Ve Erdoğan’ın bir zamanlar yerden yere vurduğu "oligarşik güç odakları", elde rende, sınıfa yeni gelen haylaz çocuğun farklılıklarını törpülüyor, onu sisteme eklemlemeye hazırlıyor. 
     "Dartöçı, her mevsim podyuma değişik radikal, mutaassıp, etnik kıyafetler süren kreatif bir modacı gibi şaşırtıyor bizi... 
     ...ama defilenin sonunda podyuma hep kendisi çıkıyor. 
     "Götürüyor merkeze benzetiyor herkese..." 
     
     







Hangi Avrupa 


Bak maşallah, aferin... 


Vali Pataki... 


Fiskos siyaseti 


"AB’siz evet, işkenceyle asla " 


Ucuz şöhretin bedeli 


İstanbul buluşmaları 


Siyasi dart 


Irak savaşının dünyaya zararı da büyük olacak 


Kararı belirleyecek siyasal etkenler 


İstediğim tek şey şeffaf’ ihale... 


Ne olacak şu aracı kurumların hali 


"Bütün kabahat bizde" şarkısını söyleyenler... 


Kaf Dağı’ndaki üyelik 


Amerikan TV’lerinden Bush’a sansür 


Yap-işlet’ ya devret ya devretme 


Nihayet Mavi Akım 


</TEXT>
</DOC>
