<DOC>
<DOCNO> 113155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamamen duygusal’dı 
</HEADLINE>
<TEXT>

Tuna - Tatlıses birlikteliği, pek çok kez ihanetlerle sarsıldı ama yıkılması 18 yıl sürdü. Bunca süre bir arada kalmalarının nedeni biraz da paraydı 
     MAGAZİN SERVİSİ 

     İbrahim Tatlıses’in hayatına onlarca kadın girdi... Tek resmi nik h yaptığı isim, hemşerisi Adalet Tatlıses’ti. 1972’de evlendiler. Bu evlilikten Ahmet Salim 29 , Gülşen 27 ve Gülden 25 adında üç çocuk dünyaya geldi. Tatlıses’in şöhretli hayatının ilk kadını Perihan Savaş oldu. Tatlıses ile Savaş’ın beraberliği üç yıl sürdü. Tatlıses, Perihan Savaş, kızı Melek Zübeyde’ye hamileyken Derya Tuna’ya şık oldu ve en uzun birlikteliği başladı. 18 yıl süren birliktelik süresince Tatlıses ile Tuna yine "başka kadınlar" yüzünden tartıştı ama ilişkileri bitmedi. Ne zaman ki devreye Asena girdi, işler değişti. "İbrahim Bey’e zamparalık yakışıyor" diyen Tuna, her fırsatta Asena’yı Tatlıses’e yakıştıramadığını söyledi. 
     Derya Tuna, Tatlıses’in sadece hayat arkadaşı değildi. Tuna’nın yöneticilik tarzına gıpta eden Tatlıses, onu Tatlıses Şirketler Grubu’nun Yönetim Kurulu Başkanı da yaptı. Tatlıses’in işlerini, parasını yıllarca Tuna yönetti. Tuna, "Çocuğumuzun geleceğini düşünmek zorundayım. Onların diğer kardeşleri gibi muhtaç hale gelmesini istemiyorum" diyerek özel yatırımlar yaptı. ABD’de gayrimenkuller aldı. Bu yüzden Tatlıses’le arası açılınca Amerika’ya gitti. 
     
     ÇILDIRTAN RESİMLER 
     Şirketlere yakın akrabalarını yerleştiren, Tatlıses’in yanında olan kişileri bile kendisi bulup işe alan Tuna’nın bu yakın markajı, Tatlıses’in kalbine Asena’nın sızmasına engel olmadı. Tatlıses - Asena aşkının gündeme düşmesinin ardından ABD’den dönen Tuna, hayat arkadaşıyla kavga edip soluğu ABD’de aldı. Tuna ile Tatlıses, Şubat 2002’de oğulları İdo’nun sünnet düğününde barıştı. 
     Ancak bu kez Ayşegül Yıldız gündeme geldi ve ikilinin yolları yeniden ayrıldı. Tuna’nın nispet yaparcasına, dergilere verdiği iddialı pozlar, gerilimi tırmandırdı. Tuna’nın yıllar sonra eline mikrofon aldığı gece giydiği transparan kıyafet ise gerilimi doruk noktasına çıkardı. 
     



 GÜNCEL 























</TEXT>
</DOC>
