<DOC>
<DOCNO> 142420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun04.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN ABD'nin Irak'ta ''gizli teslimiyet'' görüşmeleri sürüyor... 
</HEADLINE>
<TEXT>

     Amerikan CNN televizyonu, Washington'un, Irak'a savaş durumunda bazı Irak birliklerinin direniş göstermemesi umuduyla önde gelen askeri yetkililerle ''gizli teslimiyet'' görüşmeleri yürüttüğünü ileri sürdü. 
     Haberini, ismi açıklanmayan Amerikalı yetkililere dayandıran CNN, Iraklı askeri yetkililerle iletişimin, Savunma Bakanlığı Pentagon aracılığıyla değil, Amerikan hükümetinin diğer ''unsurlarıyla'' yürütüldüğünü duyurdu. 
     CNN, Irak ordusunun bazı unsurlarının, Amerikan öncülüğündeki bir gücün Irak'a girmesi durumunda çatışmaya girmemeyi kabul ettiğini iddia etti. 
     Televizyon, yetkililerin, Saddam Hüseyin'in kendine bağlılık göstermeyen askerlere karşı ceza arayışlarına girişeceği gerekçesiyle Irak ordusu mensuplarıyla görüşmelerin ayrıntılarını vermediğini kaydetti. 
     Dışişleri Bakanlığı'nın bir sözcüsü haberi yalanlarken, bunun bir anlamı olmadığını söyledi. 

     
</TEXT>
</DOC>
