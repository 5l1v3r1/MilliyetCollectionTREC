<DOC>
<DOCNO> 111178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sonspo08.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaccheroni'nin, Barcelona'ya gideceği iddia edildi 
</HEADLINE>
<TEXT>

     İtalyan teknik direktör Alberto Zaccheroni'nin İspanya'nın Barcelona takımının başına geçeceği iddia ediliyor. 
     İtalyan ve İspanyol basınında yer alan haberlerde, şu anda Barcelona'da görev yapan Hollandalı teknik adam Luis Van Gaal'ın takımın başında kalmasının tek nedeni Şampiyonlar Ligi'nde alınan sonuçlar olarak gösterilirken, yerine geçecek ilk aday olarak Zaccheroni'nin ismine yer veriliyor. 
     51 yaşındaki Van Gaal'ın, ligdeki durumdan ve Brezilyalı Rivaldo'nun gönderilmesini istemesinden dolayı kulüp yönetimi ile arasının açık olduğu iddia ediliyor. 
     Galatasaray ile aynı grupta yer aldığı Şampiyonlar Ligi'nde Barcelona'nın bir hata yapması halinde Van Gaal'ın gönderilerek, yerine şu anda yasal olarak sözleşme gereği SS Lazio ile bağı olan Zaccheroni'nin getirileceği söylentileri basında yoğunluk kazandı. 
     AC Milan'dan sonra geçen sezon SS Lazio'yu çalıştıran ve şu anda işsiz olan İtalyan teknik adamın İspanyol yöneticilerle görüştüğü öne sürülüyor. 
     Öte yandan, lige kötü başlangıç yapan İtalya 1. Ligi takımlarından Como, Torino ve Perugia'nın, bu kötü gidişin sürmesi durumunda teknik direktör arayışında olacağı belirtiliyor. 
     





</TEXT>
</DOC>
