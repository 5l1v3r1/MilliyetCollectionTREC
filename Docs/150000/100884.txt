<DOC>
<DOCNO> 100884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/spor/aspo.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MERHABA SEVGİLİG 
</HEADLINE>
<TEXT>

Dünya Kupası ile şenlenen, milyonları sokağa dönen futbolumuz, lig heyecanıyla yeniden sahneye çıkıyor. 2002-2003 sezonu Trabzonspor-Fenerbahçe maçıyla perdelerini açıyor 
     31 Mayıs’ta bitecek 
     İŞTE büyük heyecan yine başlıyor. 45. yaşına giren Süper Lig bugün perdelerini açıyor, futbolla yatıp, futbolla kalkacağımız 34 haftalık maratonun startı Trabzonspor - Fenerbahçe maçıyla veriliyor. Dünyaca ünlü yıldızların boy göstereceği 2002 - 2003 sezonunda ilk yarı 22 Aralık’ta sona erecek. 7 Şubat’a kadar verilecek aranın ardından 31 Mayıs’ta lig tamamlanacak. 
     
     Hakem Müftüoğlu 
     YILLARDIR başarıya hasret olan ve kadrosunu neredeyse tamamen değiştirerek yeni bir umutla yola çıkan Trabzonspor, ilk hafta evinde Ariel Ortegalı kadrosuyla şampiyonluğun en güçlü adaylarından Fenerbahçe’yi ağırlayacak. Hüseyin Avni Aker Stadı’nda saat 20.00’de başlayacak bu zorlu karşılaşmayı Kuddusi Müftüoğlu yönetecek. Maç Digitürk’ten naklen yayınlanacak. 
     
Trabzon üstün      BORDO - Mavili takımın 28 yıllık rekabette Fenerbahçe’ye karşı 33 - 28’lik üstünlüğü bulunuyor. İki takım ligde ise 56 kez karşı karşıya geldiler. Bu maçların 20’si Trabzonspor lehine kapanırken, Sarı - Lacivertliler 18 galibiyet elde etti. Trabzonspor kendi sahasında Fenerbahçe’ye karşı 18 galibiyet alırken, sadece 6 mağlubiyet gördü. Sarı - Lacivertliler 6 sezondur Avni Aker’de rakibini yenemiyor. 
     
Korkaklara yer yok’      HAKAN CAN 

     FUTBOL Federasyonu Başkanı Haluk Ulusoy, hakemlere gözdağı verdi. Beş yıldır başkanlık yaptığını hatırlatan Ulusoy, "Bu sürede hakemlere her türlü desteği verdik. Artık meyveleri yemek istiyoruz. Onlara güveniyorum. Artık yaptığı hatalarla canımı acıtana yol veririm. İşini en doğru şekilde yapmayan gidecek. Art niyetli olduğuna inandığımız korkak hakemlerin lisansını iptal ettireceğim" dedi. 
     FENERBAHÇE’NİN maçlarını takip edeceğini de vurgulayan Ulusoy, şöyle devam etti "Aziz Yıldırım ile aramda en ufak sürtüşme olmadı, olmaz da. Oyuncular Fair - Play’den hiç kopmadan bütün enerjilerini sahaya versinler. Başkanlar ve yöneticiler rakip camiaları aşağılayan, ortamı geren demeçlerden kaçınsınlar. Birbirimize kırılmayalım. Hep birlikte büyüyeceğiz hep birlikte yükseleceğiz. İnanıyorum ki her şey çok güzel olacak." 
     
Yavuz’dan garanti      MERKEZ Hakem Kurulu Başkanı Bülent Yavuz, hakemlerin sezona hazır olduğunu söyledi. Herkesin emeğine ve hedefine saygı duyduklarını belirten Yavuz, "Sorumluluklarımızın bilincindeyiz. Bu sezon hatalarımızı en aza indireceğiz. Özellikle neticeye tesir edecek konularda çok daha az hata yapmaya büyük özen göstereceğiz" ifadelerini kullandı. 
     



 SPOR 
























</TEXT>
</DOC>
