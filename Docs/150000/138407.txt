<DOC>
<DOCNO> 138407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sondun07.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Blix'den Irak'a "ültimatom" mektubu 
</HEADLINE>
<TEXT>

     BM silah müfettişlerinin İsveçli başkanı Hans Blix, "BM sınırlarını ihlal eden füzelerin 1 Mart tarihinden itibaren imhası için" Irak hükümetine "emir" veya "ültimatom" niteliğinde mektup gönderdi. 
     Irak'ın BM silah denetim kurulu UNMOVİC'le 35 ayrı konuyu halletmesi ve savaşa hazırlanan ABD ile İngiltere'nin girişimini engellemesi için "BM menzillerini aşan" füzelerini imha etmesi gerekiyor. Blix'in "son ihtarname" mektubunda, Irak'ın 150 km'yi aşabilen Essamud füzeleriyle birlikte füzeleri fırlatan SA-2 motorlarının da bütünüyle imha edilmesi isteniyor. 
     Irak'ın ülke savunması için "yaşamsal" önemdeki füzelerini imha etme seçeneğiyle karşı karşıya kalması tam bir ikilem yaratıyor. Bağdat hükümeti için UNMOVİC'in bu "emrini" yerine getirmemek ABD'ye savaş için "önemli gerekçeyi sunmuş olacak." Blix'in 1 Mart'ta BM Güvenlik Konseyi'ne "Irak'ın uyumu" konusunda yeni raporunu sunması bekleniyor. Bu bakımdan "Essamud'ların imhası için" 1 Mart tarihinin verilmesi, son derece yaşamsal bir denklik içeriyor. 
     Savaşa hazırlanan ABD ve en yakın müttefiki İngiltere'nin, buna göre Irak'la ilgili 8 kasım tarihli 1441 sayılı Konsey kararının ardından BM Güvenlik Konseyi'nde "ültimatom" kararı için harakete geçmesi ihtimali bulunuyor. 
     





</TEXT>
</DOC>
