<DOC>
<DOCNO> 129383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/agun.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da esirlik Avrupa’ya rezillik 
</HEADLINE>
<TEXT>

Türk organizatörün sunduğu rezalet senfonisi’, 66 kadın müzisyeni İstanbul’da mahsur bıraktı. Paralarını alamayan sanatçıların durumu, dünya medyasına yansıdı 
     ŞÜKRAN PAKKAN İstanbul 

Dünyayı gezdik, böylesini görmedik’      Ladies First Symphony Orchestra’nın üyeleri, İstanbul’a geldiklerinde oldukça mutlu görünüyorlardı. Yaşadıkları k bustan sonra sinirden mide rahatsızlığı geçiren müzisyenler, şimdi durumlarının belirsizliğinden ve yakınlarına ulaşamamaktan şik yetçi. Çok küçük yaşlardan bu yana dünyayı dolaşan kemancı Jzabella Zebrowska 28 , "Şoktayım. O kadar konser verdim, ilk kez ne yapacağımı bilmiyorum. Bu bir skandal" derken, flütçü Ewa Wypych 35 de tüm dünyayı gezdiğini ancak şu anda kendisini kötü bir filmde oynuyor gibi hissetiğini söyledi. İlk kez yurtdışına çıkan çellist Mougdalena Gutay 22 de, yaşadığı olayın şokunu üzerinden atmaya çalışıyor. Ailesiyle görüşme yapamayan Gutay, okuldaki izninin sona ermesi nedeniyle derslerini kaçırdığını ifade etti. 
     
Üç gece konser vermek üzere masraflar hariç 20 bin euro’ya sözleşme yapılan 66 kişilik kadın orkestrası "Ladies First Symphony Orchestra", parasını alamayıp İstanbul’da mahsur kalınca olay uluslararası arenaya taşındı. 

     ŞİK YET ETTİLER 
     Orkestranın yabancı menajerleri Hollanda, Polonya ve İsviçre konsolosluklarına şik yette bulunup yardım istedi. Norveç Kültür Bakanı’na da telefon açarak durumu anlatan menajerler, ayrıca AB’nin Brüksel’deki Acil Yardım Masası’nı arayıp dolandırıldıklarını bildirdi. 
     Orkestra, dünkü Almanya konserini "Paramız ödenmedi, mahsur kaldık" diyerek iptal edince uluslararası basın kuruluşlarına haber oldu. Müzisyenlerin, konakladıkları Andela Otel’e olan borçları artarken, grubun, uçak masrafları ise 32 bin euro’yu buluyor. 
     Kendilerinden gizlenen durumu öğrenen müzisyenlerin ise stresten kaynaklanan mide sorunları yaşadığı bildirildi. Grup, konsolosluklardan doktor da istedi. 
     Menajer Martin Szewczyk, paralarını ödemeyen organizatör Turgay Yağan’dan uyarı telefonları aldığını da iddia etti. Gece geç saatlerde kendisini Yağan’ın avukatı olarak tanıtan Celal isimli bir kişinin aradığını belirten menajer, "Telefondaki kişi Madem, basınla konuştun, hemen oteli terk et, parayı da vermiyoruz’ dedi. Bu iş burada bitmez. Kendimizi hapishanede gibi hissediyoruz" dedi. 
     Yağan’ın "Sansasyon yaratmak istiyorlar" sözlerine de tepki gösteren menajer, "Biz Avrupa’da çok şöhretli bir grubuz. Böyle bir skandalın bize faydası ne olabilir" diye konuştu. 
     
     YAĞAN’IN İLK OLAYI DEĞİL 
     Turgay Yağan’ın adı daha önce de Fransız şarkıcı Georges Moustaki’nin Cevahir Otel’de vereceği konserle gündeme geldi. Konser, organizasyonu gerçekleştiren şirketin otel ücretini ödememesi üzerine iptal edildi. Bilet alan 700 kişi, iptali duyunca alkışlı protestoda bulundu. Polis, olayın sorumlusu olduğu öne sürülen Yağan hakkında zabıt tutmuştu. 
     
     
     



 GÜNCEL 






















</TEXT>
</DOC>
