<DOC>
<DOCNO> 138864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/yasam/yas01.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu dava hakimi bile utandırdı’ 
</HEADLINE>
<TEXT>

Mardin’de 12 yaşındaki kıza tecavüz davası gizli oturum’la başladı. Suçlamaları reddeden sanıklar, komplo kurbanı’ olduklarını iddia etti 
     ÖZGÜR CEBE, ADNAN AVUKA Mardin DHA 

     Yoksul bir ailenin kızı olan N.Ç.’nin 12 , Mardin ve Kızıltepe’de bölgede görevli yüzbaşıdan kaymakamlık yazıişleri müdürüne, ilköğretim okulu müdür yardımcısından mahalle muhtarına kadar çok sayıda kişinin tecavüzüne uğradığı iddiasıyla 28 sanığın yargılandığı dava dün gizli celseyle başladı. 
     Fiili livatayla ırzına geçildiği ve tecavüze uğradığı iddia edilen N.Ç.’nin başına gelenler 8 Ocak’ta Emniyet’e başvurmasıyla ortaya çıktı. Adli Tıp, küçük kızın tecavüze uğradığını tespit etti. N.Ç.’nin Mardin ve Kızıltepe’de babası ve dedesi yaşında 200 kişinin tecavüzüne uğradığı öne sürüldü. 
     
     Karar oybirliği’ ile alındı 
     Utanç davası’nın ilk duruşmasına, tutuklu 28 sanıkla N.Ç, babası Süleyman Ç. ve avukatları Nazan Kaya katıldı. Savcının toplumun genel ahlak yapısı, kamu güvenliği, mağdurun yaşının küçük olması ve sanık sayısının fazlalığı nedeniyle duruşmanın gizli yapılması yönündeki talebi mahkeme heyetince oybirliğiyle kabul edildi. 
     
     Tahliyelerini istediler 
     Basın mensupları salondan çıkarıldıktan sonra başlayan duruşmada, suçlamaları reddeden sanıklar tahliyelerini istedi. N.Ç.’yi pazarladığı öne sürülen Emine Akyol da, "Kendisi kızımın arkadaşıdır. Evden kaçmıştı, kızımla eve geldiler. Ben de eve dönmesini söyledim" dedi. Türkan Temel ise evli ve çocuk sahibi bir kadın olduğunu, fuhuş yapmadığını, N.Ç.’yi de tanımadığını iddia etti. 
     Davada tutuklu yargılanan 26 erkek hakkında TCK’nın 414 1 sayılı "Irza geçmek" ve 430 1 sayılı "Küçüğü kaçırmak, alıkoymak" suçlarından 5 ila 10 yıl, Temel ve Akyol’un da 430 ve 435’e göre 2 ila 10 yıl hapisle cezalandırılmaları isteniyor. 
     
İşte utanç’ davası sanıkları      İddianameye göre, küçük N.Ç.’ye tecavüzle suçlanan sanıklar şöyle Yüzbaşı Ersun Erdemir, Kızıltepe Kaymakamlığı Yazıişleri Müdürü Recep Sakız, Mardin Ziraat Bankası Veznedarı Mehmet Seyitoğlu, aynı bankada memur Hamit Aydın, Kızıltepe Orman İşletme Müdürlüğü’nde görevli Teyyar Salman, Mardin Vakıflar Şube Müdürlüğü’nde görevli Cuma Uraş, Derik Belediyesi Memurları Şeyh Davut Oruç, Şeyh Davut Dora, Enver Adanç, Mardin Bayındırlık Müdürlüğü şoförü Selman Aydın, Kızıltepe Mehmetçik İlköğretim Okulu Müdür Yardımcısı Ümit Ergin, Sercan Ofset Sahibi Hamit Abdulsametoğlu, Mardin TEDAŞ Müessese Müdürlüğü’nde çalışan Ahmet Günay, Şeyhmus Cansın, nakliyatçı Şemsettin Aslan, Yenimahalle Muhtarı Harun Uras, Derik Ziraat Odası Başkanı Mahmut Temelli, esnaf Mehmet Katkar, Ali Altsoy, çiftçiler Burhan Ertaş, Şeyh Davut Anuk, Nizam Denli, Sabri Ajak, Harun Uras, Selahattin Kuray ve Rıdvan Bayraktar. 
     
Kaymakamlıkta tecavüz ettiler      İddianameye göre N.Ç., Derik İlçe yolunda güvenlik nedeniyle boşaltılan köyler, eski Hükümet Konağı, tenha yerlerde park edilen otomobiller, kayalık alanlar, piknik yerleri hatta Kaymakamlık Yazıişleri Müdürü Recep Sakız’ın makam odasında bile tecavüze uğradı. Bu sırada kendisini pazarlayan iki kadın ise hep yakınlarda bekliyordu. 
     



 YAŞAM 
























</TEXT>
</DOC>
