<DOC>
<DOCNO> 119938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun07.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas yetkilisi "İntihar eylemleri sürecek" 
</HEADLINE>
<TEXT>

     Radikal Filistin örgütü Hamas'ın siyasi büro başkanı Halit Meşaal, İsrail'e karşı intihar saldırılarını sürdüreceklerini söyledi. 
     Hayat gazetesine demeç veren Meşaal, ''İntihar saldırılarını sürdürecek misiniz '' sorusuna, ''Elbette. Meşru hakkımız bu'' yanıtını verdi. 
     ''Hamas her türlü direniş biçimine başvurabilir, intihar eylemleri bunlar arasında'' diyen Meşaal, ''Ancak taktik değiştirebiliriz'' diye konuştu. 
     Meşaal, intihar saldırılarını durdurmak için Filistin lideri Yaser Arafat'ın Fetih örgütüyle gizlice anlaştıkları yolundaki haberleri ise yalanladı. Meşaal, geçen hafta Kahire'de yapılan görüşmelerde, sadece eylemlerin üç aylığına askıya alınması fikrinin ortaya atıldığını, lakin anlaşma olmadığını söyledi. 
     





</TEXT>
</DOC>
