<DOC>
<DOCNO> 123217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/dunya/dun03.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen Kopenhag’da tarih verilmeyecek 
</HEADLINE>
<TEXT>

     DIŞ HABERLER SERVİSİ 

     Avrupa Birliği AB Dönem Başkanı Danimarka’nın Başbakanı Anders Fogh Rasmussen, Kopenhag Zirvesi’nde Türkiye’ye tarih verilmeyeceğini söyledi. 
     Alman Die Welt gazetesine konuşan Rasmussen, 12 - 13 Aralık’ta yapılacak zirvede Türkiye’ye müzakerelerin başlaması yönünde bir tarih verilmeyeceğini belirterek, AB’ye aday olan diğer ülkeler gibi Türkiye’nin de tarih almak için bütün kriterleri yerine getirmesi gerektiğini ifade etti. 
     
     Siyasi kriterler 
     "Türkiye’ye sadece bütün siyasi kriterleri yerine getirdiğinde tarih vereceğiz. Tek sorun, bu prensibi Kopenhag’da nasıl aktaracağımızı bilmektir" diyen Rasmussen şöyle devam etti "Türkiye’den, yaptığı reformların uygulanmasına ilişkin somut bir zaman çizelgesi vermesini istedik. Bu, tarih konusunda kesin bir karar verilmesi için çok önemli... Birkaç seçenek var. Benim kafamda beş seçenek var ve meslektaşlarıma da hangisini daha fazla tercih ettiklerini sordum. Böylece karar verebileceğiz." 
     Rasmussen, Almanya’da haftalık yayımlanan Welt am Sonntag gazetesiyle yaptığı mülakatta ise Türkiye’ye de diğer aday ülkeler gibi davranılması isteğini yineledi. 
     
     



 DÜNYA 













</TEXT>
</DOC>
