<DOC>
<DOCNO> 133366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/yasam/ayas.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye mozayiği’ barış için yürüdü 
</HEADLINE>
<TEXT>

Türkiye’de dün, binlerce insan bir araya geldi el ele verdi. 7’den 70’e her şeyleri farklıydı ancak amaçları tekti Savaşı gerçekten istemediklerini anlatabilmek.. 
     BÜLENT ÖZDEMİR-AKİF ERDEM 

     Ortadoğu’da dengeleri değiştirebilecek kadar büyük olası Irak operasyonuna, dünyanın dört bir tarafında olduğu gibi, Türkiye’den de çok sayıda tepki geliyor. Çeşitli illerdeki protesto gösterilerine katılanlar, savaşın sadece kan ve gözyaşı getireceğini vurgulayarak, olası operasyona karşı çıkıyor. 
     
     Her görüşten insan 
     "Irak’ta savaşa hayır diyenler" dün yine meydanlardaydı. İstanbul’daki savaş karşıtlarının buluşma yeriyse Beyazıt meydanıydı. Saraçhane’deki belediye binası önünde sabah toplanan binlerce kişi, gösteri için son hazırlıklarını yaptı. Pankartlar açıldı, döviz ve bayraklar çıkarıldı. Sendika, sivil toplum örgütü ve siyasi parti yöneticileriyle sanatçı, aydın ve yazarların yer aldığı kortej, Beyazıt’a doğru yürüyüşe geçti. Polisin oluşturduğu kontrol noktalarında tek tek aranan savaş karşıtlarının arasında en zıt siyasi görüşe sahip olanlar bile vardı. Bu farklılık, atılan sloganlara da yansıdı. Bir grup sık sık tekbir getirerek ABD ve İsrail bayraklarını yakarken, bir grup eşcinsel de, savaşa karşı olduklarını haykırıyordu. 
     Turistler de destekledi 
     Yabancı medya mensuplarının büyük ilgi gösterdiği gösteriye, turistler de destek verdi. Greenpeace üyelerinin yanı sıra, trampetli bir grup da meydanda yerlerini alanlar arasındaydı. Bazı gruplarla polis arasında yaşanan gerginlikler de kısa sürede yatıştırıldı. 
     DEHAP bayrakları bulunan bir grup, gösterinin sonunda, Abdullah Öcalan lehinde sloganlar atarak tramvay yolundan Sultanahmet’e doğru yürüyüşe geçti. Sultanahmet’e ulaşıldığında büyük bölümü dağılan gruptan bazı kişiler Tramvay Durağı’nın camını kırdı. 
     
Yurtta sulh cihanda sulh      Doğan Haber Ajansı 


</TEXT>
</DOC>
