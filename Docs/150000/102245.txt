<DOC>
<DOCNO> 102245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko20.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF kredisi geldi, Dünya Bankası'nın ki bugün bekleniyor 
</HEADLINE>
<TEXT>

     Uluslararası Para Fon'u IMF İcra Direktörleri'nin onayladığı, yaklaşık 1.1 milyar dolarlık üçüncü dilim kredi, 12 Ağustos Pazartesi günü Hazine hesaplarına girdi. 
     Dünya Bankası'nın onayladığı 437.5 milyon dolarlık PFPSAL-2 programlanmış kamu ve mali sektör kredisi kredisinin ilk diliminin ise bugün Hazine hesaplarına girmesi bekleniyor. 
     1 milyar 350 milyon dolar tutarındaki PFPSAL-2 kredisi, bir bütün olarak 16 Nisan tarihinde Dünya Bankası İcra Kurulu tarafından onaylanmıştı. Bu kredinin, Türkiye ön şartları karşılandıkça yaklaşık 450'şer milyon dolarlık kredi dilimlerinin üç taksit halinde iletilmesi öngörülüyor. 
     Kredi dilimlerinin serbest bırakılması için Dünya Bankası İcra Kurulu'nun toplanmasına gerek bulunmuyor. 
     PFPSAL-2'nin mali sektör bölümü, halen devam etmekte olan kamu bankaları reform çalışmalarına destek sağlanması ve Bankacılık Düzenleme ve Denetleme Kurumu BDDK tarafından yürütülmekte olan bankacılık düzenlemelerinin güçlendirilmesi amacını taşıyor. 
     Anlaşmasının kamu sektörü bölümü ise, kamu harcamalarının ve yatırım programının rasyonelleştirilmesi ve kamuda etkin yönetimin geliştirilmesi ile ilgili düzenlemelere katkıda bulunulması amacına yönelik bulunuyor. 
     PFPSAL-2 kredisinin 550 milyon dolarlık bölümü 5 yıl geri ödemesiz, toplam 15 yıl, 800 milyon dolarlık bölümü ise 3 yıl geri ödemesiz, toplam 5 yıl vadeli olacak. 
     





</TEXT>
</DOC>
