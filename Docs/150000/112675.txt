<DOC>
<DOCNO> 112675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/spor/spo01.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce yatışmıyor 
</HEADLINE>
<TEXT>

Beşiktaş’ın Rumen hocası dünkü çalışmada oyuncularına yine kızdı, "Eğer istediklerim olmayacaksa antrenman yapmanın bir anlamı yok" diye çıkıştı 
     ORHAN YILDIRIM 

     Çileden çıktı 
     STURM Graz maçındaki kötü oyundan sonra futbolcularını sert bir dille eleştiren Beşiktaş Teknik Direktörü Mircea Lucescu dün yapılan antrenmanda yine çileden çıktı. Rumen hoca çalışmayı yarıda keserek oyuncularını yanına topladı ve "Hepiniz bireysellikten kurtulamıyorsunuz. Bu böyle gitmez. Eğer benim istediklerim olmayacaksa idman yapmamızın bir anlamı yok" diye konuştu. 
     
     Rapid Bükreş sınavı 
     LUCESCU’NUN uyarılarından sonra antrenmana devam eden futbolcular toparlandılar ve daha dikkatli davranmaya özen gösterdiler. Siyah - Beyazlılar bugün İnönü Stadı’nda Rapid Bükreş ile özel bir maç yapacak. karşılaşmayı Pakistan Devlet Başkanı General Pervez Müşerref de izleyecek. Beşiktaş, 19.00’da başlayacak müsabakada yine gençlerden kurulu bir kadro ile oynayacak. 
     
Sergen sevinci      GRİP ve yüksek ateş yüzünden yatağa düşen Sergen dün idmanlara başladı. Güçsüz düştüğü için takımdan ayrı olarak düz koşu yapmakla yetinen yıldız futbolcunun Denizlispor maçında oynayacağı açıklandı. Sakatlıkları bulunan Serdar, Ahmet Dursun ve Tümer takımdan ayrı çalıştı. Fotoğraf Rahman Sağıroğlu 
     
Damada izin yok      TEKNİK Direktör Lucescu bu akşam evlenecek olan Ali Eren’e balayı izni vermedi. Ligde ve UEFA’da zorlu sınavların olduğunu söyleyen Rumen teknik adam ilk onbirde görev verdiği tecrübeli oyuncuya tölerans göstermedi. Ali Eren’in Divan’da yapılacak düğününe Rapid Bükreş maçı sonrası yönetim kurulu üyeleri ile futbolcu arkadaşları da katılacak. 
     
Korsan Nouma      GÖZ nezlesine yakalanan ve Fransa’da tedavi gören Nouma’nın bir gözünün iyileştiği, diğerinde ise mikrobik rahatsızlığın sürdüğü belirtildi. Yıldız oyuncu bu yüzden özel yapım bir gözlük sayesinde sol gözünü ışığa karşı kapalı tutuyor, diğeri ile bakıyor. Bu akşam İstanbul’a dönecek olan Nouma’nın her ihtimale karşı yine karantinada tutulacağı bildirildi. 
     



 SPOR 





























</TEXT>
</DOC>
