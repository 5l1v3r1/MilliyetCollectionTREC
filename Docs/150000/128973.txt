<DOC>
<DOCNO> 128973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/ekonomi/eko03.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücreti beğenmedi yenilensin’ talimatını verdi 
</HEADLINE>
<TEXT>

Hükümetin SSK ve Bağ - Kur emeklilerine yaptığı zamla ortaya çıkan 3.5 katrilyonluk açığı nasıl karşılayacağı tartışılırken Tayyip Erdoğan, asgari ücretin üç ay içinde artırılmasını istedi 
     ABDULLAH KARAKUŞ Ankara 

     AKP Genel Başkanı Tayyip Erdoğan, hükümetin verdiği asgari ücreti beğenmedi ve yenilenmesi için talimat verdi. 
     Erdoğan dün Genel Merkez’de yapılan ve Başbakan Yardımcısı Abdüllatif Şener, ekonomiden sorumlu Devlet Bakanı Ali Babacan, Sanayi ve Ticaret Bakanı Ali Coşkun ile İçişleri Bakanı Abdülkadir Aksu’nun katıldığı MKYK toplantısında asgari ücretin üç ay içinde artırılmasını istedi. AKP yönetiminin de ücreti az bulması üzerine bakanlardan bu konuda çalışma yapılması istendi. Asgari ücret, 26 Aralık tarihinde alınan karar ile yüzde 21.4’lük artışla net 184.3 milyon liralık düzeyden 223.7 milyon liraya çıkarılmıştı. 
     Ayrıca, Erdoğan bakanların kendi aralarında daha çok koordineli ve işbirliği içinde çalışması gerektiği üzerinde de durdu. Bakanlara "israf kapılarını kapatın ve sosyal dengeyi iyi kurun" uyarısında bulunan Erdoğan, "Önceliğimiz yoksullukla mücadele olmalı" dedi. 
     
     Sosyal barışa katkı 
     Erdoğan MKYK toplantısı sonrasında yaptığı açıklamada da, emeklilere yapılan maaş artışlarının mevcut bütçe şartlarında zor bir karar olduğunu söyledi. Erdoğan, "Ama makro ekonomik dengeler açısından Türkiye’nin gerekli kaynakları üreteceğine inanıyoruz. Ayrıca bu maaş artışlarının sosyal barışa önemli katkılar sağlayacağını düşünüyoruz" diye konuştu. 
     



 EKONOMİ 














</TEXT>
</DOC>
