<DOC>
<DOCNO> 134982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yazar/yilmaz.html </URL>
<DATE> 2003/02/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tayyip’e denizci düğümü 
</HEADLINE>
<TEXT>

     
     İşadamları kurulda 
     B.Ü’nün Mütevelli Heyet Başkanı Enver Yücel, Harvard Üniversitesi J.F.Kenndy Hükümet Modeli’ni transfer ederek ULYAM’ı kurdu. UNESCO Uluslararası Liderlik Kürsüsü Başkanı Prof. Adel Safty’nin dekanlığını yürüttüğü ULYAM’ın danışmanları arasında dünyanın önde gelen liderleri bulunuyor. 
     Prof. Süheyl Batum’un başkan yardımcısı olduğu ULYAM yönetim kurulunda eski bakanlardan Yaşar Okuyan’ın yanı sıra, nakliyeci Yılmaz Ulusoy, tersane sahibi Kenan Torlak, Acıbadem Hastanesi sahibi Mehmet Ali Aydınlar, MNG Holding Yönetim Kurulu Başkanı Mehmet Nazif Günal ve işadamı Önder Fırat yer alıyor. Fırat kuruldaki tek JFK mezunu işadamı. 
     
     Özel fotoğraf 
     Toplantı sonrası bir grup yemeğe geçti. Yemekte Ağar ve Tantan yoktu, masanın başında Erdoğan oturuyordu, DYP’li Mehmet Ali Bayar da Kıbrıs konusunun koşulduğu toplantıda eski diplomat arkadaşlarıyla birlikte yer aldı. Erdoğan’ı bu toplantıya, Enver Yücel’in yakın dostu, üniversite yönetim kurulu üyesi ve AKP miletvekili aday adayı da olan Gemi İnşa Sanayi Birlikleri Konsey Başkanı Kenan Torlak bizzat davet etmişti. Denizcilik sektöründe faaliyet gösteren arkadaşları Nevzat - Şadan - Cengiz Kalkavan, Adil Göksu, Faruk Ürkmez, Gündüz Kaptanoğlu ve AKP milletvekili Cengiz Kaptanoğlu da Torlak’ın daveti üzerine yemekte yerlerini almıştı. 
     Erdoğan’ın omuzundan el eksilmiyor bir işadamı gidiyor, öbürü geliyor, fotoğraflar çektiriliyor. En gayretli de Torlak, herkesin şaşkın bakışları arasında bir eli Erdoğan’ın, öbür eli Yücel’in omuzunda pozlar veriyor, içine sinene kadar resim çektiriyor. 
     Yemekte yanımda Semra Özal’ın ANAP İstanbul İl Başkanlığı kongresinde rakibi olan işadamı Talat Yılmaz oturuyor. Karşımda ise ANAP eski başkanı Mesut Yılmaz’ın yakın arkadaşı MNG Holding Başkanı Mehmet Nazif Günal’ı görüyorum. Bu manzara karşısında eminim, hem liderlerin uzağında, hem de yakınında olmanın "ağırlığını" gayet iyi bilen bu iki işadamının gözlerinde, benimkinden çok daha renkli görüntüler canlanıyor. 
     
     Ceylanlar da atlamaz 
     Ceylan Oteli ile ilgili de bir saptama yapacağım. Burada liderlerin katıldığı önemli toplantılar olur, biz de izleriz. Her davete gidişimde istisnasız, Ceylan ailesinin bir bireyini kapıda nöbet tutar görürüm. Sorarım size hangi otelin sahibi, davetlerde kapıda bekliyor. Mesela Sheraton - Ankara’da Çarmıklı ailesinden kimseyi görmem, Hilton’larda da Sabancıları. 
     Bu toplantıda da Mahmut Ceylan kapıda nöbetteydi. Zülküf Ceylan ise geçti Erdoğan’ın yanında oturanYücel’in dibine yerleşti, sonra kalktı arka sıraya ilave edilen bir koltuğa geçti. Erdoğan otele geldiğinde AKPil başkanı, milletvekili, davet sahibi gibi isimlerin yanı sıra mekan sahibi Zülküf ve Mahmut Ceylan kardeşler karşılayıp, otelin özel odasında bir süre konuk etmişler. 
     Bu nedir Aynı karede yer alma mücadelesi, görünme hamleleri, el sıkışma... 
     Bir liderin gözünden ırak olursanız, memleketi batırır diye mi korkuyorsunuz 
     
     







Kıbrıs ak-kara değil... 


Yücel tedirgin... 


Baykal’ın koşulu 


Özal’la Demirel, Gül’le Baykal... 


ABD Mars’tan... 


Goodbye Mr. Pearson 


Altan Öymen ile dünden bugüne 


Enflasyondaki düşüş bu yıl zorlanacak görünüyor 


Takvim ayarı... 


Bağımsızlık iyi de çalınan paralar nasıl geri gelecek 


Irak ve Arapların geleceği 


Özkan DYP’ye girecek olursa şaşırmayın 


İşçiler döviz göndermez oldu 


Tayyip’e denizci düğümü 


</TEXT>
</DOC>
