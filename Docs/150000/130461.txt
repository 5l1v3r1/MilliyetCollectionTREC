<DOC>
<DOCNO> 130461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/spor/spo03.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN KIVAMINDA 1-0 
</HEADLINE>
<TEXT>

Galatasaray, İspanya’daki ikinci hazırlık maçında Belçika’nın Germinal takımını Arif’in golüyle yendi. Oyunun kontrolünü elinde tutan ve sayısız fırsatı harcayan Cim - Bom olumlu sinyaller verdi 
     İkinci sınav da iyi 
     BAYERN Münih ile golsüz berabere kalan Galatasaray, Marbella’daki ikinci hazırlık maçında Germinal’i tek golle geçti. Belçika 1. Ligi’nin 13. sırasında yer alan rakibi karşısında atak ve baskılı bir görüntü çizen Sarı - Kırmızılı ekip, 18. dakikada Arif’in golüyle öne geçti. Berkant’ın bir şutu da direkten döndü. Rakip, zaman zaman pozisyon buldu ama Galatasaray’ın başarılı savunması gole izin vermedi. Cim - Bom yarın Hollanda 2. Ligi takımlarından Volendam ile karşılaşacak. 
     
Maçın karnesi      CÜNEYT KARAKAYA 

     HAKEMLER Gomes Ruis, Ramon Martines, Moya Fernandez 
     GALATASARAY Kerem 7 , Ümit Davala 6 , Emre Aşık 7 , Bülent Korkmaz 7 , Hakan Ünsal 6 , Pinto 7 , Mehmet Polat Dk.89 5 , Cihan 6 Batista Dk. 66 7 , Ayhan 8 Sedat Dk. 82 , Hasan Şaş 7 İlker Dk. 86 , Berkant 6 Ümit Karan Dk. 63 7 , Arif 7 Baliç Dk. 71 7 
     GERMİNAL BEERSCHOT ANTWERPEN Da Silva 5 , Svetlick 6 , Wayker 5 , Bodor 5 , Monteyne 6 , Reigel 5 , D’Hondt 7 , De Wree 5 Weyer Dk. 70 6 , Rudi 7 Haagdoorn Dk. 76 6 , Quansah 6 , Snelders Dk. 70 5 , Kpaka 7 Huysmans Dk. 70 5 
     GOL Arif Dk.18 
     SARI KARTLAR Bülent Korkmaz, Ümit Davala 
     
18 yaşındayım Cim-Bom’un en tecrübeli ismi Suat, sahaya çıktığında kendini delikanlı gibi hissettiğini söyleyerek, "Hagi o yaşa kadar oynadı, biz neden yapmayalım" dedi 
     GALATASARAY’DA yetişip, yıllarını Sarı - Kırmızılı renklere veren Suat Kaya, sahaya çıktığında kendisini 18 yaşında hissettiğini belirterek, "O an durmak bilmeden koşmak istiyorum" diye konuştu. Başarılı futbolcu, "Hagi o yaşına kadar Galatasaray’da oynadı, Dünya’da başka yüzlerce örnek var. Biz neden oynamayalım. Eksiğimiz mi var " ifadesini kullandı. 
     DENEYİMİN bir futbolcu için çok önemli olduğunu da vurgulayan Suat, "Zaman, insana parayla satın alamayacağı şeyler kazandırıyor" dedi. Emektar oyuncu şöyle devam etti "Sedat ve İlker’e baktıkça eski günlerimi hatırlıyorum. Gücüm yettiği sürece bu takıma hizmet etmeye devam edeceğim. Yaşadıklarımızdan yola çıkarak eski günlerimise döneceğimizi söyleyebilirim." 
     
     Terim Daha fazlası olmaz 
     GERMİNAL karşısında çok gol kaçırdıklarını söyleyen Fatih Terim, "Henüz eksiklerimiz var. Bu atmosferde bundan daha fazlası olmaz" dedi. İlk iki hazırlık maçında özellikle Pinto’dan memnun kalan Fatih hoca, "Oyun kurgumuzda önemli bir yeri var. Hızlı ve çok seri bir oyuncu. Zamanla golle de buluşturursak o da çok rahatlayacak" yorumunu yaptı. Terim, Ümit Davala’nın da her geçen gün iyiye gittiğini ifade etti. 
     
     Hakemler şaşırdı 
     KARŞILAŞMAYI yönetmek için görevlendirilen hakemler Gomes Ruis, Ramon Martines ve Moya Fernandez maçın, kamp yapılan La Quinta Golf Country Club’ta oynanacağını zannederek, önce buraya gitti. Ancak müsabakanın Municipal Of Marbella Stadı’nda oynayacağını öğrenen üç hakem, apar topar stada doğru yola çıktı ve 10 dakika kala maça yetişebildi. 
     
     Sadece 11 kişi izledi 
     BAYERN Münih karşısında biraz olsun seyirci toplayabilen Galatasaray, dünkü karşılaşmayı boş tribünlere oynadı. Maç başlarken sadece bir Türk aileyi konuk eden Sarı - Kırmızılılar, daha sonra birkaç kişinin de gelmesiyle toplam 11 seyirciye maçı izlettirdi. Oysa tüm şehirde bu karşılaşma için duvar ilanları asılmıştı. 
     
     Saha zemini berbattı 
     10 yıldır karşılaşma oynanmamasından dolayı bakımsız olan zemin, dün iyice çıldırttı. Galatasaray’ın maçından önce yapılan Andalucia - Antaquerra karşılaşması nedeniyle iyice bozulan yeşil çimler, Cim - Bomlu futbolculara korkulu anlar yaşattı. Öte yandan stada bir saat önce gelen Sarı - Kırmızılılar, bu maçı da izledi. 
     
     Ayhan’a özel talimat 
     GERMİNAL karşılaşmasında yine Bayern Münih maçındaki kadroyu sahaya süren Fatih Terim, kafasındaki şablonu oturtmak için çaba gösteriyor. Sadece Mondragon’u kenarda oturtup, diğerlerini 11’de çıkaran Terim, karşılaşma öncesinde Ayhan ile özel bir görüşme yaparak, istediklerini tek tek anlattı. 
     



 SPOR 


























</TEXT>
</DOC>
