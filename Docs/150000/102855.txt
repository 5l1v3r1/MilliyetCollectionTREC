<DOC>
<DOCNO> 102855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo20.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Alpay öfkeli      İNGİLTERE Premier Ligi’nde forma giydiği Aston Villa ile yollarını ayırmaya kesin kararlı olan Alpay, 90 dakika oynadığı sezonun ilk maçından sonra da fikrini değiştirmediğini söyledi. Ücretle ilgili görüşmeleri kamuoyuna yanlış yansıtan Aston Villa’yı kendisine ihanet etmekle suçlayan Alpay, "Ben yüzde 50 zam istemedim. Bundan sonra yüzde yüz verseler de durmayacağım" diye konuştu. 
     
Deportivo avantajlı      İSPANYA Süper Kupası’nın ilk maçında Valencia’yı 3 - 0 mağlup eden Deportivo La Coruna, rövanş için büyük bir avantaj yakaladı. La Coruna’daki mücadelede mükemmel futboluyla taraftarından alkış alan Deportivo’nun gollerini Valeron, Victor ve Naybet kaydetti. Bu karşılaşmanın rövanşı 25 Ağustos’ta Valencia’da oynanacak ve kupanın sahibi belli olacak. 
     
Mauresmo sürprizi      MONTREAL’DE sona eren Kanada Açık Tenis Turnuvası’nı Fransız Amelie Mauresmo kazandı. Finalde favori ABD’li raket Jennifer Capriati ile karşılaşan Mauresmo, 6 - 4 ve 6 - 1’lik setlerle mutlu sona ulaştı. Fransız raket böylece 182 bin doları servetine katarken bu sezon ikinci, kariyerinde ise sekizinci şampiyonluğuna ulaşmış oldu. 
     
Rivaldo’dan sessiz start      BARCELONADAN Milan’a transfer olan Rivaldo, yeni takımıyla ilk maçına Luigi Berlusconi Kupası’nda çıktı. Juventus karşısında fazla etkili olamayan ve 62. dakikada oyundan alınan Rivaldo’nun özellikle ilk yarıdaki şutları, kaleci Buffon’da kaldı. Bu yıl 12.’si düzenlenen kupada normal süre golsüz biterken Milan, penaltılarda Juventus’a 3 - 1 üstünlük sağladı. 
     
Bayanlar şov yaptı      KANADA’da düzenlenen FIFA Dünya Bayanlar Futbol Şampiyonası’nda, iddialı ekiplerden ABD, İngiltere’yi beş golle topa tuttu. Büyük heyecan ve ilgiyle izlenen turnuvanın diğer maçlarında Nijerya ile Japonya 1 - 1 berabere kalırken, ev sahibi Kanada ise Danimarka’yı 3 - 2 yendi. 
     
Ivan Campo Bolton’da      REAL Madrid’in ünlü futbolcusu İvan Campo yuvadan ayrılıyor. Dün bir basın toplantısı düzenleyen tecrübeli defans oyuncusu, İngiltere Süper Ligi takımlarından Bolton ile anlaştığını söyledi. Yarın sağlık kontrolünden geçecek olan Campo’nun 2 yıllık sözleşmeye imza atması bekleniyor. 
     
Elazığspor Lawal’ı aldı      ELAZIĞSPOR, Gençlerbirliği’nde oynayan Muhammed Lawal’ı renklerine bağladı. Lawal ile bir yıllık sözleşme imzaladıklarını söyleyen Basın Sözcüsü Faruk Çikoğlu, "Trabzonspor maçında alınan galibiyet gerçekten takımı olumlu yönde etkiledi. Ankaragücü deplasmanından puanlarla dönmek istiyoruz" dedi. 
     



 SPOR 
























</TEXT>
</DOC>
