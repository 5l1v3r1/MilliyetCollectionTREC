<DOC>
<DOCNO> 112741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur06.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilere "jöleli saç" yasağı... 
</HEADLINE>
<TEXT>

     Aydın Efeler Lisesi Okul İdaresi tarafından öğrencilerin jöleli saçla okula gelmeleri yasaklandı. 
     Aydın Efeler Lisesi'nde jöle süren erkek öğrenciler, sabah yapılan kontroller sonrası, saçları yıkatılarak derse alındıklarını öne sürdü. 
     Öğrenciler, okul idaresinin bu katı tutumunu eleştirirken konu ile ilgili açıklama yapan Müdür Yardımcısı Selçuk Çepehan, olayın büyütülmemesi gerektiğini ve disiplin yönetmeliği talimatlarının uygulandığını kaydetti. 
     Çepehan, şöyle konuştu 
     ''Düzgün saça kimse bir şey söylemez. Ancak bazı öğrenciler işin dozunu kaçırıyor. Jöle sürüp dimdik şekil verdiği saçlarla derse girmek istiyor. Bu, hem okulda çirkin bir görüntüye neden oluyor hem de öğrencinin kılık kıyafetine yakışmıyor. Bu konuda kimsenin şikayet etme hakkının olmaması lazım.'' 
     





</TEXT>
</DOC>
