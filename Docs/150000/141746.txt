<DOC>
<DOCNO> 141746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/spor/spo05.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula’da sürpriz 
</HEADLINE>
<TEXT>

Avustralya’daki sezonun ilk yarışında Ferrari’ler podyuma çıkamadı. McLaren’den David Coulthard’ın kazandığı yarışta, McLaren’in diğer pilotu Kimi Raikkonen de üçüncü oldu. 
     Nefesler kesildi 
     FORMULA 1’DE yeni sezon şaşırtıcı sonuçlarla başladı. Değişen kuralların ilk kez uygulandığı Avustralya Grand Prix’sinde zafere McLaren Mercedes’ten David Coulthard ulaşırken, ancak dördüncü olabilen Ferrari’nin şampiyon pilotu Michael Schumacher, 20 yarış sonra ilk kez podyuma çıkamadı. Yarışın bitimine 12 tur kala aracının hasar görmesi sonucu pit stop yapmak zorunda kalan Alman sürücü, son üç yılda üst üste ilk sırayı aldığı Albert Park’ta hüsran yaşadı. 
     
     Kırmızılar kayıp 
     FERRARİ’NİN diğer pilotu Barrichello da 6. turda yaptığı kaza sonucu yarış dışı kalınca, "kırmızı otomobiller", Eylül 1999’dan beri ilk kez podyuma çıkamadı. Yarışa 11. sıradan başlayan Coulthard, kariyerinde 13. kez mutlu sona ulaşırken, Williams’tan Montoya, liderliği sürdürdüğü yarışın bitimine 11 tur kala spin atınca 2.’liğe razı oldu. McLaren’in genç yeteneği Kimi Raikkonen ise 15. sırada start aldığı yarışı üçüncü bitirmeyi başardı. 
     
     Sürücüler klasmanı 
     1. David Coulthard İngiltere McLaren 10 
     2. Juan Pablo Montoya Kolombiya Williams 8 
     3. Kimi Raikkonen Finlandiya McLaren 6 
     4. Michael Schumacher Almanya Ferrari 5 
     5. Jarno Trulli İtalya Renault 4 
     6. HeinzHarald Frentzen Almanya Sauber 3 
     7. Fernando Alonso İspanya Renault 2 
     8. Ralf Schumacher Almanya Williams 1 
     
     Markalar klasmanı 
     1. McLaren 16 
     2. Williams 9 
     3. Renault 6 
     4. Ferrari 5 
     5. Sauber 3 
     



 SPOR 






























</TEXT>
</DOC>
