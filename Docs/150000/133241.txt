<DOC>
<DOCNO> 133241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/temelkuran.html </URL>
<DATE> 2003/01/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kırmızı kod’a karşı pembe alarm’ 
</HEADLINE>
<TEXT>

Amerikalı Medea Benjamin anlatıyor "Bush’un alarmına karşı biz de Pembe Alarm’ grubu oluşturduk, günlerdir Beyaz Saray’ın dışında eylem yapıyoruz" 
     Devasa Gigantinho Spor Salonu insanlarla dolu. Pakistan kökenli Tarık Ali, Mısır kökenli Samir Amin ve ABD’li Medea Benjamin’in katıldığı konferans sık sık Portekizce sloganlarla kesiliyor. Medea Benjamin, ABD’de savaşa karşı yapılanları anlatıyor 
     "Savaş karşıtı hareket üniversitelerden liselere taştı, bizim de inanamadığımız bir hızla büyüyor. Bush’un savaş için verdiği Kırmızı Kod’ alarmına karşı biz de Pembe Alarm’ grubu oluşturduk, günlerdir Beyaz Saray’ın dışında eylem sürüyor. Hatta Cumhuriyetçi bir işadamı Wall Street Journal’da Savaş iş için kötüdür’ ilanları veriyor..." 
     Salonda kahkahalar kopuyor. 
     "Biz soruyoruz Irak’taki insanların evlerini yıkmak için paranız varsa niye ABD’deki evsizlere ev yapacak paranız yok " 
     Alkışlar, sloganlar... Benjamin, salonu sevinçten çıldırtan son cümlesini söylüyor 
     "Lula’dan örnek almalıyız. Biz de savaş uçakları anlaşmalarını iptal edip parayı beslenme programlarına yatırmalıyız " 
     Böylece öğreniyoruz ki, Brezilya Devlet Başkanı Lula, ki kendisine herkes "companheiro presidente" arkadaş başkan diyor, iktidara gelir gelmez, on türlü manevra yapıp, orduyu bir biçimde ayarlayıp, savaş uçakları anlaşmalarını iptal edip, bütün o parayı açların doyurulmasına ayırmış. Şık hareket 
     
     TOPRAK İŞGALCİLERİ 
     Lula, Porto Sol Stadyumu’nda güneş batarken konuşacak. O zamana kadar Katolik üniversitesi PUC’a gidip olup bitene bakalım biraz. Enteresan değil mi En devrimci üniversite Katolik üniversite Dinin burada başka bir şey olduğunu düşünürken tam, burada mülkiyet fikrinin de başka olduğunu öğreniyorum. Brezilya’da MLM adlı güçlü bir hareket var. Kullanılmayan toprakları işgal edip şahane siteler kuruyorlar evsizler için. Sayıları on binlerle ifade ediliyor. Enteresan olan bu adamlar siteleri kurduktan sonra buraya sağlık, eğitim gibi hizmetleri hükümet bedava veriyor. Peki işgal nasıl olabiliyor Hükümet gözlerini kapıyor, kolluk kuvvetlerini göndermiyor. Daha da enteresanı işgalciler bu evlere sahip olmuyor. Kimsenin evlere sahip olmadığı bir sistem kurmuşlar. Biraz karmaşık bir şey. Porto Alegre zaten enteresan bir yer. Tam doğrudan demokrasiyle yönetiliyor. Karmaşık bir sistem ama özü herkesin, 15 yaşındakilerin bile kararlara katıldığı yönetim biçimi 1989’dan beri devam ediyor. Şimdi niyetleri, bu sistemi ülke çapında uygulamak. Lula’nın işi zor yani. Lula demişken, üniversitedeki çalgılı çengili ve bol atölye çalışma ortamı bırakıp, "companheiro" Lula’yı dinleme vakti geldi. 
     Lula’da, işi başından aşkın adamların sevimliliği var, şu saçları hep karışık olan adamların... Bu arada ilginç bir ayrıntı Her yerde bir peygamber gibi Che resimleri varken hiç Sub Commandante Marcos resmi olmaması dikkatimi çekiyor. Sonra şöyle bir tahminde bulunuyorum naçizane 
     Herhalde Lula, Che’nin üzerine bir de Marcos resimleriyle "yakışıklı devrimci standardını" iyice yükseltip ezilmek istemiyor şaka 
     Stadyumda yaklaşık yüz bin insan var. Lula, acayip güzel, boğuk sesiyle konuşmaya başlıyor. Bu arada konuşmayı benim için devrimci bir rahibin İngilizce’ye çevirmesi de ayrı mesele "Şu bayrakları indirin de yüzünüzü göreyim " 
     Rahip nüansları tam çeviremiyor, ama Lula ne dese millet güldüğüne göre bayağı matrak bir adam olmalı. Son derece "muhabbet" tonunda devam ediyor 
     "Muhalefetteyken devlete öfkeliydim. Ama şimdi burada memleketin bir numarası olarak konuşuyorum." 
     
     SİZİNLE HER YERE GELİRİM 
     Derken Lula, şahsen benim en merak ettiğim bölüme geliyor "Aslında ben buraya geleyim mi gelmeyeyim mi, bilemedim. Çünkü ben artık başkanım. Ama buraya arkadaşınız olarak geldim. Arkadaşınız olarak sizinle Hindistan’a da gelirim, Çin’e de gelirim." 
     Nihayet bütün Brezilya’nın merak ettiği bölüm geliyor 
     "Davos’a da gidiyorum, biliyorsunuz. Ama niye gidiyorum Ben oraya sizin sayenizde gidiyorum. Bundan birkaç yıl önce buradaki insanları bir grup manyak sanıyorlardı. Şimdi birinci sayfalara haberlerimizi koyuyorlar. Ben de oraya gidip şöyle demeye karar verdim 
     Biz günde beş öğün ekonomik düzen hik yesi yiyemeyiz. Afrika’daki ve Latin Amerika’daki çocukların aç kalmama hakkı vardır. Biz savaş değil barış istiyoruz. Biz kendi ülkemizde kalıp dünyanın geri kalanından korkamayız Ben Davos’ta sizin söylemek istediklerinizi söylemeye gidiyorum." 
     Lula giderken biralar açılıyor yine. Yine güneş şahane batıyor kanalın üzerinde. "İyi ki yaşıyorum be " denen anlardan biri yine... 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
