<DOC>
<DOCNO> 140049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yazar/pulur.html </URL>
<DATE> 2003/03/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     Hükümdarın muhteşem sakalını düzeltmeye çalışan berber, bir ara elindeki makası daldırmış, Hammurabi fena fena bakınca da mazeret bulmuş 
     "Bağışlayın efendim, rüzgar çok sert esiyor da..." 
     Berber, bıyıkları düzeltirken yine daldırmış, hükümdar ters ters bakınca da özür dilemiş 
     "Bağışlayın efendim makas çok keskin de..." 
     Hammurabi başını kaldırmış 
     "Bu rüzgar böyle sert eserse, bu makas da böyle keserse ne sakal kalacak, ne bıyık " 
     
     BU kıssanın hissesi, bir fıkrayla çıkartılır... 
     Cebinde para olan biri, kahvede otururken, karşı kaldırımdan iri kıyım, ense kulak birinin geçtiğini görünce yanındaki işsiz güçsüz fukaraya "Git şunun ensesine bir tokat patlat, sana bir altın vereyim " demiş... 
     Zavallı ne yapsın, gitmiş tokatı patlatmış, iri kıyım adam hırsla dönünce de özür dilemiş 
     "Affedersin, seni birine benzettim " 
     Dönmüş gelmiş, altını almış, adam yine tahrik etmiş 
     "Bir tokat daha at, bir altın daha vereyim " 
     Yine tokat, yine özür, sonunda fukara, kahvedeki herifi, adama göstermiş 
     "Bak, ben de bu züğürtlük, şu herifte bu para, sende de bu ense oldukça daha çok tokat yersin " 
     
     FİKRET Özelçi’de, Falih Rıfkı Atay’ın bir yazısında okumuş... 
     2. Cihan Savaşı’nda, Türkiye ile İngiltere arasında saldırmazlık paktı imzalanmış... Devir tek parti devri ama, yine "Acaba halk ne diyor " milletvekilleri köylere gitmişler. 
     Köylünün derdi dış politika, acaba savaş çıkarsa ne olur, oğlumu, damadımı askere alırlar mı, korkusu... 
     Biri sormuş 
     "İngilizlerle anlaşmışsınız, bize saldırmayacaklarmış... Otuz yıl önce kanlı bıçaklı olduğumuz İngilize nasıl güvenip böyle anlaşma yapıyorsunuz " 
     
     MİLLETVEKİLLERİ, Türkiye’nin güvenliği için, böyle bir anlaşmaya gerek olduğunu söyleyince, köylü bir anısını anlatmış 
     "Anladım efendi anladım, bizim Memet’in başına gelen domuz işine benziyor." 
     Milletvekili "Neymiş o " deyince de anlatmış 
     "Birkaç yıl önceydi, bizim köye domuzlar dadandı, ne tarla bıraktılar, ne ekin... Biz de köyün etrafına çukurlar açıp, domuz kapanları kurduk, uzun süre kendimizi böyle koruduk. Derken bizim Memet tarlaya giderken, şaşırmış bu çukurlardan birine düşmüş... Bir de ne görsün, çukura ondan önce bir domuz düşmüş, kalmışlar çukurda baş başa... Memet ne zaman hamle yapıp çıkmaya kalkışsa, domuz bırakmıyor... 
     Bakmış olacak gibi değil, domuzu sırtlamış, vurmuş omuzuna, domuz çıkıp gitmiş, Memet arkadan çıkıp kurtulmuş " 
     
     KISSADAN hissesi mi 
     Domuzları kurtarmak hep "Memetölere düşüyor desek acaba yerine oturur mu 
     Yoksa, "Uysa da kodum, uymasa da kodum "a mı döner 
     
     







Öörö ööö... Öörö ööö... Öörö ööö... 


Strateji önerisi... 


Meclis’in kararı ve anlamı 


Bağdat’tan Saddam Hüseyin’li bir anı... 


ABD ve TBMM 


Washington’a soğuk duş 


"Geldikleri gibi giderler " 


YEK Başkanı kim olacak 


Kıssadan hisse... 


Savaşa ret 


Neden kalkınmış tek Müslüman ülke yok 4 


İnsana bir "şeyhler" olur 


İşiniz zor 


Senaryo tutmazsa ne olacak 


Kurtlar sofrasında bir Türk Arif Mardin 


UND’de kılıçlar çekildi 


</TEXT>
</DOC>
