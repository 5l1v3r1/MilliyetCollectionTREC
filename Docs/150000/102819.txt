<DOC>
<DOCNO> 102819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/guncel/gun06.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlere soykırım’ dersi 
</HEADLINE>
<TEXT>

Soykırım’ iddiaları üzerine Milli Eğitim harekete geçti. Önce öğretmenler eğitilecek 
     Milli Eğitim Bakanlığı’nın, sözde Ermeni soykırımı iddiasıyla Yunan - Pontus ve Süryaniler’le ilgili konuların bu öğretim yılından itibaren okullarda işlenmesi kararı çerçevesinde, Tarih ve Sosyal Bilgiler öğretmenleri eğitime alınacak. 
     Başkentte düzenlenecek eğitime, yurt genelinden 110 formatör öğretmen katılacak. Formatör öğretmenler, eğitim-öğretim yılı başlayıncaya kadar kendi illerindeki meslektaşlarına üniversitelerden de destek alarak eğitim verecek. 
     Formatör öğretmenlere verilecek hizmet içi eğitimde, öğretmenlerin konuları işlerken üzerinde durmaları istenilen noktalara dikkat çekilecek. Çalışmalarda, Ermenilerle ilgili konularda uzman olan Ankara Üniversitesi Dil ve Tarih - Coğrafya Fakültesi Öğretim Üyesi Prof. Dr. Yavuz Ercan’ın bu çalışma için hazırladığı "Osmanlı İmparatorluğu Döneminde Bazı Meseleler ve Günümüze Yansımaları" adlı kitabı esas alınacak. Proje, ilköğretim 5. ve 7. sınıflar ile lise öğrencilerini kapsayacak. Bu çerçevede ilköğretim öğrencilerine "Sosyal Bilgiler" dersi kapsamında öncelikle "Ermeni Soykırımı İddiaları"na ilişkin bilgi verilecek. Öğrencilere, Lozan Antlaşması’na göre Ermenilerin Türkiye’deki statüleri anlatılacak. 
     
     ASALA anlatılacak 
     7. sınıflarda ise konu daha kapsamlı ele alınacak. 
     Öğrencilere Ermenilerin soykırım iddialarını yeniden gündeme getirmelerinin nedenleri, Ermeni terör örgütü ASALA’nın cinayetlerinin amacı da anlatılacak. 
     Liselerdeyse, konunun detayının yanı sıra "Yunan - Pontus ve Süryaniler" ile ilgili meseleler de 1. ve 2. sınıflarda "Tarih", 3. sınıfta da "Türkiye Cumhuriyeti İnkıl p Tarihi ve Atatürkçülük" kapsamında işlenecek. 
     



 GÜNCEL 

















</TEXT>
</DOC>
