<DOC>
<DOCNO> 125731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/astro/index.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı adımlar 
</HEADLINE>
<TEXT>

Bugün Yengeç burcuna geçen Ay herkesi tetikliyor. Hızlı hareket etmek gerekli ama ikilemde kalmak da söz konusu. Akıl ve duygu arasında denge bulmak için olaylara geniş bakmak lazım. Koç'lar yine meşguller ve gün boyunca daha fazla sorumluluk almak durumundalar. Duygusal konularda zorlanabilirler. Boğa'ların keyfi yerinde. Bugün düşüncelerini somut hale getirecek fırsatlar ve yeni görüşler elde edebilecekleri olanaklar söz konusu. İkizler harcamalarını dengelemek zorunda. Bu arada borç - alacak konularında da bazı gerginlikler gündeme gelebilir. Eşlerinin para durumunu daha gerçekçi düşünmeliler. Yengeç'ler ne kadar toleranslı ve esnek davranırsa o oranda rahat edecekler. Duygusal konularda aşırı hassaslık çoğu zaman yıpratıcı da olmakta. Aslan'ların yapmaları gereken işler ve detaylı çalışmalar var ama yeteri kadar konsantre olmakta zorlanabilirler. İş ortamında daha ılımlı davranmak zorundalar. Başak'lar ise çok daha rahatlar. Verimli çalışabilecek, yaratıcılıklarını gösterebilecek sürprizler yakalayabilirler. Terazi'lerin hassas yapısı bugün onları çok mutlu etmeyebilir. Özellikle aile hayatında bazı pürüzlerle karşılaşabilirler. İşte de artan sorumluluklar söz konusu. Akrep'ler açısından verimli geçecek bir gündeyiz. Bugün sezgilerini kullanan Akrepler çok daha karlı çıkabilirler. Bu arada sözlerinin etkileyici gücünden yararlanabilirler. Yay'lar parasal konularda daha endişeli olabilirler. Haklılar da. Kısıtlı kaynaklarını daha yerinde kullanmak için çalışmalılar. Oğlak'lar için hızlı bir gündeyiz. Yeni ortaklıklar ya da önerilerle karşılaşabilirler ama her istediklerinin hemen olmasını beklememeliler. Maddi alanda ise harcamaları kontrol altına almak gerekiyor. İnatçı Kova bugün kendini biraz çaresiz görebilir. Duygusal konularda belirsizlikler rahatsız edici olabilir. Şartları biraz akışına bırakmak faydalı olacak. Detay gerektiren konularla uğraşmak ve sağlığa özen göstermek gerekli. Balık'lar için hareketli bir gündeyiz. Kendilerinden yaşça büyük kişilerin önerilerini dinlerlerse bazı hatalarının önüne geçebilirler. Arkadaşlıklar da onlar için olumlu vurgulanmakta. Önlerine gelen şansı tepmemeliler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
