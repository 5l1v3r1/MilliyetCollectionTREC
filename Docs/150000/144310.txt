<DOC>
<DOCNO> 144310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sonspo18.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da hedef mutlak 3 puan... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, hafta sonunda Şekerspor ile yapacağı maçta mutlak 3 puanı hedefliyor. 
     Teknik direktör Hüsnü Özkara, takımın motivasyon ve kondisyon açısından Şekerspor maçına hazır olduğunu söyledi. 
     Takım olarak Birinci Süper Lig hedefine kilitlendiklerini ve kalan maçlarda çok farklı ve etkili bir futbol ortaya koymak için çalışacaklarını ifade eden Özkara, futbolcuların şampiyonluğa inançlarının tam olduğunu kaydetti. 
     Henüz ligin bitmesine 10 maç kaldığını dile getiren Özkara, ''3 puanlı bir sistemde her an herşey değişebilir. Bu sezon İkinci Lig çok çekişmeli geçiyor. Ancak biz, hedeflediğimiz puan ve puanları alarak şampiyon olmak istiyoruz. Bunun için de hafta sonu Şekerspor ile oynayacağımız maçta mutlak 3 puanı hedefliyoruz'' diye konuştu. 
     Özkara, maçın televizyondan naklen yayınlanmasına karşın taraftarların kendilerine yalnız bırakmayacağını umduklarını ifade ederek, geçen maçlarda olduğu gibi seyirci desteğiyle Şekerspor karşısında galibiyete ulaşacaklarını söyledi. 
     





</TEXT>
</DOC>
