<DOC>
<DOCNO> 120164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun22.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de halka açık otopsi 
</HEADLINE>
<TEXT>

     İngiltere'de 170 yıldır ilk kez dün gece halka açık yapılan otopsiyi izleyen yaklaşık 500 kişi, 12'şer sterlin 30 milyon TL ödedi. 
     Alman bilim adamı Prof. Günther von Hagens, iki asistanıyla birlikte, Londra'nın East End bölgesinde Victoria zamanından kalma bir taş binada, 72 yaşında ölen bir erkeğin cesedine seyirciler önünde otopsi yaptı ve izleyicilere işlemlerle ilgili açıklamalarda bulundu. 
     İngiliz gazetelerine göre, otopsiyi dehşet içinde izleyenlerden bazıları, cesedin beyni çıkarıldığında öğürerek salonu terk etti. 
     Açtığı ''ceset sergileri''yle tanınan Alman anatomi profesörü Günther von Hagens'in halk önünde otopsi yapma projesi, İngiltere Sağlık Bakanlığı tarafından yasaklanmıştı. Buna rağmen otopsiyi yapan Von Hagens, ''demokrasinin kendisine verdiği imkanı kullandığını'' söyledi. 
     Gösteriye müdahale etmeyen polis, salonda taşkınlık çıkmasını önlemek amacıyla otopsinin sonuna kadar salonda kaldı. 
     





</TEXT>
</DOC>
