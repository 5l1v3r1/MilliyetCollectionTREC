<DOC>
<DOCNO> 145488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun44.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz ve Japon havayolları, uluslararası seferlerini azalttı... 
</HEADLINE>
<TEXT>

     Irak savaşı nedeniyle yolcu talebinin düşmesi üzerine İngiliz British ve Japon havayolları uluslararası sefer sayılarını azaltmaya gitti. 
     İngiliz havayolu şirketi British Airways'tan yapılan açıklamada, şirketin Kuzey Amerika kıtasına yaptığı uçuş sayısının yüzde 6, Ortadoğu ülkelerine yaptığı uçuşların da yüzde 26 oranında azaltılacağı bildirildi. 
     Açıklamada, savaşın getirdiği talep daralması yüzünden, maliyet tasarrufu için 3 bin çalışanın işine son vermek üzere daha önce hazırlanmış planın uygulamaya konmasına da hız verileceği bildirildi. 
     Japon havayolları şirketinden yapılan açıklamada ise Tokyo'dan Honolulu, Londra, Hong Kong, Guam ve Paris'e yapılan uçuşların sayısının azaltılacağı belirtildi. 
     Irak savaşının olumsuz etkilediği ilk sektör olan hava taşımacılığında daha önce de bir çok büyük şirket başta Ortadoğu bölgesine olmak üzere, uluslararası uçuşlarının sayısını azaltmıştı. 
     




</TEXT>
</DOC>
