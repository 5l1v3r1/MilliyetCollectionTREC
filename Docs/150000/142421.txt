<DOC>
<DOCNO> 142421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun05.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
New York da savaşa karşı... 
</HEADLINE>
<TEXT>

     ABD'de Irak ile savaş yapılmasına karşı karar çıkaran kentler arasına New York da katıldı. 
     New York kenti Belediye Meclisi'nde dün yapılan oylamada, tüm seçenekler tüketilmeden Irak ile savaş yapılmasına karşı çıkan ve savaşın son çare olarak düşünülmesini isteyen karar tasarısı 17'ye karşı 31 oyla kabul edildi. 
     Tasarıyı destekleyen Brooklyn ilçesinden Demokrat üye Yvette Clark, ''Eğer savaşacaksak yoksullukla, bütçe açığı nedeniyle itfaiye birimlerinin kapatılmasıyla, ırkçılıkla ve cinsiyet ayrımcılığıyla savaşalım'' diye konuştu. 
     Dünya Ticaret Merkezi'ne girişilen saldırıda çok sevdiği kardeşini kaybettiği için savaş karşıtı bir tasarıya leyhte oy verecek ruh yapısında olmadığını söyleyen Queens ilçesinden bir başka Demokrat Alan Jennings ise bu karar tasarısının Amerikan demokrasisini korumak için Ortadoğu'da konuşlanan Amerikan birliklerine yanlış mesaj göndereceğini öne sürdü. 
     Son kamuoyu yoklamalarına göre, New York halkının yüzde 75'i BM desteği olmadan Irak ile savaşa karşı çıkıyor. 
     ABD'de Eylül ayından bu yana aralarında Los Angeles, Michigan'ın Kalamazoo, Chicago, Maine'ın Portland ve Milwaukee'nin de bulunduğu birçok kent savaş karşıtı karar tasarıları kabul ettiler. 

     
</TEXT>
</DOC>
