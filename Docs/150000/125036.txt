<DOC>
<DOCNO> 125036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur04.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da 2 gecekondu yanıp kül oldu... 
</HEADLINE>
<TEXT>

     Gaziosmanpaşa'da yangın çıkan 2 gecekondu, kullanılamaz hale geldi. 
     Dörtyol Karlıtepe Mahallesi Karlı Sokak'ta bulunan tek katlı bir gecekonduda, yanan mumun yere düşerek eşyayı tutuşturması sonucu yangın çıktı. 
     Kısa sürede tüm gecekonduyu saran alevler, bitişiğinde bulunan başka bir gecekonduya da sıçradı. 
     Olay yerine ulaşan itfaiye ekiplerince çevredeki diğer gecekondulara sıçramadan söndürülen yangında, 2 gecekondu tamamen kullanılamaz hale geldi. 
     Gecekondularda yaşayanların yangın başlangıcında evleri terketmeleri nedeniyle olayda ölen ya da yaralanan olmadı. 
     





</TEXT>
</DOC>
