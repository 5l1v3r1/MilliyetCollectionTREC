<DOC>
<DOCNO> 106453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/siyaset/siy05.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’ye NASA’dan aday 
</HEADLINE>
<TEXT>

     ŞÜKRAN PAKKAN İstanbul 

     Dünyaca ünlü Türk uzay bilimci Prof. Dr. Nurcan Baç 52 da CHP’den siyasete atılacak. NASA’da görevli Baç’ın, CHP Ankara 2. Bölge’den milletvekili adayı olması bekleniyor. 
     Amerika’ya yerleşmeden önce 12 yıl ODTÜ’de hocalık yapan Baç, seçilirse kendisine araştırmaları için yılda 3 milyon dolar veren NASA’yı ve Northeastern Üniversitesi’ndeki görevini bırakacak. 
     Baç kararını bir gecede aldığını belirterek, "CHP’den kimseyi tanımıyordum. Aileme ve Dışişleri Bakanlığı’nda çalışan kuzenime danıştım. Sonra CHP’nin web sitesinde yer alan Deniz Baykal’ın mail adresine siyaset kararımı ve geçmişimi anlatan bir mail gönderdim. Ardından, CHP Özel Kalem Müdürü beni aradı. Ankara’ya davet etti. Bu süreç içinde Baykal, Antalya’da olduğu için görüşemedik. Ancak, aday adaylığım kesinleşti" dedi. 
     
     Ben kendim geldim’ 
     Milletvekili seçilemediği takdirde NASA’ya geri döneceğini kaydeden Baç, "Derviş’i hizmet için davet ettiler, bense kendim geldim" diye konuştu. 



 SİYASET 















</TEXT>
</DOC>
