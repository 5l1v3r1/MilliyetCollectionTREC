<DOC>
<DOCNO> 125191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/soneko25.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 51 oldu... 
</HEADLINE>
<TEXT>

     Hazine Müsteşarlığı'nın bugün düzenlediği tahvil ihalesinde, dönem faizi yüzde 12.24, 350 gün vadeli bono ihalesinde ise bileşik faiz yüzde 51 oldu. 
     İhraç tarihi 18 Aralık 2002 olan ve geri ödemesi 11 Ağustos 2004'te yapılacak tahvil ihalesinde nominal 621.8 trilyon liralık, ihraç tarihi 18 Aralık 2002 olan geri ödemesi 3 Aralık 2003'te yapılacak 350 gün vadeli bono ihalesinde ise nominal 1 katrilyon 375.9 trilyon liralık satış gerçekleşti. 
     Verilere göre, bugün düzenlenen ve geri ödemesi 11 Ağustos 2004 tarihinde yapılacak 3 ayda bir değişken faiz ödemeli tahvil ihalesinde, 676.8 trilyon liralık teklif gelirken, nominal satış 621.8 trilyon lira oldu. Satışların net tutarı ise 652.9 trilyon lira düzeyinde gerçekleşti. Söz konusu tahvillerin dönem faizi yüzde 12.24 olurken, ihalede oluşan fiyattan kamuya da 179.2 trilyon liralık satış yapıldı. 
     Bugünkü ihalede satılan ve ihraç tarihi 18 Aralık 2002 olan tahvillerin ilk kupon ödemesi 12 Şubat 2003 tarihinde yapılacak ve söz konusu kupon ödemesine 13 Kasım 2002 tarihinde yapılmış olan 84 gün vadeli referans Hazine Bonosu ihalesinde oluşan faiz oranına göre 91 gün için hesaplanan dönem faizi baz teşkil edecek. 
     Bugün satılan tahviller, 23 Ekim 2002 ihraç tarihli değişken faiz ödemeli devlet tahvilinin yeniden ihracı niteliğini taşıyordu. 
     
     BONO İHALESİ 

     Hazine'nin bugün yaptığı ve ihraç tarihi 18 Aralık 2002 olan 350 gün vadeli bono ihalesine ise 1 katrilyon 814.2 trilyon liralık teklif geldi. Tekliflerin 1 katrilyon 375.9 trilyon liralık bölümü karşılanırken, net satış 925.7 trilyon lira oldu. 
     Bono ihalesinde, basit faiz yüzde 50.57 olurken, bileşik faiz yüzde 51 hesaplandı. 
     Bugünkü bono ihalesinde satışa sunulan ve geri ödemesi 3 Aralık 2003'de yapılacak bonolar, 11 Aralık 2002 ihraç tarihli 357 gün vadeli Hazine Bonosu'nun yeniden ihracı niteliğini taşıyordu. 
     Hazine'nin en son 10 Aralık 2002'de düzenlediği 161 gün vadeli bono ihalesinde basit faiz yüzde 45, bileşik faiz yüzde 50.74, 357 gün vadeli bono ihalesinde basit faiz yüzde 51.11, bileşik faiz ise yüzde 51.33 olmuştu. Bu ihalelerde nominal toplam 4 katrilyon 379.1 trilyon lira tutarında kağıt satılmıştı. 
     Hazine'nin dün düzenlediği 91 gün vadeli referans bono ihalesinde ise basit faiz yüzde 39.28, bileşik faiz bileşik faiz yüzde 45.45 olmuştu. 
     





</TEXT>
</DOC>
