<DOC>
<DOCNO> 120636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo11.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ 3 - ADANASPOR 0 
</HEADLINE>
<TEXT>

     Birinci Süper Futbol Ligi'nde oynanan karşılaşmada Beşiktaş, Adanaspor'u 3-0 yendi. 
     
     İlk yarı 

     8. dakikada Kaan Dobra'nın sağdan ortasında, kaleci Murat'ın ceza alanı içinde uzanıp alamadığı top, savunmada Ercan'ın bacağına çarpıp, filelere gitti ve Beşiktaş bu futbolcunun kendi kalesine attığı golle 1-0 öne geçti. 
     9. dakikada Ahmet Yıldırım'ın ceza alanı dışından sert şutunda, top az farkla yandan auta çıktı. 
     13. dakikada Mehmet Ali'nin soldan kullandığı serbest atışta, Timko'nun ceza alanı içinden kafa şutunda, top yandan auta gitti. 
     21. dakikada Nouma'nın sağdan ortasında, savunmadan seken topla ceza alanının sol çaprazında buluşan İbrahim'in şutunda, savunmaya çarpan top kornere çıktı. 
     25. dakikada Ahmet Yıldırım'ın uzun pasında, ceza alanının sağ çaprazında topu göğsüyle önüne alan İlhan Mansız'ın şutunda, kaleci Murat yatarak meşin yuvarlağı kornere çeldi. 
     28. dakikada Ahmet Yıldırım'ın yine uzun pasında, bu kez Nouma ceza alanı dışında kontrol ettiği topa sert vurdu. Kaleci Murat'ı geçen top, yan direğe çarparak, oyun alanına geri döndü. 
     30. dakikada İbrahim'in soldan ortasında, ceza alanı içinde topu göğsüyle kontrol eden İlhan Mansız'ın mükemmel rövaşatasında, kaleci Murat'ı geçen top yine yan direkten döndü. 
     33. dakikada organize gelişen Beşiktaş atağında, Nouma'nın pasıyla sol kanatta buluşan İlhan Mansız'ın ortasında, meşin yuvarlağı Pancu, altıpas içinde dokunarak, kaleci Murat'ın altından filelere gönderdi 2-0. 
     39. dakikada Kaan Dobra'nın pasında, ceza alanı içinde topla buluşan İlhan Mansız'ın şutunda, top kaleci Murat'ta kaldı. 
     41. dakikada İlhan Mansız'ın ceza alanı sağ çaprazından şutunda, top yan ağlarda kaldı. 
     42. dakikada Ahmet Yıldırım'ın pasında, ceza alanı içinde topu önüne alan Nouma'nın şutunda, meşin yuvarlak kaleciden döndü. Daha sonra savunma topu uzaklaştırdı. 
     44. dakikada Ahmet Yıldırım'ın kafa pasında, Nouma'nın ceza alanı içinden rövaşata vuruşunda, top az farkla yandan auta çıktı ve karşılaşmanın ilk yarısı 2-0 siyah-beyazlıların üstünlüğüyle sona erdi. 
     
     İkinci yarı 

     Adanaspor ikinci yarıya İbrahim'in yerine Emilov'u , Ali Asım'ın yerine de Ümit Aydın'ı alarak başladı. 
     54. dakikada Tolga'nın hatalı geri pasında topu kapan Pachola, ceza alanına kadar indikten sonra yavaş bir vuruş yapınca, Ahmet Yıldırım, gol çizgisi üzerinden topu uzaklaştırdı. 
     Beşiktaş, 55. dakikada sakatlanan Kaan Dobra'nın yerine Yasin Sülün'ü , 56. dakikada da İbrahim'in yerine Tamer'i oyuna aldı. Adanaspor'da da 56. dakikada Pachola'nın yerine Ali Yılmaz oyuna dahil oldu. 
     60. dakikada Pancu'nun soldan ceza alanına gönderdiği topu arka direkte bulunan Nouma kafayla altıpas içindeki İlhan Mansız'a gönderdi. Bu futbolcunun aşırtma vuruşunda, meşin yuvarlak üstten auta gitti. 
     69. dakikada Adanaspor'dan İlker sarı kart gördü. 
     71. dakikada Tamer'in sağdan ortasında, Zago'nun kafayla indirdiği topu ceza alanı içinde önünde bulan Pancu'nun şutunda, meşin yuvarlak az farkla yandan dışarı çıktı. 
     72. dakikada Beşiktaş'ta İlhan Mansız, yerini Eser'e bıraktı. 
     74. dakikada Cordoba'nın kısa düşen degajında Ali Yılmaz, önünde kalan topa yaklaşık 25 metreden sert vurdu. Meşin yuvarlak üstten auta çıktı. 
     77. dakikada Pancu'nun sağ çaprazdan sert şutunda, meşin yuvarlak üstten dışarı gitti. 
     78. dakikada Tamer'in sağdan ortaladığı topa, Tayfur ceza alanı içinden kafayı vurdu. Meşin yuvarlak, kaleci Murat'ta kaldı. 
     79. dakikada Ahmet Yıldırım'ın soldan ortaladığı topa, arka direk dibinde bomboş pozisyonda bulunan Tamer, kafayla kötü vurunca, takımını mutlak bir golden etti. 
     84. dakikada Ümit Aydın ile yaptığı duvar pasında kaleci Cordoba ile karşı karşıya kalan İlker'in kötü vuruşunda, meşin yuvarlak yandan dışarı çıktı. 
     85. dakikada Ahmet Yıldırım'ın soldan ortasında ceza alanı içinde topu kontrol eden Eser'in dönerek vuruşunda, top az farkla auta gitti. 
     88. dakikada Ahmet Yıldırım'ın soldan ortaladığı topu, ceza alanı içinde iyi yükselen Eser, düzgün bir kafa vuruşuyla filelere gönderdi 3-0 
     90. dakikada ani gelişen Beşiktaş atağında, Eser'in pasıyla sol kanatta boş pozisyonda topla buluşan Nouma ceza alanına kadar indi. Fransız futbolcu, kötü bir vuruşla topu dışarı attı. 
     Uzatma dakikalarında Tolga'nın sağdan ortasında kaleciyi geçen topa Nouma, arka direkte yine kötü vurunca, Beşiktaş yine bir golden oldu. 
     Karşılaşma Beşiktaş'ın 3-0 üstünlüğüyle sona erdi. 
     





</TEXT>
</DOC>
