<DOC>
<DOCNO> 104444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo18.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Fenerbahçe'ye ceza gelebilir 
</HEADLINE>
<TEXT>

     Hollanda'nın Feyenoord Rotterdam takımına yenilerek elenen Fenerbahçe'ye, sahaya atılan yabancı maddeler nedeniyle UEFA'dan ceza gelmesi bekleniyor. 
     UEFA bu cezayı verirken, maçın 48. dakikasında Fenerbahçe'nin yediği golden sonra oyunun yaklaşık 5 dakika durması ve bazı Feyenoordlu futbolcuların saha içinde buldukları yabancı maddeleri maçın hakemi Markus Merk'e delil olarak vermesini de gözönünde bulunduracak. 
     
     FENERBAHÇE ÇOK ŞEY KAÇIRDI 

     Fenerbahçe'nin dün akşam Feyenoord Rotterdam ile yaptığı maçta aynı zamanda büyük bir maddi kazancın fırsatını tepti. 
     Sarı-lacivertli takım, Avrupa Şampiyonlar Ligi'ne katılması durumunda alacağı 5 milyon İsviçre Frangı'nın yanı sıra ligde alınacak puan başına elde edilecek maddi kazanç ile tribün gelirlerinden elde etmeyi düşündüğü gelirlerden yoksun kalacak. 
     Yeni sezona yaptığı yıldız ve pahalı transferlerle iddialı başlayan ve kendi sahasında yaptığı 2 resmi maçta tribünlere yaklaşık 90 bin taraftar çeken sarı-lacivertliler, Avrupa Şampiyonlar Ligi'nin kulübe bırakacağı büyük hasılat gelirlerinden yararlanamayacak. 
     





</TEXT>
</DOC>
