<DOC>
<DOCNO> 134504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sontur09.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzden kaçtı, tecüvüze uğradı 
</HEADLINE>
<TEXT>

     Konya'da aile baskısı nedeniyle evden kaçan 16 yaşındaki N.A., ilk gece sığındığı petrol istasyonu sahibinin tecavüzüne uğradı. Zorla tutulduğu benzin istasyonundan kaçan N.A., bu kez başka birinin tecavüzüne uğradı ve başına gelenlere ağlarken uyuduğu duvar dibinde de 3 ncü kez tecavüz edildi. 
     Şikayet üzerine, genç kıza tecavüz ettikleri ileri sürülen 3 kişi yakalanarak tutuklandı. 
     Ailesinin baskısından bunaldığı için kaçtığını söyleyen N.A., ilk gece sığındığı petrol istasyonu sahibi 55 yaşındaki Mustafa Top'un tecavüzüne uğradığını iddia etti. Kısa süre sonra Top'un elinden kaçarak izini kaybettiren N.A., önce iki eşli olan 30 yaşındaki Mehmet Akdağ'ın, ardından da ailesinin yanına dönmekten korkarak bir duvar dibinde uyumaya çalışırken, yoldan geçen 24 yaşındaki Rahim Derman'ın tecavüzüne uğradı. 
     
     KURTARMAK İSTEMİŞ 

     Mustafa Top'un polisi arayarak, Bir kız çocuğu var yalnız dolaşıyor. Benim telefonlarımı TV reklamlarından almış, sürükli arayıp rahatsız ediyor. Başına bir şey gelebilir'' demesi üzerine N.A., duvar dibinde perişan halde polisler tarafından bulundu. 
     N.A. ifadesinde, önce Mustafa Top'un, sonrada Mehmet Akdağ ve Rahim Derman ın tecavüzüne uğradığını iddia etti. 
     Torun sahibi işadamı Top, N.A.'nın suçlamalarına tepki gösterirken, Ben onu kurtardım o bana iftira atıyor'' diyerek, kendini savundu. Akdağ ise 2 eşi ve çocuklarının olduğunu belirterek, olayla hiç bir alakasının olmadığını söyledi. Rahim Derman da suçsuz olduğunu ileri sürdü. Suçüstü Savcılığı nın ardından mahkemeye sevk edilen Top, Derman ve Akdağ, tutuklandı. 
     





</TEXT>
</DOC>
