<DOC>
<DOCNO> 108400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/siyaset/siyz1.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Bolu CHP’den kadın aday 
     Bolu’nun tek kadın milletvekili adayı olan CHP’li Hatice Demir, "Partimin milletvekili adaylarıyla birlikte iyi bir ekip oluişturuyoruz. Sorunları iyi bildiğimiz için başarılı olacağımıza inanıyoruz" dedi. Kimya öğretmeni Demir, bir çok konuda çeşitli projeleri olduğunu söyledi. 
     
     MP’nin türbanlı adayları var 
     MP’nin Millet Partisi Kayseri milletvekili adayları tanıtımında, 4. sırada yer alan Zeliha Pınarbaşı ve 6. sırada bulunan Türkcan Sarıkaya, seçilmeleri durumunda TBMM’ye türbanları ile gireceklerini söylediler. Türbanlı adaylar, "Milletvekilliğinden vazgeçeriz ama, türbanımızdan asla" dediler. 
     
     YTP’nin 7 trilyon hayali suya düştü 
     YSK, YTP’nin yaklaşık 7 trilyon lirayı bulan Hazine yardımından 41 ilde örgütlenmesini tamamlamasına rağmen 6 aylık bekleme süresinin geçmemesi nedeniyle yararlanamayacağını bildirdi. Maliye’den 7 trilyon lira almayı hesaplayan YTP, ilk aşamada gerekli kaynağı milletvekillerinden sağladı. Parti yönetimi bu gelişme üzerine, kararı değiştirecek hukuki çözüm bulunup bulunmadığının araştırılması kararı aldı. 
     
     Jet Fadıl’a YSK’dan vize yok 
     JET - PA Yönetim Kurulu Başkanı Fadıl Akgündüz’ün bağımsız milletvekili adayı olmak için avukatları aracılığıyla Siirt’ten yaptığı başvuru reddedildi. İl Seçim Kurulu bizzat adayın başvurması gerektiğine karar verirken Akgündüz’ün avukatı Yüksek Seçim Kurulu’na itiraz ederek "olumlu karar verileceğine inanıyorum" dedi. 
     
     Bağımsızlar zirve yapacak 
     3 Kasım seçimlerine 69 bölgeden katılacak 206 bağımsız milletvekili adayı, ekimin ilk haftasında Ankara’da bir araya gelecek. Adaylar, "ortak politika" yürütülmesi yönünde çalışma başlatacak. İzmir 1. Bölge bağımsız adayı Raif Şaşmaz, " Ben ve benim gibi düşünen adaylar Türkiye’nin önünü açmak istiyoruz" dedi. 
     



 SİYASET 
















</TEXT>
</DOC>
