<DOC>
<DOCNO> 122854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/soneko01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuruyemişçilerin umudu yılbaşında... 
</HEADLINE>
<TEXT>

     İzmir Ticaret Odası İZTO Yönetim Kuulu üyesi Salih Büyükuğur, kuruyemiş ve kuru meyve satışlarının geçen yıllara oranla durgun gittiğini belirterek, ''Umudumuz yılbaşı alışverişlerinde'' dedi. 
     Büyükuğur, bayramda hareketli olması beklenen baklavalık ceviz satışlarının bile bu yıl, önceki yıllara oranla iyi gitmediğini belirterek, cevizin toptan fiyatının 8 ile 12 milyon lira arasında değiştiğini kaydetti. Kriz öncesinde kuruyemiş ve kuru meyve satışlarının daha iyi olduğunu, kriz nedeniyle azalan gelirin, insanların önceliklerini değiştirdiğini bildiren Büyükuğur, şunları söyledi 
     ''İnsanlar gelirleriyle öncelikle temel gıda ihtiyaçlarını karşılıyor. Kimse kuruyemiş yemezse ölmez ya da hastalanmaz. Kuruyemiş lüks tüketime giriyor, öncelik sıralamasında dördüncü, beşinci sıralarda yer alıyor. İnsanlar toptan satış fiyatı 20 milyon olan badem, 6 milyon lira olan antep fıstığı gibi pahalı kuruyemişler yerine, çekirdek, leblebi gibi bilinen, ucuz ve yerli çerezleri tercih ediyor.'' Ayçekirdeğinin toptan satış kilogram fiyatının 800 bin ile 1.2 milyon lira, leblebinin ise 1.1 milyon lira ile 1.2 milyon lira olduğunu belirten Büyükuğur, ''Badem ve ceviz üretimi, Türkiye'de yeterli değil. İthalat sırasın fiyatı üzerine yüzde 55 gümrük vergisi de ekleniyor. Bu nedenle ithal edilen çerezlerin fiyatı yükseliyor'' dedi. 
     
     KURU MEYVE 
     Ramazanda kuru meyve tüketiminin de beklenenin altında gerçekleştiğini belirten Büyükuğur, bunda yüksek fiyatların etkili olduğunu kaydetti. 
     Olumsuz hava şartları nedeniyle kayısı ve üzüm rekoltesinin ''kötü'' etkilendiğini belirten Salih Uğur, ''Ramazanda hoşaf yapıldığı için kuru kayısı ve kuru üzüm satışlarımız hareketlenirdi. Ancak bu yıl olumsuz hava şartları ürünlerin hem kalitesini bozdu hem rekolteyi azalttı. Bu nedenle fiyatlar pahalandı. Kuru kayısının toptan en düşük fiyatı 5.5 milyon lira'' dedi. 
     





</TEXT>
</DOC>
