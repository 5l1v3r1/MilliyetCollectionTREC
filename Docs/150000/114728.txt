<DOC>
<DOCNO> 114728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur43.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İzgi Kuzey Irak'ta bir de Türkmen devleti kurulur 
</HEADLINE>
<TEXT>

     TBMM Başkanı Ömer İzgi, ABD ve Avrupa'nın beraber hareket ederek Ortadoğu'da bir coğrafya çizmeye çalıştıklarını belirterek "Kuzey ırak'ta Kürt devleti kurulursa bir de Türkmen devleti kurulur" dedi. 
     Türkiye Kamu Çalışanları Vakfı Konya İl Başkanlığı'nı ziyaretinde Kuzey Irak'taki gelişmelere değinen İzgi, Türkiye'nin bu dönemde hassas ve kararlı bir iktidara ihtiyacı olduğunu vurgulayarak şunları kaydetti 
     "1.5-2 milyon Kürt'ün yaşadığı Kuzey Irak'da neden devlet kurmak istiyorlar Bu, Türkiye'ye karşı çok eskiden bu yana planlanan bir şark politikasıdır. Burada kukla bir devlete karşıyız. Esasen o bölgeler bizim Osmanlı'dan kalan bir mirasımızdır. Bu bölgede yaşayan insanlar Osmanlı'nın asli unsurudur. O coğrafyaya el atılacak olursa Türkiye 1926'ya kadar elinde olan ve Lozan'da da çözülmemiş bu bölgeyi koruma altına alır. Bu zaten bir devlet politikası haline getirilmiştir ve ABD'ye Irak'a operasyon konusunda geri adım attıran da Türkiye'nin bu politikası olmuştur." 1907 yılında Mustafa Kemal Atatürk'ün bugün Misakı Milli olarak bilinen sınırları çizdiğini, bu sınırlara göre, Türkiye'nin bugünkü topraklarına ek olarak 12 adalar, Kıbrıs'ın tamamı, Musul, Kerkük ve Süleymaniye'yi de kapsadığını anlatan İzgi, "Biz, 'Musul, Kerkük bizimdir' diyebiliriz ama demiyoruz. Sadece 'Kuzey Irak'ta bir Kürt devleti kurulursa bir Türkmen devleti de kurulur' diyoruz. Ama öncelikli olarak Irak'ın toprak bütünlüğünden yanayız" diye konuştu. 
     





</TEXT>
</DOC>
