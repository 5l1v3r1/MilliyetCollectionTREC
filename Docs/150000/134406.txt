<DOC>
<DOCNO> 134406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun99.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Tam teşekküllü çeteye darbeBalıkesir, İstanbul, Kocaeli, Bursa ve Antalya’daki operasyonlarda gözaltına alınan 24 kişiden 12’si tutuklandı 
     Balıkesir Jandarma Komutanlığı’nın düzenlediği Körfez Huzur Operasyonu’nda gözaltına alınan 24 kişiden 12’si tutuklandı. 
     Balıkesir, İstanbul, Bursa, Kocaeli ve Antalya’da eşzamanlı sürdürülen operasyonlarda gözaltına alınan 24 kişiden 17’si, önceki gün sevk edildiği Edremit Adliyesi’nde Sulh Ceza Mahkemesi’nde h kim karşısına çıktı. 9 sanık, "suç işlemek için teşekkül oluşturmakötan tutuklandı. Tuncay Karasu, Orhan Çiçek ve Sami Gökmen de, dün öğleden sonra çıkartıldıkları mahkemece tutuklandı. Tutukluların dosyaları da İstanbul DGM’ye sevk edildi. Sanıklar, 2 milyon dolarlık tefecilikle uyuşturucu, tarihi eser, silah kaçakçılığı ve nükleer madde kaçakçılığı ile banka dolandırmaya teşebbüs, çek, senet tahsilatı, haraç alma, fidye için adam kaçırma, Bülent Ersoy’un sevgilisinin vurulması, Bursa Belediye Başkanı Erdoğan Bilenser’e suikast, Bursasporlu futbolcu Selim Özer’in zorla Trabzonspor’a transferiyle suçlanıyor. n DHA 
     
Herkes Güyüldar’a özür borçludur...’      CHP lideri Deniz Baykal, müteahhitliğini yaptığı Yatılı İlköğretim Bölge Okulu Pülümür’deki depremde hasar gören CHP Tunceli Milletvekili Hasan Güyüldar’a yönelik iddiaları değerlendirirken, "Böyle bir suçlamayı arkadaşımızın hak etmediği görülmüştür. Herkes Güyüldar’a özür borçludur" dedi. Dün Güyüldar’la Yatılı İlköğretim Bölge Okulu’nu gezen Baykal, Güyüldar’ın okulun sadece ince işlerini üstlendiğini belirterek, "O işlerde ciddi bir hasar söz konusu değil" diye konuştu. 
     
Barka için İTÜ’de anma töreni      İstanbul Teknik Üniversitesi İTÜ Avrasya Yer Bilimleri Enstitüsü öğretim üyelerinden Prof. Dr. Aykut Barka, ölümünün birinci yılında İTÜ Maden Fakültesi’nde düzenlenen törenle anıldı. Barka’nın eşi ve oğlunun da katıldığı törende konuşan İTÜ Maden Fakültesi Dekanı Prof. Dr. Mahir Vardar, "Seni özlüyoruz. Oralarda fay var mı, sıkışıyor mu bilmiyoruz. Biz krizlerden çok sıkıştık" dedi. Törende, Aykut Barka Yer Veri Analizi ve Modelleme Laboratuvarı’nın açılışını da Barka’nın oğlu Dağcan Barka yaptı. 
     
Hırsız, soygunu havaya uçurdu Soyduğu büfede piknik tüpünü devirip gaz sızmasına neden olan hırsız, ne devirdiğine bakmak için çakmağını yakınca olan oldu 
     ŞAKİR AYDIN İstanbul 

     Sabıkalı hırsız Şeyhmus Bayar, dün saat 02.00 sıralarında Kadıköy’de Kızıltoprak Rüştüye Sokağı’ndaki büfeye geldi. Kapıyı kırarak Şeref Altundağ’a ait küçük büfeye giren Bayar, etrafı karıştırırken, piknik tüpünü devirdi. Karanlık nedeniyle etrafını göremeyen Bayar, çakmağını yaktı. Bu sırada, yere düşen tüpün vanasının açılması nedeniyle sızan gaz, patlamaya neden oldu. Parçalanan büfeden dışarı fırlayan Bayar, başından yaralandı. 
     
     Ben yapmadım’ dedi ama.. 
     Koşarak olay yerinden kaçan Bayar, patlamayı duyan polis ekibinin önüne çıkınca, iki kişiyi kaçarken gördüğünü söyledi. Ancak şüpheli iki kişi temiz çıkıp polis büfede kan izleri bulunca suçunu itiraf eden Bayar, gözaltına alıp tedavi için hastaneye götürüldü. 
     
Abdi İpekçi’yi anıyoruz      İSTANBUL Milliyet 

     Milliyet Genel Yayın Müdürü ve Başyazarı Abdi İpekçi’yi, ölümünün 24. yılında anıyoruz. Basının önemli isimlerden İpekçi, 1 Şubat 1979’da, Maçka’daki evinin bulunduğu sokakta hain bir suikasta kurban gitmişti. İpekçi’nin Zincirlikuyu Mezarlığı’ndaki kabri başında bugün saat 11.00’de düzenlenecek törende, Türkiye Gazeteciler Cemiyeti Başkanı Orhan Erinç de bir konuşma yapacak. 
     
Arena yine önde      Araştırmacı televizyon gazeteciliğinin lider programı Arena’, SSK’da yaşanan "Cumhuriyet tarihinin en büyük vurgunu"nu ekrana getirdiği perşembe gecesi, aynı saatlerde ekrana gelen "Siyaset Meydanı"nı ezip geçti. Arena’ ilk yüz program sıralamasında 4.0 reyting ve 14.30 izlenme payı elde ederken, "Siyaset Meydanı" ilk yüz program arasında yer alamadı. 
     Statüsü yüksek seyircilerden oluşan AB grubunda ise, "Arena" 4.60 reyting ve 17.70’lik izlenme payı ile Kanal D’nin gece en çok izlenme payına sahip programı olurken, "Siyaset Meydanı" 1.50 reyting, 9.50 izlenme payında kaldı. 
     
Başarılı yaratıcıları’ Cannes’a götürüyoruz      MİLLİYET İstanbul 

     Dünyanın reklam alanında en prestijli ödüllerinin verildiği Cannes Lions Reklam Festivali’nin 50’ncisine başvurular için geri sayım başladı. 15 - 21 Haziran 2003 tarihleri arasındaki festival için son başvuru tarihi 31 Mart. Cannes Lions Türkiye temsilcisi Milliyet gazetesi, bu yıl Türkiye’den katılıma katkıda bulunarak, bu uluslararası yarışmada Türk reklam endüstrisinin tanınırlığını artırmayı amaçlıyor. Bu bağlamda, Mart 2002 ve Mart 2003 tarihleri arasında diğer gazeteler ile birlikte Milliyet gazetesinde de yayımlanan ilanların, 2003 Cannes Lions jüri üyesi Hakkı Mısırlıoğlu başkanlığında ve Reklamcılar Derneği koordinasyonunda sektörün önde gelen yaratıcılarından oluşturulacak bir heyet tarafından değerlendirilmesi planlandı. Yaratıçılık kriterlerinin esas alınacağı değerlendirmeler sonucunda seçilecek ilk üç ilan, 2003 Cannes Lions’a Milliyet aracılığı ile katılacak ve bu ilanların yaratıcı ekiplerinden ikişer kişi de festivale Milliyet’in davetlisi olarak gidecek. 
     



 GÜNCEL 




















</TEXT>
</DOC>
