<DOC>
<DOCNO> 111487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur06.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Dr. Bahriye Üçok, ölümünün 12. yılında anıldı... 
</HEADLINE>
<TEXT>

     Prof. Dr. Bahriye Üçok, kendisine gönderilen bombalı paketin patlaması sonucu hayatını kaybedişinin 12. yılında kabri başında anıldı. 
     Karşıyaka Mezarlığı'ndaki anma törenine, Bahriye Üçok'un kızı Kumru Üçok, yakınları ve Atatürkçü Düşünce Derneği ADD üyeleri katıldı. 
     ADD'yi temsilen Avukat Kutlay Alpuğan, Üçok'un kabrine çelenk koyduktan sonra yaptığı konuşmada, ADD Kurucu Genel Başkanı Muammer Aksoy'un, hazırladığı laiklik bildirisini basına verdiği gün öldürülmesinin, Bahriye Üçok'a ise mensubu bulunduğu parti için laiklik duyurusu hazırladığı gün bombalı paket gönderilmesinin tesadüf olmadığını söyledi. 
     Alpuğan, şöyle konuştu 
     ''Atatürk Türkiyesi'nin en sağlam noktası laikliği hedef aldıkları ortadadır. Merhumenin huzurunda, onun izinde olduğumuzu ve bu yolda çalışmalarımıza devam edeceğimizi bir kez daha belirtmek istiyorum.'' Anma törenine katılanlar, konuşmanın ardından mezarlıktan ayrıldılar. 
     





</TEXT>
</DOC>
