<DOC>
<DOCNO> 105847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yasam/yas01.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam infazı 
</HEADLINE>
<TEXT>

Öfkeli koca, karısını ayartıp kaçırdığını düşündüğü gencin anne ve kız kardeşini konuşacağız’ diye çağırttı. Sonra ikisini de kurşuna dizdi 
     M. AKİF ERDEM, BÜLENT ÖZDEMİR İstanbul 

     Fatih’te eşi evden kaçan öfkeli koca kan döktü. Şartla Salıverme Yasası’ndan yararlanarak cezaevinden çıkan Ali Özcan, karısı Eda Özcan’ı kaçıran Naim Tetik’in annesi ve kız kardeşini, konuşmak için davet ettiği Sulukule’deki evinde kurşun yağmuruna tuturak öldürdü. 
     Ali Özcan’ın yengesi Filiz Özcan, Eda Özcan’ı kaçıran Naim Tetik’in annesi Sebahat Tetik’i 55 görüşmek için evlerine çağırdı. Sebahat Tetik de kızı Azize Tetik’i 28 yanına alarak, Filiz Özcan’ın Karagümrük Hatice Sultan Mahallesi Yusufağa Sokak’taki evine geldi. Kadınlar oturma odasında konuyu konuşurken, Ali Özcan aniden odayı girdi. 
     
     Hesabını sorarım’ 
     Eşinin kaçırılmasına sessiz kalamayacağını, hesabını soracağını söyleyen Özcan ile anne Sebahat Tetik arasında tartışma çıktı. Özcan, önce tekme - tokat saldırdığı Sebahat Tetik’e, ardından silahını çekerek ateş etmeye başladı. Annesini korumak isteyen Azize Tetik de kurşunlara hedef oldu. 
     Yaralı halde kendilerini evden dışarı atmaya başaran anne kızın peşine düşen Özcan ateş etmeyi sürdürdü. Mermilerin tümünü anne kızın üzerine boşaltan Özcan, bir otomobille olay yerinden kaçtı. Vücutlarının belden yukarısı kurşun yaralarıyla parçalanan anne ve kızı, Özel Sultan Hastanesi’ne kaldırıldı. Ameliyat edilen Azize ve Sebahat Tetik, kısa süre sonra öldü. Olay yerinde 14 mermi kovanı bulunurken, polis, Özcan’ın, Edirne’deki akrabalarının yanına gitmiş olabileceği ihtimali üzerinde duruyor. Çocuk yaşta evlendiği için 14 yaşında bir çocuğu olan Azize Tetik’in eşinde ayrı olduğu, bir ay önce uyuşturucu suçundan yattığı Bandırma Cezaevi’nden tahliye olduğu belirtildi. Daha önce dansözlük yaptığı öğrenilen Azize Tetik’in falcılık yaptığı gerekçesiyle de emniyette kaydı olduğu, anne Sebahat Tetik’in suç dosyasının da kabarık çıktığı belirtildi. 
     



 YAŞAM 


















</TEXT>
</DOC>
