<DOC>
<DOCNO> 136960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sontur08.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant'ta tatil yapanlar dönüş yolunda zor anlar yaşıyorlar... 
</HEADLINE>
<TEXT>

     Abant'ta tatil yapan vatandaşlar, dönüşte kar ve buzlanma yüzünden zor anlar yaşadı. 
     Abant çıkışında, kar ve buzlanma nedeniyle kayarak yoldan çıkan araçlardan ulaşım zaman zaman aksarken, bazı kesimlerde araçlar konvoy oluşturdu. 
     Yoldan çıkan araçları, yol boyunca bekleyen köylüler, traktörlerine halat bağlayarak kurtardı. Abant yolu boyunca bir çok sürücünün yol kenarına çektikleri araçlarına zincir takmaya çalıştıkları görüldü. 
     Yetkililer, kayarak yoldan çıkan araçların çoğunun zincirsiz olduğunu belirterek, tatilcilere zincirsiz trafiğe çıkmamaları uyarısında bulundular. 
     Pop müzik sanatçısı Suat Suna'nın da, Abant'tan İstanbul'a dönüşünde, kar ve buzlanma nedeni ile zor anlar yaşadığı öğrenildi. 

     
</TEXT>
</DOC>
