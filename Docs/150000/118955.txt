<DOC>
<DOCNO> 118955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/ekonomi/eko10.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Avrupa’nın yoksulu 
</HEADLINE>
<TEXT>

     Türkiye’de kişi başına düşen gelirin, Avrupa Birliği AB ortalamasının dörtte biri düzeyinde olduğu hesaplandı. AB ülkelerinde ortalama 100 kabul edilen kişi başına gayri safi yurt içi hasıla GSYİH Türkiye’de 25 düzeyinde. Avrupa Karşılaştırma Programı’nda kapsanan 15 AB üyesi, 13 AB’ye aday ve üç Serbest Ticaret Birliği EFTA üyesi ülkenin satın alma gücü pariteleri SPG ve ilgili ekonomik göstergeleri açıklandı. AB üyesi 15 ülkenin SPG’ye göre kişi başına gayri safi yurt içi hasılası 100 kabul edilerek oluşturulan endekste Türkiye 25 endeks değeriyle Romanya’nın üzerinde sondan ikinci oldu. 2000 yılı sonuçlarına göre hazırlanan kişi başına GSYİH endeksinde ilk sırada 194 ile Lüksemburg yer aldı. Araştırma kapsamında Devlet İstatistik Enstitüsü DİE satın alma gücü paritesine göre euro cinsinden Türkiye’deki kişi başına geliri de hesapladı. Buna göre 1997 yılında 5 bin 872 euro olan kişi başına gelir 1998 yılında 5 bin 708 euro, 1999’da 5 bin 438 euro, 2000 de 5 bin 590 euro ve 2001’de de 4 bin 460 euro olarak gerçekleşti. 
     
     Türkiye AB’den ucuz 
     AB üyesi 15 ülkenin SPG’ye göre ortalama fiyat düzeyi 100 kabul edilerek yapılan sıralamada Türkiye 57’lik fiyat düzeyiyle AB ortalamasının altında, 48 olarak hesaplanan AB’ye aday ülkelerin fiyat düzeylerinin ise üstünde kaldı. 
     
Türkiye, gelirde sondan ikinsi sırada Ülkeler Kişi başına GSYİH GSYİH fiyat düzeyi Lüksemburg 194 106 Norveç 143 122 İsviçre 121 133 Danimarka 119 121 İrlanda 116 104 İzlanda 115 127 Hollanda 113 99 Avusturya 113 99 Belçika 107 100 Almanya 105 104 İtalya 105 86 Finlandiya 104 108 Fransa 101 103 İsveç 101 123 İngiltere 99 116 İspanya 82 83 Kıbrıs Rum K. 78 81 Portekiz 73 69 Slovenya 68 64 Yunanistan 67 76 Çek Cumhuriyeti 56 43 Macaristan 51 44 Slovakya 46 38 Estonya 40 44 Polonya 40 49 Litvanya 36 43 Letonya 31 47 Bulgaristan 27 28 Türkiye 25 57 Romanya 24 33 Euro 12 96 96 AB 15 100 100      
     



 EKONOMİ 























</TEXT>
</DOC>
