<DOC>
<DOCNO> 139191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/soneko39.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den, ABD'ye ticari yaptırım tehdidi... 
</HEADLINE>
<TEXT>

     Avrupa Birliği AB Komisyonu, ABD ürünlerine karşı 4 milyar dolarlık cezai yaptırım listesi hazırlandığını açıkladı. 
     AB, yasadışı sübvansiyonlar ve vergi indirimleri yoluyla haksız rekabete neden olan ABD'yi Dünya Ticaret Örgütü'ne WTO şikayet etmişti. 
     Komisyon, ABD'nin gereken yasal değişiklikleri yapmaması halinde, WTO'nun belirlediği 4 milyar dolarlık miktar çerçevesinde, ABD ürünlerine yaptırım başlatılacağını ve AB'ye ithal kısıtlamaları getirileceğini bildirdi. 
     Komisyon sözcülerinden Arancha Gonzales, hazırlanan listenin AB üyesi ülkelere iletildiğini, bugünkü aşamada ABD ürünlerine karşı uygulamanın ne zaman başlatılacağının belirlenmediğini belirterek, ''Amaç, ABD'nin yasalarını değiştirmesini ve WTO kurallarına uymasını sağlamaktır'' dedi. 
     AB Komisyonu'nun ticaretten sorumlu üyesi Pascal Lamy'nin, gelecek hafta Washington'da temaslarda bulunağı belirtildi. 
     Komisyon, olası cezai önlemler için liste hazırlanırken AB ülkelerinin sanayicilerine danışıldığını, gözlem ve tepkilerinin alındığını, üye ülkelerin de söz konusu listeyi inceleyeceklerini ve ithalat ihtiyaçları açısından olası sorunları bildireceklerini duyurdu. 
     





</TEXT>
</DOC>
