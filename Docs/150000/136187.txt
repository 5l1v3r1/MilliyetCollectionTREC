<DOC>
<DOCNO> 136187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sondun07.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nato derhal toplanıyor... 
</HEADLINE>
<TEXT>

     Fransa'nın, NATO'da veto hakkını kullanarak, Genel Sekreter George Robertson tarafından başlatılan ''sessizlik süreci''ni bozması ve olası bir Irak savaşında Türkiye'nin savunmasına ilişkin önlemleri içeren kararı engellemesi üzerine, NATO Konseyi, ''derhal'' olağanüstü toplantıya çağırıldı. 
     NATO üyesi ülkelerin daimi temsilcilerinden oluşan Konsey, TSİ 11.30'da toplanacak. Konsey'de Türkiye'yi Daimi Temsilci Büyükelçi Ahmet Üzümcü temsil ediyor. 
     Türkiye'nin, bu gelişmelerden sonra, Kuzey Atlantik Antlaşması'nın 4. maddesinin uygulanmasını resmen isteyerek ''müttefikleri sorumluluklarıyla baş başa bırakması'' bekleniyor. 
     Bu maddeye göre, bir müttefik, ''saldırı olasılığını hissetmesi halinde'' konuyu NATO Konseyi'ne getirebiliyor ve savunma planlamalarının hazırlanması, gereken önlemlerin alınması talebinde bulunabiliyor. 
     





</TEXT>
</DOC>
