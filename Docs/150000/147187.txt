<DOC>
<DOCNO> 147187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yazar/akyol.html </URL>
<DATE> 2003/04/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerikan tavırları 
</HEADLINE>
<TEXT>

     Dün basın toplantısından sonra konuta girip koridordan yemek salonuna yürürken el ele tutuşmuşlar. Yemek de çok sıcak bir havada geçmiş. 
     Bu ayrıntıları niçin yazıyorum Sözü bir diplomatın şu yorumuna getirmek için 
     - Ankara’ya bu süreçte Amerika’dan ilk defa bakan düzeyinde bir isim geldi. Powell gibi ılımlı ve insani dokunuş’ duygusuna sahip üst düzey bir yetkili daha önce gelmiş olsaydı, belki bazı şeyler daha iyi giderdi 
     Ankara’ya Washington’dan telefon açıp talimat verir gibi konuşmalar, bakan düzeyinde bile olmayan isimlerin müfettiş’ gibi davranışları Ankara’da tepkiler yaratmıştı. 
     Dışişleri Konutu’ndaki yemekte zeytinyağlı enginar, su böreği ve balık şişten sonra "Türk tatlıları"nı yerken Powell "bizim de hatalarımız" oldu demiş zaten. 
     
     AMERİKA’NIN Bush’un başkanlığında girdiği o kibirli "ben güçlüyüm, yaparım" tavrının Türkiye gibi bir müttefikte bile nasıl tepkiler yarattığını görmesi, dünyada karşılaştığı tepkileri anlaması bakımından da dilerim iyi bir başlangıçtır. 
     Elbette Saddam gibi kanlı bir diktatörü silahsızlandırmak için baskı yapmak şarttı... Ama savaş şart mıydı 
     İşte Amerikan yönetiminde Rumsfeld ve Cheney tarzının başlattığı bu savaş, vicdanlara sığmadığı için, ABD’ye dünyanın her yerinde tepkiler var. 
     11 Eylül’den sonra Amerikalıların haklı olarak sorduğu "Neden bizden nefret ediyorlar " sorusunun cevabını şimdi daha net görmelerinin zamanıdır. 
     Rumsfeld, CIA’nın "Irak halkı direnecek" şeklindeki raporunu bile hasır altı etmiş savaşı başlatmak için Powell ise o zaman da ılımlı tavırlarıyla biliniyordu. 
     Powell Ankara ziyaretinden sonra daha yumuşak bir üslubun gerekliliğini sanırım Washington’a daha iyi anlatabilecektir. 
     Washington’un da Powell gibi "bizim de hatalarımız oldu" diyebilmesi hem savaşın süratle ve asgari zayiatla sona ermesi için hem Irak’ın yeniden yapılandırılmasında yanlışlar yapılmaması için şarttır. 
     
     SAVAŞ çıkmıştır bir defa... Türkiye olarak savaşa bakarken Kafkasya gibi jeopolitik ufuklarımızı yok sayamayız. Avrasya’da enerji köprüsü olmak gibi büyük projeleri görmezlikten gelemeyiz. Terörle mücadelede Amerika ile beraber olmamızın sağladığı yararları ve ekonomimizdeki sorunları da göz ardı edemeyiz. Bu konularda Türkiye ve Amerika’nın birbirlerine ihtiyacı vardır. Powell da Ankara’da "Türkiye ile stratejik ortaklığımız konusunda Bush yönetiminin taahhüdünü" ifade etmiş. 
     Türk - Amerikan ilişkilerinin elbette iyi olması gerekiyordu. 
     Kendimiz savaşa girmeden "insani lojistik" imkanlarını genişletmemiz, Amerika’nın da Türkiye’ye Kuzey Irak konusunda güvenceler vermesi çok isabetli oldu. 
     Bir diplomatın dediği gibi 
     - Bu süreçte ilk defa Türkler de, Amerikalılar da masadan mutlu kalktılar. Çünkü taraflar makuldü... Powell müfettiş’ değildi. 
     
     







</TEXT>
</DOC>
