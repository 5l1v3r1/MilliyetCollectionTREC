<DOC>
<DOCNO> 142923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/guncel/gun90.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Neyin imkansız olduğunu söylemek çok zor. Dünün rüyası, bugünün umudu ve yarının da gerçeği olabilir. 
Dr.Robert Goddard Bilimadamı 

Kaptanın Seyir Defteri      Uzay Yolu’nu ne severdik Mr.Spak, Uhura, Kaptan Kirk... "O günkü teknolojiye göre muhteşem bir diziydi" diyecekken, bugünkü teknoloji ile bile öyle bir görselliğe zor ulaşacağımızı fark edip 180 derece çark ettik. 
     Üstelik sorun sadece teknik de değil. Bir de dünyaya bakıştaki farklılık var ki onu hiç aşamayız. O yıllarda gaz, yağ ya da benzin bulabilmek adına sabah beşlerde cenge gider gibi kalkıp yollara düşen bir ülkenin vatandaşlarıydık. Ve uzayda vızır vızır gezen gemilerde geçen dizileri sadece "Herifteki Mr.Spak kulağa bak .. Ağbi şu ışın tabancasından bende olacak .." modunda seyredip "Şu uzay ne kadar ilginçtir kim bilir, acaba bir gün ben de gidebilir miyim şöyle hanımı çocukları alıp " demediğimiz için bir "tezkere" teranesine takılıp kalmış olabilir miyiz 
     Ne diyor Amerikan Hava Kuvvetleri Uzay Faaliyetlerinden Sorumlu Tümgeneral Franklin Blaisdell "Uzay güdümlü savaşta o kadar güçlüyüz ki, Irak veya bir başkası, savaşta karşımıza kim çıkarsa acırım." 1-2 ay önce düşen uzay mekiğine ve ölen 7 kişiye acıyıp acımadığını bilmiyoruz generalin. 
     Onlar için uzay, kaybolan askerini 1-2 metre hatayla tespit etmek, lazer güdümlü füzelerle kafasının kızdığını vurmak için uyduların gönderildiği, bizim içinse "yıldızların altında gönlümüzün sarhoş gezdiği" yerden öteye geçemedi. 
     Cumhuriyetin 80’inci yılındayız. Pek severiz 25,50, 75, 80,100 gibi net sayıları. Mesela 63. yıl ya da 77. yıl değil de 75 veya 80. yıl daha bir önemlidir. Henüz savaş gümbürtüsünden tek bir yerde görmedik, duymadık ama olsun, daha vakit var. 
     59. Hükümet’le birlikte -ortalama her 1.3 senede, her 16 ayda bir yeni hükümet kurmuşuz. Yeryüzündeki karışıklarla uğraşmaktan ne yerin altına, ne de kafamızı kaldırıp gökyüzüne bakabilmişiz. Önümüze konan genellikle 55 ya da 70 cm.lik bir camdan tanımaya çalışınca tabii dünyayı, bu kadar oluyor işte. 
     Mr. Spak’ın kulaklarıyla uğraşmaktan, gemideki bayan personelin sütun gibi bacaklarına kilitlenmekten öteye geçemedi bizim uzay aşkımız. 
     "Ne uzayı yahu, uzay mı öptü sizi " dendiği sürece, uzayın aslında sıkışıp kaldığımız şu fasit dairenin kapısını açmamız için gereken bir anahtar olduğunu algılayamayıp el alemin görmemiş generalini böyle konuştururuz işte. 
     Ne güzel uçuyordu ama değil mi Kartallar Uzay 1999’daki gemilerin adı ve de biz h l ne güzel bakıyoruz değil mi millet aya gidip dönerken .. 
     
     İçindeki onunu... 
     "Dış görüntümü çok güzel bulmuyorum, ben içimdeki benimi seviyorum..." 
     
</TEXT>
</DOC>
