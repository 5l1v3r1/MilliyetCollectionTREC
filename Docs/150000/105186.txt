<DOC>
<DOCNO> 105186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/guncel/gun05.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK’lıya hastane çok 
</HEADLINE>
<TEXT>

Bakan Durmuş ile eski Çalışma Bakanı Okuyan’ın hazırladığı protokole göre SSK’lılar bugünden itibaren devlet hastanelerinde ücretsiz tedavi olabilecek 
     ANKARA Milliyet 

     SSK’ya bağlı hastalar, bugünden itibaren Sağlık Bakanlığı’na bağlı tüm sağlık kuruluşlarından ücretsiz yararlanabilecek. Sağlık Bakanı Osman Durmuş ve eski Çalışma Bakanı Yaşar Okuyan arasında imzalanan protokole göre, SSK’ya bağlı vatandaşlar ve bakmakla yükümlü oldukları aileleri, Sağlık Bakanlığı’na bağlı sağlık ocakları, ana çocuk sağlığı ve aile planlaması merkezleri, halk sağlığı merkezleri gibi 1. basamak sağlık kuruluşlarından doğrudan yararlanacak. 
     
     Sevk olacak 
     Devlet hastaneleriyle eğitim ve araştırma hastaneleri gibi 2. basamak tedavi kurumlarında tedavi olması gereken SSK’lı hastalar ise acil haller dışında sevkle hizmet alabilecek. Devlet hastanelerinden alınan hizmet karşılığında SSK Başkanlığı, ödemeleri, mevcut hastane sistemine göre, doğrudan hastanelere yapacak. 
     Yeni uygulamayla birlikte vatandaşlar muayene için SSK hastanelerindeki saatlerce sıra beklemek zorunda kalmayacak. 
     
     Şimdilik 1 yıl geçerli 
     Yeni uygulama, 31 Aralık 2003’e kadar geçerli olacak. Bu tarihten en az 1 ay öncesine kadar taraflardan biri değişiklik veya fesih talebinde bulunmazsa protokol aynı koşullarda 1 yıl daha uzatılacak. 
     
İlaçlar SSK’dan      İlgili hastanenin eczanesinde bulunmayan ilaçlar da, SSK’nın bildirdiği eczanelerden temin edilecek. Kullanılacak her türlü tıbbi sarf malzeme, mevzuat çerçevesinde tanımlanacak SSK ünitesi tarafından sağlanacak. 
     



 GÜNCEL 



















</TEXT>
</DOC>
