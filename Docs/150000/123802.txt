<DOC>
<DOCNO> 123802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sontur13.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Günlüğün sayfalarındaki tecavüz skandalı... 
</HEADLINE>
<TEXT>

     Akşehir'de bu yıl okulunu bırakan lise 1. sınıf öğrencisi bir genç kızın günlüğünü inceleyen babası, tecavüz skandalını ortaya çıkardı. Babanın şikayeti üzerine genç kızın 18 kişiyle ilişkiye girdiği tespit edildi. Şahıslardan 13'ü yakalanıp ikisi cezaevine gönderilirken, ilçede tepki çeken olayın ardından aileler okul önlerinde beklemeye başladı. 
     Bayramın ikinci günü karakola başvuran Ahmet Barışık 43 , kızı E.B.'ye 16 tecavüz edildiğini öne sürerek şikayetçi oldu. Barışık, kızının günlüğünde yaşadıklarını anlattığını belirtmesi üzerine harekete geçen polis, E.B.'nin de ifadesine başvurdu. E.B. ise, günlüğünde isimlerini yazdığı kişilerden bazılarının kendisine tecavüz etiğini, bazılarıyla da kendi isteğiyle cinsel ilişkiye girdiğini söyledi. 
     Günlüğü incelemeye alan polis, Kamil Tuncez 25 , Ali Övüt 19 , S.A.E. 16 , K.D. 17 , A.A. 17 , İ.G. 14 , İbrahim Susam 23 , Soner Zeybek 22 , Mümin Dostçu 19 , Tarkan Altun 28 , Murat Savcı 19 , Emrah Karahan 18 , Mehmet Dilber 21 , Erkan Aslan 21 , Hakan Ünaldı 20 , İsa Gülhan 20 , Bayram Çöklü 20 ile soyadı belirlenemeyen Erol'un E.B. ile 1.5 yıl boyunca cinsel ilişkiye girdiğini saptadı. 
     Gözaltına alınarak mahkemeye sevk edilen şahıslardan Tuncez ve Övüt tutuklanırken diğerleri tutuksuz yargılanmak üzere serbest bırakıldı. 
     Asker oldukları belirlenen Aslan ve Ünaldı ile olaydan sonra kaçan Gülhan, Çöklü ve soyadı belirlenemeyen Erol adlı kişinin arandığı bildirildi. 
     Akşehir Başsavcısı Bayram Eray, E.B.'nin yaşadıklarını "Çirkin ve istenmeyen acı bir olay" diye nitelerken, olaya tepki gösteren vatandaşlar çocuklarını sapıklardan korumak için okul çıkışında beklemeye başladı. 
     





</TEXT>
</DOC>
