<DOC>
<DOCNO> 105866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/tamer.html </URL>
<DATE> 2002/09/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Keşke AKP’nin 1 değil 10 Mumcu’su olsa... 
</HEADLINE>
<TEXT>

     Dün de yazmıştım. Erkan Mumcu AKP’ye katılmadan önce "Keşke katılmasa" diyordum. Resmen AKP’li olduktan sonra ise paradigma değiştirerek -belki de mecburiyetten- "Gayet yerinde bir karar verdi" diye düşünmeye başladım. Hatta daha da ileri giderek "AKP’de 1 tane değil, keşke 10 tane Erkan Mumcu olsa, belki partide de bambaşka bir ortam oluşabilir" temennisine terfi ettim 
     Ciddiyim. 
     Madem ki AKP açık ara birinci parti, madem ki büyük bir sürpriz olmadığı takdirde 4 Kasım sabahından itibaren iktidarda olacaklar, öyleyse o partide Erkan Mumcu tarzında ne kadar çok adam olursa o kadar iyi. 
     AKP’nin iktidar olacağını düşünmek, pek çoğumuz gibi bana da kabus gibi geliyor. Sokaktaki vatandaşın çoğunluğu ise maalesef bizim gibi düşünmüyor. Tayyip Erdoğan’la aynı ortamda bulunanlar, onu "Nobran, derinliği yok, tam bir Kasımpaşalı" diye tanımlıyorlar. Belki hep öteki muamelesi gördüğünden, belki gerçekten tam bir Kasımpaşalı olduğundandır. Bilemem. 
     Bildiğim şu Benim epeyce bir süredir "Ne diyor " diye merak ettiğim 2 kişi var Biri Kemal Derviş, diğeri Erkan Mumcu. Aşağıdaki sütunlarda yer alan, gençler arasındaki soruşturma da aynı 2 ismi gösteriyorsa, yanlış yolda değilim diye düşünüyorum. 
     Derviş’in üslubu, yumuşaklığı, kendine güveni çok etkileyici. Mumcu’nun fikirleri daha çarpıcı, sivri üslubu dikkat çekici, Derviş’e göre daha yaratıcı. 
     Sol seçmen olarak hayatımın hiçbir döneminde Erkan Mumcu’ya verilecek oyum olamaz. Sosyal demokrat olduğunu ısrarla vurgulayan Kemal Derviş’e oy vermeyi düşündüğüm de söylenemez. Ama 4 Kasım’dan sonra ikisini de siyasetin içinde göreceğimiz için memnunum. Dahası merkezin farklı taraflarında yer almalarını da Türk siyaseti için şans olarak görüyorum. 
     
Genç Arılar, Derviş ve Mumcu dememiş miydi      Arı Hareketi’nin lideri Kemal Köprülü’nün adı son dönemde çok sık geçti. Kemal Derviş hangi partiye katılacağına karar vermeden hemen önceki günlerde yanına en sık girip çıkanların, hatta CHP’ye girmesi için ısrar edenlerin başında Köprülü yer alıyordu. Köprülü sivil toplum hareketinin çok anlamlı bir örneğini vererek CHP’ye katılmayı düşünmediğini açıkladı. 
     Arı Hareketi’nin gençlik derneği Genç Arı’lar mayıs başında İstanbul’da 2 gün süren Gençlik Konferansı düzenlemişti. Türkiye’nin dört bir yanından 17 - 25 yaş arası, çoğunluğu üniversiteli 1000 kadar gencin katıldığı bu konferansın öncesinde 2877 gence "Konuşmacı olarak kimi dinlemek istersiniz " diye sorulmuş ve gençlerin sesine kulak veren bir program oluşturulmuştu. 
     Genç Arılar’ın anket çalışmasının sonuçlarına o günlerde de köşemde yer vermiştim. Gençlerden büyük bir kısmı Derviş ve Erkan Mumcu derken, halkın desteğine sahip Cumhurbaşkanımız Ahmet Necdet Sezer de, o günlerdeki Dışişleri Bakanımız şimdiki YTP lideri İsmail Cem de Mumcu’dan hemen sonra geldikleri halde çok az bir desteğe sahip olabilmişlerdi. Demirel, Mesut Yılmaz, Tansu Çiller, Deniz Baykal ve Hüsamettin Özkan ne söylüyor diye merak eden tek bir genç bile yoktu. 
     Nitekim Genç Arılar’ın toplantısında Kemal Derviş’i dinlemiştik. Eğer takvimi uygun olmasaydı, muhtemelen Erkan Mumcu’yu dinleyecektik. 
     
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
