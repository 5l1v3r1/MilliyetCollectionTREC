<DOC>
<DOCNO> 111305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yazar/asik.html </URL>
<DATE> 2002/10/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tahrikçi rahip... 
</HEADLINE>
<TEXT>

     Amerikalı Baptist Rahip Jerry Falwell, 11 Eylül saldırısından sonra "dinsizlerin, kürtaj yanlılarının, feministlerin, eşcinsellerin çoğaldığını, Tanrı’nın 11 Eylül’de ABD’yi bu yüzden cezalandırdığını" söyleyerek hayli gürültü koparmıştı. Rahip Falwell, bu pazar günü CBS Televizyonu’nda yayınlanacak "60 Dakika" programında da "Hazreti Muhammed’in bir terörist olduğunu düşünüyorum" diyerek yeni bir fırtına koparacak gibi görünüyor. Banda alınan programın kimi cümleleri önceden yayınlandı. Falwell, Hıristiyanları İsrail’i desteklemeye çağırıyor. Hazreti Muhammed’in savaşçı bir kişi olduğunu söyledikten sonra "İsa, tıpkı Musa gibi bir sevgi örneği sergilemişti. Bence Hz. Muhammed bunun tam tersini sergiledi" diye konuşuyor. 
     Bakalım bu dikenli sözlere Müslüman dünyası ne karşılık verecek... 
     
     ABD, Irak’ı vurmak için bahane arıyor... 
     Bir de yanına enayi arıyor tabii. 
     
Vukuat raporu..      Emniyet Genel Müdürlüğü’nün 20 Eylül 2002 günlü vukuat raporu çok ilginçti... Bir yetkili adını vermeden raporu Açık Pencere’ye iletti 
     "O gün, Türkiye’nin hiçbir yerinde Terörle Mücadele Şube Müdürlüklerimiz hiçbir kişiyi terör olayı gerekçesiyle gözaltına almadı. Bu müdürlüklerimizin vukuat raporları o gün tertemizdi. Böyle bir durumla son 20 yıldır ilk kez karşılaştık ve tabii ki çok mutlu olduk." 
     
Kan vermek için...      Erdoğan Köktürk bir hasta ziyareti için Bergama Devlet Hastanesi’ne gitmişti. Gitmişken kan vermek için başvurdu. Doldurduğu formda soruluyordu 
     "Son üç yıl içinde yurtdışında bulundunuz mu " 
     Bulunmuştu. Soruya "evet" yanıtını verdi. 
     Görevliler bu "evet" yanıtını görünce kendisinden kan alınamayacağını söylediler. Şaşkına dönen Erdoğan Köktürk dün telefonda haklı olarak soruyordu 
     - Her yurtdışına çıkan AİDS’li mi döner AİDS yurtiçinde kapılmaz mı Devlet benim AİDS virüsü taşıdığımdan şüpheleniyorsa neden muayeneden geçirip tedaviye almıyor 
     
     ABD, Ortadoğu’ya demokrasiyi getirecekmiş. 
     Biz çok demokrasi gördük ama uçaktan bomba şeklinde atılanını ilk defa görüyoruz... 
     
     ABD halkı "savaşa hayır" diyormuş. 
     Sam Amca kendi halkına yutturamadığını bizim yutmamızı beklemesin o zaman. 
     Mustafa Taş 

Usumi      Gazeteci hakları.. Çiftçi hakları... 
     İnsan hakları... 
     Ömrü hakkı ve hukuku savunmakla geçti. Bu namus abidesi ağabeyimizi, Sadullah Usumi’yi dün son yolculuğuna uğurladık. Saygı ve rahmetle anıyoruz... 
     
Jeep’ler savaşa...      Dağlık arazi için yapılmış dev ciplerle kentin dar caddelerini arşınlayan ve en mutlu sürücü topluluğunu oluşturan cip sahiplerinin keyfini dün bir manşet haber kaçırdı 
     "Jeep’ler savaşa gidiyor" 
     Taşkın Şenol’un haberine göre muhtemel bir Irak savaşı nedeniyle kamyon ve TIR’lara "sefer görev emri" çıkarılmış, o arada ciplerin arazi vasıtası olduğu unutulmamış, İstanbul’da 763 cip sahibine tebligat yollanmıştı. Eğer seferberlik ilan edilirse cip sahipleri araçlarını 6 saat içinde tebligatta belirtilen askeri birliğe teslim edeceklerdi. Cip sahibi bir okurumuz aradı 
     - Benim 95 model bir cherokee cipim var. Bana tebligat geldi. Bir savaş durumunda cipimi askeriyeye teslim edeceğim. Fakat servise gittiğim zaman soruşturdum. 2000 ve daha üst modellere görev emri gelmemişti. Bu ayrıcalığın sebebini merak ediyorum. Yeni araçlar dururken savaşa neden eski araçlar gönderilir Doğrusu mantığını bulamıyorunm... 
     Bu arada kararın bir genel faydasını saptadık. Artık jeep sahibi varlıklı kişiler de savaş karşıtı cephede yer alacak... Az şey mi 
     
Aklı gözünde...      Türk’ün aklı gözündedir. Görmeden inanmaz Nasıldı o fıkra... Adam karısını takip ettirmiş... Kadın bir adamla buluşmuş... Akşam mum ışığında yemek yemişler. Yemekten sonra bir eve gitmişler. Bir süre salonda oturduktan sonra yatak odasına geçmişler. Fakat kadını izleyen detektif yatak odasında olup biteni görememiş. Durumu kadının kocasına bildirmiş. Adamı almış bir düşünce 
     - Hay Allah karım beni aldatıyor mu yine anlayamadık... 
     Evet Barzani ve Talabani’nin ayaklarına kırmızı halı serip ellerine kırmızı pasaport tutuşturduk... Kuzey Irak’ın devlet kurmaya uygun bölge haline gelmesi için ABD’nin gösterdiği çabalara Çekiç Güç, Uçuşa Yasak Bölge vb. destek olduk. Kürtler Anayasa yaptılar, Merkez Bankası kurdular. Acaba mı dedik. Sonunda Kürt parlamentosu toplandı. Bizde kuşku sürüyor 
     - Acaba devlet mi kuruyorlar 
     
     







Kerkük, asıl mesele... 


Ortalama 15 yılı aşmayan siyaset füzelenmesi 


Tahrikçi rahip... 


Çiller AK Parti yerine seçim isterim 


Ankara’nın Irak sıkıntısı nedir 


Kurbansız demokrasi 


Şairin intiharı 


Lefke Avrupa Üniversitesi 


DSP ile CHP arasında fark ne 


Usumi de gitti... 


Seçim ve AB takvimi 


Tatilden Koç’la dönüş 


Yönetici böyle bir şey 


Bizi AB’ye almayacaklar 


</TEXT>
</DOC>
