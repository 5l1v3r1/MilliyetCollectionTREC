<DOC>
<DOCNO> 133012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/ekonomi/eko05.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay’ın kararı gereği Pamukbank sahibine iade 
</HEADLINE>
<TEXT>

Pamukbank, Danıştay’ın yürütmeyi durdurma kararının gereği olarak eski sahiplerine iade edildi. BDDK, nihai karar için görüşmelerin sürdüğünü açıkladı 
     ANKARA Milliyet 

     Pamukbank eski sahibine iade edildi. Bankacılık Düzenleme ve Denetleme Kurumu BDDK ve Tasarruf Mevduatı Sigorta Fonu’ndan TMSF yapılan açıklamada, iadenin Danıştay kararı gereği yapıldığı, Yapı Kredi’nin mülkiyet sorunu da dahil kesin çözüm için görüşmelerin sürdürüldüğü belirtildi. 
     BDDK’dan dün akşam saatlerinde yapılan açıklamada, Pamukbank’ın TMSF’ye devrine ilişkin 18 Haziran 2002 tarihli karar hakkında, Danıştay İdari Dava Daireleri Genel Kurulu’nun, 22 Kasım 2002’de aldığı yürütmenin durdurulması’ kararı gereği Pamukbank’ın ortaklık hakları ile yönetim ve denetiminin eski sahiplerine iade edildiği belirtildi. 
     Bilindiği gibi Pamukbank, grup şirketlerine 2.7 milyar dolar kaynak aktardığı için mali durumu bozulmuş, bunun sonucu olarak Fon’a alınmış ve mali durumunun düzelmesi için de Fon tarafından bankaya kaynak konulmuştu. Dünkü iade kararı ile birlikte bu kaynakların iadesi için de tebligatta bulunulduğu belirtildi. 
     Ancak, Pamukbank’ın Fon’a devri kararının Danıştay’da esastan’ görüşülmesinin devam etmesi bankanın istikrarlı yönetiminin devamı için istenmesi halinde’, tedbir alınarak, bankaya konulan kaynağın iadesi için süre verilebileceği belirtildi. 
     
     Sermayeni güçlendir’ 
     İade kararı ile birlikte bankanın sermaye yeterlilik rasyosunun, standart rasyo olan yüzde 8’e ulaşması için artırıma gidilmesi için yönetime bildirimde bulunulan açıklamada, "Yapı Kredi’nin mülkiyet sorunu ile bu bankada İstanbul Yaklaşımı’na alınarak yeniden yapılandırılan grup kredilerinin durumu da dahil konunun bütüncül çözümü için Çukurova Grubu ile görüşmelere devam edilecek" denildi. Bilindiği gibi BDDK, Çukurova Grubu’na anlaşma için 31 Ocak’a kadar süre vermişti. 
     
Erdoğan’ın Yapı Kredi gafı      Davos’ta bulunan AKP lideri Tayyip Erdoğan, Pamukbank’ın iadesi ile ilgili sorular üzerine "Benim bilgim yok. Bana gelen bilgiye göre Yapı Kredi’ye el konuldu" dedi. Bu sözleri tartışma yaratan Erdoğan’ın Yapı Kredi’nin, Çukurova şirketlerine uyguladığı İstanbul Yaklaşımı ile el koyma’yı karıştırdığı ifade edildi. Erdoğan, daha sonra şu açıklamayı yaptı 
     "Bir gazeteci bir bankaya el konulduğunu söyledi. Bir başkası iade edildi’ dedi. Benim böyle bir ifadem olmadı. Yanlış anlamadan kaynaklandı." 
     Başbakan Abdullah Gül de Pamukbank’ın iadesi ile ilgili olarak, "İade, idari bir karar değil. Hükümetin yapacağı bir şey yok. Bunların hepsi serbest piyasa ekonomisi içinde gidiyor" şeklinde yorum yaptı. 
     



 EKONOMİ 



















</TEXT>
</DOC>
