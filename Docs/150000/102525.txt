<DOC>
<DOCNO> 102525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sondun04.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarına pes Reyting için kilisede seks yapmaya kalktılar... 
</HEADLINE>
<TEXT>

     ABD'nin New York kentinde yaşayan bir çift, garip şovlarıyla gündeme gelen WNEW adlı televizyon kanalında yayınlanacak bir program çerçevesinde kilisede seks yapmaya kalkışınca tutuklandı. 
     Televizyon kanalının ''Sam İçin Seks'' programı çerçevesinde kilisedeki cinsel birleşmeyi canlı yayında izleyicilerine aktarmaya çalıştığı öne sürüldü. 
     Brian Florence ve Lynn Harper adlı çift, New York'un göbeğindeki St. Patrick's katedralinde ilişkiye girdikleri sırada yetkililer tarafından görüldü. 
     Yetkililerin haber verdiği polisler, çifti suçüstü yakaladı ve kelepçeleyerek mahkemeye sevketti. Mahkeme de çifti, tutuksuz yargılanmak üzere, 500 dolar kefaletle serbest bıraktı. 
     ''Konuşma özgürlüğü savunucusu'' Mel Karmazin adlı kişi tarafından yönetilen WNEW, ıslak tişört yarışması ya da Manhattan'da içinde banyo yapan kızlar bulunan şeffaf otobüs dolaştırmak gibi ilginç şovlarla gündeme gelmiş ve reytingini bu yoldan hayli yükseltmişti. 
     WNEW, ''Şok Radyo'' adlı bir de radyo istasyonuna sahip bulunuyor. 
     Cinsel ilişkiyi yayınlayacak programın ''Opie Anthony'' adlı iki sunucu tarafından yapıldığı belirtilirken, bu sunucuların Boston'daki WAAF-FM radyosunda çalışırken, Boston belediye başkanının trafik kazasında öldüğü yolunda yayınladıkları gerçek dışı bir haberden sonra radyodan kovuldukları anımsatılıyor. 
     





</TEXT>
</DOC>
