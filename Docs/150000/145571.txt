<DOC>
<DOCNO> 145571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur09.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik, dün gece çok hareketli idi... 
</HEADLINE>
<TEXT>

     İncirlik Üssü'nde, saat 21.30'dan itibaren hareketlilik yaşandı. 10 ambulans, 2 itfaiye aracı ve bazı güvenlik araçları, pist yakınlarına gelerek beklemeye başladı. 
     Bir süre sonra da piste ABD'ye ait bir savaş uçağı indi. F - 18 olduğu görülen uçağının, Akdeniz'deki uçak gemilerinden birinden kalkıp Türk hava sahasından geçen hava koridorunu kullanıp Irak'a bombalarını attıktan sonra yakıtının bittiği ya da bir arızanın yaşanması nedeniyle İncirlik Üssü'nden zorunlu iniş yaptığı öğrenildi. 
     Saat 24.00 sıralarında ise itfaiye ve ambulanslar pist kenarına yaklaştıktan 15 dakika sonra 4 motorlu ve pervaneli Amerikan kargo uçağı indi. Yaklaşık 15 dakika sonra yine ambulans ve itfaiye araçları pist kenarındaki yerini aldı. Ardından kuzey doğu yönünden pervaneli bir kargo uçağı alana iniş yaptı. 
     Bu kez ambulans ve itfaiye araçları piste girerek uçağı takip etti. Bu gelişme uçaktan yaralı indirilmiş olabileceği şeklinde yorumlandı. 
     




</TEXT>
</DOC>
