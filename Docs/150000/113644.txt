<DOC>
<DOCNO> 113644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yazar/tamer.html </URL>
<DATE> 2002/10/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Derviş’in turşusunu kuralım 
</HEADLINE>
<TEXT>

CHP bari son 2 haftada Derviş’i kullansa ve bir de gençlere seslense... 
     Ekonomi servisinden arkadaşımız Şükrü Andaç dün yazmıştı. CHP seçim kampanyası meyve - sebze üzerine kuruluymuş. AKP’yi hedef alan reklamlarda ilk olarak incir kullanıldı, gelecek hafta balkabağı, son hafta da kavunla devam edilecekmiş. Yine haberden öğrendiğimize göre biberi ve hıyarı saf dışı bırakmışlar. Belki de turşu ihtiyaçlarını, bugünlerde en büyük kozları olması gereken eski Devlet Bakanı Kemal Derviş’le karşıladıklarını düşündükleri için bibere ve hıyara gerek görmemişlerdir 
     Önceki akşam CNN Türk’te Tayfun Ertan’ın Baş Sayfa programında da değindim. Halk bu seçimlerde mevcut siyasi sistemi tümüyle tasfiye etmeye kararlı. Yoksullaşma o boyutlara vardı ki dürüstlük de ikinci planda kaldı. Şimdi rağbet yeniye. Anketlere bakacak olursak yeni yüzler, yeni liderler hızlı yükselişte... 
     Bu durumda CHP’nin de seçim kampanyasında halkın bu ruh halini dikkate alması gerekmez mi Partiye birkaç puan oy getireceği hesaplanan Kemal Derviş’ten kampanya süresince daha fazla yararlanılamaz mı 
     CNN Türk’teki programın ardından, Berlin’de yaşayan piyanist Emre Elivar’dan Bach dinlemek için son sürat Boğaziçi Üniversitesi’ne koştum. Konserin ilk yarısında, Robert Kolej’de Kemal Derviş’i dinlemek için ayrılanlar oldu. Seçimlere çeyrek kala Derviş’i farklı bir seçmen kitlesiyle buluşturmak, daha akılcı olmaz mıydı 
     
Derviş’i kullanın      Dün bir dostum anlattı. Kime oy vereceğini bilemeyen eşi, önceki gün Kapalıçarşı’da Kemal Derviş’le karşılaşmış. Konuşmuş falan değiller tabii. Ama Derviş’i kanlı - canlı karşısında görünce derin bir oooh çekmiş, "Neyse sonunda kararsızlıktan kurtuldum" diye. Oyunu CHP’ye verecekmiş. Derviş’i sevseniz de sevmeseniz de kabul etmeniz gerek ki, adamın karizması var. Ağzını açmasa bile çevresine olumlu elektrik yayıyor. Acı ilacı içmemiz gerektiğini anlatırken bile yumuşaklığı ve şeffaflığıyla fevkalade ikna edici. 
     CHP’nin zaten mevcut bir seçmen tabanı var. Amaç mevcut seçmen tabanına yeni taraftarlar ekleme değil mi Tabii bir de parti tabanı var CHP’de ve bu parti tabanı Derviş’e belki de, birkaç puan oy getirecek diye seçime kadar tahammül gösteriyordur. Eğer hal böyleyse, bari seçime kadar Derviş’ten mümkün olduğunca yararlansalar. Seçmenin "yeni"ye özlemini dikkate alsalar... 
     Bu arada Derviş’in de son dönemde TV ekranlarında her karşıma çıktığında "Deniz Baykal ve CHP valla - billa benden önce de sosyal - liberal sentezi benimsemişlerdi" söyleminden vazgeçmesi gerek herhalde 
     
Genç seçmene seslenmek      Siyasi iletişimde deneyimli Yorum Ajans’ın sahibi Mehmet Ural ise CHP’nin kampanyasıyla ilgili olarak çok önemli bir başka noktaya dikkat çekiyor 
     "Bu seçimde ilk kez sandık başına gidecek 4 milyon genç seçmen, CHP’nin kampanyasında her nedense yok sayılıyor. Halbuki en kolay etkilenebilecek kesim gençlerdir. Çünkü bizler gibi önyargıları yok. Esas değişimi de onlar yaratacak. Gençlerin bu seçimlerde en önemli değişken olduğunu unutmayalım." 
     Nüfusunun yüzde 70’inin 30 yaşın altında olduğu bir ülkede gençleri es geçmek de "özel" bir maharet ister herhalde. 
     
Otantik kişilikler      Gençlerle ilişki kurmanın kendine özgü yöntemleri olduğuna dikkat çeken Ural, onlara öğretmen edasıyla yaklaşmanın caydırıcı olduğunu, buna karşılık gençlerin otantik kişiliklerden, açıklıktan, dürüstlükten, arkadaşça davranılmasından, hatta kendi hatalarını paylaşan kişilerden etkilendiklerine dikkat çekiyor. 
     Bu seçimde niyetim, dengeleri korumak adına kerhen oy kullanmak yerine, mevcut sisteme isyanımı sandıkta dile getirmek. Dolayısıyla CHP’ye oy verecek değilim, ama yine de gönlüm CHP’nin son 2 haftayı doğru değerlendirip oy yüzdesini artırabilmesi. 
     Kim bilir gün doğmadan neler doğar Bakarsınız CHP’nin kampanyasında, benim gönlümü bile çalabilecek ölçüde radikal bir değişiklik oluverir. 
     
     







Ne halt ettik 


Çözümsüz bir cinayet 


Sayın Hortumcu 


İzgi’nin mesajı 


PKK sopası, Kerkük havucu 


Hayırlara vesile mi 


ODTÜ bir dünya üniversitesi olmuş 


Borç yiğidin süvarinin kamçısı 


Türkiye federasyona karşı değil, ama... 


AKP, Başbakan adayını açıklamalı 


Şiddet kültürü 


Derviş’in turşusunu kuralım 


Cuma adlı hayatlar 


40 yıl önce de böyle olmuştu 


Özilhan AKP-CHP Avrupa’ya gitsin 


</TEXT>
</DOC>
