<DOC>
<DOCNO> 141073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur09.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jüpiter'in 7 uydusu daha keşfedildi... 
</HEADLINE>
<TEXT>

     Jüpiter gezegeninin 7 yeni uydusu keşfedildi. Böylece, gezegenin bilinen toplam uydu sayısı 47'ye çıktı. 
     Uluslararası Astronomi Birliği tarafından yapılan açıklamaya göre, Hawaii ve Cambridge üniversitelerinde görevli astronomlardan oluşan bir ekip, Jüpiter'in yeni uydularını geçen ay, Hawaii adasındaki Mauna Kea yanardağının üzerindeki teleskopla tespit etti. 
     Aynı ekip, 2000 yılının sonundan bu yana toplam 30 yeni Jüpiter uydusu keşfetti. 
     Hawaii Üniversitesi'nde görevli astronom David Jewitt, ''Bu çalışmayı, uyduların gezegenin çekim alanına nasıl girdiğini anlamak için yapıyoruz'' dedi. 
     Jewitt, yeni keşfedilen uyduların 5'inin Jüpiter'in dönme yönünün tersinde hareket ettiğini belirterek, bunun, uyduların başka bir yerde oluştuğu ve gezegenin çekim alanına sonradan girdiği anlamına geldiğini söyledi. 
     Astronomlar, gezegenlerin büyüklüğü konusunda ayrıntılı bilgiye sahip olmadıklarını kaydederek, çaplarının 2 ila 4 kilometre olduğunu tahmin ettiklerini ifade ettiler. 
     





</TEXT>
</DOC>
