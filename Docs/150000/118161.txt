<DOC>
<DOCNO> 118161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/magazin/mag01.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emrah’ın gizli hayranı annesi 
</HEADLINE>
<TEXT>

Fazıl Hüsnü Dağlarca kitap fuarında kime şık oldu Safran’ın mönüsünü hangi eski gazeteci hazırlıyor Mahsun Kırmızıgül ve İzzet Yıldızhan popçu mu oluyor 
     İzzet Yıldızhan 

     12 Eylül’ün baskı ortamının, yapılan ilk genel seçimlere rağmen h l sürdüğü dönemlerde TÜYAP Kitap Fuarı, İstanbul’da bayağı bir muhalefet odağıydı. Yayınevlerinin standlarının yanı başına tezg h açan feminist ya da çevrecilerle ayak üstü sohbetleri bugün her nedense burnumun direği sızlayarak hatırlıyorum. 
     O dönem siyasi muhalefet, sanat etkinlikleri esnasında kapalı devre yapılırdı. Güngör Dilmen’in bir oyununun perde arasında Kürşat Başar ve o zamanki refikası Zeynep Sayın’la, Can Yücel’in darbeci bir paşayı tiye alan şiirine nasıl gülmüştük Kabaramazsın Kel Fatma, Atan güzel sen çirkin. Neyse o günler geçti de, birçok şey yerli yerine otururken kitap fuarlarında, tiyatro fuayelerindeki sohbetler de gerçek mecrasına kavuştu Dedikodunun en katışıksız hali. 
     
     Kahvede buluşalım’ 
     Seçimlerden önceki pazar fuardaydım. Doğan Kitapçılık standında yayınevinin koordinatörü Zeynep Çağlıyor ve çevirmen Ş. ile sohbetteydik. 
     Bu iki şahane kadından af dileyerek anlatıyorum Geçen yılki fuarda Fazıl Hüsnü Dağlarca çevirmen Ş.’nin yayınevinin standının karşısındaki standı ziyarete gelmiş. Ş. de bütün iyi niyetiyle bu standa zıplayıp Türk edebiyatının bu devinin bir yabancı dergide çıkan bir şiirini kendisine göstermek istemiş. Gösteriş o gösteriş. Dağlarca her gün fuarda, karşı standda artık. Ta Kadıköy’lerden kalkılıp geliniyor. Ve birkaç gün sonra Ş. Hanım’a bir not gönderiliyor karşı standdan "Yarın öğlen saat 12’de Kadıköy’deki şu kahvede sizi bekliyorum." Evli ve çocuklu Ş. Hanım geçkin erkek şairlerimizin, yazarlarımızın yüksek devirde seyreden libidolarını, arzu makinelerini ancak o gün biraz geç fark etmiş. 
     
     Lezzetçi bir eski dergici 
     Ş. deyince Şemsa Denizsel’i hatırladım. Eski dergici, şimdinin Nişantaşı lezzetçilerinden, Kantin Lokantası’nın sahibi ve ünlü şef Carlo Bernardini’nin semizotlarına bayıldığı bu hanım kızımız, Aslı Altan’ın Karaköy Liman Lokantası’nda kışlığını devreye sokacağı Safran’ının mönüsünü hazırlıyor. Safran’ın dekorasyonunu ise sanat Beral Madra , entelektüel Ömer Madra ve zeytinyağı Sezai Ömer Madra ayakları üzerinde duran bir başka hanım kızımız, Tulya Madra yapıyor. 
     
     Neslihan aslında Ayten’ 
     Geçen haftalarda erkek şarkıcılarla yatan ve Batı’daki adı groupie’ olan genç kızlara Türk pop ve arabesk ortamlarında ekmek’ denildiğini yazarak magazin yazınının bir gizli kodunu daha deşifre etmiştim. Bu yazıdan yola çıkarak haber yapıp da kaynak ibraz etmeyen Vatan magazin servisine teessüflerimi bildiririm. 
     Vatan gazetesinin haberinde Emrah’ın yıllardır Neslihan adlı bir hayranı tarafından takip edildiği yazılmıştı. Bu Neslihan isimli şahsın gazetecilere telefon edip Emrah’la ilgili olumsuz bir haber çıkmışsa şiddetle eleştirdiği, Emrah’ın yeni bir albümü çıkmışsa da onlardan hayranı olduğu şarkıcıyla röportaj yapmalarını istediği bilinir. Şimdi bomba Aslında Neslihan, Emrah’ın hayranı değil, annesi. Yani Neslihan, Neslihan değil, Ayten, Ayten İpek. Yani Emrah’ın annesi. Gazetecilere kendisini Neslihan diye tanıtıyor. Şiddetli bir öidipus kompleksine sahip olduğunu düşündüğüm Emrah’ın halkla ilişkilerini de annesi yürütüyor yani. 
     Emrah demişken diğer arabeskçilerimizi de analım. 
     Mahsun Kırmızıgül albüm hazırlıyor. Tarzını değiştirmiş. Adeta bir erkek Sezen Aksu olmuş. İspanyol ve Akdeniz ritimli slowlar, oryantal diskolar İzzet Yıldızhan’ın yeni albümü "Ben demiştim" de çıktı. Tam damar şarkılar. Yarı Türkçe yarı Kürtçe bir beste. Nefis yorumlanmış. Ama sanki o da biraz popa yönelmiş bazı şarkılarda. Yıldız Tilbe’den aldığı beste bayağı pop. 
     



 MAGAZİN 














</TEXT>
</DOC>
