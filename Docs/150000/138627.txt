<DOC>
<DOCNO> 138627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/ekonomi/eko02.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin maddi yardımı notu tek başına etkilemez 
</HEADLINE>
<TEXT>

ABD yardımının not kararında tek başına etkili olmadığını belirten Fitch Türkiye Genel Müdürü Berker, Önemli olan Hazine’nin finansman için bir B planına sahip olması’ dedi 
     EBRU SUNGUR 

     Uluslararası kredi derecelendirme kuruluşu Fitch Ratings’in Türkiye Genel Müdürü Ayşe Botan Berker, Türkiye hakkında görüş bildirmek için dördüncü gözden geçirmenin tamamlanmasını ve bütçenin açıklanmasını beklediklerini söyledi. IMF ile dördüncü gözden geçirmenin mart ortasında tamamlanacağını öngören Berker, "Biz de görüşümüzü en geç nisan başı gibi açıklamış oluruz" dedi. 
     
     B planı önemli 
     Kredi derecelendirme kuruluşlarının uzun vadeli göstergelere baktıklarının altını çizen Berker, ABD’den alınacak yardımla bir kere için olumluya dönecek rasyoların not kararında tek başına çok etkili olmayacağını ifade etti. Berker, şunları söyledi 
     "Şu anda bilebildiğimiz tek finansman kaynağı ABD yardımı olduğu için bu paranın gelmemesi Türkiye’nin notunu negatif olarak etkileyebilir. Ancak önemli olan Hazine’nin 2003 hedeflerini tutturabilmesi için gerekli miktarda finansmanı bulabilmesi. Yani ABD yardımı olmayacaksa Hazine’nin bir B planı olmalı." 
     Olası Irak operasyonunun belirsizlik ortamı yarattığının altını çizen Berker, "Türkiye’nin önünün açılması sürekli erteleniyor" dedi. 
     
     Popülizm olmamalı’ 
     Berker, "AKP hükümetini nasıl değerlendiriyorsunuz " şeklindeki soruya da şöyle yanıt verdi 
     "Hükümetin henüz hakkında yorum yapılabilecek bir uygulaması yok. Tek veri ocak enflasyonuydu. O da yüksek çıktı. Tek başına iktidar olmak, bu hükümetin şansı. Türkiye’nin bu yüzyıl için önünü açmak ellerinde. Ama bunu popülist söylemlerle yapamazlar." 
     Berker, hükümetin, özelleştirilecek kuruluşlardaki işçilerin memur statüsüyle kamuda çalışmaya devam edecekleri gibi popülist açıklamalardan kaçınması gerektiğini ifade etti. 
     
Bankalar disiplin içinde      Fitch Ratings olarak Türkiye’den sonra bankalar hakkında da görüş bildireceklerini belirten Berker, "Sektörün disiplin içinde olduğu kesin. Ama Türkiye’nin genel durumundan en fazla bankalar etkileniyor. Çünkü varlıklarının büyük kısmı Hazine k ğıdı" dedi. Bankacılık sektöründe oldukça büyük bir temizlik yapıldığını ifade eden Berker, "Şu anda Türkiye’nin içinde bulunduğu durumdan dolayı bankalar açısından yatırım ortamı gelişemiyor. Ama sektörün büyüme potansiyeli herkesin iştahını kabartıyor" diye konuştu. BDDK ve Merkez Bankası’nın bağımsızlığının önemine dikkat çeken Berker, iki kuruluşun da karşılaştıkları güçlüklere rağmen başarılı olduğunu vurguladı. 
     



 EKONOMİ 





















</TEXT>
</DOC>
