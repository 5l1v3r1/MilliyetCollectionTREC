<DOC>
<DOCNO> 134259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun08.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ve Klerides biraraya geldi... 
</HEADLINE>
<TEXT>

     KKTC Cumhurbaşkanı Rauf Denktaş, Rum Yönetimi lideri Glafkos Klerides ile ara bölgede biraraya geldi. 
     Denktaş, görüşmeye giderken yaptığı açıklamada, bugünkü görüşmede, Türk tarafının Annan planında yapılmasını istediği değişikliklere Rumların yanıt vermeye devam edeceğini söyledi. 
     Denktaş, Pazar günü İstanbul'da yapılacak, kendisine ve KKTC'ye destek mitingiyle ilgili görüşlerinin sorulması üzerine şunları söyledi 
     ''Türkiye'de Kıbrıs'la ilgili hassasiyet tabiatıyla bilinmektedir. Endişeleri vardır, gösteriler yapıyorlar. Bu aynı zamanda Türk ulusunun Kıbrıs'la ilgili görüş ve düşüncelerini yansıtması açısından olumlu bir şeydir. Ümit ederim ki bu mitingler iç kavgaya bir neden olarak kullanılmaz. Sadece Kıbrıs meselesi, daima olduğu gibi partiler üstü bir mesele olarak devam eder. Temennim ve isteğimiz budur.'' 
     





</TEXT>
</DOC>
