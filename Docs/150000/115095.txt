<DOC>
<DOCNO> 115095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo16.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Mahmuti Cibona Zagrep karşısında çok kötü oynadık 
</HEADLINE>
<TEXT>

     Erkekler Basketbol Avrupa Ligi A Grubu'nda mücadele eden Efes Pilsen'de, KK Cibona VIP Zagrep karşısında deplasmanda alınan yenilginin üzüntüsü yaşanıyor. 
     Grup maçlarına iyi başlayan ve deplasmanda Almanya'nın Alba Berlin ile evinde İtalyan UC Benetton Basket Treviso'yu yenen Efes Pilsen, deplasmanda KK Cibona VIP Zagrep'e yenilerek, gruptaki ilk yenilgisini almış oldu. 
     Lacivert-beyazlı ekibin antrenörü Oktay Mahmuti, Hırvat ekip karşısında çok kötü oynadıklarını ve yenildikleri için de üzgün olduklarını söyledi. 
     Mahmuti, grupta yenilginin de olabileceğini hatırlatarak, ''Bu bakımdan normal karşılıyorum. Cibona Zagrep karşısında 12 faul atışını sayıya çeviremedik. Pota altında da etkili olamadık. Ritmimiz bozuldu ve sahadan yenilgiyle ayrıldık'' diye konuştu. 
     Gelecek hafta ligde İspanya'nın FC Barcelona takımıyla karşılaşacaklarını kaydeden Mahmuti, ''Barcelona sadece grubun değil, ligin de favorisi. Gücünü söylemeye gerek yok. Biz yine de galip gelmek için mücadele edeceğiz'' dedi. 
     





</TEXT>
</DOC>
