<DOC>
<DOCNO> 148732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/spo09.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
FORMULA’DA KAOS 
</HEADLINE>
<TEXT>

Brezilya’daki kaygan zeminde meydana gelen kazalarla kabusa dönüşen Grand Prix’de birinci ilan edilen Raikkonen’in yerine Fisichella geçecek 
     55. turda durmuştu 
     FORMULA 1’DE kaygan zeminde meydana gelen kazalarla kabusa dönüşen Brezilya Grand Prix’sinde kaos devam ediyor. Jaguar’dan Webber ve Renault’dan Alonso’nun kaza yaptığı 55. turda durdurulan ve Kimi Raikkonen’nin kazandığı ilan edilen yarışın sonucunun değişebileceği açıklandı. FIA, kurala göre kazadan iki önceki turun neticelerinin geçerli olduğunu belirtip, önde olan Jordan pilotu Fisichella yerine McLaren’den Raikkonen’i birinci yapmıştı. 
     
     İlk zafer olacak 
     FIA’DAN yapılan yeni açıklamada, zamanlama konusunda bazı hatalar yapılmış olabileceği ve Fisichella’nın kaza sırasında 56. tura başladığının ortaya çıktığını belirtti. Yarış yetkilileri ile etkilenen takım temsilcileri yarın Paris’te FIA görevlileriyle bir araya gelecek ve sonuç kesinleşecek. Pistte sevinci adeta kursağında kalan Fisichella’nın birinci ilan edilmesi halinde, İtalyan pilot, kariyerindeki 110. yarışında ilk zaferine ulaşmış olacak. 
     


SPOR 






























</TEXT>
</DOC>
