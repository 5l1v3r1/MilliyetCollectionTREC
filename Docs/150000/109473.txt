<DOC>
<DOCNO> 109473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sondun05.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Reagan, karısını bile tanıyamaz hale geldi... 
</HEADLINE>
<TEXT>

     ABD'nin eski başkanlarından Ronald Reagan'ın eşi Nancy, Alzheimer hastası kocasının kendisini tanıyıp tanımadığından emin olmadığını söyledi. 
     Nancy Reagan, CBS'e yaptığı açıklamada, 91 yaşındaki eşiyle yaşamanın üzücü hale geldiğini belirterek, eskiden olduğu gibi kocasıyla karşılıklı oturarak anılarından söz edemediklerini anlattı. 
     Kocasının kısa bir süre önceki 50. evlilik yıldönümlerini hatırlamadığını belirten Nancy Reagan, Ronald Reagan'ın kendisini tanıyıp tanımadığının sorulması üzerine ''Bilmiyorum'' dedi. 
     ABD'nin 40. başkanı olan Reagan, 1994'te Alzheimer olduğunu açıklamıştı. Hastalığı giderek ilerleyen Reagan, arkadaşlarını tanıyamaz, hatta bir zamanlar başkan olduğunu hatırlayamaz hale gelmişti. 
     





</TEXT>
</DOC>
