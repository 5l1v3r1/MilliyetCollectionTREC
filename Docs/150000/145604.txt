<DOC>
<DOCNO> 145604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/guncel/gun90.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     ANINDA ÇEVİR KAZI .. 
     İçinde bulunduğumuz şartlar gereği askeri-politik uzmanlar bir yana Arabından İngilizine hani olsa Çinlisine kadar çok acayip logolu kanallardaki konuşmalar ve röportajları derhal Türkçe’ye çevirmek adına telef olacaklar yakında. 
     Hem dinleyip hem çevirip hem de konuşmayı saniyeler içinde yapınca tabii, haliyle kelimeler ağızlarından bir garip çıkıyor. Heceler uzuyor, sonra konuşana yetişmek adına bir anda inanılmaz bir hıza ulaşıp tekrar yavaşlıyorlar. Savaşta değil ama normal bir günde, biraz da eğlenceli onları dinlemek aslında... 
     Şu aralar hep "Boyunlarını vurun, düşmanı yendik, esir aldık, vurduk-kırdık" gibi çevirenin değil ama dinleyenin üzüntüden yüzünü kıpkırmızı eden şeyler söyleseler de, geçmişte çeviri yapayım derken kaz-koyun ne varsa yakan çevirmenler de olmuş. 
     ABD Eski Başkanlarından 1977-1981 Jimmy Carter’ın Polonya ziyaretindeki simültane çeviri bu konuda efsane olmuş. Kendisi Polonya’yı 1977’de ziyaret eden, üstelik de ilk ABD Başkanıymış 
     Dışişleri Bakanlığı mensubu çevirmen, Rusça ile karışık tuhaf bir lehçeyle konuşuyormuş. 
     Carter "Birleşik Devletlerden yola çıktığımda..." 
     Çevirmen "Birleşik Devletlerden kaçtığımda..." 
     
     Carter "Sizin gelecek için umutlarınızı anlıyorum..." 
     Çevirmen "Geleceğe olan şehvetinizi biliyorum..." 
     
     Carter "Sizin fikirlerinizi öğrenmek ve gelecek konusundaki istekleriniz anlamaya geldim..." 
     Çevirmen "Polonyalıları cinsel bakımdan arzuluyorum..." diye çevirmiş ve Dışişleri Bakanlığı’ndaki görevi anında sona ermiş .. 
     
     Bush’la Saddam’ın çevirilerini de o arkadaş yapsaymış belki de bugün savaşmıyor sevişiyor olacaklardı... 
     Ne vardı sanki her şeyi dosdoğru çevirecek .. 
     
     Aptal bir insan, zeki birinin söylediklerini asla doğru olarak nakledemez. Çünkü şuursuzca, duyduklarını ancak kendi anlayabileceği şekilde çevirir... 
     Bertrand Russel 

     Dallar 
     Muhabir Hangi dalda ödül vereceksiniz 
     Mustafa Topaloğlu Hangi dal bilmiyorum, dallar iyidir, ağacın dalları yere eğilir... 
     
     Laf Arası Adamı Bihter... 
     Bihter abi sen hangi dalda ödül aldın abi 
     En İyi Fantezi Arabesk Bay, Erol Köse grubundanım... 
     
     Süper Değerli 
     "Bu akşam değerli konuklarımızın yanında çok daha değerli iki konuğumuz var..." b b 
</TEXT>
</DOC>
