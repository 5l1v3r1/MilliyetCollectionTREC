<DOC>
<DOCNO> 120326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/aspo.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ARTIK BİZİ RAHAT BIRAKIN 
</HEADLINE>
<TEXT>

Fenerbahçe’nin Alman hocası, "H l Hakan ’ı niye oyundan aldığım tartışılıyor. Ben bunlara alıştım ama futbolcularım etkileniyor. Takımın performansı bir oyuncuya endekslenmemeli" diye konuştu 
     MEHMET DEMİRCAN 

     Rekor imkansız’ 
     FENERBAHÇE Teknik Direktörü Werner Lorant, Milliyet’e yine çarpıcı açıklamalar yaptı, cevabı merakla beklenen soruları içtenlikle yanıtladı. Alman hoca, iyi bir çizgi yakaladıklarını, kötü günlerin geride kaldığını belirtti, "Ancak 103 gollük rekoru kıracağımızı sanmıyorum. Çok istiyorum ama imkansız gibi gözüküyor. Çünkü lig başında gol atacağımız maçlarda istediğimize ulaşamadık, rekoru getirecek dengeyi sağlayamadık" diye konuştu. 
     
     Ortega tartışılmaz’ 
     ELEŞTİRİLERE alıştığını ancak oyuncuların bundan etkilendiğini kaydeden Lorant, "İyi oynayan Hakan Bayraktar’ı çıkarmam h l tartışılıyor. Bana yüklenmeye devam etsinler ama takımı rahat bıraksınlar. O zaman bizi kimse tutamaz" dedi. Ortega konusuna da değinen Alman teknik adam, "Onsuz daha iyi oynadığımız çok aptalca bir yorum. Onun kalitesinden şüphe edenlerin futboldan anladığı söylenemez" ifadelerini kullandı. 
     
     İçlerinden gelmedi’ 
     TAKIMA yeni bir olgu getirmek istediğini de söyleyen Lorant, "Ben her futbolcunun birkaç pozisyonda oynamasından yanayım. Tuncay mesela, sağ kanatta, ortada hatta forvette bile oynayabilir. Komple futbolcuları artırmak için uğraş veriyorum. Rapajc’in arkasında Yusuf isteneni veremezse bu benim suçum değil. Kaliteleri var, demek ki içlerinden iyi oynamak gelmedi" açıklamasını yaptı. 
     
Yalnız kaldı      Samandıra Tesisleri’nde dün 55. yaş günü kutlayan Lorant’ı oyuncuları yalnız bıraktı. Alman hoca özel hazırlanan 6-0 yazılı pastayı keserken yanında sadece Ali Güneş, İsmail, Ümit Özat ve antrenör Engin Fırat vardı. Kaptan Ogün’ün tesislerde olmasına rağmen partiye gelmemesi dikkat çekti. Bu arada Lorant kendisini kutlamak isteyen bir gazeteciyi "Sen yalan yazıyorsun" diye kovdu. 
     
Terim’e destek      Milli Takım’ın Amerika kampının zamanlamasını ben de yanlış buluyorum. Bu konuda Fatih Terim ile Lucescu’ya destek veriyorum. Bizlerle daha önceden görüşmeler yapılmalıydı. Çünkü ligin ikinci yarısı herkes için büyük önem taşıyor. Ama Şenol Güneş ısrar ederse yapacağımız bir şey yok.’ 
     
Rüştü sevinci      Rüştü’nün İtalya karşısında oynamaması ve dinlendirilmesine çok sevindim. Ona her zaman ihtiyacımız var. Rüştü bizim en büyük güvencemiz. Galatasaray maçı geride kaldı. Halen bunlarla uğraşırsak, geleceği göremeyiz. Artık bu galibiyetin gündeme getirilmesini kesinlikle istemiyorum.’ 
     



 SPOR 




























</TEXT>
</DOC>
