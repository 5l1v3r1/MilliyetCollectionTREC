<DOC>
<DOCNO> 121233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/guncel/gun08.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler tiyatroya yabancılaşıyor mu 
</HEADLINE>
<TEXT>

ÇAPRAZ ATEŞ 
     ELİF KORAP 

     Cihan Ünal, Milliyet’te Ahmet Tulgar’la yaptığı röportajda, Radikal yazarı Perihan Mağden’i "tiyatroyu toptan yadsımak ve Yıldız Kenter’i harcamaköla suçlayınca, Mağden’den yanıt geldi. Mağden, Radikal’deki yazısında bir kez daha "tiyatronun arkaiksinema karşısında git gide küçülmekte olduğunu ve kendini sorgulama zamanının geldiğini" yazdı. Gülay Göktürk de Vatan’daki köşesinde pek çok kişinin tiyatroyu sevmediği halde "entelektüel" görünmek için bu fikrini açıklayamadığına değinerek, Mağden’e destek oldu. 
     "Tiyatro tükeniyor mu ", "Tiyatro sevmek entelektüelliğin şartı mı " İşte yanıtlar 
     
Atilla Dorsay sinema eleştirmeni Yanıt gerekiyordu      Perihan Mağden’in yazısı çıktığından beri tiyatro ve sanat örgütleri herhangi bir açıklama yapmadılar. Cihan Ünal’ın konuşması belki biraz haksız öfke içeriyordu, maço yanları vardı. Ama Mağden’in sözlerine bir yanıt gerekiyordu. Tiyatronun sinema karşısında geri kalması gerçeği, tiyatro sanatını yok saymak hakkını kimseye vermez. 
     
Ferhan Şensoy tiyatrocu Oyunları mı var      Perihan Mağden daha önce tiyatro eseri yazmış ve kimse oynamamış mı Buna yanıt vermesini bekliyorum. Bütün tiyatro düşmanı yazarların geçmişte yazılmış, kimse tarafından oynanmamış tozlu dosyaları, tiyatro oyunları vardır. Mesela Attila İlhan. 
     
Prof. Ünsal Oskay iletişim bilimci Önemini yitirmedi      Yaşanan dönemde sanatın çeşitli formlarının kimi önem kazanıyor, kimi önem kaybediyor gibi gözükür. Aslında bu formlar bütünüyle ortadan kalkana kadar konumları değişebilir. Bugünün tiyatrosunun sinema karşısında önemini kaybettiğini söyleyenler, herhalde bu konuya belli bir açıdan bakıyorlar. Aslında iyi sinema ve iyi tiyatro vardır. Önemli olan çağın sorunlarını dile getirmektir. Bizdeki entelektüellere yönelik eleştiri merakı da bence, haksız, yüzeysel ve olmayan entelektüel hayatımızın gereksiz yere hırpalanmasına neden olmaktadır. 
     
Ahmet Cemal çevirmen Tiyatro halktan uzaklaştı      Sorun şu halka kendi tiyatrosu verilebiliyor mu Halkın sorunu ile tiyatronun gündemi ne kadar örtüşüyor. Gerek özel tiyatrolar, gerek kamu tiyatroları, halkın dilini yakalayan tiyatro yapamıyorlar. Halk kendini sahnede bulamıyor. O zaman tiyatroya yabancılaşıyor. Türkiye’de sanatla ayıp olur’ diye bir ilişki kuruluyor. Tiyatronun modasının geçeceğine inanmıyorum, ama tiyatro gündemi yakalayabiliyor mu, bakmak gerek. 
     
Sibel Arslan Yeşilay tiyatro eleştirmeni Oyuncu eleştiri istemiyor      Tiyatronun izleyicisini kaybettiği, sinema karşısında seyirciye daha eski geldiği ne yazık ki doğru. Türkiye’de h l tiyatroya gitmemiş pek çok insan var. Sinemaya TV’den bile ulaşıyorlar. Türk tiyatrosunda ben yaptım, eleştirmeyin’ yaklaşımındaki tiyatrocular var. Mağden, oyuncuların çok fazla ben merkezci olduğunu söylüyor. Görüşlerine tamamen katıldığımı söyleyemem ama, iyi oyuncular için olmasa da, tiyatrocularda benim yaptığım harikadır’ yaklaşımı var. Eleştiriden hiç hoşlanmıyorlar. Her yaptıkları beğenilsin, izlenilsin ve eleştirilmesin istiyorlar. 
     



 GÜNCEL 













</TEXT>
</DOC>
