<DOC>
<DOCNO> 130642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/ekonomi/eko06.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Şahsımla ilgili koruyucu düzenleme yapılmadı 
</HEADLINE>
<TEXT>

     Maliye Bakanı Kemal Unakıtan, vergi barışı tasarısında şahsıyla ilgili koruyucu bir düzenleme yapılmadığını bildirdi. 
     Unakıtan, hakkındaki iddiaların bir özel finans kurumunun ÖFK bazı işlemleriyle ilgili olduğunu belirtti. Unakıtan, mevzuat gereği bu kurumların, müşterilerinin istediği malları satın aldığını, bu malları müşterilerinin talep ettikleri şirketlere aynı anda sattığı ya da ihraç ettiğini kaydeden Unakıtan, ÖFK’ların bu işlemde sadece fatura almak ve satış faturası düzenlemek durumunda olduğunu bildirdi ve şöyle dedi "Hakkımdaki dava, vaktiyle yönetim kurulu üyesi olduğum bir ÖFK hakkında yazılan vergi inceleme raporuna istinaden, Vergi Usul Kanunu’nun 344 2. maddesine muhalefetten açıldı. Bu hatalı rapora karşı ilgili kurum tarafından açılan dava henüz sonuçlanmadı. O dönemde anılan şirketin binde 4 ortağı ve yönetim kurulu üyesi olduğum için raporda ismim geçmiştir." 
     Unakıtan, davadan vareste tutulduğunu ve davanın henüz sonuçlanmadığını kaydederek, vergi barışı tasarısın ve tasarıda Komisyon’da yapılan değişikliklerin şahsıyla ilgisi olmadığı gibi ne baştan ne de sonradan herhangi bir koruyucu düzenlemenin söz konusu olmadığını söyledi. 
     



 EKONOMİ 















</TEXT>
</DOC>
