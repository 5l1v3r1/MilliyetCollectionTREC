<DOC>
<DOCNO> 110620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sontur18.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti de "Meclis tatile girsin" diyecek... 
</HEADLINE>
<TEXT>

     AK Parti Grubu, Meclis'in yeniden tatile girmesiyle ilgili oylamada ''Kabul'' oyu kullanılması için grup kararı aldı. 
     Alınan bilgiye göre, AK Parti'nin grup toplantısının basına kapalı yapılan bölümünde, seçimlerin erteletilmesiyle ilgili girişimler ele alındı. 
     Alınan bilgiye göre, Genel Başkan Tayyip Erdoğan kapalı bölümde yaptığı konuşmada, alınan seçim kararına rağmen bugün gelinen noktadaki durumu değerlendirdi ve seçimlerin yapılması gerektiğini söyledi. Grupta yapılan değerlendirme sonucunda oylama yapıldı. Toplantıya katılan 57 milletvekilinin tamamı oylamada ''Kabul'' oyu kullanılması yönünde oy kullanırken, İstanbul Milletvekili Abdülkadir Aksu ve Kastamonu Milletvekili Murat Başesgioğlu mazeretleri nedeniyle oylamaya katılmadılar. 
     





</TEXT>
</DOC>
