<DOC>
<DOCNO> 123071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/ekonomi/eko06.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi istikrar Türkiye’de büyümeyi güçlendirecek 
</HEADLINE>
<TEXT>

Dünya Bankası’nın raporunda, "Siyasi istikrar ve reform programının sürmesi halinde Türkiye’de gelecek yıl büyüme güçlenir" denildi 
     Dünya Bankası tarafından yayımlanan 2003 yılına ilişkin Küresel Ekonomik Beklentiler Raporunda, Türkiye’de siyasi istikrar olması ve yeni hükümetin reform programını sürdürmesi durumunda gelecek yıl büyümenin güçleneceği belirtildi. 
     Borçların sorunsuz ödenebilmeye devam etmesi için faizlerin düşmesi gerektiği kaydedilirken, Irak kastedilerek, Ortadoğu’da ileri düzeyde bir gerginliğin Türk ekonomisinde istikrarsızlığa yol açabileceği de belirtildi. 
     Son raporda, Türkiye, dünya ekonomileri arasında yıllık kişi başına ulusal geliri 2.975 doların altında bulunan alt - orta gelir grubu ülkeler arasında yer aldı. Türkiye ile birlikte bu grupta yer alan Avrupa ülkeleri arasında Bulgaristan, Romanya, Rusya, Yugoslavya, Arnavutluk, Bosna, Makedonya ve Belarus da bulunuyor. Türkiye Gabon ve Botsvana, iç savaştan çıkan Lübnan ve Arjantin’in de gerisinde kaldı. 
     
Büyüme yüzde 4.1 olacak’      Dünya Bankası raporunda Türkiye’ye değinilirken, kriz ortamında geçen yıl yüzde 7.4 küçülen Türk ekonomisinin, bu yıl yüzde 4.1 büyüdüğü tahmininde bulunuldu. Bu yılki enflasyon beklentisi de, yüzde 27.9 olarak dile getirildi. Raporda, hem kriz sonrası ortamda, hem dünya koşullarından dolayı bu yıl Türkiye’ye yabancı sermaye ve yatırım girişinin azaldığına dikkat çekildi. 
     



 EKONOMİ 



















</TEXT>
</DOC>
