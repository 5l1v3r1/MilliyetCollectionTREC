<DOC>
<DOCNO> 121505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/spor/spo05.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizler inandık siz de inanın 
</HEADLINE>
<TEXT>

Teknik Direktör Rıza Çalımbay, Fransız rakiplerini iki maçta da yenebilecek güce sahip olduklarını söyledi, "Kapasitemizin yüzde 60’ını sahaya yansıtalım yeter" dedi 
     M.ALİ SABUNCU 

     Hedefimiz tur’ 
     TARİHİNDE ilk kez katıldığı UEFA Kupası’nda önce Lorient ardından da Sparta Prag’ı eleyerek üçüncü tura yükselen Denizlispor, bugün evinde Lyon ile kozlarını paylaşacak. Teknik Direktör Rıza Çalımbay, "Gücümüzü biliyoruz. Kapasitemizin yüzde 60’ını kullanırsak, iki maçı da kazanabiliriz" dedi. 
     
     Tarih yazdık’ 
     LYON’U yakından tanıdığını dile getiren Çalımbay, "Rakibimizi Şampiyonlar Ligi’nde izlemiştim" dedi. Tecrübeli teknik adam sözlerini şöyle sürdürdü "Çoğu futbolcusu 20 - 30 milyon dolar eden Avrupa’nın sayılı kulüplerinden biriyle karşılaşacağız. Bu maçta taraftarlarımıza çok ihtiyacımız olacak" 
     
     Mustafa Özkan yok 
     DENİZLİSPOR’DA kart cezalısı olan Hakan Çimen’in yanı sıra Mustafa Özkan’ın da sakatlığı moralleri bozdu. UEFA Kupası’nda oynadığı 2 maçta 4 gol atan yıldız oyuncunun forma giyemeyeceği öğrenildi. Çalımbay, Mustafa’nın yerine hücumda Ersen Martin’i görevlendirmeyi planlıyor. 
     
Hazırlıklar tamam      DENİZLİSPOR, Lyon maçının hazırlıklarını dün yaptığı tek antrenmanla tamamladı. Teknik Direktör Rıza Çalımbay, çalışmada savunma oyuncularını sık sık uyardı. Öte yandan Yeşil - Siyahlılar’ın rakibi Lyon dün Denizli’ye geldi. Maçın oynanacağı stadda son çalışmasını yapan Fransız ekibi, iddialı açıklamalar yapmaktan kaçındı. 
     



 SPOR 



























</TEXT>
</DOC>
