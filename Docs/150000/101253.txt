<DOC>
<DOCNO> 101253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/spor/spo04.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da horon 
</HEADLINE>
<TEXT>

Bordo-Mavililer’in olumlu futbolu keyifleri yerine getirdi. Aybaba, "Efsane geri dönebilir. Yeter ki, inancımızı kaybetmeyelim" dedi 
     Hedefi gösterdi 
     KARADENİZ ekibi, Fenerbahçe maçının ardından sınıfı geçti. Camiada yüzler gülerken, Samet Aybaba ve takıma olan güven de arttı. Aybaba, "Efsane Trabzon geri dönebilir. Yeter ki, bu inancımızı ve mücadele gücümüzü kaybetmeyelim" diyerek, hedeflerini çizdi. Genç teknik adam, taraftarı da "mükemmel" olarak değerlendirdi. 
     
     Adaylara hücum 
     TRABZONSPOR’DA Mehmet Yılmaz’ın başarılı futboluna karşın Bushi’nin ağır kalması, Selahattin’in de bekleneni verememesi forvet arayışlarını hızlandırdı. Yönetim, Brezilyalı Julio Cesar, G.Koreli Hwan Ahn, Galatasaraylı Serkan, G.Afrikalı Mc Carty gibi isimlerle teması hızlandırdı. Sağ kanat için de Rizesporlu Devran için girişimler sürüyor. 
     
     Gökdeniz’e milli forma 
     GÜRCİSTAN ile 21 Ağustos’ta Avni Aker Stadı’nda hazırlık maçı yapacak olan A Milli Takım’ın kadrosuna Gökdeniz’in de alınması bekleniyor. Şenol Güneş’in, karşılaşmayı Trabzon’da oynayacak olmaları ve Gökdeniz’in de sezona iyi başlangıç yapması nedeniyle genç yıldızı aday kadroya çağıracağı öğrenildi. 
     



 SPOR 



























</TEXT>
</DOC>
