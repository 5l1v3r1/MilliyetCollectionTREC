<DOC>
<DOCNO> 143362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yazar/uras.html </URL>
<DATE> 2003/03/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Büyük sermaye abartmayı seviyor 
</HEADLINE>
<TEXT>

     Rahmetli Vehbi Koç’un sözünü ettiği, büyük sanayi çevrelerinin "Fabrikalar yakında kapanacak... Anahtarlarını götürüp Ankara’ya teslim edeceğiz" söyleminin modası geçmedi. Bu söylem ile Ankara’ya baskı yaparak isteklerini gerçekleştirme arayışını sürdürüyorlar. Eskiden sanayide İstanbul’un ve büyük sanayi çevrelerinin ağırlığı vardı. Şimdilerde farklı bir yapısal oluşum ve değişim içindeyiz. "Dinamizm" İstanbul dışına kaydı. Anadolu’da büyük ölçüde dış pazara ihracata dönük üretim yapan bir sanayileşme var. Günümüzde kamuoyunun önüne sanayi temsilcisi olarak çıkanların çoğunda bu yeni yatırımcılar ve üreticiler temsil edilmiyor. Bu nedenle "sanayi çevreleri"nin sorunları tartışılırken, gündeme gelen, genelde "İstanbul’daki işadamlarının" görüşleri ve sorunları oluyor. Anadolu yatırımcısı henüz sesini duyuramıyor. 
     Medyada sanayici denilince sadece İstanbul’daki sanayiciden söz ediliyor. Hükümetler Ankara ile İstanbul’daki sanayici kuruluşları ile diyaloğa giriyor. Büyük sanayici diye ün yapan çevrelerle iyi geçinme arayışına giriyor, bu çevreleri gücendirmemeye çalışıyor. Bu çevreler "İsteklerimizi yapmazsanız, fabrikaları kapatır, anahtarları teslim ederiz" şeklindeki "klasik" baskıyı sürdürüyor. 
     Yatırım, üretim önemli. Hele hele büyük ölçekli yatırım ve üretim daha da önemli. Bu nedenle hükümetlerin büyük sermaye çevreleriyle iyi ilişkiler içinde olması önemli... Ama Türkiye sadece İstanbul ve Ankara’dan ibaret değil... Üretimi sadece büyük sanayi çevreleri gerçekleştirmiyor. Sanayide orta ve küçük ölçekli işletmelerin ağırlığı giderek artıyor. Üretim, sadece sanayi demek değil... Tarım var, turizm var... Yatırım üretimi sadece işveren gerçekleştirmiyor. Her yatırımda üretimde işçi’ denilen bir de insan’ faktörü var... Büyük sermaye çevrelerinin çiçeği burnunda hükümete baskıyı artırdıkları şu günlerde bunları hatırlatmakta yarar var... 
     
     







Savaş hali’ 


Bağdat neresi 


İvedilikle tezkere 


Savaşla birlikte tezkere yine kapıda 


Hamza... kardeşim .. 


Devletin tepesinde küslük olmaz 


Piyasalar savaş mı istiyor 


Belirsizlik daha kötü... 


Türkiye, ABD’nin dostluğunu kaybeder mi 


Savaş kapıda 


Savaş haftasında Amerika 


Büyük sermaye abartmayı seviyor 


Amerika ile ekonomik ilişkiler de zora giriyor 


</TEXT>
</DOC>
