<DOC>
<DOCNO> 133096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/uras.html </URL>
<DATE> 2003/01/25/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kavak kesimi başladı 
</HEADLINE>
<TEXT>

     Acaba işin aslı nedir Alerji yaratıyor diye, bundan sonra bütün kavakları kesmek mi lazım Bunları öğrenmek için, 1962 yılında kurulan Kavak ve Hızlı Gelişen Orman Ağaçları Araştırma Enstitüsü Müdürü Dr. Taneri Zoralioğlu’nu aradım. Öğrendiklerimi, sayın okuyucularıma aktaracağım. 
     
     Dişi polen zararlı 
     Kavak ağacının erkeği var, dişisi var. 
     Erkek kavak ağaçları nisan ayı içinde dalları üzerinde erkek çiçeklerini oluşturur. Bu çiçekler olgunlaştığında 4 - 5 cm. uzunluk ve 1 - 2 cm. kalınlığında ve bordo renginde olur. Erkek çiçekler olgunlaştığında oluşturduğu polenleri rüzgarın da yardımıyla etrafa dağıtır. Polenler sarı renkte toz halindedir. Görünüşleri kükürde benzer. Halkın polenden önemli şikayeti yoktur. Kavak ağacının dışında hemen hemen tüm ağaçların erkek çiçekleri başta çam olmak üzere polen dağıtır. 
     Dişi kavak ağaçları üzerinde dişi çiçekler oluşur. Dişi çiçekler mayıs ayı sonlarında olgunlaştığında üzüm salkımı halini alır. Salkımın taneleri nohut büyüklüğündedir. Bunlara kapsül adı verilir. Dişi çiçek kapsülleri olgunlaştığında içinden pamukçuklar çıkar ve rüzgarın da etkisiyle çevreye dağılarak çevre kirliliğine neden olur. Çevreye dağılan pamukçukların içinde çok küçük topluiğne başı büyüklüğünde tohumlar vardır. Pamukçuklar toprağa temas edince uygun koşullar varsa çimlenerek yeni bir kavak bireyi oluşturur. 
     
     Şehirlere erkek kavak 
     Şehirlerde pamukçuk dağıtmayan kavak isteniliyor ise, fidanlıklardan kavak alırken, Samsun melez veya Gazi Anadolu yerli kavak cinsi fidan istemek gerekir. Şehirlerdeki pamukçuk kirlenmesinin nedeni, daha önce belediyelerin fidan dikerken erkek ve dişi ayrımına dikkat etmemeleridir. 
     Dişi kavaklar şehirleri pamukçukları ile kirletiyor diye, kavak ağacını kara listeye alamayız. Çünkü, kavak ağacı halkımız için ve ekonomimiz için çok önemli bir ağaç. Ülkemizde 20.2 milyon hektar orman var. Doğal ormanların toplam serveti yaklaşık 1.2 milyar metreküp. Orman Genel Müdürlüğü’nün kontrolündeki, ormanlarımızdan her yıl yaklaşık 7.0 - 7.5 milyon metreküp değişik türlerde ağaç kesilir. Ormanlar dışında, bu topraklar üzerinde bin yıldır kavak ağacı dikilir. Bu ağaçlardan her yıl yaklaşık 3.0 - 3.5 milyon metreküp kavak odunu elde edilir. Bu miktar odun Orman Genel Müdürlüğü’nün bir yılda ürettiği odunun yaklaşık yarısına eşittir. 
     Orta Anadolu’da kırsal kesimde, köy ve kent çevrelerinde kavak ağacı yapı ve inşaatın kereste ihtiyacını karşılamak için yetiştirilir. 
     Açık anlatımıyla, polen yayılıyor diye, şehirlerdeki bütün kavakları kesmenin, kavak ağacını bütünüyle kötülemenin gereği yok. Şehirlerde kavak poleninden şikayet ediliyor ise, sadece dişi kavak ağaçları kesilebilir. Onların yerine erkek kavak ağacı dikilebilir. 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
