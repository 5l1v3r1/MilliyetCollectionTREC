<DOC>
<DOCNO> 131504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo11.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Mahmuti Mücadelemizin karşılığı bu olmamalıydı... 
</HEADLINE>
<TEXT>

     Basketbolda Erkekler Avrupa Ligi A Grubu 11. maçında İspanya deplasmanında fc Barcelona'ya yenilen Efes Pilsen'de, antrenör Oktay Mahmuti, sergiledikleri oyunun karşılığının bu olmaması gerektiğini söyledi. 
     Güçlü rakipleri karşısında maç öncesi düşüncelerinin büyük bölümünü sahaya yansıttıklarını anlatan Oktay Mahmuti, iyi mücadele etmelerine karşın özellikle hücum ribauntlarında büyük sorun yaşadıklarını kaydetti. 
     Böylesine başabaş giden müsabakalarda ribauntların çok önemli olduğunu vurgulayan Mahmuti, ''Aradaki 13 sayılık fark maçın hakkı değildi. Kaybettiğimiz için üzgünüz. Artık önümüzdeki maçlara bakacağız'' dedi. 
     
     KEREM'İN SAKATLIĞI 
     Karşılaşmanın son dakikalarında ayak bileğinden sakatlanan Kerem Tunçeri'nin durumu belirsizliğini koruyor. 
     Kerem'in yarın başlayacak milli takım kampına katılacağı ve tedavisinin burada sürdürüleceği bildirildi. Ağrıları süren ve yürümekte zorlanan Kerem'in Hollanda ve Litvanya maçlarından oynayıp oynamayacağının kampta yapılacak tedavi sonrası netleşeceği kaydedildi. 
     





</TEXT>
</DOC>
