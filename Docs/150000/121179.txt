<DOC>
<DOCNO> 121179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur01.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevda Demirel de kapkaç mağduru oldu... 
</HEADLINE>
<TEXT>

     Sanatçı Sevda Demirel'in Etiler'de otomobilinde bulunduğu sırada aracının kapısını açan bir kişi, yan koltuktaki çantasını alarak kaçtı. 
     Nispetiye Caddesi Akmerkez yakınlarında 34 SD 334 plakalı otomobiliyle giden Demirel, bir ara trafiğin yoğunlaşması üzerine durdu. 
     Bu sırada aracın yanına yaklaşan kimliği belirsiz kişi, aracın ön kapısını açarak, sanatçının yan koltukta bulunan çantasını aldı. Kapkaççı, yaya olarak kaçtı. 
     Olayın ardından Levent Polis Merkezi'ne giderek şikayetçi olan Demirel'in, çantasında 150 milyon lira, kredi kartları, nüfus cüzdanı, ev anahtarları, fotoğraf ve makyaj malzemelerinin bulunduğunu bildirdiği öğrenildi. 
     Polis, kapkaççının yakalanması için bölgede çalışma başlattı. 
     Demirel ise kapkaç olaylarını bu güne kadar televizyondan izlediğini, kendisinin başına ilk kez böyle bir olay geldiğini söyledi. 
     Olaydan büyük üzüntü duyduğunu belirten Demirel, ''Şoktayım. Çok kötü bir gün geçirdim. İnanamıyorum'' dedi. 
     





</TEXT>
</DOC>
