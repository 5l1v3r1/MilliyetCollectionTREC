<DOC>
<DOCNO> 132150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/tamer.html </URL>
<DATE> 2003/01/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"Tayyip Bey de Derviş gibi çöktü" 
</HEADLINE>
<TEXT>

     Sağda - solda rastladığım kişiler -örneğin bakkal, taksi şoförü, kuaför, marketteki balıkçı, tuhafiyeci vs.- son günlerde Tayyip Bey’in çöktüğü görüşünde birleşiyorlar. "Yok canım" diye itiraz edecek olduğunuzda da eski Devlet Bakanı Kemal Derviş’i hatırlatıyorlar "Türkiye’ye ilk geldiğinde gözlerinin içi gülüyordu. Sorunların altında ezildikçe nasıl da donuk bakar olmuştu..." 
     Biz de küçük bir arşiv taramasıyla Tayyip Bey’in 3 Kasım’dan önceki ve şimdiki fotoğraflarını yan yana koyduk. Gerçekten de Tayyip Bey yorgun, zindeliği gitmiş. Oysa AKP liderinin sırtına, Türkiye gibi ağır sorunları olan bir ülkeyi yönetmenin yükü binmedi ki henüz Hele ekonomi söz konusu olduğunda müstakbel başbakandan çok sivil toplum lideri gibi dolaşıyor ortalıkta. 
     Diyeceğim şu Tayyip Bey daha işin başında. Derviş’in sırtlanıp taşıdığı yüklerle yüzleşmesi için daha ne badireler atlatması lazım. Şimdiden gözünün feri sönerse gerisini nasıl getirecek 
     
     Derviş buharlaştı 
     Bu arada değişik kesimlerden halkımız Derviş’i bayağı özlemeye başladı galiba. Eh, tam 1.5 yıl her gün televizyon ekranlarının önünde heyecanla ağzından çıkacak birkaç kelimeyi beklemedik mi Daha sonra umudumuz olmasa da, iyi niyetli solu birleştirme çabalarını izlemedik mi 
     CHP’ye adımını attığı güne kadar gündelik hayatımızın baş köşesinde oturuyordu Derviş. Seçimlere kadar da ara sıra gördük kendisini. 3 Kasım’dan sonra ise birden buharlaşıp yok oluverdi sanki. 
     Şimdi kimileri de Başbakan Abdullah Gül’ün Arap ülkelerini bir zirvede toplayarak aynı görüşte birleştirme çabalarını, Kemal Derviş’in Türk solunu birleştirmek için harcadığı nafile çabalarla karşılaştırıyorlar. Bakınız alttaki yazı 
     Yoksa 2.5 ay gibi kısa bir sürede halkımız Derviş’i mumla arar hale gelmiş olmasın 
     
Gül, nafile barış turunda Derviş’i mi örnek aldı      AKP lideri Tayyip Erdoğan’la Başbakan Abdullah Gül birbirlerine hiç benzemiyorlar. Bu 2 benzemezin devlet yönetimindeki üsluplarının da hayli farklı olduğu şimdiden belli. Bu yüzden de AKP zirvesinde iki başlılığın ve gerginliğin giderek arttığına ilişkin söylentiler her geçen gün yoğunlaşıyor. Ne var ki bu 2 benzemez, farklı nedenlerle de olsa Devlet eski Bakanı Kemal Derviş’e benzetiliyor. Tayyip Bey’in hangi yönüyle Derviş’i çağrıştırdığı üstteki yazıda yer alıyor. 
     Aslında Derviş ne Gül’e, ne de Tayyip Bey’e benziyor, ama ille de birinden birini benzet derseniz Gül, yumuşaklığıyla, kibarlığıyla, sükunetini bozmamasıyla, yer yer naifliğiyle ve devlet tecrübesiyle Tayyip Bey’den daha çok benziyor Derviş’e. Ama vatandaşımızın kurduğu ilişki hayli farklı 
     Sokaktaki adam, Gül’ün 5 benzemez Arap ülkesi lideriyle sağlamaya çalıştığı savaşsız çözümle Derviş’in birbirlerinin neredeyse kan düşmanı sol parti liderlerimizi aynı çatı altında birleştirmek üzere yürüttüğü nafile çabada epey benzerlikler buluyorlar. 
     Umarız halkımız yanılıyordur. Gül’ün barış çabalarının akıbeti, Derviş’inkine benzemez. Ama Gül Irak’ta savaşsız çözüm çabalarında başarısız olsa bile, her gün ekranlarda ve halkın gözünde prim yapıyor. 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
