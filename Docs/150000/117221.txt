<DOC>
<DOCNO> 117221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur12.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, Nevşehir'de seçim sonuçlarına itiraz etti... 
</HEADLINE>
<TEXT>

     CHP Nevşehir milletvekili adayı Faruk Sarıaslan'ın, bazı sandıklarda partisi adına kullanılan oyların geçersiz sayıldığı gerekçesiyle il genelindeki seçim sonuçlarına itiraz ettiği belirtildi. 
     CHP Nevşehir İl Başkanı Hüseyin Çetin, yaptığı açıklamada, Nevşehir merkez ile Acıgöl, Avanos, Derinkuyu, Gülşehir, Hacıbektaş, Kozaklı ve Ürgüp İlçeleri'ndeki sonuçlara itiraz ettiklerini bildirdi. 
     Partisinin oylarının geçersiz sayılmasının yanında, seçim sayım sonuçlarının hazırlandığı listelerde yanlış toplama işlemlerinin yapıldığını öne süren Çetin, sonuçlara itiraz ettiklerini söyledi. 
     Çetin, ''Seçim sonuçlarına itiraz başvurusu milletvekili adayımız Faruk Sarıaslan tarafından İlçe Seçim Kurulu Başkanlıkları'na yapılmıştır. Başvurunun değerlendirilmesini istiyoruz'' dedi. 
     





</TEXT>
</DOC>
