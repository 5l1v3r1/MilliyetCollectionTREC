<DOC>
<DOCNO> 122242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/yazar/sazak.html </URL>
<DATE> 2002/12/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ozan Ceyhun umutlu 
</HEADLINE>
<TEXT>

     Berlin’de Avrupa Parlamentosu’nun sosyal demokrat üyesi Ozan Ceyhun ile görüşüyoruz. 
     Kopenhag zirvesinden umutlu Ceyhun. 
     AKP lideri Tayyip Erdoğan’ın Almanya ziyareti öncesinde Başbakan Gerhard Schröder’le konuşuyor. Aldığı mesaj olumlu. Schröder, 12 Aralık’ta Türkiye’ye AB müzakerelerine başlayabilmek açısından tarih için tarih verilecek’ diyor. Almanya Başbakanı’nın Cumhurbaşkanı Sezer’in Berlin ziyareti sırasında dile getirdiği güçlü sinyal’ de bu anlama geliyor. 
     Ozan Ceyhun, Almanya’da Yeşiller’le hükümeti oluşturan Sosyal Demokrat Partinin SPD üyesi, Schröder’le ve koalisyon liderleriyle yakın ilişkileri var. Son seçimde sosyal demokratları kurtaran oylar, büyük ölçüde Almanya’da yaşayan Türklerden geldi. 
     Yabancılar konusundaki duyarlılık ve AB’de Türkiye’nin adaylığına destek politikası 500 bin dolayındaki Türk kökenli oyun SPD’ye gitmesinde rol oynadı. Stoiber liderliğindeki Hıristiyan Demokratlar sadece 6500 oy farkla seçimi kaybettiler. 
     Ancak Almanya’da iktidar - muhalefet dengesi bıçak sırtında. 
     Şubatta Hessen ve Aşağı Saksonya eyaletlerinde seçim var, Almanya’nın ekonomik sorunları, işsizlik ve durgunluk Schröder - Fischer yönetimini zorluyor. Ozan Ceyhun’a göre iki eyaletteki seçimin kaybedilmesi, hükümetin yasa tasarılarını Meclis’ten geçirmesinde yeni zorluklar yaratacağı için SPD - Yeşiller ortaklığının sonu gelebilir’. Sosyal Demokratlarla - Hıristiyan Demokratlar arasında büyük koalisyon’a gidilebilir. 
     Hessen’de 35 bin, Aşağı Saksonya’da 24 bin Türk oyu var. 
     Tayyip Erdoğan’ın AB turunun Berlin durağında, Almanya dışında takvim verilmesine karşı çıkan yok. Orada biraz Kasımpaşalılık yaptım’ şeklindeki sözleri Schröder cephesinde dalgalanma yaratmış. Ozan Ceyhun, bu tür çıkışların SPD açısından kaybedilmesi halinde iktidarı değiştirebilecek’ önemdeki yerel seçimlere etkisi düşünüldüğünden fazla oluyor. Bu durumu Ankara’da ziyaret ettiği Başbakan Abdullah Gül’e de anlatmış. 
     Çünkü sorun sadece Kopenhag’da tarih alınmasından ibaret değil, 2004 Mayıs’ında 10 yeni üyenin AB’ye katılımından önce Türkiye’nin üyelik müzakerelerine başlaması gerekiyor. Ki, genişlemeden önce mevcut ülkelerle karar verilebilsin. Ozan Ceyhun, Almanya’nın desteği açısından Schröder - Fischer hükümetini sarsacak oy kaymaları’na meydan verilmemesi gerektiğini savunuyor. O zaman da, Kopenhag zirvesinde Almanya’nın tarih konusunda’ gerçekçi bir formül üretmesi beklentisi akla geliyor. 
     Almanya yapıcı olursa Fransa’nın direnci de kırılır. 
     Türkiye, 2003 Selanik zirvesinde ya da en geç 2004 baharında AB ile tam üyelik müzakerelerine başlayabilir. 
     Ozan Ceyhun’a Brüksel’de AB Parlamentosu’nda edindiğimiz olumsuz izlenimleri aktarıyoruz. 
     Ceyhun, Hıristiyan demokratlar tribüne oynuyor. Kopenhag’da karar Türkiye’nin lehine çıkacak’ diyerek umudunu yineliyor. 
     
     
     







Bülent Tanör’e saygı 


O bildiğimiz hik ye... 


Baykal Rencide olmayalım 


Gündem Kürt meselesi 


Türban, Kıbrıs ve sorumlu siyaset 


Bunları da görüp bunları da yazacağız... 


Ozan Ceyhun umutlu 


Diyarbakır’da olağan’ haller 


AKP’ye "Lopez kontratı" gerekliydi 


Halkın yüzde 43’ü yoksul, yüzde 12’si beslenemiyor 


</TEXT>
</DOC>
