<DOC>
<DOCNO> 100324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/soneko23.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'nın 500 milyon dolarlık kredisi Eylül'de hazır 
</HEADLINE>
<TEXT>

     Dünya Bankası'nın, İstanbul Yaklaşımı olarak bilinen Finansal Yeniden Yapılandırma kapsamında kullandıracağı en az 500 milyon dolarlık kredinin, Eylül ayında hazır hale geleceği belirtiliyor. 
     Dünya Bankası'nın faaliyetlerinin, Ağustos ayında tatil dönemine girmesi nedeniyle, reel sektöre destek amacıyla verilecek olan kredinin alt yapı çalışmalarının hemen hemen tamamlandığı, banka uzmanlarının kendi arasında yapacağı değerlendirmenin de ardından, kredinin hazır hale geleceği kaydediliyor. 
     Bankacılık sisteminin güçlendirilmesini tamamlamak ve reel sektörü desteklemek üzere, şirket borçlarının yeniden yapılandırılmasını teşvik etmek amacıyla başlatılan ''İstanbul Yaklaşımı''nda, Dünya Bankası, borçları yeniden yapılandırılan şirketlere uzun vadeli ek finansman sağlamak amacıyla bankalara tahsis edilecek bir kredi hattını kullanıma sunmuş oluyor. 
     Banka'nın vereceği kredi, ek bir kredi olmayıp, Türkiye'ye verilecek Ülke Yardım Stratejisi kredisi portföyü içinde değerlendiriliyor. 
     





</TEXT>
</DOC>
