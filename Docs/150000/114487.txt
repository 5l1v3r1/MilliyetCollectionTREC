<DOC>
<DOCNO> 114487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur02.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de bıçaklı soygun... 
</HEADLINE>
<TEXT>

     Kadıköy'de bir güzellik merkezine gelen bıçaklı 2 soyguncu, işyeri sahibi ile çalışanını bağladıktan sonra kasadaki yaklaşık 750 milyon lirayı alarak kaçtı. 
     Bostancı Bağdat Caddesi'ndeki bir işhanının 3. katında bulunan ''Coconut Solarium'' adlı güzellik merkezine gelen kimliği belirsiz 2 kişi, bıçak tehdidiyle işyeri sahibi Aşkın Şentürk ve burada çalışan İffet Ciner'in el ve ayaklarını bağlayarak ağızlarını bantladı. 
     Kasadaki yaklaşık 750 milyon lirayı alan soyguncular, Şentürk ve Ciner'i işyerinde bağlı olarak bırakarak kaçtılar. 
     İşyerinin kapısının açık olmasından şüphelenen işhanı yöneticisi Şentürk ve Ciner'i bağlarından kurtardı. 
     Polis ekipleri, soygundan sonra yaya olarak kaçan 2 saldırganın eşkalini belirleyerek, yakalanması için bölgede çalışma başlattı. 
     





</TEXT>
</DOC>
