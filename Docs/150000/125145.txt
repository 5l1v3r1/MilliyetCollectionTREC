<DOC>
<DOCNO> 125145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yazar/tamer.html </URL>
<DATE> 2002/12/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Din devletini beğenmeyene polis devleti 
</HEADLINE>
<TEXT>

Halkın oylarıyla barajın altında bıraktığı siyasi sistemin kara kutusu, laik kesimin yeni umudu 
     AKP lideri Tayyip Erdoğan istediği kadar "Biz İslami parti değiliz" diye yırtınsın. Çoğunluğun gözünde "Şimdilik takiye yapıyor. Zamanı geldiğinde takke düşer, kel görünür " 
     Başta İçişleri Bakanı Abdülkadir Aksu, bakanların çoğunluğunun aile ortamına falan baktığınızda aksini düşünmek kolay değil. Buna karşılık her 3 seçmenden 1’inin oyunu alabilmiş bir liderin, partisini çağdışı bir görüşün dar sınırları içine hapsetmesi de pek mümkün görünmüyor. Konunun uzmanı meslektaşım Ruşen Çakır’ın da belirttiği gibi AKP, Milli Görüşçülerden Tayyip Bey’in belediyedeki yakın çalışma arkadaşlarına, ANAP’ın muhafazak rlarına uzanan 7 parçalı yamalı bohça, yani koalisyon. İlk çatlak ses, TBMM Başkanı seçilirken çıktı bile. Cicim ayları bitip de kritik dönemeçlere gelindiğinde çok parçalı AKP koalisyonunun 2’ye 3’e çatlaması kolaylıkla mümkün. 
     
     Sistemin kara kutusu 
     Zaten DYP’nin başına geçen eski polis şefi Mehmet Ağar da laik kesimin ağır toplarıyla birlikte şimdiden ellerini oğuşturup çeşitli oyun planları hazırlamaya başlamıştır. Eski sistemin kara kutusu Ağar sayesinde askerler de şöyle rahaaat bir nefes alacaklardır. Polisin becerisi askere gerek bırakmadan rejimin bekçiliğini üstlenecektir. Zaten derin devlet yakıştırmasına karşı çıkan Ağar, Ayşe Arman’la yaklaşık üç yıl önce yaptığı röportajda bakın ne demiş "Ağar eşittir devlet derseniz memnun olurum." Herhalde kendisini devletle eşit gördüğü için yıllardır kesinlikle BEN demez, kendisinden BİZ diye söz eder. 
     
     Laik ittifak 
     Seçimlerin öncesinde Cem Uzan’ın partisi barajı geçse ve CHP ile koalisyon yapsa da AKP muhalefette kalsa diye umut, temenni ve hayal edenler vardı. Laik kesimin 3 Kasım gecesi sönen o umut ve temennisinin, cumartesi gecesi itibarıyla CHP - DYP koalisyonu yönünde hortlamış olduğundan kuşkunuz olmasın. Hatta şimdiden 2004 Nisan’ında yerel seçimlerle birlikte yeni bir seçimin hesaplarının yapılmaya başlandığı bile söylenebilir. 
     En altta 7 yıl öncesinden kalma bir gazete kupürü var "Poli s tika dönemi." DYP lideri Tansu Çiller, eski emniyet müdürlerini partisine alıyor diye laik kesim tarafından ne kadar da eleştirilmiş, "Çiller, polis devleti kuruyor" diye manşetler atılmıştı. İşe bakar mısınız O eleştirenlerden bir kısmı şimdi umutlarını Ağar’a bağlamış 
     
     Ecevit aklamış 
     Türkiye giderek daha hızlı adımlarla sağa kayıyor. Tufan Türenç’in dün Hürriyet’teki yazısında hatırlattığı gibi sol parti liderlerimiz de zaman zaman buna çanak tutuyor. Örneğin Mehmet Ağar’ı 2 yıl önce Yüce Divan’a gitmekten dönemin Başbakanı Bülent Ecevit kurtarmış. MHP’den 4, FP’den de 2 üye Ağar’ın yargılanması yönünde oy kullanırken, aklanması yönünde oy veren ANAP’tan 2, DYP ve FP’den de 1’er üyeye Ecevit’in talimatıyla DSP’den de 4 üye Masum Türker de var eklenince Susurluk dosyası da rafa kalkmış. 
     
     Dokunulmazlık kalkarsa 
     CHP lideri Deniz Baykal’ın seçim kampanyasından bu yana ısrarla üzerinde durduğu dokunulmazlıkların kaldırılması gerçekleştiği takdirde, ucu Ağar’a da dokunabilir Anayasa paketine destek vererek Tayyip Erdoğan’a başbakanlık yolunu açan CHP lideri Deniz Baykal, geçtiğimiz günlerde AKP’ye "Borcunuzu ödeyin" çağrısı yapmıştı. Adalet Bakanı Cemil Çiçek’ten bu çağrıya yanıt gecikmedi "83. madde bir an önce değiştirilerek milletvekillerinin yargı önüne çıkarılmasının yolu açılacaktır." Ağar’ın ayak sesleri, AKP’nin elini çabuk tutmasına yardımcı olacak galiba. 
     
     Liderler ikilendi 
     2003’e Türk siyasetinde 2 yeni liderle giriyoruz. İkisi de becerikli, tuttuğunu koparır, karizmatik ve işbitirici. İkisi de var gücüyle siyasete asılacak. Onlardan kolay kolay kurtulacağımız yok. 
     Ağar Demirel’li Yılmaz’lı, Çakıcı’lı, skandallı 90’lar Türkiyesi’nin simgesi. Tayyip Bey, seçmenin 3 Kasım’da yerle bir ettiği sistem partilerinin hortlamasını engelleyebilecek en güçlü irade... İşe bakın, ne günlere kaldık 
     
     







Kıbrıs nereye 


Takiye icabı... 


Gül’ün Kıbrıs’a bakışı 


Kıbrıs’ta son şans 28 Şubat 


Kıbrıs travması 


Nedamet 


Meğerse eğitim ne kadar çok seviliyormuş 


Beklenti asimetrileri 


Çözüm zamanı 


Siyasette gençleşme ve Abdullah Gül 


Muhalefet açığı 


Din devletini beğenmeyene polis devleti 


Banka kredilerinde yüzde 25 küçülme var 


</TEXT>
</DOC>
