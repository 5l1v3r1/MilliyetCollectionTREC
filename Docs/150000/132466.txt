<DOC>
<DOCNO> 132466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur02.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye otobüsüne molotofkokteyli atıldı... 
</HEADLINE>
<TEXT>

     Kağıthane'de, bir belediye otobüsüne molotofkokteylli saldırıda bulunuldu. 
     Alınan bilgiye göre, Sanayi Mahallesi Sultan Selim Caddesi'nde, hareket halindeki bir belediye otobüsünün arka camından içeriye kimliği belirsiz kişilerce molotofkokteyli atıldı. 
     Çıkan yangın, otobüs sürücüsü ile olay yerine gelen itfaiye ekiplerince kısa sürede söndürülürken, araçta küçük çapta maddi hasar meydana geldi. 
     Olaydan sonra yaya olarak kaçan saldırganların yakalanmasına çalışılıyor. 
     Öte yandan, Bağcılar'da, belediye binasının yakınındaki Yapı Kredi Bankası'na ait ATM'de meydana gelen patlama sonucu yangın çıktı. 
     Yangın, itfaiye tarafından kısa sürede söndürülürken, patlamanın elektrik kontağından kaynaklandığı sanılıyor. 
     





</TEXT>
</DOC>
