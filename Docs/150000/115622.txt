<DOC>
<DOCNO> 115622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko25.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Çakan Zonguldak'ta... 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, Çatalağzı Termik Santralı'na ÇATES 200 megavatlık ek yapıldığında Türkiye Taşkömürü Kurumun'dan TTK 1 milyon ton daha kömür alacağını belirterek, ''ÇATES'e yapılacak 200 megavatlık ek santralın fizibilite çalışma raporu ihalesinin, bugün Resmi Gazete'de ilanını yaptırdığını'' kaydetti. 
     Bakan Çakan, Alaborina Restoran'da muhtarlara hitaben yaptığı konuşmada, 200 megavatlık ek yapıldığında Çatalağzı Termik Santralı'nın ÇATES Türkiye Taşkömürü Kurumun'dan TTK 1 milyon ton daha kömür alacağını belirtti. 
     ÇATES'e ek santral yapılması ile ilgili çok ciddi çalışmalar yaptırdıklarını, çünkü TTK'nın kurtulması açısından bu projenin hayata geçirilmesinin şart olduğuna dikkati çeken Çakan, şöyle dedi 
     ''ÇATES'e yapılacak 200 megavatlık ek santralın fizibilite çalışma raporu ihalesinin, bugün Resmi Gazete'de ilanını yaptırdım. Seçim bildirgemde da bu fizibilite çalışma raporu en kısa zamanda yapılacak diye yazmıştım. Proje gerçekleştiğinde, mart veya en geç nisan ayında fizibilite raporu bitecek ve iş hemen ihaleye çıkartılacak. İhaleye çıkarılması konusuyla ilgili olarak gönül huzuru içersindeyim. Enerji Bakanı kendi bölgesine santral yapıyor veya bunun hazırlığını yaptırıyor diye hiçkimse bir şey söyleyemeyecek. Niye Çünkü, Türkiye'de termik santrallarda en gerçekçi proje şu anda bu. Santralın sistemi hazır. Santralı başka yerde kurmaya kalktığınızda, yeni iletim hatları çekilmesi ve diğer işlemlerin yapılacak olması iki katı masrafa yol açacaktır.'' 
     
     ''KİMSE PROJE ÜRETMİYOR'' 
     Çakan, herkesin konuştuğunu, ancak projeler üreterek gerçeğe dönüştürüp bugüne kadar istihdam yaratma konusunda gerçeklerin ortaya koyulmadığını belirterek, ''Bölgede sanayinin gelişmesi için ihtiyaç duyulan doğalgazın ihalesini yaptırdık. Bazı arkadaşlarımız, doğalgaz Zonguldak'a getirildiğinde madenler ve kent zarar görecek diye propaganda yapmaya başladılar. Doğalgaz ihalesinin birinci bölümü biraz pahalı bulunduğu için daha sonraya ertelendiğinde, Zonguldak'a gelen doğalgaz iptal oldu diye gazetelerine manşet attılar. Ama, ben Bakanlığın başındayım ve bugüne kadar da hiç yalan söylemedim. En ucuzunu bulabilmek için ikinci ihaleyi yaptırdık'' diye konuştu. 
     





</TEXT>
</DOC>
