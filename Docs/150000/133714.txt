<DOC>
<DOCNO> 133714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur07.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne, döverken bayılan 6 yaşındaki kızını astı... 
</HEADLINE>
<TEXT>

     Denizli'nin Serinhisar İlçesi'nde, evlerinin odunluğunda cesedi asılı bulunan 6 yaşındaki Cennet Seylan'ı, annesinin öldürdüğü ortaya çıktı. 
     Alınan bilgiye göre, dün gece Cennet Seylan 6 , Yenice Mahallesi'ndeki evlerinin odunluğunda, babası Ali Seylan 41 tarafından asılı bulundu. 
     Olayın güvenlik güçlerine bildirilmesi üzerine soruşturma başlatılırken, gözaltına alınan anne F. 33 , çelişkili ifadeler vermeye başladı. Daha sonra suçunu itiraf eden anne, cinayeti şöyle anlattı 
     ''Yaramazlık yaptığı için dövdüm. Bayıldı, korktum ve odunluğa sakladım. Çocuğun hala hareketsiz yattığını gördüm ve yine korkudan iple tavana astım. Başkasının yaptığını zannedeceklerini düşündüm.'' Seylan ailesinin yakınları, anne F'nin psikolojik rahatsızlıkları olduğunu belirttiler. 
     Emniyet yetkilileri, savcılık talimatıyla cesede otopsi yapılacağını kaydettiler. 
     





</TEXT>
</DOC>
