<DOC>
<DOCNO> 149612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/dunya/dun01.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Beyrut'ta mı 
</HEADLINE>
<TEXT>

     ABD birliklerinin Bağdat merkezine girmesinden bu yana adeta "buharlaşan" Saddam Hüseyin'in ailesi ve çekirdek kadrosunun akıbeti Türkiye'de de merak ediliyor. Saddam'ın Rusya tarafından kaçırıldığı, Suriye'ye kaçtığı, h l Irak'ta Tıkrit'te saklandığı ve öldüğü iddiaları ileri sürülüyor. 
     Ancak son 24 saattir Ankara'da diplomatik çevrelere de yansıyan bir istihbarat dikkatleri bambaşka bir ülkeye, Lübnan'a yöneltti. Ankara'da etkin çevrelerde kulaktan kulağa fısıldanan bu duyum, Beyrut'un Saddam'ın "kaçtığı" yer olabileceğine işaret ediyor. 
     Son dönemde ABD'nin Suriye'ye yönelik gitgide sertleşen uyarıları bu fısıltıyla birleştiğinde daha anlamlı bir hal alıyor. Saddam'ın "öldüğü" yolundaki iddia ise Ankara'da askeri, siyasi ve diplomatik çevrelerce kesinlikle gerçekçi bulunmuyor. Saddam ve kurmaylarının ortadan kayboldukları dönemde başta Bağdat olmak üzere Musul ve Kerkük gibi çok önemli kentlerin neredeyse 24 saat içinde düşmesi arasındaki bağlantıya da dikkat çeken kaynaklar, Saddam'ın "kaçtığı veya anlaşmalı olarak Irak dışına çıkarıldığı" yolundaki seçeneklere dikkat çekiyorlar. 
     


DÜNYA 











</TEXT>
</DOC>
