<DOC>
<DOCNO> 135172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/spo15.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kuralar çekiliyor      FUTBOLDA Türkiye Kupası çeyrek final maçlarının kuraları bugün Ankara’da çekilecek. Sheraton Oteli’nde gerçekleştirilecek kura çekimi saat 16.00’da başlayacak. 5 Mart’ta yapılacak olan çeyrek final kura çekimlerine Beşiktaş, G.Saray, Trabzon, G.Birliği, Malatya, Kocaeli, Ç.Rize ve Ankaraspor katılacak. 
     
Birlik günü      KULÜPLER Birliği Vakfı yıllık olağan toplantısını bugün Ankara’da gerçekleştirecek. Yasa gereği yılda bir kez tüm üyelerin katılımı ile gerçekleştirilmesi gereken toplantıda, naklen yayınlar, alternatif lig ve yeni sezon konuları tartışılacak. Akşamda devlet protokolü ve kokteyl düzenlenecek. 
     
İsrail heyecanlı      İSRAİL Futbol Federasyonu IFA , yaklaşık 1 yıl aradan sonra, 12 Şubat’ta ilk kez uluslararası bir maça ev sahipliği yapmaya hazırlanıyor. İsrail, başkent Tel Aviv’deki 44 bin kişilik statta Ermenistan’ı konuk edecek. Ermenistan’ın yasağa rağmen teklifi kabul ettiği bildirildi. 
     
Ataman’dan mesaj      İTALYA 1. Basketbol Ligi’nde Montepaschi Siena takımını çalıştıran Ergin Ataman, sözleşmesinin sonuna kadar kalacağını garanti edemeyeceğini söyledi. Ataman, "2 yıllık kontratım var ama, herşey değişebilir. Geçen yıl görkemli bir sezondan sonra Siena’da kaldım. Yeni sezon için durum farklı" dedi. 
     



 SPOR 
























</TEXT>
</DOC>
