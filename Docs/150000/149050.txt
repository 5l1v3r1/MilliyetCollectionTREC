<DOC>
<DOCNO> 149050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun15.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul'da Irak askeri kalmadığı iddia edildi... 
</HEADLINE>
<TEXT>

     Iraklı askerlerin ve Saddam Hüseyin'e bağlı güçlerin, Irak'ın kuzeyindeki Musul'u terk ettikleri belirtildi. 
     Musul'a 13 kilometre uzaklıktaki bir kontrol noktasında Reuters ajansına açıklama yapan bir peşmerge komutanı, Musul'da Saddam rejiminin takipçilerinin kalmadığını söyledi. 
     Reuters ajansı, ayrıca, Amerikan tanklarının Musul'a geçişini kolaylaştıracak, Erbil-Musul yolundaki Hazer'de önemli bir köprünün onarıldığını aktardı. Iraklı askerler çekilirken, bu köprüyü havaya uçurmuştu. 
     MSNBC televizyonu, ABD birliklerinin Kuzey Irak'ın en büyük kenti Musul'a girmeye başladığı ve bu kentin de düşmek üzere olduğunu duyurmuş, bu kentteki durumun Irak askerlerinin toplu halde teslim olmalarına yönelik ilk örnek olduğu yorumunda bulunmuştu. 
     ABD Savunma Bakanı Donald Rumsfeld de ''Musul'daki Irak kuvvetlerinin silahları bırakmasıyla oluşan bir fırsatın çıktığı görülüyor'' demişti. 
     

     
</TEXT>
</DOC>
