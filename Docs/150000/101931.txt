<DOC>
<DOCNO> 101931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/agun.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Su gelmeden yatak yasak 
</HEADLINE>
<TEXT>

Suyu olmayan Yarpuzlu kadınlar, erkeklere "Önce su getirin, sonra yatağa girin" diyor 
     HASAN LEVENTOĞLU DHA 

     Antalya’nın Akseki ilçesine bağlı Yarpuz beldesi sakinleri, su ihtiyacını 25 kilometre uzaklıktan tankerlerle getirdikleri suyla karşılıyor. "Su gelmeden beldeye siyasetçi giremez" diye tepki gösteren belde sakinleri, oylarını sorunu çözecek parti veya adaya vereceklerini söyledi. Su olmadığı için eşlerinin yataklarına yanaşamadıklarını belirten Belediye Başkanı Muammer Çevik, "Eşlerimiz bize Önce banyo yapacak su getirin’ diye tavır koyuyor. Su olmamasından en büyük sıkıntıyı erkekler çekiyor" dedi. Belde sakinleri de "İçme suyumuz yok. Çamaşır yıkayacak su bulamıyoruz. Ayda bir kez banyo yapabiliyoruz" diye yakındı. Su sorunu çözülmeden beldeye siyasetçi sokmayacaklarını belirten Çevik, "Bütün belediye meclisi bağımsız. Su sorununu çözecek partiye geçeceğiz. Seçimde bu sorunu çözen partiye oy vereceğiz. Aksi halde kimse oy alamaz" dedi. 
     



 GÜNCEL 

























</TEXT>
</DOC>
