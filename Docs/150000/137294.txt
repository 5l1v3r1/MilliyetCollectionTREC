<DOC>
<DOCNO> 137294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko12.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'ler darphane gibi... 
</HEADLINE>
<TEXT>

     KİT'lerin geçen yıl 67.8 katrilyon liralık gelir ciro elde ettiği tahmin edilirken, bu yıl, bu rakamın 84 katrilyon liraya ulaşması hedefleniyor. 
     Devlet Planlama Teşkilatı DPT verilerine göre, KİT'ler Telekom hariç geçen yıl 57.3 katrilyon lirası mal ve hizmet satış hasılatı, geriye kalan bölümü de diğer gelirler olmak üzere toplam 61 katrilyon lira tutarında işletme geliri elde ettiği tahmin ediliyor. 
     Kurum bünyesinde kalan fonların tutarı 3.8 katrilyon lira, bütçe ve fonların tutarı da 2.9 katrilyon lira olarak belirlenirken, KİT'lerin 2002 yılı toplam gelirleri 67.8 katrilyon lira olarak hesaplandı. 
     Geçen yıl KİT'lerin toplam giderleri ise 66.1 katrilyon lira olarak belirlendi. KİT'lerin işletme giderleri 59.7 katrilyon lira, yatırım harcamaları 3.4 katrilyon lira, dolaysız vergileri de 1.3 katrilyon lira oldu. 
     
     2003 YILINDA KİTLER 
     Bu yılın tamamında ise KİT'lerin 84 katrilyon 44 trilyon lira toplam gelire ulaşması hedeflenirken, mal ve hizmet satış hasılatının 74 katrilyon 3 trilyon lira, diğer gelirlerinin de 3 katrilyon 370 trilyon lira olması bekleniyor. Amortismanlar ve karşılıklarla birlikte kurum bünyesinde kalacak fonların ise 3 katrilyon 8 trilyon lira olması öngörülüyor. 
     KİT'lerin bütçe ve fonlarının toplamının ise 2 katrilyon 782 trilyon lira olacağı hesaplanıyor. 
     Buna karşılık 2003 yılında KİT'lerin toplam giderlerinin 81 katrilyon 736 trilyon lirayı bulması bekleniyor. 
     KİT'lerin işletme giderleri 74 katrilyon 733 trilyon lira, yatırım harcamaları 4 katrilyon 26 trilyon lira, dolaysız vergiler 1 katrilyon 550 trilyon lira, stok artışı 730 trilyon lira, sabit kıymet artışı 77.6 trilyon lira, temettü ödemeleri 600 trilyon lira, diğer giderler ise 18.6 trilyon lira olarak programlanıyor. 
     2 katrilyon 307 trilyon lira fazla verecek KİT'lerin, 544 trilyon liralık net dış borçlanma gerçekleştirmesi planlanıyor. 
     





</TEXT>
</DOC>
