<DOC>
<DOCNO> 139832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy06.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta olan ölüyor 
</HEADLINE>
<TEXT>

Bağdat’ta ilaç bulmak çok zor, fiyatlar denetlenemiyor, ölümcül hastalıklarda kullanılan ilaçlar ithal edilemiyor 
     BÜLENT ÖZDEMİR Bağdat 

     Ambargo altında ezilen Irak’ta ilaç sektörü hemen hemen bitmiş durumda. Ülkede çok az sayıda eczane var. Gümrüklerde uygulanan yüzde 200’ün üzerindeki vergiler nedeniyle ilaç ithali neredeyse imk nsız. Devlet yoksullara yardım ediyor. Ama her ilaç bulunmuyor, birçok hasta kaderine terk edilmiş durumda. Özellikle kanserli hastalar için bir şey yapılamıyor. İşsizlik oranının çok fazla olduğu Irak’ta kanını satarak geçinenler var. Ülkede kan bağışı ise hiç yok. Irak’ta hükümet kan ithaline yanaşmıyor, yabancıların kan vermesi kesinlikle yasak. Bu yüzden bir ünite kanın fiyatı 100 bin dinar 45 dolar . Bir memurun maaşının 30 - 40 dolar olduğu ülkede bu çok büyük bir rakam. 
     Irak ordusunda son günlerde büyük hareketlilik yaşanıyor. Askerler otobüslerle Musul - Kerkük ve Basra’ya sevk ediliyor. Askeri birliklerin önündeki güvenlik önlemlerinin de arttığı gözleniyor. Iraklı yetkililerde, ABD ve İngiltere’nin BM kararını beklemeden saldırıya geçeceğine ilişkin görüş h kim. Ancak halk hiç savaş olmayacakmış gibi yaşantısına devam ediyor. 
     



 SİYASET 




















</TEXT>
</DOC>
