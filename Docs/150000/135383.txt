<DOC>
<DOCNO> 135383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/siyaset/siy06.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İP’den YSK’ya aday tuzağı 
</HEADLINE>
<TEXT>

     GÖKÇER TAHİNCİOĞLU Ankara 

     İşçi Partisi İP , AKP lideri Tayyip Erdoğan’ı milletvekili yapabilmek uğruna hukuku çiğnediğini iddia ettiği YSK’ya "eski adayı aday gösterme" tuzağı kurdu. İP, 3 Kasım’da Siirt’ten 2. sıra adayı gösterdiği Mehmet Dölek’i istifa ettirip yerine yenilenecek Siirt seçiminde Genel Sekreter Bedri Gültekin’i aday gösterdi. YSK da aday değişikliğini kabul etti. İP bunun üzerine basına, "Gültekin 3 Kasım seçiminde partimizin Ankara 2. Bölge 1. sıra adayıydı. Erdoğan 3 Kasım’da İstanbul’dan milletvekilliğine aday olmuştu. YSK, Erdoğan, Siirt’ten de aday olabilsin diye Gültekin’in yasaya aykırı adaylığına onay verdi" açıklamasını yaptı. YSK ise, "Gültekin’in durumu geçici aday listeleri yayımlandıktan sonra değerlendirilir" dedi. 
     



 SİYASET 















</TEXT>
</DOC>
