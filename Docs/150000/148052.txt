<DOC>
<DOCNO> 148052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yazar/uras.html </URL>
<DATE> 2003/04/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İşçide azalma verimlilikte artış var 
</HEADLINE>
<TEXT>

İmalat sanayiinde  Verimlilik artıyor Üretim düşüyor 1997 100 100 1998 100 101 1999 105 92 2000 114 94 2001 113 93 2002 124 95      
     Ekonomi politikalarının amacı çalışmak isteyen herkese iş sağlamaktır. Ama bizde uygulanan ekonomi politikaları iş imkanını artırmıyor. İşsiz sayısını artırıyor. 1998 yılından bu yana imalat sanayiindeki işçi sayısı giderek azalıyor. 
     Bu olumsuz gelişmeye karşılık bir de sevinilecek gelişme var. Çalışan sayısı azalıyor ama, çalışan işçi daha çok çalışıyor. Kişi başına üretim, saat başı kısmi verimlilik artıyor. 1997 yılında 100 olan saat başı kısmi verimlilik endeksi 2002 yılında 124’e yükseldi. 
     Verimlilik artışı, imalat sanayiinde "maliyetlerin düşmesini" ve de rekabet gücünün artmasını sağlar. Bu nedenle alkışlanacak bir gelişmedir. Geliniz görünüz ki, Türkiye’de imalat sanayiindeki işyerlerinde verimlilik artıyor ama, bu verimlilik artışı Türkiye’de imalat sanayiinde toplam üretimin artmasını sağlamıyor. 
     Verimlilik endeksi 1997 yılında 100 iken 2002 yılında 124 oldu ama, milli gelir hesaplarına göre sabit fiyatlarla imalat sanayiinin üretimi yarattığı katma değer 1997 yılında 100 iken 2002 yılında 95’e düştü. Kısmi verimlilik artıyor ama, imalat sanayiinde genel üretim büyümüyor, küçülüyor. 
     İmalat sanayiinde kısmi verimlilik denilen şey yaratılan ürünün, bu ürünü meydana getirmek için kullanılan emek girdisine oranı demektir. Kaba anlatımıyla ürünlerin yaratılması için harcanan saat veya çalışan işçi sayısını gösterir. Daha az saat ile veya daha az işçi ile üretim yapmak verimlilik artışı demektir. 
     Devlet İstatistik Enstitüsü devlete ait imalat sanayii kuruluşlarının tamamından ve de özel sektörün imalat sanayiinde katma değerin yüzde 89’unu yaratan işletmelerden derlediği bilgilerde, devlet, özel sektörde ve de genel olarak ülkede imalat sanayii işyerlerinde çalışan saatleri ve çalışanların sayısını belirler. 
     Bu yazının altındaki tablolarda yıllar itibariyle değişimi izleyebilirsiniz. Özeti şudur 

</TEXT>
</DOC>
