<DOC>
<DOCNO> 112194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sondun05.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Cumartesi günü taburcu oluyor... 
</HEADLINE>
<TEXT>

     New York'ta kalp ameliyatı geçiren ve kalp kapakçığı değiştirilen KKTC Cumhurbaşkanı Rauf Denktaş'ın Cumartesi günü taburcu olacağı bildirildi. 
     Hastahaneden kaldığı Millennium Hotel'e geçecek olan Denktaş'ın, New York'tan ayrılmadan önce yaklaşık bir hafta kadar otelde dinleneceği belirtildi. 
     Öte yandan AB komisyonunun dün açıklanan ve Güney Kıbrıs Rum Yönetimine GKRY 2004 yılında AB'ye üye olma olanağı veren genişleme raporunun Denktaş tarafından New York'ta değerlendirmeye alınmayacağı bildirildi. 
     KKTC Cumhurbaşkanlığı Müsteşarı Ergün Olgun, ''Bu aşamada Sayın Denktaş'ın sağlığı önemli. Bu nedenle bu tür siyasi konuları kendisine taşımıyoruz'' diye konuştu. 
     Olgun, değerlendirmenin Lefkoşa'da KKTC Dışişleri Bakanlığı tarafından yapıldığını ve açıklamanın oradan yapılacağını söyledi. 
     





</TEXT>
</DOC>
