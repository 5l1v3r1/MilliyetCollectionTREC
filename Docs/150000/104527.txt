<DOC>
<DOCNO> 104527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/siyaset/siy03.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP’ten asker aday 
</HEADLINE>
<TEXT>

Batman’dan başvuran emekli binbaşı Seyithan Yıldız, HADEP’in tarihindeki ilk asker adayı oldu 
     EZELHAN ÜSTÜNKAYA, GÖKÇER TAHİNCİOĞLU Ankara 

     Seçim sloganını "Türkiyelileşmek" olarak belirleyen HADEP’in tarihinde ilk kez bir asker, milletvekilliği için aday adayı oldu. 1998’de Yüksek Askeri Ş ra kararıyla irticai faaliyetlere karıştığı gerekçesiyle resen emekli edildiği iddia edilen ve Batman’dan adaylık başvurusu yaptığı belirtilen kıdemli binbaşı Seyithan Yıldız, "HADEP, demokratik, laik ilkelere inanan bir Türkiye partisidir" dedi. 
     Geçen seçimlerde 700 kişinin milletvekili aday adaylığı için başvurduğu HADEP’te, bu kez başvurular 2 bini aşarken, adaylar arasında şaşırtıcı isimler de yer aldı. 
     Siyasal yaşamı boyunca askerlerle arasındaki gerilimi aşamayan partinin aday adayları arasına ilk kez bir asker de girdi. HADEP Batman İl Başkanlığı’na adaylık başvurusu yaptığı öğrenilen Yıldız, partinin genel başkanı Murat Bozlak’ın HADEP’in doktorlara, eğitimcilere ve aydınlara açık olduğunu belirtmesinden etkilendiğini söyledi. Yıldız, "Aday adaylığı için HADEP, AKP ve DYP’den teklif aldım. HADEP’in teklifini değerlendiriyorum. Tabii ki tercihim beni en üst sıraya koyabilecek partiden yana olacak. Ankara’da yaptığım görüşmelerde olumlu sonuçlar aldım. Bir hafta içerisinde kesin adaylığım netlik kazanacak" dedi. 
     
     GATA’da çalıştı 
     Yıllarca devlete hizmet etttiğini ve Gülhane Askeri Tıp Akademisi’nde kıdemli binbaşı olarak görev yaparken emekliye sevk edildiğini kaydeden Yıldız, "Görüştüğüm partilere, Türkiye’nin tüm insanlarına hizmet etmek şartıyla aday olabileceğimi söyledim. HADEP, demokratik, laik değerlere inanan, bu memleketin çok güzel bir partisi. HADEP’e objektif gözlerle bakmak gerekiyor" diye konuştu. Yıldız, adaylık için Batman Devlet Hastanesi’ndeki nöroloji uzmanlığı görevinden de ayrıldı. 
     



 SİYASET 

















</TEXT>
</DOC>
