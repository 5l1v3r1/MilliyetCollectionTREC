<DOC>
<DOCNO> 109902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/soneko21.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray A.Ş'den 6.7 trilyon lira net kar... 
</HEADLINE>
<TEXT>

     Galatasaray Sportif Sınai ve Ticari Yatırımlar A.Ş., 6.7 trilyon lira net kar açıkladı. 
     Galatasaray A.Ş.'den yapılan açıklamada, Türkiye ekonomisinin içinde bulunduğu darboğaza rağmen şirketin 31 Ağustos 2002'de sona eren 3 aylık dönemde 2.6 trilyon lira net satış rakamı elde ettiği bildirildi. 
     Özel bir medya pazarlama şirketi olarak yapılandırılması sebebiyle düşük giderlere sahip olduğu belirtilen Galatasaray A.Ş.'nin, 3 aylık faaliyet giderinin 1 trilyon lira olduğu ve 1.6 trilyon lira esas faaliyet karı elde ettiği vurgulandı. 
     5.3 trilyon lira tutarındaki diğer net gelirler sonucunda Galatasaray A.Ş.'nin, 3 aylık dönemde 6.7 trilyon lira net kar elde ederek, geçen yılın aynı dönemine oranla yüzde 130'luk artış gerçekleştirdiği belirtilen açıklamada, 24.3 trilyon liraya ulaşan toplam hazır değerler ve menkul kıymetlere sahip olan şirketin banka borcu bulunmadığı kaydedildi. 
     





</TEXT>
</DOC>
