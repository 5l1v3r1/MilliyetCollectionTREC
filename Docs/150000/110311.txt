<DOC>
<DOCNO> 110311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun30.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka'da "Siesta"... 
</HEADLINE>
<TEXT>

     Danimarka'nın başkenti Kopenhag yakınlarındaki Hilleröd kasabasında memurlar, istedikleri takdirde öğle uykusuna yatabilecek. 
     İnternetteki ''karriere t-online.de'' sayfasında yer alan haberde, Hilleröd Belediye Başkanı Nick Haekkerup'un, yemekten sonra kısa süreli uykunun verimi artırdığı gerekçesiyle bu yönde karar aldığı kaydedildi. 
     Haekkerup'un, memurların uykusunu bilimsel olarak araştırmakla görevlendirdiği Kopenhaglı uyku araştırmacısı Sören Berg, öğle yemeğinden sonra 20 dakika uyuyan memurların, öğleden sonra daha verimli çalıştıklarını ve daha az stresli olduklarını bizzat hissettiklerini belirtti. 
     Berg, öğle uykusunun 20 dakikayı geçmemesi gerektiğini, aksi takdirde memurların derin uyku aşamasına geçtiklerine dikkat çekerek, uyanmalarının zor olduğunu kaydetti. 
     Haberde ayrıca, öğle uykusu uygulamasının ABD ve Japonya'da yaygın olduğu bildirildi. 
     





</TEXT>
</DOC>
