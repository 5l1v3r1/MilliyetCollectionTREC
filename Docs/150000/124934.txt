<DOC>
<DOCNO> 124934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/yazar/uras.html </URL>
<DATE> 2002/12/16/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Eğitimli işsizler çığ gibi büyüyor 
</HEADLINE>
<TEXT>
İşsizlerin üçte biri lise ve üniversite mezunu 
Türkiye’de çalışabilir durumda olan 24 milyon kişinin 2.3 milyonunun yapacak bir işi yok. İşsizlerin oranı 2001 yılında yüzde 8.5 iken, bu yıl yüzde 9.9’a yükseldi. Toplam işsizler içinde eğitimli genç işsizlerin oranı ise 2002 yılında yüzde 31’e ulaştı. İşsizlerin yarıya yakınını daha önce bir işi olup da işsiz kalanlar oluşturuyor 
     Nüfusumuz, şimdilerde 69.7 milyon. Toplam nüfusun 66.1 milyonu, kurumsal olmayan sivil nüfus olarak adlandırılıyor. Bunun anlamı, okul, yurt, otel, çocuk yuvası, hastane, hapishane, kışla ya da orduevlerinde ikamet edenlerle, yabancı uyruklular dışında kalan nüfustur. 
     Kurumsal olmayan sivil nüfusun, 15 ve daha yukarı yaştaki bölümü, işgücüne katılma imkanı olan nüfus olarak kabul ediliyor. Bunların sayısı 2002 yılının eylül ayı itibariyle 46.7 milyon. Bu 46.7 milyon nüfusun değişik nedenlerle 22.7 milyonu işgücüne katılamıyor. Bunların bir kısmı, öğrenci, ev kadını, emekli, çalışamaz durumda olanlar. Çok azı da çalışabilir olduğu halde iş aramayanlar. 
     69.7 milyonluk toplam nüfusumuz içinde çalışmaya hazır insanımızın toplamı 24.0 milyon. 
     Çalışmaya hazır bu 24.0 milyon insanımızın 21.6 milyonu istihdam imkanına sahip insanlar. Bizde ücretli, maaşlı, yevmiyeli, kendi hesabına işveren ya da ücretsiz aile işçisi olarak tespitin yapıldığı dönemde, günde en az bir saat bir iktisadi faaliyette bulunan kişi istihdam imkanına sahip kişi olarak kabul ediliyor. 
     
KURUMSAL OLMAYAN SİVİL NÜFUSUN İŞGÜCÜ  2000 2001 2002  000 000 000 Türkiye nüfusu 67.461 68.610 69.749 1. Kurumsal olmayan sivil nüfus 64.059 65.038 66.162 2. 15 vedaha yukarı yaştaki nüfus 44.765 45.702 46.767 3. İşgücü durumu 22.031 22.269 24.064 3.1 İstihdam edilenler 20.579 20.367 21.691 3.1.1. Eksik istihdam 1.520 1.338 1.199 3.2 İşsiz 1.452 1.902 2.373 4. İşgücüne dahil olmayanlar 22.734 23.433 22.703 4.1 İş arayıp, son üç ayda iş arama kanalı kullanmayanlar 649 672 572 4.2 İş aramayıp işbaşı yapmayan hazır olanlar 448 341 204 4.3 Mevsimlik çalışanlar 554 719 321 4.4 Ev kadını 11.947 12.000 11.608 4.5 Öğrenci 2.984 3.185 3.066 4.6 Emekli 2.317 2.524 2.720 4.7 İrad sahibi 467 501 422 4.8 Çalışamaz halde 2.149 2.215 2.326 4.9 Diğer 1.218 1.275 1.467 5. İşgücüne katılma oranı 49.2 49.7 51.5 6. İşsizlik oranı 6.6 8.5 9.9 6.1 Eğitimli genç işsizlerin oranı 21.9 25.8 31.1      
     2002 9. ay rakamlarıdır. 
     

</TEXT>
</DOC>
