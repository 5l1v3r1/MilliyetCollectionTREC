<DOC>
<DOCNO> 111785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun06.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'dan yeni Irak fotoğrafları... 
</HEADLINE>
<TEXT>

     Amerikan yönetimi, Başkan George Bush'un dün geceki Irak konuşmasını desteklemek için Irak'ın silahlanmasıyla ilgili olduğunu iddia ettiği yeni fotoğraflar yayınladı. 
     Beyaz Saray açıklamasına göre, fotoğraflarda Irak'ın nükleer ve kimyasal silah ürettiği üç fabrika görülüyor. Açıklamada, fabrikalardan birinin 1998'de Amerikan-İngiliz jetlerince imha edilmiş olduğuna dikkat çekildi. 
     Açıklamaya göre, resimlerden birinde inşaatı geçen yıl başlayan Fırat fabrikası görülüyor. 
     Amerikan istihbaratı, Fırat fabrikasının faal olduğunu düşünüyor. 
     Beyaz Saray, ikinci fotoğrafta 1998'de imha edilen Ennasr tesislerinin onarılarak nükleer silah ve füze yapımında kullanıldığını, üçüncü resimdeki Falluce 2 adlı fabrikada da kimyasal silah üretildiğini ileri sürdü. 
     Bush, Irak'ın kimyasal, nükleer ve biyolojik silahlanmasını sürdürdüğü iddiasını yineleyerek ''Bağdat silahsızlanmazsa, onu biz ve müttefiklerimiz silahsızlandıracak'' demişti. 
     





</TEXT>
</DOC>
