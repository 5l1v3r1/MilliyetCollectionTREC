<DOC>
<DOCNO> 102774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur22.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK Başkanı "Derviş ile aynı safta yer almam olanaksız" 
</HEADLINE>
<TEXT>

     Kamu Emekçileri Sendikaları Konfederasyonu KESK Genel Başkanı Sami Evren, Eski Devlet Bakanı Kemal Derviş'in CHP'ye önereceği isimler arasında isminin de yer almasının gerçeği yansıtmadığını belirterek, ''Sayın Derviş'le aynı safta olduğumu ileri sürmek eşyanın tabiatına aykırıdır'' dedi. 
     Evren, Eğitim-Sen Genel Merkezi'nde düzenlediği basın toplantısında, emek örgütleri ve emekçilerin çıkarlarıyla Derviş'in temsil ettiği güçlerin çıkarlarının çatıştığını söyledi. 
     Evren şöyle konuştu 
     ''Solun, sol güçlerin birlikteliğinin sağlanmasından yanayım. Solun, Türkiye'nin sorunlarını çözmek için tek seçenek olduğunu düşünüyorum. Solun birlikteliği ve bir güç olarak bu kötü gidişata karşı çıkılmasının, ancak IMF politikalarını reddeden bir temelde olabileceğine inanıyorum.'' IMF programına alternatif olarak emek örgütleri tarafından oluşturulan Emek Platformu Programı'nın altında imzası bulunduğunu belirten Evren, bugün de imzasının arkasında durduğunu ve programda imzası bulunanları da imzalarına sahip çıkmaya çağırdığını kaydetti. 
     Sami Evren, Kemal Derviş'in CHP'ye önereceği isimler arasında isminin de yer almasının gerçeği yansıtmadığını da belirterek, ''Sayın Derviş'le aynı safta olduğumu ileri sürmek eşyanın tabiatına aykırıdır'' diye konuştu. 
     





</TEXT>
</DOC>
