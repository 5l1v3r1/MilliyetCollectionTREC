<DOC>
<DOCNO> 146401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sonspo03.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Milli Takım Teknik Direktörü iddialı konuştu... 
</HEADLINE>
<TEXT>

     14. Avrupa Ümitler Futbol Şampiyonası 7. Eleme Grubu'nda 1 Nisan'da İngiltere ile Newcastle'da yapacağı maçın hazırlıklarını Sunderland kentinde sürdüren Ümit Milli Takım'da, antrenör Raşit Çetiner, rakiplerinin Portekiz ile yaptığı maçı izlediğini ve gerekli notu aldığını söyledi. 
     Raşit Çetiner, grupta İngiltere'nin, Portekiz'e 4-2 yenilmesine karşın çok iyi bir takım olduğunu, ancak Türk takımının daha da iyi olduğunu bildirdi. 
     Daha önce yapılan karşılaşmada Türkiye'nin 4-2 yendiği Portekiz'in, İngiltere karşısında olağanüstü oynadığını kaydeden Çetiner, şunları kaydetti 
     ''İngiltere çok güçlü bir ekip. Portekiz maçını izledim. İngilizler'in, Portekiz'e yenilmesi gurubun ne kadar zorlu olduğunu gösteriyor. Grupta yenilgisiz tek takım biziz. 1 Nisan'da yapacağımız maçta, Fatih ve Selçuk yok. Ancak onların yerine oynayacak oyuncularım da eksikliklerini hissettirmeyecekler. İngilizlerin 20 oyuncusundan 16'sı Premier Lig'de oynuyor. Çok güçlüler. Ancak hedefimize varabilmek için ne gerekiyorsa yapacağız. Öncelikli hedefimiz galibiyet. 1 puan da iyi olur.'' 
     





</TEXT>
</DOC>
