<DOC>
<DOCNO> 106874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/asiy.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP ülkenin önünü kapatıyor’ 
</HEADLINE>
<TEXT>
Bu hükümette artık yerimiz yok 
MHP’nin AB uyum yasalarını Anayasa Mahkemesi’ne götürmesine tepki gösteren Yılmaz, "ANAP’ın bu hükümette yeri olamaz" deyip Ecevit’i de istifaya çağırdı... 
     ANKARA Milliyet 

     ANAP Genel Başkanı Mesut Yılmaz, MHP’nin AB uyum yasalarını Anayasa Mahkemesi’ne götürmesini gerekçe göstererek, yeni hükümet için düğmeye bastı. Yılmaz, Başbakan Bülent Ecevit’e, "İstifa edin, biz zaten hükümetten çekiliyoruz" çağrısında bulundu. ANAP Genel Merkezi’nde dün basın toplantısı düzenleyen Yılmaz, "Bugünkü hükümetin bir seçim hükümeti olarak dahi devam edeceği konusunda ciddi şüphelerimiz var" diye konuştu. 
     
     BİZİ ENGELLEMEZ’ 
     Yılmaz, MHP’nin, AB uyum yasasının en önemli maddelerinin iptali için Anayasa Mahkemesi’ne başvurmuş olmasını büyük üzüntüyle karşıladıklarını belirterek, şunları söyledi "Bu teşebbüs, Türkiye’nin AB’ye katılmasını istemeyen Avrupalılar’ı sevindiren AB üyeliğini destekleyen vatandaşlarımızı sük tu hayale uğratan bir girişimdir. Bu çabaların, Türkiye’nin büyük yürüyüşünü engelleyemeyeceğine inanıyorum." 
     
     ECEVİT’LE GÖRÜŞTÜ 
     Bu açıklamalarının ardından Başbakan Bülent Ecevit ile yarım saat görüşen Yılmaz, "Başbakan bana Bahçeli’nin açıklamalarına anlam vermekte güçlük çektiğini ve bu hükümeti bizim isteğimiz üzerine devam ettirdiğini söyledi" diye konuştu. Yılmaz, hükümetten çekilip çekilmeme kararının Ecevit’e ait olduğunu kaydederken, MHP’nin ortaya koyduğu tavrın Türkiye’nin önünü kapattığını dile getirdi ve "Türkiye’nin önünü kapatan hükümette ANAP’ın yeri yoktur" dedi. Ancak Ecevit’in Yılmaz’ın bu açıklamalarını doğrulamaması ve ANAP lideri için "MHP’nin normal olan başvurusunu olay yaptı" demesi dikkat çekti. 
     
Üç saatte neler oldu      10.00 MHP Genel Başkanı Bahçeli, parti genel merkezine gelerek odasına geçti. 
     11.00 ANAP Genel Başkanı Mesut Yılmaz, "Bu hükümetle seçime de gidilemez" dedi. 
     12.00 Yılmaz Başbakanlığa geldi. 
     12.06 Başbakan Bülent Ecevit ile Yılmaz’ın görüşmesi başladı. 
     12.35 Görüşme sona erdi. 
     12.40 Ecevit, DSP Genel Merkezi’ne gelirken, "Ortam ve durum biraz karışık. Şu anda bir şey söyleyemem" dedi. 
     13.00 MHP Genel Başkan Yardımcısı Şevket Bülent Yahnici, Yılmaz’ın açıklamaları için "Bana göre sırtlan dişini göstermiştir" yorumunu yaptı. 
     13.30 Yahnici, Başbakan Ecevit ile eski ve yeni Adalet bakanları hakkında, "terörist Abdullah Öcalan’a yataklık ettikleri" iddiasıyla suç duyurusunda bulunduklarını söyledi. 
     14.00 Başbakan Ecevit, DSP’li bakanlar ve parti yöneticileri, genel merkezde bir araya geldi. 
     14.05 Yargıtay Cumhuriyet Başsavcısı Sabih Kanadoğlu, AKP Genel Başkanı Recep Tayyip Erdoğan hakkında, Diyarbakır 3 Nolu DGM’nin verdiği kararın usul yönünden bozulmasını istedi. 
     15.10 Başbakan Ecevit, kurmaylarıyla yaptığı toplantının ardından, tüm arkadaşlarının şu aşamada Bakanlar Kurulu’ndan çekilmenin doğru olmayacağı düşüncesinde olduğunu bildirdi. 
     
Meclis’te son durum MHP 126 DYP 84 ANAP 70 YTP 60 AKP 59 DSP 58 SP 46 BBP 4 TDP 3 YP 3 CHP 2 BAĞIMSIZ 21 BOŞ 14 TOPLAM 550      


 SİYASET 




















</TEXT>
</DOC>
