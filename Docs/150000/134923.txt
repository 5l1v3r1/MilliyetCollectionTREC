<DOC>
<DOCNO> 134923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/magazin/mag02.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski şirketten trilyonluk dava 
</HEADLINE>
<TEXT>

     MAGAZİN SERVİSİ 

     Sözleşmeyi tek taraflı feshetti 
     EBRU Gündeş ile eski sevgilisi Süha Yavuz’un genel müdürü olduğu Universal Müzik mahkemelik oldu. Yavuz’dan ayrıldıktan bir süre sonra eski sevgilisi Ömer Durak’la evlenen Gündeş, Universal Müzik’le sözleşmesini tek taraflı feshetti. Gündeş, avukatlığını da üstlenen eşi Durak aracılığıyla gönderdiği yazıda feshe gerekçe olarak şirketin kendi adına yatırması gereken KDV’yi 180 milyar yatırmamasını gösterdi. 
     
     Her şeyine haciz gelebilir 
     GÜNDEŞ’İN atağına Universal Müzik de karşı atakla yanıt verdi. Şirket yöneticilerinden Neşe Demirkat, "Ebru Gündeş’in Universal Müzik’le 5 albümlük sözleşmesi var. 900 bin dolara yakın avans aldı. Sözünü ettiği KDV’nin dışında 2002’deki kaset satışlarına karşılık kendisine bir trilyona yakın da ödeme yaptık. Zararımızın telafisi için 10 trilyonluk dava açtık. Evine, otomobiline, şirketine haciz için mahkemeye başvurduk" dedi. 
     



 MAGAZİN 











</TEXT>
</DOC>
