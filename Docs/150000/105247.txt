<DOC>
<DOCNO> 105247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/yazar/sazak.html </URL>
<DATE> 2002/09/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB’nin takvim oyunu 
</HEADLINE>
<TEXT>

     İdamın kaldırılması, anadilde yayın ve kültürel haklar. Kopenhag zirvesinde AB’den müzakere takvimi alabilmenin olmazsa olmaz’ koşulu sayılan tarihi adımları atabilmek için yaz başında koalisyonu bozmayı bile göze alabilen Türkiye, üyelik sürecinde yeni bir düş kırıklığı yaşıyor. 
     İlk olumsuz sinyal geçen hafta Türk işadamlarıyla bir yemekte buluşan Federal Almanya Başbakanı Schröder’den gelmişti. 
     Alman Şansölye, Kopenhag zirvesinden takvim beklemenin gerçekçi olmadığını üstü kapalı’ duyurmuştu. Türkiye gibi Almanya da seçim atmosferi yaşadığı için AB konusundaki temkinli tutum ilk anda Sosyal Demokratlar ile Hıristiyan Demokratlar’ın yarışına bağlanabilirdi. AB konusunda Türkiye’yi ödüllendiren bir tutum partilerden biri aleyhine olabilirdi. 
     Ancak Schröder’in verdiği mesajın Almanya’nın kötüye giden ekonomisi ve iç politik kaygılarından çok AB zirvelerinden kaynaklandığı çok geçmeden anlaşıldı. 
     AB’nin Genişlemeden Sorumlu Komiseri Günter Verheugen, aralıktaki Kopenhag zirvesinden Türkiye’nin takvim beklememesi gerektiğini açıkça söyledi. 
     Verheugen’in şu sözleri can sıkıcıdır 
     Türkiye’de reform paketinin kabul edilmesi üyeliğe doğru attığı büyük bir adımdır. Unutmayalım, Türkiye aday ülkedir. Ancak Türkiye aralıkta Kopenhag’da yapılacak zirvede üye ülke şartlarıyla bir müzakere tarihi beklememelidir. 
     Komisyonun müzakere tarihi ve üyelik için göz önüne aldığı ölçütler değişiktir. Türkiye’ye bir tarih vermeden önce reformların hayata geçirilmesini görmek istediğimizi gizleyemeyiz. Aralık ayına kadar reformların tam olarak uygulanabileceğini sanmıyorum. Yani bizden bir sonuç beklenmesin. Biz uygulamaların göz boyayıcı şeklini değil gerçeğini görmek istiyoruz.’ 
     AB komiserinin sözleri, Ankara açısından düş kırıcı olmanın ötesinde Ne yapsak bizi almazlar’ diyen çevrelere de güç vermektedir. 
     CHP lideri Deniz Baykal, Almanya’da Schröder’in yemeğindeki havayı aldıktan sonra dönem başkanı Danimarka’nın Ankara Büyükelçisi’yle görüştü. 
     AB rüzgarını arkasına almak isteyen partiler seçimden sonra AB ile masaya oturmayı hedeflerken, 1 Ekim’de Meclis açıldıktan sonra 3 Kasım’da seçimi erteletmeye çalışacakların en önemli kozu da Kopenhag olacak. 
     Hükümeti düşürerek seçimi Nisan 2003’e bırakmak yanlısı partiler böylece AB’nin müzakere takvimi vermekte engel çıkardığı uygulama yasalarının’ da Meclis’ten geçebileceğini savunuyorlar. 
     AB’nin takvim oyunu’ baraj korkusu taşıyan partilere ve küskün milletvekillerine yeni bir avantaj sağlar mı bilinmez. Ancak Brüksel’in Türkiye’yi AB liginden uzak tutmak için her defasında yeni gerekçeler aradığı kesin. İspanya’da ETA’nın siyasi kanadı Batasuna partisinin kapatılması da kötü bir rastlantı olmalı Ne yapalım 
     Zaten AB üyesi olmasak da demokrasimizi geliştirmeyecek miyiz Biz de Sezen Aksu’yu dinlemeye Efes’e gideriz. 
     
     







Aydınlar Yüzyılı 


Dolar 


Üç kritik karar 


Brzezinski diyor ki... 


Rakamlar memuru zorluyor 


Hayali ihracattan Naylon Holding’e... 


AB’nin takvim oyunu 


Ne mutlu Anadoluluyum diyene 


Ulusal ekonominin aldatıcı cazibesi 


Fakirlere vah vah’ toplantısı 


</TEXT>
</DOC>
