<DOC>
<DOCNO> 133211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/spor/spo03.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜYÜK ŞÜPHE 
</HEADLINE>
<TEXT>

Hasan Şaş’ın eski günlerindeki gibi futbol oynamaması, Galatasaray Yönetimi’nin kafasında soru işareti bıraktı. Sarı - Kırmızılılar, yıldız oyuncunun başka bir takıma imza atmasından endişe ediyor 
     HALİL ÖZER 

     İmzaya yanaşmıyor 
     GELECEĞİN kadrosunu kurmak için uğraşan, arka arkaya transferler yapan Galatasaray Yönetimi, Hasan Şaş’ın bu sezon bir türlü eskisi gibi oynamamasından dolayı şüpheye düştü. Yıldız futbolcudan, önerilen şartlarda anlaşma yapmasını bekleyen idareciler, Hasan’ın başka bir kulüple imza atmasından endişe ediyor. Sezon sonunda serbest kalacak olan futbolcu için yönetim de geri adım atmazken, sıkıntıları da günden güne artıyor. 
     
     "Kafanı topla" 
     HASAN Şaş’a kol, kanat geren, onun bugünlere gelmesinde en büyük hisse sahibi olan Galatasaray Teknik Direktörü Fatih Terim’in de bu oyuncudan desteğini çekip, memnun kalmadığı öğrenildi. Antalya kampında oynanan Rapid Bükreş maçı sonrasında, "Bundan çok daha iyi bir Hasan bekliyorum" diye konuşan Fatih hocanın, Sarı - Kırmızılı oyuncuya "Kafanı topla, işini yap" mesajını verdiği ifade ediliyor. Yıldız futbolcu ise yönetimin soğuk davranmasından şikayet ettiği belirtildi. 
     
Lalatoviç FIFA’lıkKızılyıldız’ın kendisine haber vermeden sözleşmesini uzattığını iddia eden Yugoslav oyuncu, FIFA’ya başvurarak şikayetçi oldu 
     M.ALİ SABUNCU 

     Kadro dışı nedeni 
     GALATASARAY’IN kadrosuna katabilmek için uğraştığı Lalatoviç’in, kulübü Kızılyıldız ile FIFA’lık olduğu öğrenildi. Yugoslav ekibinin kendisine haber vermeden sözleşmesini uzattığını iddia eden futbolcunun, bu nedenle FIFA’ya başvurduğu ifade edildi. Kızılyıldız’ın başarılı savunmacısının bundan dolayı kadro dışı bırakıldığı, FIFA’dan gelecek cevaba göre transfer rotasını çizeceği belirtildi. 
     
     Sinan’ı istediler 
     CİM - BOM, Sinan için Altay Yönetimi’ne resmen başvurdu. Sarı - Kırmızılılar, İzmir ekibinin yıldızına karşılık 750 bin dolar ve sezon sonunda da biri Eyüp olmak üzere iki futbolcu önerdi. Ancak Altay, futbolcu takasını kabul etmeyerek, "Sinan’ın fiyatı 1 milyon 200 bin dolar" görüşünü bildirdi. Öte yandan Siyah - Beyazlılar’ın 1 milyon dolara razı olacakları öğrenildi. 
     
Terim’den jest      DAHA önce Beşiktaş’ın UEFA Kupası’ndaki rakibi Slavia Prag ile karşılaşacağı açıklanan Galatasaray, Siyah - Beyazlılar’ı psikolojik yönden etkilememesi için bu takımla oynayacağı maçı iptal etti. Bu nedenle Cim - Bom bugün 20.00’de Rus Ligi ekiplerinden Kirilov ile karşılaşacak. Maç Show TV’den yayınlanacak. Aslan, 28 Ocak’ta da Basel ile oynayacak. Sarı - Kırmızılılar’ın 30 Ocak’ta Kızılyıldız ile de maç yapması gündeme geldi. 
     
Eğer ölseydim burada olmazdım’      Baliç’in inancı 
     ERHAN TELLİ 

     İLK yarıda isteneni veremeyen Elvir Baliç, "Baliç ne öldü, ne de bitti. Ben bittiğimi düşünseydim buraya gelmezdim" dedi. Artık yedeklikten kurtulacağını ifade eden Boşnak oyuncu, "Eğer son iki ayım da kulübede geçmeye devam ederse benim için çok kötü olur. Bir daha eski Baliç’in geri döneceğine kimse inanmaz. İnancımı yitirmedim, eski günlerime dönmeyi ben de istiyorum" diye konuştu. 
     
     "Değişim şart" 
     CİM - Bom’da başarısız gibi görünmesinin en büyük nedeninin eski alışkanlıkları olduğunu vurgulayan Baliç, "Bundan önce daha fazla serbest oynuyordum. Şimdi ise pres yapmam ve koşmam gerekiyor. 28 - 29 yaşına gelirken bazı özelliklerin değişmesi çok zor. Açıkçası bu konuda biraz zorlandım. Ama değişmeliyim" dedi. Yıldız oyuncu, Revivo’nun başarılı olacağına inandığını söyledi. 
     



 SPOR 



























</TEXT>
</DOC>
