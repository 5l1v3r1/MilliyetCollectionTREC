<DOC>
<DOCNO> 118621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun20.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna'nın müthiş çöküşü... 
</HEADLINE>
<TEXT>

     Ünlü yıldız Madonna'nın büyük hayalkırıklığı yaşadığı "Swept Away" adlı yeni filmi Columbia Tristar şirketini de zarara uğratınca, yapımın İngiltere'de vizyona girmemesine karar verildi. 
     Madonna'nın rol aldığı ve eşi Guy Ritchie'nin yönettiği "Swept Away", büyük bir gişe başarısızlığına uğradı. Filmin, ABD'de gösterime girdiği haftasonu sadece 350 bin dolar hasılat elde etmesi üzerine Columbia Tristar, kaybını azaltmak için adım attı. Filmin İngiltere'de vizyona girmemesine karar veren şirket yetkilileri, yapımın video olarak piyasaya sürülmesini uygun buldu. 
     Swept Away'in diğer Avrupa ülkelerinde gösterime girip girmeyeceğiyse henüz belirlenmedi. 
     





</TEXT>
</DOC>
