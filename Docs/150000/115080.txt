<DOC>
<DOCNO> 115080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo01.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor ile Trabzonspor, ligde yarın 15. maça çıkıyor... 
</HEADLINE>
<TEXT>

     İstanbulspor ile Trabzonspor, Birinci Süper Futbol Ligi'nde yarın 15. kez karşı karşıya gelecek. 
     2 ekip arasında şimdiye dek yapılan 14 maçta sarı-siyahlıların, bordo-mavili ekibe karşı üstünlüğü bulunuyor. 
     Lig maçlarında ''İstanbul Boğaları'' 6, Karadeniz ekibi ise 3 galibiyet alırken, 5 maçta da eşitlik bozulmadı. 
     İstanbulspor'un ligde toplam 20 golüne, Trabzonspor 15 golle karşılık verdi. 
     
     TRABZONSPOR 11 MAÇ SONRA KAZANDI 
     Trabzonspor, İstanbulspor'u geçen sezon ligde 11 maç sonra yenebildi. 
     Rakibi karşısında ligdeki 2 galibiyetini sarı-siyahlıların yeniden Birinci Lig'de mücadele etmeye başladığı 1995-96 sezonunda alan bordo-mavili ekip, daha sonra yaptığı 11 lig maçında 6 kez yenildi, 5 maçta da berabere kaldı. 
     Trabzonspor, geçen sezonun ikinci yarısında Hüseyin Avni Aker Stadı'nda rakibini 2-0 yenerek, uzun süre sonra galibiyetle tanışmıştı. 
     İstanbulspor ise Trabzonspor karşısında ligde yaptığı son 5 maçtan 4'ünü kazanmayı bildi. 
     
     TRABZONSPOR, İSTANBUL'DA KAYIP 
     Trabzonspor, İstanbulspor karşısında son 6 sezonda rakibini deplasmanda yenemedi. 
     İstanbul'da rakibini 1995-96 sezonun ikinci yarısında 4-1 yenen bordo-mavili ekip, daha sonra rakip sahada yaptığı karşılaşmalarda 6 maçtır galibiyete hasret kaldı. 
     İstanbulspor, son 6 sezonda kendi evinde yenilmediği rakibini son 3 sezondur da yenmeyi başarıyor. 
     





</TEXT>
</DOC>
