<DOC>
<DOCNO> 117867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sontur32.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT Haber Dairesi Başkanlığı'na Aydoğan Kılınç atandı... 
</HEADLINE>
<TEXT>

     TTRT Haber Dairesi Başbakanlığı'na Aydoğan Kılınç atandı. 
     Türkiye Radyo-Televizyon Kurumu'ndan yapılan yazılı açıklamaya göre, TRT Haber Dairesi Başkanlığı görevine atanan Kılınç, dün görevine başladı. Ankara Üniversitesi Jeoloji Mühendisliği bölümü mezunu olan Kılınç, 1986 yılında TRT Haber Dairesi'nde stajyer muhabir olarak gazeteciliğe başladı. Aynı kurumda muhabir, haber sorumlusu ve program yapımcısı olarak çalışan Kılınç, 1992 yılında Kanal 6 Televizyonu'na geçti ve parlamento muhabirliği ile Ankara Haber Müdürü görevlerini yürüttü. 1997 yılında CTV'de Genel Haber Koordinatörlüğü yapan Kılınç, 1998 yılında TRT'ye döndü. 
     Kılınç, 4,5 yıldır TRT Sabah Haberleri yapımcısı ve sunucusu olarak çalışıyordu. 
     





</TEXT>
</DOC>
