<DOC>
<DOCNO> 103888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sontur16.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan Caddesi'nde 30 Ağustos provası yapıldı 
</HEADLINE>
<TEXT>

     İstanbul'da, 30 Ağustos Zafer Bayramı kutlamaları çerçevesinde yapılan prova, vatandaşlar tarafından ilgiyle izlendi. 
     66. Zırhlı Tugay Komutanı Tuğgeneral İhsan Balabanlı komutasında, Vatan Caddesi'nde gerçekleştirilen provada, sancaklar, gaziler, karma tören grubu, harp okulu öğrencileri ile motorize ve zırhlı birliklerin geçişi yapıldı. Prova sırasında, askeri helikopterler de alan üzerinden uçtu. 
     İki kez tekrarlanan prova, 52. Zırhlı Tümen Komutanı Tümgeneral Metin Yavuz Yalçın'ın denetimlerde bulunması ve ilgili komutanlardan bilgi almasının ardından sona erdi. 
     Güvenlik güçlerinin geniş önlemler aldığı prova, çevrede toplanan vatandaşlar tarafından ilgiyle izlendi. 
     Prova nedeniyle trafiğe kapatılan Vatan Caddesi de, askeri birliklerin bölgeden ayrılmasından sonra normale döndü. 
     





</TEXT>
</DOC>
