<DOC>
<DOCNO> 113100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sonspo04.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Panathinaikos'un, şansının yüksek olduğu iddia edildi 
</HEADLINE>
<TEXT>

     UEFA Kupası 2. turunda Fenerbahçe'ye karşı mücadele verecek Panathinaikos'un, sarı-lacivertli takımdaki sakatlıkların sürmesi nedeniyle ''kazanma şansının yüksek olduğu'' iddia edildi. 
     Apoyevmatini gazetesi, Panathinaikos Teknik Direktörü Fernando Santos'un, ''uyuyor olmasına rağmen şansının sürdüğünü'' kaydettiği haberinde, Rüştü'nün bel, karın ve omuzundaki sakatlığa, Zoran Mirkoviç'in dizinde meydana gelen travmanın eklendiğini, takımın Arjantinli yıldızı Ortega'nın ise milli takımına karşı olan sorumlulukları nedeniyle Panathinaikos'a karşı forma giyememesinin söz konusu olduğunu yazdı. 
     Öte yandan Atina Haber Ajansı ANA , Yunanistan Spordan Sorumlu Bakanı Yorgos Lianis'in, Yunan tarafının ''gerilim yaratacak'' kışkırtıcı açıklamalarda bulunmamaya özen göstermesini istediğini duyurdu. 
     Ajans, Yunanistan Kültür Bakanı Evangelos Venizelos ve Lianis'in 31 Ekim'deki karşılaşmayı İstanbul'da izlemeyi planladıklarını da belirtti. 
     





</TEXT>
</DOC>
