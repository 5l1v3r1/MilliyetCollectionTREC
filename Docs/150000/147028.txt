<DOC>
<DOCNO> 147028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko13.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Yapılacak şey, ayağımızı yorganımıza göre uzatmak 
</HEADLINE>
<TEXT>

     Maliye Bakanı Kemal Unakıtan, Türkiye'nin kamu mali reformuna ya da caf caflı laflara değil, ''ayağını yorganına göre uzatmaya'' ihtiyacı bulunduğunu söyledi. 
     Unakıtan bu arada, devletin menfaatinin, kamu mali yönetiminin tek çatı altında toplantısını gerektirdiğini vurguladı. 
     Bakan Unakıtan, Stratejik Teknik Ekonomik Araştırmalar Merkezi'nin Türkiye Odalar Birliği ile Dünya Bankası sporsorluğunda düzenlediği 2. Kamu Mali Yönetim Reformu Arenası'nda bir konuşma yaptı. 
     Unakıtan, günümüzde ekonominin yüzde 42'sini kamunun toplayıp dağıttığını, bunu yaparken de belli ihtiyaçları karşıladığını vurguladı. 
     Ülkede kamuda ciddi bir hastalık yaşandığını, bunun da sürekli borçlanmadan kaynaklandığını kaydeden Unakıtan, borçlana borçlana kamu borç yükünün 150 milyar doları aştığını belirtti. 
     Gelirin ve giderin bütçede olduğu ülkemizde borçlanmanın ise Hazine tarafından gerçekleştirildiğine işaret eden Unakıtan, şöyle devam etti 
     ''Demek ki, kamu mali yönetiminde bir birliktelik yok. Daha önce gelir ve giderin yanısıra borçlanma da Maliyenin içinde idi. Biz giderleri yaparken, geliri düşünüyoruz. Bu sene fazla gelir yok, giderimiz de aşağı olsun dedik ve giderleri 15,8 katrilyon lira düşürdük. Borçlanma Hazine'de olunca, 1983'ten beri borçlar hızlı gitmiş. Hazine'nin işi gücü borç bulmak. Faizi verdin mi borç bulursun. Bu faiz ne getirir, ne götürür 
     Kamu Finansmanı Genel Müdürlüğü var. O bunu düşünmüyor. Neden Ona borç bul deniyor. Siyasi otoriteler insandan para ister, millete şirin görüneyim, ileride de seçimleri kazanayım diye. Bul parayı Hazine. Hazine ne yapsım Borçlansın.'' 
     
     ''FATURAYI MİLLET ÖDÜYOR'' 

     Bakanların, 'para, para lazım, iş yapamıyoruz' diyerek kendine geldiğini de anlatan Maliye Bakanı, ''Yok kardeşim yok. Bu kadar basit. Bunun faturasını millet ödüyor'' dedi. 
     O fon, bu fon denerek, çok sayıda fon oluşturulduğuna dikkat çeken Unakıtan, bunların bütçeyi delmek için kullanıldığını söyledi. 
     Unakıtan, ''disiplinden kimse hoşlanmıyor, rahmetli Özal da hoşlanmazdı. Hemen bir fon'' diye konuştu. 
     Unakıtan, Savunma Sanayi, Tanıtma Fonu ve Sosyal Yardımlaşma Fonu dışındaki bütün fonların, bütçe içine alındığını da kaydederek, hiç bir kamu harcamasının denetim dışında bırakılmayacağını vurguladı. 
     
     BAĞIMSIZ KURULLARDAN ŞİKAYET 

     Maliye Bakanı, bağımsız kurulların harcamalarına da değinerek, şunları söyledi 
     ''Para öyle harcanıyor ki. Efendim biz bağımsızız. Yani bağımsız kuruluş. Sen devletin içinde değil misin Herkes disiplin altına girmek mecburiyetinde. Maliye Bakanlığı, bu şekilde herşeyi kendi kontrolünde mi toplamak istiyor Benim böyle bir derdim yok. Ama devletin menfaati, kamu mali yönetiminin tek elde toplanmasını gerektiriyor. Aynı çatı, aynı yönetim altında olmasını gerektiriyor. 
     Kamu mali yönetim reformu deniyor. Reforma falan gerek yok. Yapılacak şey, ayağımızı yorganımıza göre uzatmak. Öyle caf caflı laflara gerek yok.'' 
     
     ''BANKALARA 39 MİLYAR DOLAR GİTTİ'' 

     Unakıtan, mali yapı içinde bankaların da düşünülmesi gerektiğini vurgularken, günümüzde bankacılık sektörünün habire devlete borç verdiğini söyledi. 
     ''Türkiye'de gerçek bankacılık var mı Bence yok. Habire ver devlete borcu, al faizi'' diyen Unakıtan, bu şekilde lüzumlu lüzumsuz banka kurulduğunu belirtti. 
     Bunların denetiminin de iyi yapılmaması sonucunda millete fatura çıkarıldığını kaydeden Unakıtan, son bankacılık operasyonlarının kamu maliyesine 39 milyar dolarlık bir yük getirdiğini bildirdi. 
     Unakıtan, ''Kur bankayı, kur bankayı. Sonra bankalar kurucularına kredi verir duruma geldi. Har vur harman savur. Faturayı da millet ödüyor, bunun hesabının sorulması lazım ve de sorulacak'' açıklamasında bulundu. 
     
     KAMU MALİ DENETİM KANUNU HAZIRLIKLARI 

     Unakıtan konuşmasının son bölümünde de, Kamu Mali Denetim Kanununun Haziran sonuna kadar çıkarılmasının hedeflendiğini ifade etti. 
     Unakıtan, kamu maliyesinin bir bütün olarak ele alınacağı düzenlemeler kapsamında bütçe-Hazine birliğinin sağlanmasının şart olduğunu, Sayıştay'ın denetim alanının artırılması gerektiğini vurguladı. 
     Maliye Bakanı Unakıtan, ne maksatla olursa olsun, hiçbir harcamanın denetim dışında bırakılmaması ve Maliye Teftiş Kurulu'nun yetkilerinin artırılması gerekliliğini dile getirdi. 
     Milletin bu kadar vergi ödediğini, bazen ''Bu vergiler yetmiyor. Bazı vergileri çifte koyuyoruz'' denildiğini anlatan Unakıtan, milletin de bu vergilerin nereye harcandığının peşinde olmasını istedi. 
     Maliye Bakanı, ''40 milyar dolar bir kaç kişiye mi gitti Kim götürdü Baka baka gidiyor. Toplumda bir kişi de buna bir şey demiyor. Birisi Türk toplumu itirazı değil, şikayet etmesini bilir demişti. Bazen hak veriyorum. İtiraz etmemiz lazım. Bu paralar, kime, nasıl gidiyor'' şeklinde konuştu. 
     





</TEXT>
</DOC>
