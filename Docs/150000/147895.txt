<DOC>
<DOCNO> 147895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun28.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD deniz piyadeleri Bağdat'ın Salman Pak kasabasına girdi 
</HEADLINE>
<TEXT>

     Amerikan deniz piyadelerinin, Irak'ın başkenti Bağdat'ın 12 kilometre kadar güneydoğusundaki Salman Pak kasabasına girdiği bildirildi. 
     Amerikan 1. Tank Taburu'ndan Binbaşı Dan Smith, küçük bir direnişle karşılaştıkları Dicle nehri kıyısındaki kasabaya dün gece girdiklerini, kayıp vermediklerini, karşı tarafta kayıp olup olmadığını ise bilmediklerini söyledi. 
     Deniz piyadelerinin dün gece Salman Pak'ı topçu ateşine tuttuğunu belirten Smith, askerlerin kasabadaki evleri tek tek aradığını, istihbarat tesislerinin yanı sıra resmi ve askeri binalarda araştırma yapıldığını kaydetti. 
     Amerikan Merkez Komutanlığı, Salman Pak'da yabancı militanlar için bir ''terör eğitim kampı'' olduğunu bildirmişti. 
     





</TEXT>
</DOC>
