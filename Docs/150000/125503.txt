<DOC>
<DOCNO> 125503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur32.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşlerin velayet davasında saç başa kavga çıktı... 
</HEADLINE>
<TEXT>

     Adana'da, özürlü kızkardeşinin velayetini almak için diğer kardeşiyle mahkemelik olan genç kadın, Adliye önünde dövüldü. 
     Emniyet Müdürlüğü yetkililerinden alınan bilgiye göre, Zehra Yılmaz 33 , kızkardeşi Sabahat Canbolat ile özürlü kızkardeşleri Dursun Yılmaz'ın velayetini almak için mahkemelik oldu. 
     1. Sulh Hukuk Mahkemesi'ndeki duruşmaya, avukatı ile gelen Zehra Yılmaz, Adliye'de kızkardeşinin birlikte yaşadığını iddia ettiği Naci Doğan ile davadan vazgeçmesi konusunda tartıştı. Adliye çıkışında tartışmanın büyümesi üzerine Naci Doğan, Zehra Yılmaz'ı döverek kaçtı. 
     Yılmaz, Adliye Polis Karakolu'na giderek, kendisini dövdüğünü ifade ettiği Naci Doğan ve olayı organize ettiği gerekçesiyle kızkardeşi Sabahat Canbolat hakkında şikayetçi oldu. 
     Zehra Yılmaz'ın ifadesinde, trafik kazasında ölen annesi için Zorunlu Trafik Sigortası kapsamında 6 milyar lira ödeme yapıldığını, aralarında bu nedenle husumet oluştuğunu söylediği bildirildi. 
     Yetkililer, olayla ilgili soruşturmanın sürdürüldüğünü belirtiler. 
     





</TEXT>
</DOC>
