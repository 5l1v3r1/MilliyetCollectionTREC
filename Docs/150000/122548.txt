<DOC>
<DOCNO> 122548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/dunya/dun01.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Straw’dan tarih’ desteği 
</HEADLINE>
<TEXT>

Kopenhag’da Türkiye hakkında olumlu karara yönelik temaslar sürdürülecek 
     ANKARA Milliyet 

     İngiltere Dışişleri Bakanı Jack Straw, Türkiye’ye Kopenhag zirvesinde müzakerelere başlaması için tarih verilmesini desteklediklerini söyledi. 
     Straw, AKP Genel Merkezi’nde Genel Başkan Recep Tayyip Erdoğan ile yaptığı görüşmenin ardından, Dışişleri Bakanı Yaşar Yakış ile basının karşısına çıktı. Cumhurbaşkanı Ahmet Necdet Sezer ve Erdoğan ile 18 ayda yapılan anayasa ve hukuk alanlarındaki yasal değişkilikleri konuştuklarını belirten Straw, Türkiye’de 3 ayrı dönemde 3 ayrı anayasal düzenlemenin yapıldığını, bugün de verilen pakette 32 değişikliğin yer aldığını belirterek, bunun "etkileyici" bir gelişme olduğunu söyledi. 
     "Türkiye’nin AB sürecine destek veriyoruz" diyen Straw, İngiltere hükümetinin Türkiye’ye Kopenhag zirvesinde tarih verilmesi yönündeki görüşünü bir kez daha yineledi ve Avrupa Konseyi toplantılarında Türkiye için olumlu karar verilmesi için temaslarını sürdüreceklerini kaydetti. 
     Kıbrıs konusu ve bu çerçevede BM Kıbrıs planına da değindiklerini belirten Straw, planın iki taraf için de refah içinde ve istikrarlı yaşamaları için olabilecek en iyi fırsat olduğunu söyledi. 
     



 DÜNYA 














</TEXT>
</DOC>
