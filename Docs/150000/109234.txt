<DOC>
<DOCNO> 109234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/siyaset/siy03.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj, Avrupa gündeminde 
</HEADLINE>
<TEXT>

HADEP’in 1999 seçimlerine ilişkin başvurusunu gündeme alan AİHM, Türkiye’yi tazminata mahk m ederse, barajın kaldırılması yönündeki davaların yolu açılacak 
     GÖKÇER TAHİNCİOĞLU Ankara 

     Avrupa İnsan Hakları Mahkemesi AİHM , HADEP’in 1999 seçimlerinde yüzde 10’luk ülke barajı nedeniyle milletvekili seçilen 34 kişinin TBMM’ye alınmadığını gerekçe göstererek yaptığı başvuruyu gündemine aldı. AİHM, Türkiye’yi ülke barajı nedeniyle tazminata mahk m ederse, barajın ileriki yıllarda kaldırılması yönündeki davalara da yol açılmış olacak. 
     
     Oy sahibine gitmiyor’ 
     HADEP, 1999’da yüzde 4.8’lik oy oranıyla TBMM’nin dışında kalırken, seçimlerin hemen ardından, yüzde 10’luk barajın "temsil kabiliyetini" ortadan kaldırdığını, "oy verilen kişilerin yerine, tercih edilmeyen kişilerin milletvekili seçilmesine neden olduğunu" gerekçe göstererek konuyu tazminat istemiyle AİHM’ye götürdü. 
     
     Evrak gönderildi 
     HADEP, mahkemenin istediği milletvekili seçilmeye hak kazanan ancak Meclis’e giremeyen milletvekillerinin isimlerini, aldıkları oy oranlarını ve bu kişilerin yerlerine kimlerin Meclis’e girdiğini belgeleyen evrak da geçtiğimiz günlerde AİHM’ye sundu. 
     AİHM’nin kısa sürede bir raportör görevlendireceği, bunun ardından dosyayı kabul edilir bulup bulmadığına karar vereceği belirtildi. HADEP’in avukatı Nuri Özmen ise, dosyanın gündeme alınmasının kabul edilebilir bulunmasıyla neredeyse aynı anlamı taşıdığını, mahkemenin gündeme aldığı dosyaları genellikle esastan görüştüğünü söyledi. Özmen, dava dilekçesinde belli bir miktar belirtmeden tazminat isteminde bulunduklarını, her milletvekili için "makul bir ücret" talep edildiğini ifade etti. 
     
     Mecbur kalınacak 
     AB uyum yasaları kapsamında AİHM kararlarının, Türkiye’deki uygulamalar yönünden bağlayıcı olmasını düzenleyen Türkiye, bu yasanın yürürlüğe girmesinden sonra AİHM’den çıkabilecek olası bir "ülke barajının iptali" kararını, "göz önünde" bulundurmak zorunda kalacak. 



 SİYASET 
















</TEXT>
</DOC>
