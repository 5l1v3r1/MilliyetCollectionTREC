<DOC>
<DOCNO> 111905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/dunya/dun01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ı dinlemeyin’ 
</HEADLINE>
<TEXT>

ABD Başkanı Bush, Saddam’ın kimyasal silah kullanabileceğini belirtti ve Generalleri Saddam’ı dinlemesin. Yoksa cezalarını bulurlar’ dedi 
     YASEMİN ÇONGAR Washington 

     ABD Başkanı George W. Bush, Irak’a karşı savaşın bu aşamada "ivedi ve kaçınılmaz" olmadığını, ancak askeri eylemin, Bağdat’ın tehdit unsuru olmaktan çıkarılması için "tek seçenek" haline gelebileceğini bildirdi. Bush, olası bir savaş halinde, Irak lideri Saddam Hüseyin’in kitle imha silahları kullanmaya kalkabileceğini de ima etti ve bu durumda, Iraklı generallere, Saddam’ın emirlerine uymamaları çağrısı yaptı. Bush, "Irak rejimi, kendi çöküşü olasılığıyla karşı karşıya kaldığında, zorba ve çılgınca bazı önlemlere başvurabilir. Eğer Saddam Hüseyin bu tür önlemler için emir verirse, generalleri bu emirleri dinlemeyi reddetmekle iyi ederler. Eğer reddetmezlerse, bütün savaş suçlularının cezalandırılacağını bilsinler" dedi. 
     Bush, önceki gece yaptığı "halka sesleniş" konuşmasında, Irak konusunda yeni bir kanıt ya da karar açıklamadı, ancak dünya kamuoyunun gündemindeki bazı soruları yanıtlamayı denedi. 
     
     Türkiye ve Türkmenler 
     Saddam Hüseyin’den "Katil diktatör" ve "Stalin’in öğrencisi" diye söz eden Bush, Irak’ın elindeki kimyasal ve biyolojik silahlar ile nükleer silah üretme programının, "ivedi bir tehdit" oluşturduğunu anlattı. Bush, Bağdat’ın elindeki balistik füzelerle vurabileceği ülkeler arasında, Suudi Arabistan, İsrail ve Türkiye’yi saydı. 
     Askeri harek tın Irak’ta istikrarsızlık doğurabileceği kaygısını da yanıtlayan ABD Başkanı, "Irak’taki durum, dünyanın güvenliği ve Irak halkı için bugünkünden daha kötü olamaz" dedi. Bush, "Irak, taleplerimizi kabul ederse, Kürtler, Süryaniler, Türkmenler, Şiiler, Sünniler ve diğerleri üzerindeki baskı da kalkmış olacaktır" diye konuştu. 
     



 DÜNYA 












</TEXT>
</DOC>
