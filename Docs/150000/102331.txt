<DOC>
<DOCNO> 102331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/guncel/gun03.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenneti yakıyorlar 
</HEADLINE>
<TEXT>

Marmaris’te 300 hektar çamı kül eden alevler, akşam aynı yerden yeniden parladı. Sabotaj ihtimali araştırılıyor 
     MERT İLKUTLUĞ Marmaris DHA 

     Yangınlara son 6 yılda 11 bin hektar yeşil alanı kurban veren Marmaris Çetibeli yakınlarında önceki akşam çıkan ve 300 hektar ormanın kül olduğu yangın, dün akşam saatlerinde Baklatarlası mevkiinde yeniden alevlendi. 1979’da da büyük bir yangın geçiren bölgede, alevlerin tam kontrol altına alındığı sırada yeniden parlaması, sabotaj mı ’ sorusunu da gündeme getirdi. 
     
     Evler boşaltıldı 
     Çetibeli yakınlarında enerji nakil hatlarından çıktığı öne sürülen ve şiddetli rüzg rla hızla büyüyen yangın, kızılçam ormanlarını yuttu. Muğla’nın akciğerini alev alev yakan yangın, rüzg rın etkisini yitirmesiyle yaklaşık 14 saatte kontrol altına alındı. Yangının rüzg r nedeniyle sık yön değiştirmesi, Balan Dağı’ndaki Füze Komutanlığı tesislerini de bir süre tehdit etti. Muğla - Marmaris karayolunda trafik kontrollü verilirken, Çetibeli köyünde tedbir amacıyla 12 ev boşaltıldı. 
     Gece saat 03.00 sıralarında rüzg rın tamamen durması üzerine kontrol altına alınan ve sabah saatlerinde soğutma çalışmaları devam eden yangın, akşam saatlerinde Baklatarlası mevkiinde yeniden başladı. Hızı saatte 40 kilometreye varan rüzg rın etkisiyle Köyceğiz’e doğru ilerleyen yangına Marmaris ve Nazilli’den iki helikopter müdahale ederken, İzmir ve Antalya’dan da 3 uçak istendi. 
     Yangın kontrol altına alınamazken, alevlerin tehdit ettiği köylerdeki bazı evler boşaltılıyor. Ula Kaymakamı Ali Çetin, ilçesine bağlı Esentepe ve Yeşilçam köylerinde yangın alanına yakın 15 evin boşaltıldığını, Çıtlık köyünün bazı mahallelerinde de boşaltılan evlerle bu sayının 20’yi geçtiğini söyledi. 
     

</TEXT>
</DOC>
