<DOC>
<DOCNO> 109297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun16.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman basınında yeni hükümet senaryoları 
</HEADLINE>
<TEXT>

     Almanya'da yapılan genel seçimlerden sonra Dışişleri Bakanı Joschka Fischer Yeşiller , İçişleri Bakanı Otto Schily SPD , Savunma Bakanı Peter Struck SPD , Çevre Bakanı Jürgen Trittin Yeşiller ve Ekonomik İşbirliği Bakanı Heidemarie Wieczorek-Zeul'un SPD kabinede kalmalarına kesin gözüyle bakılıyor. 
     Berliner Kurier gazetesi, ''Kim kazanıyor, kim gidiyor'' başlığıyla verdiği haberde, genel seçimlerden sonra kurulacak yeni kabinede yer almayacak bakanların Adalet Bakanı Herta Daeubler-Gmelin SPD , Çalışma Bakanı Walter Riester SPD ve Sağlık Bakanı Ulla Schmidt SPD olduğunu yazdı. 
     Gazete, Peter Hartz, Ute Vogt ve Kerstin Müller'in kabinenin yeni üyeleri olacağını savundu. Hartz'ın Çalışma Bakanı olması beklenirken, Birlik 90 Yeşiller Partisi'nin Federal Meclis Grubu Eş Başkanı olan Kerstin Müller'in Adalet Bakanlığı görevini üstlenebileceği belirtildi. SPD'nin Baden-Württemberg Eyalet Başkanı ve Federal Meclis İçişleri Komisyonu Başkanı Ute Vogt'un kabinede hangi göreve getirileceği henüz bilinmiyor. 
     B.Z gazetesi ise ''Seçimler sona erdi-Şimdi başlar yuvarlanıyor'' başlığıyla verdiği haberde, SPD ile Yeşiller arasında gelecek günlerde başlaması beklenen koalisyon görüşmelerinde Yeşiller'in genel seçimlerde güçlenen konumundan dolayı kabinede 4. bakanlık görevi istediğini yazdı. 
     Bild gazetesi de, ''Almanya ne kadar yeşil olacak '' başlığıyla verdiği haberde, Yeşiller'in güçlenen konumlarından dolayı iktidarda daha fazla söz hakkı talep ettiklerini belirtti. 
     Gazetenin haberinde, Federal Meclis'te yeni yasama döneminde görev yapacak olan 603 milletvekilinden 190'ının kadın olmasının, Almanya için bir rekor olduğu, Almanya'nın bu konuda uluslararası sıralamada 8. sırada bulunduğu bildirildi. 
     SPD Genel Sekreteri Franz Müntefering'in partinin Federal Meclis Grubu başkanlığı görevini üstlenmesi ve hükümet sözcüsü Uwe-Karsten Heye'nin yerine bu göreve sözcü yardımcısı Bela Anda'nın getirilmesi bekleniyor. 
     22 Eylül genel seçimlerinden sonra Federal Meclis'in en yaşlı üyesi Federal İçişleri Bakanı Otto Schily 70 oldu. 
     Schily, en yaşlı üye olma sıfatıyla, Ekim ayı ortalarında başlayacak olan Federal Meclis'in yeni yasama döneminde oturumun açılış konuşmasını yapacak. 
     Meclisin en genç üyesi ise Birlik 90 Yeşiller'in Hessen Eyalet listesinde 5. sırada milletvekilliğini kazanan 19 yaşındaki Anna Lührmann oldu. 
     Bu arada, Hamburg kentinin Eppendorf semtinde oyların yeniden sayılacağı kaydedildi. Seçimlerden sonra bir sayım hatası yapıldığı, CDU'nun oylarının sadece yüzde 0,5 olarak gösterildiği, geçersiz oy oranının ise yüzde 38,8 olarak kaydedildiği belirtildi. 
     





</TEXT>
</DOC>
