<DOC>
<DOCNO> 119372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sondun11.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Kıbrıs gezisi Rum basınında... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın dün KKTC'ye yaptığı ziyaret sırasında, ''Annan planını müzakere edilebilir buluyoruz'' açıklamasına, Rum basını geniş yer ayırdı. 
     ''Erdoğan Planı Müzakere Edilir Buluyoruz'' başlığını kullanan Simerini gazetesi, ''İki egemen devlet talebinde bulunuyor'' ifadesine yer verdi. 
     Fileleftheros gazetesi, Erdoğan'ın, planın görüşme zemini olabileceğini söylediğini ve ''Sorun karşılıklı tavizlerle çözülecek. Olumsuz noktalar var'' dediğini yazdı. Gazete, Erdoğan'ın, planın sunulması konusundaki takvime muhalefet ettiğini de kaydetti. 
     ''Erdoğan işgal bölgelerinde'' başlığını kullanan Politis gazetesi ise ilk sayfasında yer verdiği haberde şunları yazdı 
     ''Rauf Denktaş olmasa bile, Türkiye'deki seçimlerin galibi AK Parti Başkanı Tayyip Erdoğan işgal bölgelerine geldi. Ilımlı bir tonla şimdi Kıbrıs sorununun çözüm zamanı olduğunu söyledi ve her iki taraftan da tavizler verilmesinden bahsetti. Annan planını şüpheli noktaları olsa bile görüşülebilir olarak göğüsledi.'' Erdoğan'ın, dün KKTC'ye gelişinde Geçitkale Havaalanı'nda yaptığı açıklamayı Rum basını da izlemişti. 
     





</TEXT>
</DOC>
