<DOC>
<DOCNO> 121028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/magazin/mag05.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağ olun ama Muazzez Hanım sizlere ömür..’ 
</HEADLINE>
<TEXT>

     ALİ'CE 
Ali Eyüboğlu 

     Yeşilçam’ın ünlü yapımcı ve yönetmenleri yıllardır Ulu Önder Atatürk’le ilgili film projelerini anlatır durur. Ama nedense bu projeler hep lafta kalır. 
     Bu olay, bar senaryoları’nın filmleştirilmesinde yaşanan sıkıntıya küçük de olsa bir ışık tutacak türden. Çiçek Bar’ın sahibi ve film yapımcısı Arif Keskiner, Atatürk’ün Kurtuluş Savaşı mücadelesini konu alan O.. Sarışın Kurt’ isimli senaryoyu çekmek için çalışmaya başladığını açıklar. ABD’li bir yönetmene çektirilmesi planlanan filmde Atatürk’ü canlandırması için Hollywood starı Nick Nolte’ye bile teklif götürür. Sıra diğer karakterlere gelir. 
     Keskiner, Atatürk’ün annesi ile diğer rollerde kimi oynatacağını da söyler. Zübeyde Hanım rolü için, "Ondan başkası oynayamaz. O rolü Muazzez Kurdoğlu’na vereceğim" der. Müjdeli haber Muazzez Kurdoğlu’ndan önce eski eşi Haluk Kurdoğlu’na ulaşır. Kurdoğlu, haberi duyunca şu yanıtı verir 
     "Arif Bey sağ olsun ama Muazzez Hanım sizlere ömür, yıllar önce vefat etti." 



 MAGAZİN 















</TEXT>
</DOC>
