<DOC>
<DOCNO> 136685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/ykoksaldi.html </URL>
<DATE> 2003/02/14/ </DATE>
<TIME>  </TIME>
<AUTHOR> EBRU KÖKSALDI  </AUTHOR>
<HEADLINE>
Fenerbahçe’yi kim yönetiyor 
</HEADLINE>
<TEXT>

     Devre arasında tek forvet fazla rahatsızlık vermiyordu. Birkaç kötü sonuçtan sonra "3’lüye dönmek en iyisi" denirse şaşırmayın. Halbuki futbol, köklü sistem değişikliğini gitmek, hele sezon ortasında büyük risktir. Uyum için uzun bir süre gerekir ve bu dönemde her türlü skor alınabilir demelerini ve eleştirilerinde bu toleransı göz ardı etmemelerini bekler. 
     Kemal’in pasif oynatılması teknik eleştiridir ama Ümit Milli Takım Kaptanı yıldız adayının bonservisine verilen parayı çarçur edilmiş göstermek ya da düzen oturana kadar futbolcuların mevkilerinin değişeceğini bile bile hatanın temel noktası yapmak polemiktir. "Bak Oğuz, Lorant efendi, Mustafacığım" diye başlayan yönetme ihtirasıyla dolu satırlar, işini yapanları küçültüp kendini üstün görme çabasıdır. Futbolla ve eleştiriyle hiç mi hiç alakası yoktur. 
     Futbol mantığı, ilk resmi maçlarında yeni transferler için onlar da kurtaramadılar’ laflarını değil, h l takım uyumunu oturtamamış Fenerbahçe’de adaptasyonlarının zaman alacağının söylenmesini bekler. Tuncay’ın formsuzluğunu şahsını rencide ederek çarptırmak, futbol kültürümüzün 2 gün sonra Ümit Milli Takım’daki performansı karşısında kızaran çirkin yüzüdür. 
     Bu mantıkla üç maçta Oğuz Çetin sınıfta kalır. Löw, Mustafa Denizli gibi. Gaziantepspor teknik adamları Kemal’in nasıl oynatılması gerektiğine karışır, futbol sevgisi depreşen rakip takım yöneticileri Ortega’yı kullanamıyorlar yorumu yapar. Federasyon Başkanı, Fenerbahçe’nin transferlerini eleştirir. Türkiye’de herkes Fenerbahçe’yi yönetir. Çünkü Fenerbahçe buna izin verir. Yönetmesi gerekenler de havlu atar. Yorumcular, taraftar, muhalefet ve iktidar sorunu sistem ve kendi yaklaşımlarında değil şahıslarda aradığı müddetçe Fenerbahçe de kobaylıktan kurtulamaz. 
     
     



 SPOR 
























</TEXT>
</DOC>
