<DOC>
<DOCNO> 100391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur31.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük "Nez Adayı"nın ailesi için suç duyurusu... 
</HEADLINE>
<TEXT>

     Sosyal Hizmetler ve Çocuk Esirgeme Kurumu SHÇEK Hukuk Müşavirliği'nin, ''yeni Nez''i seçmek için düzenlenen yarışmaya katılan 15 yaşındaki M.T'nin ailesi hakkında suç duyurusunda bulunmak üzere gerekli işlemleri başlattığı bildirildi. 
     ASHÇEK Hukuk Müşavirliği'nden bir yetkili, 18 yaşından küçük bir çocuğun bu şekilde lanse edilmesinin genel müdürlüğü ilgilendirdiğini ve hemen harekete geçtiklerini belirtti. 
     Aile hakkında suç duyurusunda bulunmak üzere gerekli hukuksal girişimleri başlattıklarını kaydeden yetkili, ayrıca yarışmanın yapıldığı barla ilgili olarak da yasal işlem başlatacaklarını ifade etti. 
     Yetkili, ''18 yaşına kadar bütün çocuklar korunmaya muhtaç statüsündedirler. Basında yer aldığına göre ailesi onu teşvik ediyor. Dolayısıyla Çocuk Hakları Sözleşmesi gereğince biz, bu çocukların bakımından, korunmasından, koordinasyonundan sorumlu olduğumuz için ailesinin yapmadığı görevi bizim yapmamız gerekiyor'' diye konuştu. 
     





</TEXT>
</DOC>
