<DOC>
<DOCNO> 149865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/spor/spo00.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
YETENEK VE RUH 
Her alanda olduğu gibi, bilimsellik profesyonel futbolda da olmazsa olmaz bir gereklilik bu çağda. Ancak, her daim yeterli olmuyor makine intizamı özel yetenekler ya da 'Ruh' karşısında 
     TAMER BAĞLAN 

     Ne Sergenli Beşiktaş'ın Malatyaspor'u yenmesi, ne Galatasaray'ın sezonun en iyi oyunuyla Altay karşısında farka gitmesi, ne de Fenerbahçe'nin ezeli rakiplerinin işine yarayan onur mücadelesi... Haftanın en kaydadeğer olayı, Arif Erdem'in 'Yüzler Kulübü'ne teşrif etmesiydi. Sarı - Kırmızı formasıyla ilk lig golünü 31 Ağustos 1991'de Sarıyer filelerine gönderen Arif, 11 Nisan 2003 Cuma akşamı "Dalya" diyerek, ölümsüzler arasına girdi. Arif, Altay karşısındaki 14 dakikalık oyunu sonrasında, 319 maçla Galatasaray tarihinde en çok oynayan 3. ve 100 golle en çok gol atan 4. futbolcu sıfatlarını da ele geçirdi. Yeni dinamosu Volkan önderliğinde ortaya konan futbol ve elde edilen farklı sonuç kadar Lukunku'nun ilk resmi golüyle Baliç'in hasret kalınan füzesi de Sarı - Kırmızılılar'ı ayrıca mutlu etti. 
     Fikstür dezavantajından sözedilen Beşiktaş en zor deplasmanlarından birini daha, büyük yeteneği Sergen Yalçın'la geçti. Evet, göbekli ve basenli Sergen. Hem fizik hem kondisyon bakımından, futbolun çağdaş ölçülerinin çok çok uzağında. Ne var ki, yalnızca sistem, ciğer, makine intizamı ya da laktik asit değil futbol. Neyse ki, Sergen gibi yetenekler sayesinde, bilimsel yobazlar zaman zaman varıyor bunun farkına... 
     Darmadağın olmuş Fenerbahçe. Teknik adam, futbolcu, hedef elde avuçta kalmamış. Gençlerbirliği ise gönüllerin şampiyonluğunu çoktan kazanmış, başka bir ilke imza atma yolunda emin adımlarla... Ümit Bozkurt diyor ki "Bu hafta sizdeniz" dediler, ne zaman konuştuysam Fenerbahçeli taraftarlarla... Önüne gelene yenilir hale gelmiş Sarı - Lacivertliler'in, ezeli rakiplerini sevindireceklerini doğrusu kimse tahmin etmemişti. Öyle karışmıştı ki camia Fenerbahçeli gençler'in, 35 bin taraftarın desteğiyle ruhlarını ortaya koyup onur mücadelesine girişebileceği kimsenin aklına gelmemişti. Belki bu nedenle imalı konuştu Ersun Yanal, ilk kez bir rakibi küçümsedi. Yine de, "Sıralamadaki yerini bir üste taşımaya çalışan Fenerbahçe'ye bundan sonra başarılar" şeklindeki maç sonrası cümlesi, fazla büyütülmeden gençliğine verilmeli... 
     İlk üç takımın önce şampiyonluk sonra Şampiyonlar Ligi, sekizinci Malatyaspor'a kadar sıralananların ise, UEFA Kupası hedefi. Kümede barınabilmek, geride kalanların derdi. Bu uğurda Denizli gibi zor bir deplasmandan üç puanla dönen Samsunspor, yardımcı antrenör Ömer Faruk Gökçe'yle sezonun en farklı galibiyetini elde eden Elazığspor ve İlyas Tüfekçi'yle nefeslenen Göztepe en k rlıları haftanın. En ilginç istatistik ise 28 gollü Bursaspor en kötü sezonunu geçirirken, 16 golle krallıkta önde olması Okan'ın... 
     
     HAFTANIN 11'İ 
     Zdravkov İstanbul 
     Ali Eren Beşiktaş 
     Bülent G.Antep 
     Hakan Kutlu A.Gücü 
     Junior Samsun 
     Volkan G.Saray 
     Sergen Beşiktaş 
     E.Namlı Elazığ 
     Göksel Göztepe 
     Semih Fenerbahçe 
     Lukunku G.Saray 
     
     HAFTANIN TAKIMI 
     SAMSUNSPOR Zorlu Denizli deplasmanından üç puan çıkardı, tehlike bölgesinden iyice uzaklaştı. Karadeniz ekibi ortaya koyduğu istekli ve arzulu oyunla alkışları topladı. 
     
     HAFTANIN TEKNİK DİREKTÖRÜ 
     SAKIP ÖZBERK Samsunspor'u çok zor şartlarda aldı, ancak tecrübesiyle kısa sürede takımı ayağa kaldırdı. Denizli maçındaki akıllı taktiği ve yerinde değişiklikleri ile galibiyetin baş mimarıydı. 
     
     HAFTANIN FUTBOLCUSU 
     VOLKAN G.Saray Kısa sürede Galatasaray'ın beyni oldu. Tekniği, sürati, ince çalımları, muhteşem pasları ve bitmeyen enerjisi ile zirveye oturdu. Altay maçında tribünleri futbola doyurdu. Hem coştu, hem coşturdu. 
     
     HAFTANIN HAKEMİ 
     SERDAR TATLI Fenerbahçe - Gençlerbirliği maçını mükemmel yönetti. Oyunun hızını gereksiz düdüklerle kesmedi, avantaj kurallarını eksiksiz yerine getirdi. Tartışma yaratacak kararlardan uzak durdu, çıkardığı kartlar doğruydu. 
     
GOL KRALLIĞI Futbolcu Takım Maç Gol Okan Bursaspor 27 16 Fatih Trabzonspor 25 14 Augustine Ankaragücü 26 14 Ü.Karan Galatasaray 22 13 Necati Adanaspor 26 13      
     
ASİST KRALLIĞI Futbolcu Takım Maç Gol Pası Timuçin Malatyaspor 21 10 Gökdeniz Trabzonspor 24 10 Ortega Fenerbahçe 14 8 Duro Malatyaspor 18 8 A.Hassan G.Birliği 22 8      
     
     KART CEZALILAR 
     Kırmızı kart Yok Sarı kart Sergen Beşiktaş , Varesanoviç Bursaspor , Abdullah Diyarbakırspor , Hakan Galatasaray , Bülent Göztepe 
     
     Haftanın maçları 
     Malatya - Beşiktaş 1-2 Sergen Dk. 23, Kaan Dobra Dk. 40, Mert Dk. 90 2 
     G.Saray - Malatya 5-0 Volkan Dk. 26, Lukunku Dk. 33, Ü.Karan Dk. 57, Baliç Dk. 64, Arif Dk. 78 
     Fenerbahçe - G.Birliği 3-3 Semih Dk. 36 ve 64, Bülent Dk. 40, Veysel Dk. 43, Ali Güneş Dk. 73, Deniz Dk. 90 
     Trabzon - İstanbulspor 0-0 
     Gaziantep - Bursa 2-1 Okan Dk. 69, Bülent Dk. 80, İbrahim Dk. 90 
     Elazığ - Adana 4-2 Meszaros Dk. 21, Erhan Namlı Dk. 25, Gökmen Dk. 46, Cem Yanık 
     Dk. 48, Czinege Dk. 69, Necati Dk. 90 pen. 
     Ankaragücü - Kocaeli 2-0 Özgür Dk. 50, 
     Agustine Dk. 62 
     Denizli - Samsun 0-1 Junior Dk. 50 
     Göztepe - Diyarbakır 3-0 
     K.Göksel Dk. 14 ve 38, Cumhur Dk. 65 
     


SPOR 



























</TEXT>
</DOC>
