<DOC>
<DOCNO> 100955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun19.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da olağandışı deprem. 
</HEADLINE>
<TEXT>

     Rusya'nın Sibirya kesimindeki İrkutsk bölgesinde bugün meydana gelen ve Richter ölçeğine göre ''6'ya yakın şiddette'' olduğu bildirilen deprem, bilim adamlarınca ''olağandışı'' olarak nitelendi. 
     İnterfaks'ın haberine göre, Acil Durumlar Bakanlığı'nın bölgedeki yetkilileri, uzmanların, depremi şaşkınlıkla karşıladıklarını belirttiler. Yetkililere göre uzmanlar, depremin meydana geldiği bölgenin jeolojik yapısının oldukça istikrarlı, bu bölgedeki yerkabuğu hareketlerinin yavaş ve zayıf olduğunu belirttiler. Uzmanlar, bu şiddette bir depremin meydana gelmesinin şaşırtıcı olduğunu söylediler. 
     Yetkililer, ''olağandışı bu gelişmenin nedenleri araştırılıyor'' dediler. Bölgede son olarak 1999 yılında ve çok hafif bir deprem olduğu bildirildi. 
     Merkez üssü Brask kentine 120 km mesafede bulunan deprem, can ve mal kaybına yol açmadı. 
     





</TEXT>
</DOC>
