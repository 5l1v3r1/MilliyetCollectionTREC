<DOC>
<DOCNO> 128853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/spo15.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Blackburn fark attı      İNGİLTERE Federasyon Kupası üçüncü turunda Tugay’ın takımı Blackburn Rovers, Aston Villa’yı rakip sahada 4 - 1 mağlup etti. Tugay’ın, Danns’ın yerine ikinci yarıda görev yaptığı maçta Blackburn’ü farka taşıyan golleri Jansen 2 ve Yorke 2 attı. Bülent’in ilk 11’de sahaya çıktığı ve 74’te yerini Okocha’ya bıraktığı Bolton ise Sunderland ile 1 - 1 berabere kaldı. 
     
Nihat ve Tayfun Malaga maçında      NİHAT Kahveci ve Tayfun Korkut’un forma giydiği Real Sociedad bugün sahasında Malaga’yı konuk ediyor. Karşılaşma 17.30’da başlayacak ve maçı TRT 1 naklen yayınlayacak. İspanya Ligi’nde Real Madrid’in dört puan önünde liderliğini sürdüren Sociedad maça mutlak galibiyet parolasıyla çıkıyor. Nihat, her zaman olduğu gibi yine teknik direktör Denoueix’nun en büyük güvencesi olacak. Fransız çalıştırıcının sakatlıklardan dolayı Tayfun’a da ilk 11’de görev vermesi bekleniyor. 
     
Mario Jardel dünya kralı      SPORTİNG Lizbon’da forma giyen Galatasaray’ın eski futbolcusu Mario Jardel, 2002 yılının en golcü futbolcusu oldu. Uluslararası Futbol Tarihi ve İstatistikleri Federasyonu’nun IFFHS değerlendirmesinde Brezilyalı futbolcu Mario Jardel, 2002 yılında 30 maçta forma giyerken, rakip filelere toplam 42 gol atarak maç başına 1.4 ortalama tutturdu ve geçen yılın en golcü futbolcusu unvanını elde etti. Sambacı’yı 39 maçta 49 gol atan Bolivya’nın La Paz takımındaki Botero izledi. 
     
Stankoviç bırakıyor      ULUSLARARASI Basketbol Federasyonları Birliği’nin FIBA 27 yıldır genel sekreterliği görevini sürdüren Yugoslav Borislav Stankoviç, görevi bırakacağını bildirdi. Özellikle son yıllarda Yugoslav basketbolu ve milli takımlarına ayrıcalık tanıdığı gerekçesiyle yoğun biçimde eleştiriler alan Stankoviç, basketbolun efsane ismi olarak anılıyor. 
     
Amerika zirvede      TENİS sezonunun ilk önemli aktivitesi olan Hopman Kupası’nda şampiyonluğa, finalde ev sahibi Avustralya’yı 3 - 0 yenen ABD ulaştı. Teklerde rakipleri Alicia Molik ve Lleyton Hewitt’i iki sette geçen Serena Williams ile James Blake, karışık çiftlerde de 6 - 3, 6 - 2’lik setlerle zafere ulaşarak ülkelerine ikinci Hopman Kupası’nı kazandırdı. 
     



 SPOR 

























</TEXT>
</DOC>
