<DOC>
<DOCNO> 137440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/spor/spo02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü yuvada kalıyor 
</HEADLINE>
<TEXT>

Sarı - Lacivertli yönetimin, Arsenal ve Manchester United kulüplerinin gündeminden düşmeyen milli kaleci ile yeni sözleşme konusunda anlaşmaya vardığı öğrenildi 
     YUSUF KOBAL 

     İkna ettiler 
     SEZON sonunda sözleşmesi sona erecek olan Rüştü ile bir görüşme yapan Fenerbahçe yönetimi, milli kaleciyi takımda kalması için ikna etti. İngiltere’nin Manchester United ile Arsenal kulüplerini uzun süredir adeta peşinden koşturan Rüştü, iki yıl daha Sarı - Lacivertli formayı giyebileceğini söyledi, yöneticilere imza atma sözü verdi. 
     
     Para sorun değil 
     REVİVO, Rapajc, Ortega gibi yıldızlarını kaybeden Fenerbahçe’nin Rüştü’yü de elinden kaçırmamak için kesenin ağzını açacağı ifade edildi. Başarılı file bekçisi ile yönetimin önümüzdeki günlerde yeniden bir araya gelerek parasal konuları masaya yatıracağı kaydedildi. Bu arada özellikle Arsenal’in Rüştü’yü alabilmek için büyük uğraş verdiği belirtildi. 
     
Ortega kördüğümRiver Plate Başkanı Aguiler, Arjantinli yıldız için bir dolar bile vermeyeceklerini açıkladı 
     MEHMET ÇİFTÇİ 

     TÜRKİYE defterini kapatarak ülkesine dönen Ariel Ortega’nın durumu tam bir kördüğüme dönüştü. River Plate Başkanı Aguiler, Fenerbahçe’nin Ortega’nın bonservisi için ödediği 5 milyon doları geri istediğini açıkladı. Aguiler, "Buraya gelecek olan yöneticilere 1 dolar bile ödeyemeyiz. Ortega kendi isteğiyle döndü. Fedakarlıkta bulunacağız, ancak şartlarımız belli" dedi. 
     FENERBAHÇE’NİN bu transferden zarar etmeyeceğini belirten Aguiler, bu hafta olayın netlik kazanacağını kaydetti. Ortega’nın Hollanda kampından Fenerbahçe’ye haber vermeden kaçtığı belirlendi. Menajer Caliendo’nun 10 günlük doğum izni istediği, yönetimin bunu kabul etmeyerek dön talimatı verdiği öğrenildi. Sadettin Saran bugün Arjantin’e giderek River Plate ile pazarlık masasına oturacak. 
     
Önce savundu sonra uyardıSadettin Saran, Serhat’a sahip çıkarken, dikkatini de çekmeyi ihmal etmedi 
     Ben kefilim’ 
     FUTBOL Şube Sorumlusu Sadettin Saran, gece hayatları olduğu ileri sürülen Tuncay ve Serhat’a sahip çıktı. Saran, bu iki futbolcu hakkında asılsız karalamalar yapıldığını ileri sürerek, "Futbolcularımız gereksiz yere yıpratılıyor. Ben ikisine de kefilim. Bir maç kötü oynadılar diye böyle yüklenmek çok yanlış" ifadesini kullandı. 
     
     Çabuk toparlan’ 
     SARAN’IN Serhat ile dün özel bir görüşme yaptığı, "Artık kendine çeki düzen ver. Senden çok şey bekliyoruz. Bir an önce toparlan. Fenerbahçe’nin sana ihtiyacı var" uyarısında bulunduğu öğrenildi. Saran’ın ayrıca Johnson ile de bir araya gelerek, sözleşmesi sona erecek olan Ganalı oyuncunun gelecek yılla ilgili düşüncelerini aldı. 
     
Sol tarafta forma savaşı      DENİZLİSPOR maçında cezası nedeniyle forma giyemeyecek olan Abdullah’ın formasına Erhan Albayrak, Cem Karaca ve Ali Akdeniz göz dikti. Hafta boyunca bu üç futbolcunun göstereceği performansa göre kararını verecek olan Oğuz Çetin’in ilk planda Erhan Albayrak’ı bu bölge için düşündüğü belirtildi. Bu arada dünü dinlenerek geçiren Fenerbahçe, Denizlispor maçının hazırlıklarını bugün yapacağı antrenmanla sürdürecek. 
     
Cem Karaca soyuldu      SARI - Lacivertli takımın gurbetçi futbolcusu Cem Karaca’nın arabası evinin önünde soyuldu. Hırsızlar, genç futbolcunun arabanın camlarını kırarken, içeride bulunan ehliyet ve kimlikleri de aldılar. Olaya bir hayli üzülen Cem’in arabasının camları için Almanya’ya özel sipariş verdiği öğrenildi. 
     
Rebrov’un aile özlemi bitti      FENERBAHÇE’nin yeni transferi Rebrov’un eşi ve çocukları dün İstanbul’a geldi. Ailesinin gelişi Ukraynalı yıldızın moralini bir hayli yükseltti. Rebrov, "Üç haftadır ailemden uzaktım. Özlemim bitti. Artık taraftarlar sahada daha iyi bir Rebrov görecekler" diye konuştu. 
     



 SPOR 























</TEXT>
</DOC>
