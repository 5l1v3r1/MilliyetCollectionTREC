<DOC>
<DOCNO> 112748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur13.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da LPG yüklü tanker otomobille çarpıştı 4 ölü... 
</HEADLINE>
<TEXT>

     Bolu'da, LPG yüklü tankerin benzin istasyonu girişinde çarptığı otomobildeki 4 kişi öldü, 1 kişi yaralandı. 
     Alınan bilgiye göre, kaza D-100 karayolunun Çaydut yöresindeki Özmenler Petrol İstasyonu önünde meydana geldi. Sebahattin Coşkun yönetimindeki LPG yüklü 06 YUG 37 plakalı tanker, yola ters yönden giren 06 JS 028 plakalı otomobille çarpıştı. 
     Otomobili akaryakıt pompalarının bulunduğu yere kadar sürükleyen tanker, pompalarının bulunduğu bölüme çarparak durabildi. 
     Tankerin altında ezilen otomobilde sıkışarak ölen 4 kişinin sürücü Adem Okçu 37 ile Muhsin Özcan 40 , öğretmen İbrahim Ergüven 44 ve Enver Okçu 43 olduğu belirlendi. Otomobilden ağır yaralı olarak çıkarılan Muharrem Okçu 48 ise tedavi altına alındı. 
     Kazadan sonra olay yerinde inceleme yapan trafik ekipleri, tankerin takografını sökerek hız tespiti için incelemeye gönderdiler. Kazadan sonra bir süre ulaşıma kapanan D-100 karayolunda, Ankara yönüne trafik kontrollü olarak verilmeye başlandı. 
     





</TEXT>
</DOC>
