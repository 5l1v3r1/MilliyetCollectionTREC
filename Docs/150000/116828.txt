<DOC>
<DOCNO> 116828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/siyaset/siy01.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağımsızların zaferi 
</HEADLINE>
<TEXT>

1999’da Meclis’te üç sandalye kapabilen milletin vekilleri’, bu seçimde sayılarını 9’a çıkardı. Elazığ’dan aday olan Mehmet Ağar 10 bin oy alırken, Kırmızı Bülten’le aranan Fadıl Akgündüz, Siirt’ten milletvekili seçildi 
     DOĞAN HABER AJANSI 

     18 Nisan 1999 seçimlerinde Meclis’te 3 vekillik alabilen bağımsız adaylar, bu seçimde sayılarını 3’e katladı. Bağımsız adaylar, bölgelerinde siyasi partilerle girdikleri yarıştan, seçmenlerinin büyük ilgisi sayesinde galip çıktı. 
     İmza adıyla otomobil üreteceğini iddia ederek halktan trilyonlar toplayan, araçları teslim etmeyen, üstüne 5 trilyon lira vergi kaçıran, Almanya’da 106 gurbetçiyi 6 milyon mark dolandıran, hakkında onlarca dava açılan, malları üzerindeki tedbir ve haciz kararı 120 trilyon lirayı aşan Memet Fadıl Akgündüz de bağımsız milletvekili olarak dokunulmazlık zırhına kavuştu. 
     "Dolandırıcılık" suçundan Interpol tarafından Kırmızı Bültenle aranan ve Türkiye’ye giremeyen Jet-Pa Yönetim Kurulu Başkanı Akgündüz, Siirt’ten aldığı 11 bin 66 oyla Meclis’e girmeyi garantiledi. 
     Akgündüz’ün yanı sıra, Susurluk skandalına adı karışan Mehmet Ağar, Elazığ’dan, Yüksekova çetesi üyeliğinden yargılanan Mustafa Zeydan ise Hakkari’den Meclis’e girdi. 
     
     GAYDALI DA SEÇİLDİ... 
     Bu isimlerin dışında Ülkü Gökalp Güney Bayburt’tan, Edip Safter Gaydalı Bitlis’ten, Süleyman Bölünmez de Mardin’den bağımsız milletvekili oldu. 
     Dün saat 21.00 itibariyle, oy dağılımına göre Meclis’e girmelerine kesin gözüyle bakılan bağımsız adayların durumu şöyle 

</TEXT>
</DOC>
