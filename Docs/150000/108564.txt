<DOC>
<DOCNO> 108564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/ekonomi/eko04.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody’s Program şaşarsa not düşer 
</HEADLINE>
<TEXT>

     Moodys’in Türkiye analisti Kristin Lindow, istikrar programı ve AB rotasından sapma olması halinde Türkiye’nin notunu düşürebileceklerini söyledi 
     
     Uluslararası kredi derecelendirme kuruluşu Moodys’in Başkan Yardımcısı ve Türkiye Analisti Kristin Lindow, program ve AB konusunda sarfedilen çabaların azalması halinde not düşürebileceklerini söyledi. 
     CNBC-e’ye konuşan Lindow, "Mali sistemi rayına oturtmak için gösterilen çabalar ile ekonominin Avrupalılaşması yönünde atılan adımlar boşa çıkarılırsa, işte o zaman bir not düşürme söz konusu olabilir" dedi. 
     Lindow, son yıllarda AB’ye katılım için gösterilen isteğin, ekonominin istikara kavuşmasında önemli bir rol oynadığını kaydetti. Lindow, "Eğer AB hedefini ve bu konuda gösterilen çabaları bitirirseniz, ekonominin yönetimi kontrolden çıkar" dedi. 
     
     Tarih çıkmazsa piyasalar çökmez 
     Lindow’a göre, piyasalar aralıktaki Kopenhag Zirvesi’nden Türkiye’ye bir müzakere tarihi çıkmasını zaten beklemiyor. Lindow, "Piyasalara olumsuz bir etkisi olmaz" dedi. 
     Lindow, Türkiye’nin en hassas ve kırılgan noktasının seçimlerden sonra iktidara gelecek hükümetin yapısı olduğunu belirtti. 
     
AKP de programın zorunluluğunu anlayacak      Lindow seçimlerle ilgili şu görüşleri aktardı 
     "Seçimlerden sonra kim hükümet olursa olsun, programın hayati önem taşıdığını anlayacaktır. Türkiye AB’ye entegre olmak istiyorsa bunu yapmalı. Ak Parti de uyum sürecini destekledi. Ancak, ekonomi yönetimini Kemal Derviş’e bırakmak istemediklerini söyledikleri için ekonominin başına kimi getirecekleri de önemli." 
     



 EKONOMİ 
















</TEXT>
</DOC>
