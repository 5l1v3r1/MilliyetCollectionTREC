<DOC>
<DOCNO> 113192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/spo01.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sizden biriyiz 
</HEADLINE>
<TEXT>

Mane devamlı Türk takımlarıyla eşleşmelerini "Artık Alaves’in Türkiye liginde oynamasını istiyorlar" diye yorumladı 
     MEHMET ÇİFTÇİ 

     Zor rakip 
     BEŞİKTAŞ’IN UEFA Kupası 2. turundaki rakibi Alaves’in teknik direktörü Jose Mane, eşleşmeyi esprili bir şekilde yorumladı. Gaziantep ve Ankaragücü’nden sonra Beşiktaş ile eşleşmelerinin takım içinde şaka konusu olduğunu vurgulayan İspanyol hoca, "Hatta bazen bizim Türkiye Ligi’nde oynamamız gerektiğini söyleyenler oluyor. Beşiktaş diğer rakiplerimize göre çok daha zorlu bir rakip. Umarım onları da elediklerimizin arasına katarız" diye konuştu. 
     
     Seyirciye dikkat 
     MANE, Beşiktaş seyircisinin çok etkili olduğuna da dikkati çekerek, "İstanbul’daki maçı düşünmek bile istemiyorum. 2 bin Beşiktaş taraftarının Vitoria’da 20 bin kişiyi susturması benim için sürpriz olmaz. İki takım da tecrübeli ve deplasmanda oynamasını biliyor. Bu yüzden turu geçecek taraf ikinci maç sonunda belli olur. Bana Beşiktaş’ın tek avantajı ne diye sorarsınız, cevabım seyircisidir" yorumunu yaptı. 
     
Erken final      ALAVES’İN Hollandalı oyuncusu Jordi Cruyff, Beşiktaş karşılaşmasıyla ilgili olarak, "Bu maç, bizim için erken final" dedi. Cruyff, Beşiktaş’ın Avrupa’nın büyük kulüpleri arasında olduğunu hatırlatarak, "Beşiktaş’ı ciddiye almamak herkese pahalıya patlar. Biz bu bilinçle sahaya çıkacağız" diye konuştu. 
     CRUYFF, Alaves’in iki sezon önce UEFA Kupası’nda çıktığı finali bu sene de seyircisine yaşatmak arzusunda olduğunu ifade ederek, "Bir başka deyişle bu maçı alanın yolu finale kadar açık olur. Çok dikkatli olmamız gerekiyor. Bu maç, bizim için erken final gibi bir maç olacak" dedi. 
     
Kale sağlam      KARTAL’DA sakatlık sorunu sürerken, sorun olmayan tek mevkii kaleciler oldu. Cordoba, Göksel ve Yasin tam kapasite ile çalışmalarını sürdürürken, defansta Zago cezalı, Tolga sakatlıktan yeni kurtuldu, Ahmet Yıldırım formsuz, Ali Eren ise balayına çıktı. Orta sahada da Sergen, Serdar, Tümer’in sakatlığı sürüyor, Yasin göz nezlesi, Amaral ile Bayram sakatlıktan yeni çıktı. Forvette de Nouma hasta, Ahmet Dursun sakat, İlhan ise hazır duruma gelemedi. 
     
Datcu sefere      KALECİ Antrenörü Datcu, İspanya’ya çıkarma yapacak. Rumen hoca, Alaves’in hafta sonunda yapacağı lig maçını izlemek için üç gün önceden bu kente gidecek ve kalınacak oteli, idman yapılacak tesisleri gezecek. Datcu ayrıca, devre arasında kamp yapılması düşünülen Bask bölgesinde araştırma yapacak. 
     



 SPOR 




























</TEXT>
</DOC>
