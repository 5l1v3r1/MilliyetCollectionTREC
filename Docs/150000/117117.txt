<DOC>
<DOCNO> 117117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yazar/sazak.html </URL>
<DATE> 2002/11/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tasfiye seçimi 
</HEADLINE>
<TEXT>

     AKP’nin tek başına iktidarı, yakın tarihin en büyük siyasi tasfiyesinin başlangıcı oldu. Partilerini barajın altına düşüren merkez sağın 3 lideri sırayla genel başkanlıktan çekileceklerini açıkladılar. 
     Bahçeli, Çiller ve Yılmaz. 
     Kaybedenler troykası’nın en cesuru Devlet Bey’di. MHP lideri siyasete getirdiği ilkeli üslubun son örneğini, 3 Kasım gecesi partisinin yüzde 8.5’ta kalacağının anlaşılması üzerine verdi Yenilginin sorumluluğunu üstlenerek, kongrede genel başkanlığı bırakacağını ilan etti. 
     Doğru Yol’un yüzde 9.5’ta kaldığı anlaşılınca Çiller de çekilme kararını açıkladı. 
     Mesut Bey’in ANAP genel başkanlığının yanı sıra aktif siyaset’ten ayrılma duyurusu da, yüzde 5’lik çöküşün beklenen sonucuydu. 
     ANAP ve DYP liderlerinin 1995 seçimlerinden bu yana verdikleri birbirini yok etme’ savaşı tarafların partilerini de tüketmeleri’yle son bulmuş oldu. Çiller ve Yılmaz’ın merkez sağ’ı birleştirmeleri ya da 3 Kasım seçimlerinden önce başkanlıktan çekilmeleri halinde tablo farklı olabilirdi. 
     AKP’nin seçim zaferi, iki partinin de misyonunu bitirdi. 
     Bundan böyle merkez sağın yeniden yapılanması sürecinde belirleyici ANAP ve Doğru Yol olmayacak, AKP’nin sergileyeceği icraat’ geleceği tayin edecek. 
     AK Parti, 2004 Nisan’ındaki yerel seçimlere dek, Türkiye’nin türbülans’lı ekonomik ve siyasi ortamında irtifa kaybetmeden’ ülkeyi yönetebilirse, merkeze egemen olur. Gelecek seçimi de kazanabilir. 
     Merkez sola gelince... 
     1999 seçimlerinde baraja takılan CHP, yüzde 8.5’luk oyunu ikiye katlayarak Meclis’e girmeyi başardı. 
     Ancak CHP’nin Meclis’te kazandığı 179 sandalye, Deniz Bey’in kullanmayı çok sevdiği mitolojik benzetmeyle Pirus zaferi’ oldu. 
     CHP’nin politbüro’su Meclis’e girmeyi başardı ama parti kaybetti Ecevit’in tükendiği, Cem’in varlık gösteremediği bir seçimde AKP - CHP kutuplaşmasına güvenerek Tayyip’le başbakanlık yarışına giren Baykal’ bu avantajı kullanamadı. Sosyal demokratların 1999’da yüzde 30 dolayındaki toplam oylarının ancak yüzde 20’sini sandığa taşıyabildi. 
     Oysa AKP’nin sağ kulvarda başlattığı muhalefet atağını CHP de solda yapabilirdi. 
     Baykal önce Anadolu solu’ dedi. Partiyi sağa açmaya çalışırken sosyal demokrasinin geleneksel ittifaklarından vazgeçti, 2001 Şubat krizi patlayınca ekonomi masa’ları kurdu, Arjantin’e heyetler göndererek sosyal patlama’nın nedenlerini araştırdı. Bir sağ, bir sol yaparken Derviş’in transferiyle kimyası’ bozuldu. Bu defa da IMF programından zarar görenlere yaranamadı. Sonunda, oy pusulasında mührü AKP’ye vuran’ CHP’nin yıllanmış kadrosunu Meclis’e taşıdı. 
     CHP’nin politbürosu’nun önünde Meclis kulislerinde biraz daha yaşlanmak üzere 5 yıl daha bulunuyor. 
     Tayyip Erdoğan’ı Cumhurbaşkanı yaptıktan sonra Baykal’ın başbakanlığına da umarız sıra gelir 
     
     







Baykal’a Avrupa daveti 


Yasağın durumu 


Baykal Yol gösteririz 


Her başlangıç yeni bir umut 


Dalga ve kara 


Öpüşme zamanı 


Çıkarılacak dersler 


AKP’nin önündeki fırsat 


Bırakmayı bile bilmiyorlar 


Ya Anayasa değişikliği ya ara seçim... 


Tasfiye seçimi 


AKP ateşten gömleği giyerken... 


Düzenli değişim için ciddi fırsat 


Doğu AKP’den çok şey bekliyor 


</TEXT>
</DOC>
