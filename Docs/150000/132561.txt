<DOC>
<DOCNO> 132561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/spo03.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İki imza sırada 
</HEADLINE>
<TEXT>

Teknik Direktör Fatih Terim, Xavier’den sonra Yugoslav Lalatovic’i de alacaklarını müjdeledi. Pepe’nin transferi ise teminat mektubuna kaldı 
     Savunmaya güç katıyor 
     TRANSFER döneminde üst üste bombaları patlatan Galatasaray, Xavier’in transferinden sonra rotayı Lalatovic ve Pepe’ye çevirdi. Teknik Direktör Fatih Terim, Xavier’in transferine rağmen Lalatovic’i de alacaklarını açıkladı. Tecrübeli teknik adam, "Hatta bu isimlerin dışında bir sürprizimiz daha olabilir. Gereken temasları yöneticilerimiz yapıyor" diye konuştu. 
     
     Pepe gün sayıyor 
     FATİH Terim’in bahsettiği ismin Portekiz’de futbol hayatını sürdüren Brezilyalı Pepe olduğu öğrenildi. Maritimo Kulübü Başkanı Carlos Parreira, Galatasaray ile prensipte anlaştıklarını ve banka teminat mektubunu beklediklerini açıkladı. Portekiz basınına konuşan Pepe ise, "Vücudum burada, aklım Galatasaray’da. Bir an önce gitmek istiyorum" yorumunu yaptı. 
     
Cim-Bom’da yoğun mesai      ERHAN TELLİ 

     Çift idman yaptılar 
     GALATASARAY, Antalya’da ikinci yarı hazırlıklarını yoğun bir şekilde sürdürüyor. Olumsuz hava şartlarına karşın günü iki idmanla geçiren Sarı - Kırmızılı takımda, Fatih Terim tempoyu artıyor. Öte yandan Galatasaray’ın bu akşam Rapid Bükreş ile oynayacağı hazırlık maçı yarına ertelendi. 25 Ocak’taki Sparta Prag karşılaşması da bir gün kaydırılarak 26 Ocak’a alındı. 
     
     Gurbetçi deneniyor 
     YÖNETİM, Fuat Usta’yı renklerine kattıktan sonra Avrupa’da top koşturan gurbetçileri yakın takibe aldı. Sarı - Kırmızılı takımın dünkü antrenmanlarına Stuttgart’ın altyapısında oynayan kaleci Aykut ile Anderlecht’ten gelen Yasin de katıldı. Özellikle Aykut, yaptığı kurtarışlarla teknik heyetin gözüne girdi. Gençler için son karar kamp sonunda verilecek. 
     
Esprili kampanya      FENERBAHÇE yönetiminin, Haim Revivo’nun formasını getiren taraftarlara yüzde 50 indirimli yeni formalar dağıtması Galatasaray’ın da dikkatini çekti. Yönetici Özer Saraçoğlu, Fenerbahçe’nin kampanyasına esprili bir yaklaşım gösterek, "Biz de iki yıldızlı Fenerbahçe forması getiren taraftarlara, üç yıldızlı Galatasaray forması hediye edeceğiz" diye konuştu. 
     
     



 SPOR 



























</TEXT>
</DOC>
