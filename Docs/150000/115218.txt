<DOC>
<DOCNO> 115218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/asik.html </URL>
<DATE> 2002/10/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Küba Derneği... 
</HEADLINE>
<TEXT>

     Küba Dostları Ankara’da kurdukları derneğin İstanbul şubesini açıyor... Dernek Küba kültürünü ve tarihini tanıtmak amacıyla seminer, sergi, konser yanında dans ve İspanyolca dil kursları düzenleyecek. Bir Küba kütüphanesi oluşturulacak. Dernek aynı zamanda Küba tadının ve içkilerinin sunulduğu lokal görevini de görecek... İlgilenenler için 
     İstanbul Şube İstiklal Caddesi. Sakızağacı Sok. No 19. K 4 
     Tel 0212 244 35 09 
     Bağış için Hesap Numarası İş Bankası 4213 - 304400750462 
     
     Ormanların yağma edildiği bir memlekette en büyük mizah nedir 
     "Çimlere basmayınız" tabelaları... 
     Ümit Kaya 

     
Aykal Nemrut’ta      Değerli müzik adamı Gürer Aykal’ın öyküleri bitmiyor... İşte biri daha... 
     Borusan Filarmoni Orkestrası Nemrut Dağı’nda günbatımı konser veriyor. Yöre halkı hava soğuduğundan konseri battaniyelerin altında izliyor... Gazeteciler battaniye altında konser izleyen köylülerden birine izlenimini soruyor. Gürer Aykal o köylünün bugüne dek duyduğu en güzel Vivaldi yorumunu yaptığını söylüyor. Şöyle demiş 
     - Bunlar başka sesler, bunlar ulu sesler, huzur duyduk, Allah razı olsun... 
     
     En çok satan kitap en iyi kitap, en çok oy alan parti en iyi parti demek değildir. 
     Süleyman Ekim 

     
Esir kampı oluyoruz      Washington Post gazetesinde 22 Ekim’de yayımlanan Daniel Williams imzalı haberde Irak’a yönelik bir savaşta ABD’nin Türkiye’ye vereceği iki rolden söz ediliyor.. Birincisi bildiğimiz rol... 
     "Göçmen akımına h kim olmak" 
     İkinci rolü şimdiye kadar duymamıştık 
     "Savaş esirlerini muhafaza etmek" 
     Eğer haber doğruysa... ABD Türkiye’de esir kampları kuracak ve Iraklı esirler bu kamplarda barındırılacak... 
     İlginç bir gelişme... 
     
Gençlerin suçu...      İstanbul Üniversitesi açılışında slogan atan 19 gencin her biri için savcı 3 yıla kadar hapis istemiş. 
     Kavga yok, cebir yok, şiddet, yaralama, öldürme vs. hiçbiri yok. 
     Bütün suç sadece bir dakika kadar, "YÖK’e hayır ", "Demokratik üniversite istiyoruz" türünden slogan atmak. 
     Yasaları değiştirdiniz ama uygulamada değişiklik yok diyen Avrupalılara iyi mesaj 
     Bu arada fikirlerini hiç paylaşmadığımız Ahmet Altan’a üniversitede yapılan yumurtalı saldırıyı kınadığımızı da buraya ekleyelim... 
     
Hal ve gidişat..      Recep Tayyip Erdoğan kuşkulu doktor raporu edinip mal beyanı için yargılandığı mahkemeye gitmiyor. 
     Yargılanan yandaşlarını adalete sevk etmek yerine milletvekili seçtirme peşinde. 
     Elazığ’daki konuşmasında kendisi hakkında tedbir isteyen Yargıtay Başsavcısı Kanadoğlu için şunları söylüyor 
     - Yargıtay Başsavcısı’nın hukuki mesnetten yoksun sonuç çıkmayacak bir girişimde bulunması anlamlıdır. Bunları 3 Kasım’da sandığa doldurmanızı istiyorum... 
     Ve gözdağı vermeye şu sözlerle devam ediyor 
     "Gün ola harman ola... Görevini kötüye kullananlardan 4 Kasım’da hesap soracağız"... 
     Erdoğan hukukla çarpışa çarpışa yürüyor. Ve diğer siyasi partilerden hukuku ve demokrasiyi savunan bir tek sözcük çıkmıyor. En tehlikeli gelişme de işte bu... Eğer hukuk ve demokrasiyi siyasi partiler savunmazsa siyaset dışı güçler bu görevi üstlenmek zorunda kalır... Sil baştan yapmak zorunda kalırız... 
     
Aoteaora...      Okurumuz Hüseyin Savcı 
     - Yaptığım çok özenli, ciddi ve gizli çalışmalarım sonucunda ABD Başkanı’nın Irak’ta var olduğunu iddia ettiği "Kitle İmha Silahı"nın ne olduğunu keşfetmiş bulunuyorum..." 
     - Nedir o 
     - "Aoteaora".. Yani petrol.. Bildiğimiz petrol... 
     - Eeee 
     - ABD bu silahı elde etmek için kitleleri imha etmekten kaçınmayacak... Böylece "Aoteaora" yani "petrol", kitle imha silahı olarak adlandırılabilir. 
     
Kastamonu birinci      Türkiye’de en çok hangi valiliğin sitesi izleniyor... 
     İstanbul, Ankara, İzmir 
     Bilemediniz.. Site ziyaretlerini ölçen "Alexa" adlı kuruluşun verilerine göre en çok Kastamonu Valiliği’nin sitesi okunuyormuş. 
     Daha sonra İstanbul, Isparta, İzmir ve Trabzon Valiliklerinin siteleri geliyor. 
     Kastamonu Valiliği, dünyadaki yaklaşık 15 milyon web sitesi içinde 152.409’uncu sırada yer alıyor... Ziyaretiniz tavsiye edilir... 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
