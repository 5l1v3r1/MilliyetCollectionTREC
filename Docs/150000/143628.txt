<DOC>
<DOCNO> 143628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun40.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fin yönetmenden ABD Hükümeti'ne Oscar protestosu.. 
</HEADLINE>
<TEXT>

     Fin yönetmen Aki Kaurismaki, Irak halkı ve savaş istemeyen tüm dünya kamuoyuyla dayanışma için, aday olduğu halde bu yılki Oscar törenlerine katılmıyor. 
     Toplum dışında yaşayan zavallıları konu aldığı ''Geçmişi Olmayan Adam'' filmiyle 2003 yılı Oscar ödüllerinde en iyi yabancı film dalında aday olan Fin sinema yönetmeni Aki Kaurismaki, ABD hükümetinin Irak'a saldırmaya hazırlanmasını protesto için pazar günü yapılacak Oscar törenlerine katılmama kararı aldı. 
     Oscar'ları veren Amerikan Sinema Sanatları ve Bilimleri Akademisi Başkanı Frank Pierson'a mektup yollayan yönetmen Kaurismaki, şöyle yazdı 
     ''Amerikan hükümeti, utanç verici ekonomi kazançları için Irak'ta insanlığa karşı ağır suç işlemeye hazırlanırken, ben ya da filmimizi temsil eden Sputnik şirketinden hiç kimse Oscar galasında yer alamayacaktır.'' Kaurismaki'nin üçlemesinin ikinci bölümü ''Geçmişi Olmayan Adam''dan önce çektiği ''Kayan Bulutlar'' filmi, Cannes'da yarıştı. 
     Kaurismaki, 20 yıl içinde uzun metrajlı 20 film çekti. 
     





</TEXT>
</DOC>
