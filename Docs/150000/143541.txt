<DOC>
<DOCNO> 143541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/siyaset/siy05.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı partiyi muhbirler kurtardı 
</HEADLINE>
<TEXT>

     FRANKFURT Milliyet 

     Alman Anayasa Mahkemesi’nin, gizli servis ajanlarının cirit attığı Nasyonal Demokrat Parti’yi kapatmama nedeni, ilginç bir hukuk olayına dönüştü. Alman aşırı sağının en güçlü partisi ve aşırı sağdaki irili ufaklı örgütlerin çatı kuruluşu NPD’nin kapatılması ve yasaklanması talebiyle Anayasa Mahkemesi’nde süren dava, dün fiyaskoyla sonuçlandı. Yüksek Mahkeme, davanın durdurulmasına karar verdi. Bu karar, azgınlaşan ırkçı şiddete karşı mücadele eden Schröder hükümeti için büyük yenilgi anlamına geliyor. Dava, Federal Hükümet’in yanı sıra Federal Meclis Bundestag ve Eyaletler Meclisi’nin Bundesrat 2000 yılı sonlarında ayrı ayrı yaptığı başvurularla açılmıştı. Ancak ırkçı partinin yönetim kademelerinde çok sayıda gizli servis ajanı bulunduğu, bu kişilerin konuşmalarının "delil" olarak gösterildiği ortaya çıkınca, mahkeme davayı 2001 yılı başında geçici olarak durdurmuştu. 
     



 SİYASET 


















</TEXT>
</DOC>
