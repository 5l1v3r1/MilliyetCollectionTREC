<DOC>
<DOCNO> 103030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/guncel/gun01.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon oy tehlikede 
</HEADLINE>
<TEXT>

Milliyet Kervanı dün Mersin'deydi... 
     SİZE GELİYORUZ 

     MERSİN’DE karşımıza önemli bir sorun çıktı. Evden uzakta eğitim gören 1 milyon genç, kütükleri memlekette olduğu için 3 Kasım’da oy kullanamayabilir. 
     
Kafayı yiyeceğim’      Nail GÜRELİ 

     "Mesleğim var ama iki yıldır işsizim. İki çocuk okutuyorum. Kafayı yiyeceğim" diye isyan eden vinç operatörü Balcı, Mersinlilerin durumunu özetliyor aslında 
     Mersin’de işsizlerin çığlıkları bir sağanak gibi yağdı üstümüze. Her yerde işsizlik önde gelen sorundu, ama Mersin’de topluluk ve şikayetler, feryatlar hepsinden yoğundu. Notlara bakıyorum, sadece ben 26 kişiyle konuşmuşum, hemen hepsi işsizlik ve politikacılardan şikayet üzerine. Açık öğretimden iktisat mezunu 36 yaşındaki Sevil Babacan çevremizde toplananların ortasında bağıra bağıra, gözlerinden öfke fışkıra fışkıra konuşuyor. Özetin özeti "Bu eğitim sistemi gençlere tuzak. Verdikleri diploma hiçbir işe yaramıyor. İki yıldır işsizim. Bütün politikacıların değişmesini istiyoruz, bunlar gitsin, gençlerin önü açılsın." 
     
     Genç liderler gelsin’ 
     Ayakkabıcı İrfan Tepeaşan "Çiftçi ölmüş, esnaf ölmüş, milyonlarca genç okulu bitirmiş, işsiz. Kadınlarımız evde köleleştirilmiş. Böyle bir toplumla Avrupa’nın kapısından nasıl gireceğiz " 
     Eşinden ayrılmış, üç çocuk annesi Gülseren Kaya "Annemi yöneten beni de yönetiyor, bir de çocuğumu yönetecek. Artık genç yöneticiler istiyoruz. Kendileri milletvekilleri 3 milyar alıyor, işçinin 180 milyonunda gözleri var. Üç liderin arasına kıstırıldık." Ayşe Suna "Eşimin emekli maaşıyla iki çocuk okutuyorum. Nasıl geçindiğimi bir ben bilirim. Çocuğum fakir diye okumasın mı Hırsızlık mı yapsın " 
     
     Tek umudumuz sizsiniz’ 
     Eşinin 200 milyonluk maaşıyla 4 nüfusu geçindirmekten bunalan Halide Yardım, liseden sonra çocuğunu okutamayacağını söylüyor, "Eğitimde fırsat eşitliği nerede " diye soruyor. 
     Vinç operatörü Şahistan Balcı, "İki yıldır boştayım. Mesleğim var. Ankara’yı, İstanbul’u dolaştım iş yok. İki çocuk okutuyorum. Kafayı yiyeceğim. Çıldıracağım ben yahu" diye bağırıyor, çıldırmanın eşiğinde neredeyse gözleri dolu, sesi boğuk. Bağırarak sorguluyor "Hiçbir parti bana güven vermiyor. Hiçbirinin programında işsizliğe karşı bir proje yok." İki yıldır işsiz olan Mustafa Engin, derdini anlatmak için Mersin’den kalkıp Adana’ya gelmiş "Milliyet TIR’ına yetişemedik, yine buraya döndük. Bizi dinleyen yok, tek umudumuz sizsiniz" diyor. 
     Avrupa’ya çalışan TIR şoförü Emin Başak "Batı’daki fabrikalar biraz da bu tarafa yapılsın. Gençlerin yüzde 80’i ülkeden gitmek için fırsat kolluyor." Türk Ticaret Bankası’ndan çıkarılanlardan Kemalettin Fidancal "Ekonominin lokomotifi 80 yıllık bankayı tasfiye edenlere yazıklar olsun Bankayı bu hale getirenler, 150 bin insanı işsiz bırakanlar utansın." 
     İşçi emeklisi Muhittin Kaya tipik Arap şivesiyle adeta azarlarcasına konuşuyor "Parti marti yok, hepsi öldü gitti, bitti. İki dilim baklava çalan çocuğa 19 yıl verilirse, 19 banka soyana, Türkiye seninle gurur duyuyor, denilirse, ben neyleyim bu memleketi Ben olsam, utancımdan milletin huzuruna çıkmam, intihar ederim vallahülazim." 
     
     Ne yüzle oy istiyorlar’ 
     Başörtülü, temiz yüzlü hanımcık Ayşe Dora, iki kez Bahçeli’yle görüştüğünü, damadına iş vaadinde bulunulduğunu ama 2 yıldır bir şey olmadığını söylüyor ve "Damadıma yanıyorum. Yedi çocuk, inşaatlarda sürünüyor." 
     Tekel’den 9 yıldır emekli Meral Vazo "Bugün emekli aylığımı aldım, çocuklarıma et götüremiyorum. Kocamın da emekli maaşı var, geçinemiyoruz. Benim maaş devlete gidiyor, elektrik, su, telefon. Hangi yüzle oy isteyecekler " 
     Mersin çok dertli ve hareketli özellikle kadınların çokluğu ve öfkesi dikkat çekti. 
     
Ekmek küçülürse...      Ece TEMELKURAN 

     Göçle gelenler ve öz Mersinliler, gerilimin tırmandığı yerde susuyor hiç kimse kavgayı patlatacak o cümleyi söylemiyor. Ama açlık, sessiz kalmayı zorlaştırıyor 
     Nevruz’dan sonra seyyar esnafı yasakladılar. Nevruz’da ölen iki Kürt seyyar satıcı olduğu için diyorlar. Zaten adamlar aç, bir de arabalarını ellerinden aldılar. 
     - Mersin köy görünümüne bürünmüştü beyefendi, iyi oldu yasaklanması. 
     
     Babam insanlar aç. Sen ne diyorsun 
     - Yok yok, iyi oldu. 
     Her hallerinden belli ki, Mersin’in "kent görünümünden" yana olan buranın yerlisi, diğeri ise "Güneydoğulu vatandaşlarımızdan". 
     TIR’ın içinde iki cepheli bir kalabalık. Daha esmer olan taraf Mersin Valisi Akif Tığ’dan şikayet ediyor "Önceki yıl Cumhuriyet Meydanı’nda kutlanmıştı Nevruz. Olay çıkmamıştı. Ama bu seferki vali kutlamaları yasakladı. Ankara’dan ek kuvvet getirdi. Gerilimi onlar yaratıyor." 
     Mersin’in yerlileri bu anlatılanlar karşısında sessiz duruyor biraz. Ama gençten bir çocuk MHP’li olduğunu söyleyip başlıyor kontra-nutka "Biz Enver Paşalardaaan, Nihal Atsızlardaaan..." 
     Her iki taraf da gerilimin keskinleşmesini istemiyor son cümle söylenmeden susuluyor. "Hep bunlardan mı konuşacaksınız " diye sinirle bir amca dalıyor konuşmaya "Burada parasızlıktan bir arkadaşımız intihar etti hanımefendi " 
     Zekeriya Saydam, arkadaşı Ahmet’ten bahsediyor. Önceki gün evde ölü bulunmuş. Nasıl intihar ettiğine Adli Tıp bakacak, ama intihar nedenini herkes biliyor 
     "Ziraat Bankası’na kredi borcu vardı. Adamın çok üstüne geldiler, sonunda bu oldu. Karısı üç çocuğa nasıl bakacak şimdi " 
     Böylece başlıyor acıklı müsabaka. Genç bir laborant kadın, 100 milyon maaşa çalıştığını söylüyor, öbürü 50 milyona. "Beni yaz" diyor biri "Bu vatan için 18 ay askerlik yaptım. İşsizim. Bekçi babamın maaşına bakıyoruz hepimiz. Altı aylık evliyim." 
     Tabii eşi de hamiledir... "Evet, hamile." 
     "Lise 1’den terk. Ne iş olsa yaparım Bu arada AKP’ye vereceğim oyumu." 
     Neden "Nedeni yok. öyle " 
     Güneydoğu’dan göç alan Mersin’in varoşları yavaş yavaş şehre iniyor. Yerliler ve göçmenler bir arada yaşamaya çalışıyorlar. Ama işsizlik nedeniyle ekmek küçülünce, nefreti büyütmek kolaylaşıyor. Şehrin içine doğru toplu konut benzeri yüksek binalar... Varoşlar şehre iniyor. Fakirleşen yerliler, bir şeyden hıncını almak istiyor. İşte o zaman da... insanın dili varmıyor. 
     
Yazık olmuş Mersin’e      Abbas GÜÇLÜ 

     Körfez Savaşı’na kadar bölgenin en zengin şehirlerinden olan Mersin, savaştan sonra her bakımdan tükenmiş... 
     Mersin, narenciye bahçeleri, canlı ekonomisiyle Çukurova’da farklı bir konuma sahipti. Körfez Savaşı öncesine kadar altın yıllarını yaşadı. Ama savaş, ticareti bitirmiş. Güneydoğu’dan da göç alınca sosyo ekonomik dengeler altüst olmuş. O güzelim narenciye bahçeleri beton yığınına dönüşmüş. Evden geçilmiyor. Ne var ki satsan satılmıyor, kiraya versen para etmiyor. 
     
     Başkana isyan var 
     Mersin’de Mersinli oranı yüzde 14’e inmiş. Öylesine bir mozaik oluşmuş ki, herkesin sorunu farklı. Mersin’i bu hale eski Belediye Başkanı Kaya Mutlu getirdi diyenlerin sayısı çok fazla. Kulağı fazlasıyla çınlatıldı. "Turistik bir yatırım yapılmadı. Tarım kentiydik, o da yok oldu. Sanayii Adana’ya kaptırdık. Ticaret öldü. Liman sinek avlıyor" diyorlar... 
     Her kentte olduğu gibi Mersin’de de bir göz boyama caddesi var. Gerisi dökülüyor. İşsizlik Mersin’de de had safhada. TIR’a gelenlerin çoğu ya işsiz ya da çocuklarına iş arıyordu. Milli Eğitim Bakanı Nusret Tekin giderek puan kaybediyor. Öğretmenlik bekleyen üniversite mezunlarından sonra kayıt için bağışa zorlanan veliler de seslerini yükseltmeye başladı. 
     Üniversitelerde 1.5 milyon öğrenci öğrenim görüyor. Bir milyondan fazlası, ailelerinden uzakta okuyor. 
     
     Çok önemli uyarı 
     Söz seçimden açılınca, önemli bir uyarıda bulunuyorlar "Seçim kütüklerimiz burada. Ama seçimde üniversite için başka kentlerde olacağız. Şimdi buradan oraya gidip kayıt olmak hem zahmetli, hem masraflı. Aynı şekilde seçimde oy kullanmak için buraya gelmek de zor. Buna çare bulunmalı. Akdeniz sahillerinde çalışan, aynı durumda yüz binlerce genç var. Onlar da benzer gerekçeyle oy kullanamayacak. Hükümet ya da Yüksek Seçim Kurulu bu konuyu ivedilikle gündemine almalı. Gençleri, oy kullanmak için ilk kez bu kadar istekli görüyorum. Hevesleri kırılmamalı. 
     
     Eğitimde dert çok 
     Mersin’de eğitim sorunlarını gündeme getirenler diğer kentlere göre çok daha fazlaydı. İşte başlıcaları 

</TEXT>
</DOC>
