<DOC>
<DOCNO> 143296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/guncel/gun03.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırda göç dalgası başladı 
</HEADLINE>
<TEXT>

     NAMIK DURUKAN 

     ABD’nin Irak’a olası müdahalesi giderek yaklaşırken, Saddam’ın kimyasal silah kullanacağı endişesini taşıyan binlerce Kuzey Irak’lı, İran ve Türkiye sınırına göç etmeye başladı. Erbil’in Kürtlerin yönetim merkezi olması ve Selahaddin kentinde KDP’nin üst yönetiminin bulunması nedeniyle bu iki kente Irak’ın kimyasal saldırıda bulunacağı endişesi yaşanıyor. Selahaddin’de bulunan parti kadroları ve aileleri, Türkiye sınırına yakın Barzan bölgesine çekildi. Buldukları otobüs, kamyon, kamyonet, traktör ve otomobillere taşıyabildikleri eşyalarını alan aileler karayollarında 15 -20 kilometrelik araç kuyruğu oluşturdu. Binlerce insan, İran sınırındaki Revanduz, Diyana ve Türkiye sınırında yer alan Sersing, Amadya ile Şeladis kasabalarında yakınlarının evlerine yerleşmeye başladı. 
     



 GÜNCEL 





















</TEXT>
</DOC>
