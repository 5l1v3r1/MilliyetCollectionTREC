<DOC>
<DOCNO> 139686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/soneko28.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası heyeti çalışmalarını bugün tamamlıyor... 
</HEADLINE>
<TEXT>

     Dünya Bankası'ndan, II. Program Amaçlı Kamu ve Mali Sektörü Uyum Kredisi'ni PFPSAL-II görüşmek üzere Türkiye'ye gelen heyetin, bugün çalışmalarını tamamlayacağı öğrenildi. 
     Edinilen bilgiye göre, heyet, çalışma sonuçlarını içeren bir raporu, Washington'a dönüşte Dünya Bankası yönetimine sunacak. 
     1 milyar 350 milyon dolarlık II. Program Amaçlı Kamu ve Mali Sektörü Uyum Kredisi'nin PFPSAL-II , 450'şer milyonluk ikinci ve üçüncü dilimleri, gerekli koşullar sağlanamadığı için henüz alınamadı. 
     Bu kredinin birinci dilimi, geçen yıl Ağustos ayında alınmıştı. 
     Banka'nın kredi dilimlerinin serbest bırakılmasında, IMF'nin Dördüncü Gözden Geçirmesi'nin tamamlanmasının da önemli bir unsur olduğu ifade ediliyor. 
     Bu arada, Uluslararası Para Fonu IMF heyetinin de Dördüncü Gözden Geçirme çalışmalarını hemen hemen tamamladığı ve bazı detayların tamamlanması için de ekonomi yönetiminin yanıtını beklediği belirtiliyor. 
     





</TEXT>
</DOC>
