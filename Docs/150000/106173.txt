<DOC>
<DOCNO> 106173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/ekonomi/eko02.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsadan eğlenceye transfer 
</HEADLINE>
<TEXT>

İstanbul’un ünlü restoranlarından Park Şamdan’ın yüzde 20’si genç borsacı Murat Özkan’ın oldu. Özkan, Sermin Çapa’nın hisselerini alarak eğlence dünyasına adım attı 
     EYLEM TÜRK 

     Sanat ve iş dünyasının gözde mekanlarından Park Şamdan’ın yeni ortağı bir borsacı. Çoğunluk hissesine Ersoy Çetin’in sahip olduğu restoranın yüzde 20 ortağı olan Sermin Çapa, hisselerini Murat Özkan’a sattı. 
     Uzun süredir borsayla ilgilenen Murat Özkan, sanat dünyasından birçok kişinin avukatlığını yapan Rahmi Özkan’ın oğlu. Londra’da işletme ve ABD’de ekonomi üzerine eğitim gören Özkan, 1971 doğumlu. Altı yıldır borsanın içinde olduğunu belirten Özkan, "Birkaç seneden beri restoran işine girmeyi düşünüyordum. Benim için doğru seçimi yapmak önemliydi. Park Şamdan’ı uygun bulmamın nedeni 20 senelik geçmişi olması. Oturmuş müşteri kitlesi ve kalitesi belli olan bir yer. Bu nedenlerle Park Şamdan’a ortak oldum" dedi. Restoran işletmeciliğinin borsadan daha rahat bir iş olduğunu söyleyen Özkan, şöyle devam etti 
     "Borsada kazandığım da oldu, kaybettiğim de. Bu bir risk. İki işin de stresi var tabi, ama borsa daha riskli. Çünkü borsa en küçük bir gelişmede etkilenebiliyor. Daha dikkat gerektiriyor. Burada işinizi ortağınıza bırakabiliyorsunuz. Devamlı kontrol etmenize gerek yok. Ama borsa da kendi paranızı kazanmışsınız. O parayı korumanız için bir yere ayrılamıyorsunuz, tatile gidemiyorsunuz. Devamlı peşindesiniz." 
     
     Ankara’ya Park Şamdan 
     Özkan, restoran işletmeciliği konusunda geleceğe yönelik projeleriyle ilgili olarak, "Yaz döneminde Laila’da yerimiz vardı. Şimdi de kışlık yer düşünüyoruz. Bunun için görüşmelerimiz devam ediyor. Ankara’da da şube açmayı düşünüyoruz. Ama proje henüz kesinleşmiş değil" dedi. 
     Özkan önümüzdeki dönemde ayrıca değişik mek nları eğlence yeri haline getirmeyi planladığını belirterek, "Buğday ambarı, gemi, katlı otopark gibi mek nlarda partiler verilebilir. Bunlar yapılabilir. Ama maliyeti yüksek olduğu için iyi planlanmalı" diye konuştu. 
     
     Parayı söylemiyor 
     Krizden restoranların da etkilendiğini anlatan Özkan, "Gıda sektörü nakit paranın döndüğü bir sektör. Müşterimiz krizden etkilenmişse, bizim mek na geleceğine başka bir yerde yemek yemeyi tercih edebiliyor. Otomatik olarak biz de krizden etkilenmiş oluyoruz" dedi. 
     Özkan restoranın yüzde 20 hissesine karşılık olarak ne kadar para ödediği konusunda açıklama yapmak istemedi. 
     



 EKONOMİ 

















</TEXT>
</DOC>
