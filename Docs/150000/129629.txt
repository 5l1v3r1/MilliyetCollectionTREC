<DOC>
<DOCNO> 129629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur46.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabotaj var mı 
</HEADLINE>
<TEXT>

     İstanbul-Diyarbakır seferini yaparken düşen Konya uçağı bütün yurtta üzüntüye yol açtı. Ve herkesin aklına ilk gelen soru şu oldu "Sabotaj var mı " İlk açıklama Ulaştırma Bakanı'ndan geldi, ardından İçişleri Bakanı ve Başbakan ilk belirlemelere göre uçağın yoğun sis nedeniyle düştüğünü söylediler. Ancak THY Genel Müdürü Yusuf Bolayırlı uçağın İstanbul'dan havalandığı sırada görüş mesafesinin 4 kilometre, iniş anında ise yaklaşık 3 kilometre olduğunu açıkladı. Diyarbakır Havaalanı kule görevlileri de düşme öncesinde pilotların herhangi bir yardım talebinde bulunmadıklarını söylediler. 
     Uçağın düşüş nedenini kokpitte bulunan iki kara kutu çözecek. Olaydan sonra kara kutulardan biri bulundu, diğerine ise ulaşılamadı. THY Genel Müdürü, uçakta teknik bir arıza bulunmadığını açıkladı. 
     Konya uçağının pisti gördükten sonra yere çakılıp parçalanarak yanmasının sırrı henüz tam olarak bilinmiyor. 
     
     Gelişmeleri aktarmaya devam edeceğiz 
     
     





</TEXT>
</DOC>
