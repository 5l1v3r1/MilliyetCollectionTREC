<DOC>
<DOCNO> 128314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/soneko39.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Barış treninin son vagonunda halen yer var... 
</HEADLINE>
<TEXT>

     Devlet Bakanı Kürşad Tüzmen, ''Barış treninin son vagonunda halen yer var, bu son vagona bizim atlamamız lazım'' dedi. 
     Bakan Tüzmen, Başbakanlık Merkez Bina'da gazetecilerle yaptığı sohbet toplantısında soruları yanıtladı. 
     Tüzmen, Irak gezisinde Irak yönetimine götüreceği mesaja ilişkin olarak, ''Barış treninin son vagonunda halen yer var, bu son vagona bizim atlamamız lazım. Ben buna inanıyorum sadece Irak için değil, tüm dünya için en doğrusu bu'' diye konuştu. 
     Tüzmen, bugün Türkiye İhracatçılar Meclisi TİM tarafından açıklanan 2002 ihracat rakamlarına ilişkin şunları kaydetti 
     ''Açıklanan ihracat rakamı 36.2 milyar dolar civarında, o biraz revize edilebilir, 35.5-36 milyar dolar aralığında bir yer. Devlet İstatistik Enstitüsü DİE rakamları da gelecek. Bütün yapısal sorunlara rağmen, ihracatçı çok az kurum ve kuruluştan bugüne kadar destek gördüler ama bütün bunlara rağmen görüyorsunuz güzel şeyler elde edilebiliyor. 
     Türkiye'nin de çözümü ihracatın artmasından geçiyor, GSMH'yi artırmamızdan geçiyor, başka çözümü yok. Bence rakam çok güzel bir rakam bütün sıkıntılara rağmen, bu rakamın olması çok iyi. Tabii bu ithalattan doğan artışın da ihracatı tetiklemesi var. Ama bunların dengeli gitmesi lazım, inşallah önümüzdeki dönemde bu artış hızını sürdürmeye gayret edeceğiz. Çünkü yüzde 15-16'lık artış hızı önemli bir rakam.'' 
     
     IRAK'A BAŞBAKAN'IN DAHA ÇOK SİYASİ MESAJLARI İLETİLECEK 

     Devlet Bakanı Kürşad Tüzmen, Irak'a yapacağı ziyarete ilişkin olarak ''Irak'a Başbakan'ın bir mesajını ileteceğiz. Bu seyahatin siyasi bir amacı da olacak, daha çok siyasi mesaj iletilecek'' dedi. 
     Tüzmen, Başbakanlık Merkez Bina'da gazetecilerle yaptığı sohbet toplantısında soruları yanıtladı. Tüzmen, bir soru üzerine, Irak'ın Türkiye için ticari açıdan önemli olduğunu belirterek, bu seyahatle yeni iş imkanlarını da araştıracaklarını söyledi. 
     Başbakanın mesajının içeriğinin ne olacağı sorusuna Tüzmen, ''mesajın içeriğini Başbakan yazacağı için bilmiyoruz'' dedi. 
     
     ''ARAMIZDA TARİH, COĞRAFYA, KÜLTÜR VE DİN BİRLİĞİ VAR'' 

     Tüzmen, Türkiye için Irak'ın çok önemli bir komşu olduğunu anlatarak, her 2 ülke arasında tarih, coğrafya, kültür ve din birliği bulunduğunu kaydetti, Daha önce Körfez krizinde Türkiye'nin önemli maliyetler yüklendiğini hatırlatan Tüzmen, savaşın ekonomik, sosyal yönden ciddi bir sıkıntı yaratacağının görüldüğünü söyledi. 
     Tüzmen, aynı filmi ''tekrar tekrar seyretmeyi istemediğimizi ifade etmiştik'' dedi. 
     
     ''OKYANUSDA BİR ADA MIYIZ DEĞİLİZ'' 

     Tüzmen, bir soru üzerine şöyle devam etti 
     ''Bu coğrafyadan kalkıp başka bir cografyaya taşınmamızın imkanı var mı Yok. Komşularımızı değiştirme imkanı var mı O da yok. Okyanusta bir ada mıyız Değiliz. Binlerce yıl birlikte yaşadığımız topraklarda önümüzdeki binlerce yıl birlikte yaşayacağız. Beraber barış ortamında yaşamanın gereklerini ortaya koymamız lazım.'' Türkiye'nin ABD ile Irak arasındaki sorunları gideren ülke olacağına inandığını ifade eden Tüzmen, ''Türkiye'nin yazgısı Kafkaslar'daki sıkıntıyı, Balkanlar''da ki sıkıntıyı çözen ülke konumuna gelmektir'' dedi. 
     Tüzmen, ''BM'nin kararı Türkiye için önemli mihenk taşlarından bir tanesidir'' diye konuştu. 
     Görevinin Irak'a gitmek ve Türkiye'nin o zamana kadar oluşacak mesajını en üst düzeyde anlatmak olduğunu belirten Tüzmen, hem siyasetin ticareti tetikleyeceğini, hem de ticaretin siyaseti tetikleyeceğini kaydetti. 
     
     İSRAİL İLE FİLİSTİN SORUNU 

     Tüzmen, Türkiye'nin İsrail ile Filistin sıkıntısını giderecek bilgi birikimine sahip olduğunu ifade ederek, ''Bizim DNA dizilişimiz bunu maalesef bize verir'' dedi. 
     Tüzmen, ''Biz bu bölgede yaşamaya devam edeceğiz. Komşularımız da bölgede yaşamaya devam edecek. Bize düşen o harmoniyi bozmamaktır'' şeklinde konuştu. 
     Türkiye'nin içinde bulunduğu sıkıntının belli olduğunu anlatan Tüzmen, bölgede mümkün olduğu kadar barışın hakim olmasını istediklerini, bunun için de ellerinden geleni yapacaklarını bildirdi. 
     Türkiye'nin olası Irak Operasyonu için Cumhurbaşkanı'ndan, sokaktaki vatandaşına kadar ne istediğinin bilindiğini belirten Tüzmen, ''Bizim vereceğimiz mesaj bütün Türkiye'nin kurum ve kuruluşlarının, sivil toplum örgütlerinin istediği bir mesaj olacaktır'' dedi. 
     
     ''BAĞDAT'TA NE KONUŞTUYSAM, WASHİNGTON'DA AYNI ŞEYİ SÖYLEDİM'' 

     Tüzmen, bir soru üzerine, hem Irak'a hem de ABD'ye gittiğini, Bağdat'ta ne konuştuysa Washington'da, Ankara'da da aynı şeyleri söylediğini kaydetti. 
     Tüzmen, ''Doğruları söylemeye devam edeceğim. Türkiye için doğruları söylemeye devam edeceğiz'' diye konuştu. 
     Türkiye'nin otomotivde detroit olacağına inandığını anlatan Tüzmen, otomotivin yedek parçaya ilişkin bölümlerinin de komşu ülkelere kaydırılabileceğini bildirdi. 
     Tüzmen, bütün bölge için esas problemin fakirlik ve kaynakların kullanılamaması olduğunu belirtti. 
     Tüzmen, ''Türkiye 21. yüzyılda yalnız kendisini değil, etrafındaki ülkeleri de yukarıya doğru çeken ülke konumunda olmalı. Liderliğe soyunuluyorsa bu şekilde olması lazım'' dedi. 
     





</TEXT>
</DOC>
