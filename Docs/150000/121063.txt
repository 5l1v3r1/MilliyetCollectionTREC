<DOC>
<DOCNO> 121063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yasam/yas08.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’nın Türk Eminem’i 
</HEADLINE>
<TEXT>

Kool Savaş’ adıyla ünlenen ve Almanya’da bir numaraya kadar yükselen Savaş Yurden adlı Türk genci, rap müzik listelerinde zirveyi zorluyor 
     BERLİN Milliyet 

     Berlin’de yaşayan 27 yaşındaki rap’çi Savaş Yurden’i, "Almanya’nın Eminem"i olarak lanse eden Focus Dergisi, daha önce rap müzik piyasasında hiç tanınmayan Yurden’in ilk profesyonel albümü ile listeleri altüst ettiğini yazdı. Focus, listede Grönemeyer, Westernhagen, U2 ve Aerzten gibi devlerin arasında yer almayı başaran Kool Savaş’ın yükselişinde, daha önceki single çalışmalarının ve sahneye çıkmasının büyük rol oynağına değindi. 
     Kafiyeli şarkıları ile piyasayı sallayan Savaş’ın Almanya’da uzun zamandır aranılan ses olduğuna dikkat çeken dergi, Savaş’la birlikte Alman dilinin artık kesik ve sözlerin anlamsız olmaktan kurtulduğunun altını çizdi. 
     
     Hiçbir endişe bırakma’ 
     Focus, Savaş’ın, Amerika’yı ve dünyayı kasıp kavuran Eminem’le ortak noktasının sadece müzikal düzeyde olmadığına da değindi... Her iki sanatçının da sözlerinde, aile bireyleri ve okul bahçelerindeki sahte kahramanlara, gecenin karanlığını düşman almak gibi kavgamlara rastlandığını ifade eden dergi, Savaş’ın da Eminem gibi sözünü söylemekten kaçınmayan bir kişiliğe sahip olduğunu vurguladı. Kool Savaş’ın albümünün adı da "Hiçbir endişe bırakma" 
     



 YAŞAM 
























</TEXT>
</DOC>
