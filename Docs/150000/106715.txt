<DOC>
<DOCNO> 106715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yazar/sazak.html </URL>
<DATE> 2002/09/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Irak’ta savaş bulutları 
</HEADLINE>
<TEXT>

     11 Eylül’ün birinci yılında Türkiye ne yaklaşan Irak operasyonuyla meşgul ne de ABD’nin Saddam sonrası’ bölgesel planlarıyla... 
     Camp David’deki Bush - Blair zirvesi. 
     Johannesburg’daki Sezer - Powell görüşmesi. Körfez’e askeri yığınak, Irak hedeflerini vuran uçaklar. Bunlar Ankara’nın seçime endeksli gündemi arasında kaybolup gidiyor. 
     Listeler savaşı’ her şeyin önüne geçmiş durumda. 12 Eylül’de ABD Başkanı George W. Bush Birleşmiş Milletler Genel Kurulu’nda konuşacak ve Irak harek tına ilişkin uluslararası destek arayacak. 
     Türkiye’de ise aynı gün partilerdeki aday seçme ve yerleştirme’ sonuçları açıklanacak. Küskün milletvekilleri Meclis’e gensoru ve seçimi erteletme önergeleri yağdıracaklar. 
     Ankara’da 3 Kasım seçimleriyle ilgili olmayan çevreler de var Askerler ve diplomatlar. Onlar, Güneydoğu sınırlarımızdaki gelişmeleri takip ediyorlar. Kara Kuvvetleri Komutanı Orgeneral Aytaç Yalman’ın 11 Eylül’de yapacağı değerlendirmeye dikkat çekiliyor. 
     Irak harek tının bu kadar güncelleştiği bir ortamda hükümetin dünyada ve yakın çevresinde olup bitenlere zaman ayırmak bir yana seçim ortamında gensoru girişimine muhatap olması’ ayrıca düşündürücü. Başbakan Ecevit 1990’dan bu yana Körfez Savaşı’yla şahsen’ ilgili olmasa, ülkenin bu kargaşada ABD’nin tek taraflı’ tasarruflarından nasıl korunacağı ya da Çiller gibi, Irak savaşında başbakan olmak isteyen’ politikacılar elinde hangi maceralara sürükleneceğini Allah bilir 
     ABD yönetimi 11 Eylül’ün yıldönümünde dünya kamuoyunu, Usame’yi bulamadık, Saddam’ı devirelim’ diye şartlıyor. Bush kafaya takmış, Kanıt olsa da vuracak, olmasa da ..’ Nükleer tehdit gerekçesi ikna edici olmuyor ki gözler yine 11 Eylül’e çevrildi ve Saddam’ın ikiz kulelere kamikaze dalışı yapan Muhammed Atta ile görüştüğü’ öne sürülmeye başlandı. 
     Oysa bunlar kanıtlanabilecek varsayımlar değil. İnandırıcılık açısından Usame bin Ladin’in bulunması daha anlamlı olmaz mı 
     ABD, Afganistan operasyonu sırasında arkasına aldığı koalisyonu bu defa kuramıyor. Neden Bilgi Üniversitesi öğretim üyesi Prof. Şule Kut’un yanıtı son derece akılcı 
     ABD süper güç de olsa dediklerini yaptırabilme konusunda sonsuz ve sınırsız yetkilere sahip değil. Bugün sadece askeri güç olarak ABD, Irak’ı yerle bir edebilir. Öte yandan edemez Bunu yaparken meşruiyeti sağlamak zorunda. Bedeli çok ağır olur. Terörle, izolasyonla geri dönebilir.’ 
     Körfez Savaşı’nda da benzer süreç yaşanmadı mı 
     Saddam’ı yok etme uğruna Bağdat’ı yerle bir eden, Ortadoğu’ya yerleşen, Filistin karşısında ağırlığını İsrail’den yana koyan ABD, Usame bin Ladin’i yarattı. 
     11 Eylül’de can evinden vuruldu. 
     Saddam’la rövanş, Ortadoğu’da daha fazla kan, gözyaşı demektir. 
     Savaş istemiyoruz 
     
     







Milliyetçilik ve toplum 


Yalan ve dolan... 


Yalman Irak sınırında 


Washington ve New York’tan Türkiye’ye bakmak 


Sizin mesleğiniz de "cicili bicili" mi 


Uçup giden bir yılın hesabını kim verecek 


Geri sayma başlıyor mu 


Seçimi ertelemek hiçbir şeyi çözmez 


Irak’ta savaş bulutları 


Taksiye, şoförün dinini sorup da mı binsek 3 


Ekonomi kötü durumda’ ama çökmedi’ 


Cem Boyner’e darbuka çaldıran adam 


</TEXT>
</DOC>
