<DOC>
<DOCNO> 127202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yazar/sazak.html </URL>
<DATE> 2002/12/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
80 bin asker önerisi 
</HEADLINE>
<TEXT>

     ABD’nin Diyarbakır’da 5 yıllığına konuşlandırmak istediği 80 bin kişilik askeri güç önerisi hangi takvimi içeriyor 
     3 Kasım seçimlerinden önce de Washington, Güneydoğu’ya güç yığarak olası Irak harekatına dönük geniş çaplı bir karargah kurmayı Ecevit hükümetinden istemiş miydi 
     Türkiye’de erken seçim telaşının yaşandığı geçtiğimiz ağustosta İstanbul’da Harp Akademileri’nde yapılan bir MGK toplantısında Irak’la ilgili tüm senaryoların masaya yatırıldığı biliniyor. Dönemin Başbakanı Ecevit de, ABD’nin asker bulundurma teklifini kabul etmediklerini açıkladı. 
     Bu durumda ABD’nin bölgesel planlarında AKP iktidarıyla birlikte bazı değişiklikler yapıldığı düşüncesi akla geliyor. 
     Savunma eski Bakanı Sabahattin Çakmakoğlu ile dün konuştuk. 
     Çakmakoğlu, 3 Kasım’a kadar sıcak gelişmelerin içindeydi. Açık konuştu 
     Hayır, bizim zamanımızda Diyarbakır’da asker konuşlandırma isteği gelmedi. Zaten böyle bir öneri Türkiye’nin çıkarlarına uygun değil. Makul karşılanmazdı. Seçime kadar, Irak’la ilgili ABD hazırlıkları Dışişleri ve askeri kesimde teknik düzeyde ele alındı. Söz konusu istekler, üslerin açılması, hava sahasının kullanımı, bazı liman ve havaalanlarının genişletilmesiydi. Asker sayısı hiç görüşülmedi. Siyasi iradeye intikal etmedi.’ 
     Savunma eski Bakanı Çakmakoğlu, Körfez Savaşı’nda Başbakanlık Müsteşarlığı yapmış deneyimli bir siyasi. ABD ile Irak’ta ortak bir harekata girilse bile savaştan önce barışın sonuna kadar zorlanması’ndan yana. BM Güvenlik Konseyi ve NATO kararları olmadan Türkiye’nin ABD ile Irak’a girmesindeki sakıncalara dikkat çekiyor. 
     Savaş uzun sürerse ne olacak 
     Göç, Kuzey Irak’ta Kürtlerin ayrı devlet oluşturması, Musul Kerkük’ün durumu ve Türkiye’nin ekonomik kayıplarının çok iyi hesaplanması gerektiğini söylüyor. Elbette her şeyden önce insani kayıplar’ üzerinde durulmalı. 
     Çakmakoğlu, Eğer savaş Amerikan medyasının yazdığı gibi 8 - 10 günde bitecekse Diyarbakır’da 80 bin askerin yıllarca kalmasına neden gerek duyuluyor ’ 
     Bu soru akla, Ortadoğu haritasının Saddam sonrası’ yeniden çizileceği beklentisini getiriyor. Irak’ın toprak bütünlüğünün korunacağı savunulsa da, gelişmeler İran ve Suriye’yi de taraf hale getirebilir. 
     Türkiye’deki konuşlandırılacak Amerikan askerlerini İran, kendisine karşı bir tehdit olarak algılarsa ne olacak 
     Savunma eski Bakanı Çakmakoğlu, ABD ile stratejik ortaklıktan hareketle, Madem öyle Kuzey Irak’ın güvenliğini Türk askeri sağlasın. Bu da göçü önleme ve Türkmen varlığını koruma amaçlı olabilir. ABD niye Türkiye’ye güvenmiyor Saddam’ı devirmek üzere Irak’a girecekse bu transit geçit şeklinde olabilir’ görüşünü seslendiriyor. 
     Uyarılarında haklı eski bakan. 
     Türkiye savaşa sürüklenmemeli. 
     3 Kasım öncesi krizlerde Keşke CHP Meclis’te olsa...’ derdik. Bakalım CHP farkını görebilecek miyiz 
     
     







Değişen İran, değişmeyen Irak 


Evrensel değişim Türkiye’yi de sarmalıyor 


Vefa eylemi.. 


MGK formülü 


Şahinler, güvercinler ve de baykuşlar 


Yılmaz’la Moskova’da 


Gençler unutuldu mu 


2002’yi geride bırakırken 


Saddam’dan sonra ne olacak 


Savaş rüzgarı 1 


80 bin asker önerisi 


Tayyip Bey, İSO’da Özal’ın demode kopyası gibiydi 


Bazı danslar bazı yaşları bekler 


Savaş faturamızı kimse paylaşmaz 


</TEXT>
</DOC>
