<DOC>
<DOCNO> 123203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur18.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Saroz Körfezi'nde balıkçı teknesi battı 2 kişi kayıp 
</HEADLINE>
<TEXT>

     Çanakkale'nin Eceabat ilçesine bağlı Beşyol köyünden denize açılan ve içinde 4 kişi bulunan balıkçı teknesi Saroz Körfezi'nde battı. Balıkçılardan 2'si kurtulurken, 2 kişi kayboldu. 
     Alınan bilgiye göre, Beşyol köyünden balık yakalamak amacıyla dün gece denize açılan Osman Ersöz , Tuncay Ersöz 33 , Ergün Ersöz 25 ve Macit Doyuran 34 adlı balıkçıların bindiği tekne, şiddetli fırtına nedeniyle alabora olarak battı. 
     Balıkçılardan Ergün Ersöz ve Macit Doyuran, saatlerce dalgalarla mücadele ederek karaya çıkmayı başardı. Karaya çıkan balıkçıların haber vermesi üzerine olay yerine jandarma ve Deniz Polisi sevkedildi. 
     Yapılan aramalara rağmen, denizde kaybolan Tuncay Ersöz ve Osman Ersöz bulunamadı. 
     Yetkililer, arama çalışmalarının kötü hava koşulları nedeniyle güçlükle yapılabildiğini kaydettiler. 

     
</TEXT>
</DOC>
