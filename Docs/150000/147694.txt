<DOC>
<DOCNO> 147694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yazar/dundar.html </URL>
<DATE> 2003/04/05/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Dün işkence ilk kez mahk m oldu 
</HEADLINE>
<TEXT>

     Polis kendisini dosyasından tanıdı. Bu kez iyi davrandı. Ve sorguda, "Boşa uğraşıyorsunuz. Devlet nasıl olsa bunu zamanaşımına uğratacak" dedi. 
     Devlet, dün bu "son umut"u yıkmış ve 7.5 yıllık bir utanç dosyasını kapatmıştır. 
     Yargıtay, işkenceci 10 polisin cezasını, zamanaşımına 3 ay kala onayarak "Ankara’da h kimler var" dedirtmiştir. 
     Adalet Bakanı Cemil Çiçek’in alkışlanacak açıklaması tarihi önem taşıyor 
     "Şu andan itibaren işkence yapmaya kalkışacak olanlar 9 defa düşünmelidir." 
     Aynı açıklamanın İçişleri Bakanı tarafından da dile getirilmesini ve halen 5’i görevde olan 10 işkencecinin bir an önce cezalandırılmasını bekliyoruz. 
     
     Türkiye’nin kaderini değiştirecek bir "simge dava"ydı "Manisa yargılaması"... 
     Sadece 16 gençle, onlara işkence yapan 10 polis arasında cereyan etmedi "Türkiye’de işkence sürsün" isteyenlerle, "dursun" diyenler arasında bir ip çekme yarışına dönüştü. 
     CHP’li Sabri Ergül’e göre dünkü karar "Türkiye’de Avrupa kıstaslarıyla verilmiş ilk işkence mahk miyet kararıdır". 
     
     İlk gününden bu yana, bir gazeteci, bir yurttaş, bir baba, bir insan olarak takip ettiğim bu davanın öğrettiklerini özetlemek istiyorum 
     Öncelikle görüldü ki, Türkiye’de işkence sistematiktir. 
     Bu teşhis, yalnızca içeri giren istisnasız herkesin en azından kaba şiddet ve hakaret tezg hından geçirildiği teşhisinden kaynaklanmıyor aynı zamanda işkencecilerin görünmez bir kalkan tarafından kollanmasıyla da açığa çıkıyor. İşkencenin kanıtlanamaması, ifadelerin aylarca alınamaması, tebligatların yıllarca yapılamaması, işkencecileri "devlet koruması altındayız" zannıyla cesaretlendiriyordu. 
     Yargıtay, bunu caydırmaya çevirmiştir. 
     Artık işkenceci, yaptığının yanına kalmayacağını, eziyet ederse içeride yatacağını ve Türkiye’nin mahk m olacağı tazminatın kendi cebinden çıkacağını bilecektir. 
     Ayrıca işkence, Yargıtay içtihadına girip ayrıntılarıyla tanımlandığından bundan böyle daha kolay cezalandırılabilecektir. 
     
     Bu davayı kamuoyu kazanmıştır. 
     Zafer tacını, öncelikle işkence gören gençler hak etmiştir. Onlar, yaşadıkları dehşeti cesaretle anlatıp duruşma salonlarında aileleriyle birlikte dimdik durarak bu insanlık suçunun hesabını sordu. 
     Avukatları yıllarca yılmadan müthiş bir hukuk savaşı verdi. 
     Sabri Ergül, kendini bu davaya adayarak, bir milletvekilinin ne büyük işlev görebileceğini kanıtladı. 
     Basın, davayı titizlikle takip ederek kamuoyunu uyanık tuttu. 
     Davaya ekimdeki AB İlerleme Raporu’nda değinilmesi ve Dışişleri’nin devreye girmesi çözümü hızlandırdı. 
     Türkiye gördü ki Manisa’da masaya yatırılan, sadece 10 gencin değil, kendisinin de istikbalidir. 
     
     Şimdi reform zamanıdır. 
     Yargı son sözünü söylemiş, yürütme tavrını koymuştur. 
     Bugünden itibaren bir yandan işkencenin üzerine kararlılıkla giderken bir yandan da bürokrasinin direncini yenmek ve eğitime hız vermek gerekiyor. 
     Son söz dava sürecinde tanıştığım, acılarını paylaştığım gençlere... 
     Manisa davası kiminin hayatını dağıttı, kimini hepten bileyip avukat yaptı. 
     Kendileri feda oldular, ama mücadeleleriyle bundan sonrakileri işkence tezg hından aldılar. 
     Hepsini alınlarından öpüyorum. 
     Devlet, onlara önce bir özür, sonra bir ömür borçludur. 
     
     







</TEXT>
</DOC>
