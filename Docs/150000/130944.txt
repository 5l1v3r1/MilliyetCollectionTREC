<DOC>
<DOCNO> 130944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/gureli.html </URL>
<DATE> 2003/01/15/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Saldırıya hayır, ayrıca go home 
</HEADLINE>
<TEXT>

     Geçen hafta, meslektaşlarımız Şükran Soner ve Fatih Polat ile birlikte, İstanbul Üniversitesi İletişim Fakültesi öğrencilerinin düzenlediği "Türkiye’de Gazetecilik" konulu paneldeydik. Doğal olarak "medya"nın savaş konusundaki tavrı da öğrenciler tarafından gündeme getirildi. Bir öğrenci, "Hep savaş diye konuşulup yazılıyor bu yanlış. Söz konusu olan savaş değil, Amerikan saldırısıdır" diyerek söze başladı. 
     Gencin bu tanımı üzerinde düşündük. Gerçekten, şu sırada tartışılan, aslında ABD’nin Irak’a saldırı niyeti ve bu saldırıyı önleme çabaları değil mi O halde, önce "Saldırıya hayır " 
     Bu saldırının maksadı ise, apaçık ortada. Irak’tan sonra sıranın başka ülkelere geleceğini herkes görüyor. ABD’nin, daha doğrusu Başkan Bush’un amacının, Ortadoğu’yu yeniden düzenleyerek enerji kaynaklarına hükmetmek ve dünyada egemenliğini pekiştirmek olduğunu bilmeyen yok. 
     Düpedüz, Amerikan emperyalizminin bir saldırısı bu. 
     Şu halde, bin kez "Saldırıya hayır " 
     Sonra da "Go home " 
     Seksen bin Amerikan askerinin Diyarbakır’da işi ne 
     On binlerce ABD askeri Türkiye’de konuşlandığında, bunun adını koyun ve nelere yol açacağını düşünün. En çok düşünmesi gerekenler de toplumun sosyal yapısına ve manevi değerlere önem verdiğini söyleyen AKP erkanı olmalı. 
     Sahi Şu Taksim Meydanı’nda yılbaşını ve futbol takımlarımızın başarısını kutlamak için, halkın gösterilerine izin verilir de "Saldırıya hayır Go home " mitingine niçin izin verilmez 
     
Bir müdahale      AKP erkanı, "herkesin istediği gibi yaşayacağını, hiç kimsenin özel yaşamına müdahale edilmeyeceğini" söylemiyor muydu 
     Peki, içki ve sigara fiyatlarına yapılan yüklü zam, tiryakilerin ve akşamcıların özel yaşamına bir müdahale değil mi Bu masum vatandaşların özel yaşamı dolaylı yoldan sınırlandırılmış olmuyor mu 
     
Bir fıkra      Her meclisin aranan neş’e kaynağı gazeteci Eyüp Karadayı’nın fıkralarını derlediği, kısa zamanda 2. baskısını yapan "Ayıptır Söylemesi" kitabından 
     Trende Temel’le aynı kompartmanda güzel bir sarışın varmış. Temel "Korkma, pirazdan tünele cireyruz. Ama ağzındaçi yanan sigarayı çıkar" demiş. 
     
Bir şiir      Yapı Kredi Yayınları’nın aylık edebiyat dergisi Kitap - lık’ın Ocak sayısında Lale Müldür’ün "Çay Kuarteti"ne buyurun 
     "ben seni hiç üzemem papatya çayı yapmak isterim sana sonra portakal çayı füme lapsang souchong çayı ama ben seni hiç üzemem deliririm yalnızca sessizce tek başıma deliririm beni La Pais’ye koyarlar koyu Türk çayı içerim orada yalnızca" 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
