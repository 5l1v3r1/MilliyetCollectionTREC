<DOC>
<DOCNO> 130223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sonspo15.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazırlık kampı için gelen Herta Berlin'liler yöreye hayran kaldı 
</HEADLINE>
<TEXT>

     Alman basını, Hertha BSC Berlin takımının Antalya Belek'de düzenlenecek Efes Cup Turnuvası'na katılmak amacıyla gittiği Türkiye'de çok güzel bir ortamda kamp yaptığını yazdı. 
     Berliner Kurier gazetesi, ''Kıskanmayın Hertha, bugünden itibaren çok güzel bir yerde konaklıyor'' başlığıyla verdiği haberde, futbolcuların Almanya'nın soğuğundan, Antalya'nın sıcak havasına gitmenin mutluluğunu yaşadıklarını belirtti. 
     Gazete, teknik direktör Huub Stevens'in Antalya'da, 20 derece civarında seyreden bir havada futbolcularını, sıkı bir şekilde çalıştırdığını kaydetti. 
     Haberde takımın Antalya'da kaldığı tesislere de değinilerek, Stevens'in, ''Burası mükemmel bir tesis. Antrenmanlarımız dışında da burada hiçbir şeyimiz eksik olmayacak'' sözlerine yer verdi. 
     B.Z gazetesi de futbolcuların 1 hafta süre ile cennet gibi bir yerde kalacaklarını ancak Stevens'in futbolcularıa yoğun bir program uyguladığını yazdı. 
     Gazetelerde, Antalya Belek'ten çok sayıda fotoğrafa da yer verildi. 
     





</TEXT>
</DOC>
