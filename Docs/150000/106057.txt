<DOC>
<DOCNO> 106057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun15.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tetikçi teslim oldu, 17 Kasım hikayesi sona erdi... 
</HEADLINE>
<TEXT>

     Terör örgütü 17 Kasım'ın ''baştetikçisi'' Dimitri Kufodinas'ın polise teslim olması Yunan basını tarafından ''17 Kasım hikayesi sona erdi'' şeklinde değerlendirildi. 
     Yunan basını, ''Lukas'' kod adlı Kufodinas'ın 44 , avukatı aracılığıyla yaptığı açıklamada, ''17 Kasım'a ait tüm eylemlerin siyasi sorumluluğunu üstlendiğini, ancak suçlamaları iddianamede yer aldıkları biçimde kabul etmediği ve her şeyi sosyalist bir toplum uğruna yaptığını'' belirttiğini yazdı. 
     Yunan basını, bugün özel temyiz mahkemesi yargıcı Leonidas Zervobeakos'a ifade verecek Kufodinas'ın, teslim olmasından sonra polisin ELA Devrimci Halk Direnişi ile diğer terör örgütleri üyelerinin yakalanması operasyonlarını başlatacaklarını da kaydetti. 
     Terör örgütünün yakalanan ve halen Atina Koridalos cezaevinde inşa edilen yüksek güvenlikli özel hücrelerde tutulan 15 üyesi, verdikleri ifadelerde, Kufodinas'ın, Türkiye'nin Atina Büyükelçiliği Basın Ataşesi Çetin Görgü'nün 7 Ekim 1991 ve Büyükelçilik Müsteşarı Haluk Sipahioğlu'nun 4 Temmuz 1994'de şehit edilmeleri dahil çok sayıda suikast, saldırı ve soygun eylemini planladığını ve bizzat katıldığını belirtmişlerdi. 
     





</TEXT>
</DOC>
