<DOC>
<DOCNO> 143082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/guncel/gun03.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
The Washington Post ABD Türkiye’ye yanlış yaptı... 
</HEADLINE>
<TEXT>

     The Washington Post gazetesi, Irak’a savaşa hazırlanan ABD’nin yanlış adımlar attığını, bu yanlış adımların başarısız diplomasiye neden olduğunu yazdı. 
     Gazete, TBMM’nin tezkereyi reddeden kararını, "ABD’nin az çaba sarfederek çok şey istemesine" örnek olarak gösterdi. 
     1990’lardaki Körfez krizi sırasında dönemin ABD Dışişleri Bakanı James Baker’ın beş ayda Türkiye’ye üç ziyaret düzenlediğini, dönemin ABD Başkanı George Bush’un Türk liderlerle 55 - 60 kez telefon konuşması yaptığını kaydeden gazete, olası Irak operasyonu öncesi ABD Dışişleri Bakanı Colin Powell’ın Türkiye’yi ziyaret etmemesini eleştirdi. 
     
     BUSH 3 KEZ ARADI 
     The Washington Post gazetesi ayrıca, ABD Başkanı George W. Bush’un, Türk liderlerle toplam üç kez telefon konuşması yaptığını da yazdı. 
     



 GÜNCEL 














</TEXT>
</DOC>
