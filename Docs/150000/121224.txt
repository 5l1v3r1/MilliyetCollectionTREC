<DOC>
<DOCNO> 121224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/ekonomi/eko03.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme hızını yüzde 5-7’ye çıkaracağız’ 
</HEADLINE>
<TEXT>

     Sanayi ve Ticaret Bakanı Ali Coşkun, enflasyonu kontrol altına alıp, büyüme hızını yüzde 5 - 7’ye çıkarmayı hedeflediklerini söyledi. Dışişleri Bakanı Yaşar Yakış’a vekalet ettiği için, Japonya’nın Ankara Büyükelçisi Shigeo Takenaka’yı makamında kabul eden Bakan Coşkun, 58. hükümetin, ülkenin ekonomik şartlarına göre enflasyonu kontrol altına alma gayreti içinde olacağını bildirdi. Coşkun, "Enflasyonu kontrol altına alırken, büyüme hızının yüzde 5 - 7 olmasını hedefliyoruz" diye konuştu. 
     Enflasyonu 2003’te yüzde 20, 2004’te de yüzde 10’lara düşürceklerini vurgulayan Bakan Coşkun, "2005’lerde de tek rakamlara indirmeyi amaçlıyoruz. Ama bu arada da büyüme sağlanacak" dedi. Uygulanan politikaların, ekonomiyi küçültücü olduğunu belirten Coşkun, dengeler yerine oturduğunda enflasyonun kontrol altına alınacağını sözlerine ekledi. 
     



 EKONOMİ 


















</TEXT>
</DOC>
