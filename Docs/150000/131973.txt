<DOC>
<DOCNO> 131973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sondun22.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Masaj salonu baskınında ölenlerin sayısı 8'e yükseldi... 
</HEADLINE>
<TEXT>

     Güney Afrika'nın Cape Town kentinde eşcinsellerin gittiği bir masaj salonuna düzenlenen saldırıda ölenlerin sayısı 8'e yükseldi. 
     Polis, bazıları bağlanan ve yakın mesafeden ateş edilen kişilerin boğazlarının kesildiğini bildirdi. 
     Polis, 6 kişinin olay yerinde, 2 kişinin ise hastanede hayatını kaybettiğini belirtti ve başlarından vurulan 2 kişinin de durumunun ağır olduğunu kaydetti. 
     Batı Cape eyaleti güvenlik yetkilisi Leonard Ramatlakane, saldırının arkasında bir suç örgütünün bulunduğunu tahmin ettiklerini, polis soruşturma ekibinin incelemelerini sürdürdüğünü söyledi. 
     Masaj salonundan silah sesleri gelmesi üzerine komşu binalardaki sakinlerin sabaha karşı polisi aradıkları belirtilirken, görgü tanıkları, başından ve sırtından yaralanmış bir kişinin yakınlardaki benzinliğe koştuğunu anlattılar. 
     Yetkililer, Güney Afrika'da son zamanlarda bazı gruplar tarafından eşcinsellere yönelik tehdit ve saldırıların artığını, son saldırı nedeniyle kaygı duyulduğunu belirttiler. 
     





</TEXT>
</DOC>
