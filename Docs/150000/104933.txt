<DOC>
<DOCNO> 104933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/spo07.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolunuz acık olsun 
</HEADLINE>
<TEXT>

Fenerbahçe ve Beşiktaş UEFA Kupası’nın ilk turunda zayıf rakiplere düştü. Ankaragücü, Denizli ve Kocaelispor ise daha dişli takımlarla karşılaşacak 
     UEFA Kupası ilk tur kuraları, Monaco’da çekildi. 96 takımın katılımıyla gerçekleştirilen kura çekimi sonunda Fenerbahçe, İsveç’in AIK Solna, Beşiktaş Bosna - Hersek’in FS Sarajevo takımıyla eşleştiler. Fenerbahçe yöneticisi Sadettin Saran ile Beşiktaş Kulübü Başkanı Serdar Bilgili de kuraya katıldı. UEFA Başkanı Lennart Johansson’un eskiden Solno’nun kulüp başkanlığını yaptığı belirtildi. 
     TÜRKİYE’NİN, UEFA Kupası’ndaki diğer temsilcilerinden Kocaelispor, Macaristan’ın Ferencvaroş, Ankaragücü, İspanya’nın Deportivo Alaves, Denizlispor ise Fransa’nın FC Lorient takımlarına rakip oldu. Kupada ilk tur karşılaşmaları, 19 Eylül ve 3 Ekim tarihlerinde yapılacak. Ankaragücü ile Denizlispor ilk maçlarını kendi sahalarında oynarken, Fenerbahçe, Beşiktaş ve Kocaeli deplasmana gidecek. 
     

</TEXT>
</DOC>
