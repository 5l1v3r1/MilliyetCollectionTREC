<DOC>
<DOCNO> 145903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/sazak.html </URL>
<DATE> 2003/03/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bosna’dan Bağdat’a 
</HEADLINE>
<TEXT>

     Bağdat’a düşen bombalar kenti yerle bir ediyor, çoluk çocuk siviller ölüyor, anaların gözyaşları sel olup Dicle’ye dökülüyor. 
     Pazaryerine önceki gün düşen bomba 14 can aldı. 
     9 yıl önce, Şubat 1994’te kuşatma altındaki’ Saraybosna’da halkın günlük alışverişini yaptığı pazaryeri Sırplar tarafından bombalanmıştı. 
     Katliamda 64 kişi öldü. 
     CNN, canlı yayın’a geçti, Amerikan kamuoyu harekete geçti, o zamana kadar savaşa karşı’ olan insanlar bile barış adına’ Bosna’ya koşmaya hazır olduklarını açıkladılar. NATO devreye girdi, BM Barış Gücü oluşturuldu. Kosova operasyonu başladı. 
     9 yıl sonra, ABD’nin Bağdat’ta sergilediği vahşete bakın 
     Şok ve Dehşet’ operasyonu yetmedi, bombalar doğrudan sivilleri hedef alıyor. 
     Bosna’daki Sırpların yerini Bağdat’ta Amerikalılar alıyor. ABD’de Bush yönetiminin ülkesini düşürdüğü durum hazindir. Irak’ın özgürlüğü bu görüntülerle mi sağlanacak ’ Böyle giderse Irak Lübnanlaşacak. Ortadoğu’da Filistin halkını yıllardır mağdur eden yeni bir Arap - İsrail düşmanlığının temelleri atılıyor. 
     Amerikan ve İngiliz birlikleri Bağdat’a girdiklerinde çok daha fazla kan dökülecek. ABD, savaşı kazanıp’ Saddam rejimine son verse bile kan davası’na dönen bu saldırıların yaraları kaç yılda sarılır 
     Trajik olan, BM Güvenlik Konseyi’nin hala bu duruma seyirci kalıp, insanlık suçu’na ortak olmasıdır. Savaşı durdurmak yerine, insani yardım’ tartışmaları yapılıyor. 
     Sözde savaşa karşı olan Fransa, Almanya, Rusya, Çin gibi dünya devleri’nin BM’de sergiledikleri tutum, kovboy filmlerinde düello seyreden ölü gömücüler’e benziyor. Bu ülkeler savaş sonrası ülkenin yapılanmasıyla’, petrol paylaşımıyla ilgililer. 
     Acımasızca bombalanan Irak kentlerine, sözde insani yardım’ yapacaklarını ilan eden Batılılar, cenaze levazımatçısı’ndan farksızlar. 
     Bugün Kürtlerin dostu kesilen Avrupalı ve Amerikalılar, Saddam, Halepçe’de 5 bin Kürdü kimyasal gazla boğarken neredeydiler 
     1980’li yıllarda Saddam yönetimini silahlandıran ülkelerin başında ABD, İngiltere, Fransa ve Almanya gelmiyor muydu 
     Danimarka Başbakanı Rasmussen’e geçenlerde ABD’nin yanında savaşa girdiği için parlamentoda kırmızı boya atıldı. 
     Rasmussen, 12 Aralık Kopenhag zirvesi öncesinde Beyaz Saray’dan Bush’a AB telefonu açtırdığı için Tayyip Erdoğan’a tepki göstermiş, ABD Türkiye için Avrupa Birliği’ne dayatma yapamaz’ diye kıyamet koparmıştı. 
     Türkiye ABD’ye direnirken, Danimarka en önde savaşa girdi. 
     Eski sömürgeciler İspanya ve İngiltere de ABD saflarında Türkiye Kuzey Irak’a girerse işgalci olur’ diye tepki gösteriyorlar. 
     Sanki kan dökerek Irak’ı işgal edenler onlar değil. Hayatta kalıp gözyaşı döken ana kucağındaki çocuklara şairin seslendiği gibi Tanı bunları bebek, tanı da büyü... 
     
     







</TEXT>
</DOC>
