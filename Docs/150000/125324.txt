<DOC>
<DOCNO> 125324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/siyaset/siy02.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç’a sürpriz laiklik övgüsü 
</HEADLINE>
<TEXT>

Hindistan Cumhurbaşkanı, konuğu Arınç’a "Türkiye’nin laikliği sürdürmesi çok güzel. Ağabeyimin adı da Mustafa Kemal" dedi 
     GÜNSELİ ÖNAL Yenidelhi 

     Hindistan’a yaptığı resmi gezide Kutup Minare Camisi’ni ziyaret eden ve okunan ezan sesiyle duygulanan TBMM Başkanı Bülent Arınç, "İşte Türkçe ezan isteyenlere en güzel ders. Ezan evrensel bir dil" dedi. 
     Arınç, Hindistan’daki en yüksek minareye sahip Kutup Minare Camisi’nde ezan okunmaya başlayınca çok mutlu oldu ve şunları söyledi "Bu Türkçe ezan isteyenlere en güzel derstir. Burada 14 dil konuşuluyor. Şimdi burada akoba’, nakomba’ veya kalonka’ gibi kelimeler duysaydık ezan okunduğunu nereden bilecektik Demek ki ezan evrensel bir dil. Dünyanın neresinde olursak olalım Allahuekber sesini duyunca ezan okunduğunu anlıyoruz." 
     Arınç, dün Hindistan Cumhurbaşkanı A.P.J. Abdülkelam tarafından kabul edildi. Abdülkelam, Arınç’a, "Türkiye’nin Atatürk’ün çizdiği yolda laik, demokratik devlet sistemini günümüzde de sürdürmesi çok güzel. Bunu nasıl başarıyorsunuz " diye sordu. Arınç, "Bu sistem halk tarafından özümsendi. Bir hoşgörü düzeni var" karşılığını verdi. 
     Abdülkelam, "Babam, Atatürk’e ve Kurtuluş Savaşı’na duyduğu hayranlıktan dolayı ağabeyime Mustafa Kemal adını verdi" deyince Arınç, Atatürk adınının halk tarafından verildiğini açıkladı. 
     



 SİYASET 











</TEXT>
</DOC>
