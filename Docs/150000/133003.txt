<DOC>
<DOCNO> 133003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/dunya/dun01.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Harek ta birkaç hafta kaldı 
</HEADLINE>
<TEXT>

     DIŞ HABERLER SERVİSİ 

     İngiliz gazetesi The Guardian, ABD Başkanı George W. Bush’un, harek tı "birkaç hafta içinde" başlatmakta kararlı olduğunu yazdı. Gerekirse Birleşmiş Milletler BM desteği olmadan da savaşın başlayabileceği öne sürülen haberde, görüşlerine yer verilen bir yetkili, savaşın zamanlaması söz konusu olduğunda, "aylar" kelimesinin bile yasaklı olduğunu söyledi. 
     Haberini Washington ve Londra’daki "yetkili" kaynaklara dayandıran gazete, bu kaynakların, Irak’ta incelemelerde bulunan BM silah denetçilerinin önümüzdeki pazartesi günü BM’ye raporlarını sunmalarından bir gün sonra "Birliğin Durumu" konuşmasıyla halkına seslenecek olan Bush’un, savaşın çok yaklaştığı yönünde güçlü işaretler vereceğine inandıklarını yazdı. 
     Bir yetkilinin, "Başkan Bush’tan büyük bir baskı var ve bunu hepimiz hissediyoruz" dediğini belirten gazete, aynı kaynağın, "Artık aylardan değil, haftalardan bahsediyoruz. Aylar’ kelimesi artık yasak sözcük haline geldi" dediğini yazdı. 
     Guardian ayrıca, ay sonunda Bush’la görüşmek üzere Camp David’e gidecek olan İngiltere Başbakanı Blair’ın, kendisi oraya varmadan önce bir savaş kararı alınmasından endişe ettiğini belirtti. 
     Washington’daki bir kaynağın, "Blair’ın da bu oyunda bir rolü varmış gibi görünmesini sağlamak için karar İngiltere Başbakanı’nın gelişine kadar ertelenebilir" şeklindeki sözlerine yer veren gazete, aynı kaynağın, "Ancak karar alındı mı derseniz, o tamamdır, karar alındı" dediğini yazdı. 
     



 DÜNYA 













</TEXT>
</DOC>
