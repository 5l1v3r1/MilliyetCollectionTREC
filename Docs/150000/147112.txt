<DOC>
<DOCNO> 147112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/astro/index.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Somut adımlar 
</HEADLINE>
<TEXT>

     Sabah Boğa burcuna geçen Ay güne daha pratik, verimli ve somut enerjiler getirmekte. Düşüncelerimizi sadece kendimize saklamayıp, eylem içinde olmalıyız. Koç'lar şimdi attıkları adımın bir sonraki aşamasını düşünmeliler. Maddi kaynaklarını iyi kullanmalılar. Kazançlarını artırabilirler. Boğa'lar son birkaç günün tembelliğinden kurtulabilirler. Kişisel açıdan önem taşıyan konular gündeme gelirken esnek olmaya çalışmalılar. İkizler pratik alanda, parasal konularda daha dikkatli olmalı. Elde olmayan beklemeler ya da belirsizlikler yüzünden huzursuzluk ve endişe duyabilir. Yengeç'ler bugün rahat edecekler. Başkalarından destek görmek ve ortaklaşa konularda verimli çalışmalar söz konusu. Aslan'lar iş açısından başarılı bir gündeler. Beklentilerinin ötesinde ilerleme sağlayabilirler. Kendilerini ortaya koyacak pek çok fırsat söz konusu. Başak'lar iyimser hareket edebilecekleri koşullar altındalar. Hareket, yenilik ve yabancı kişiler onlara şans getiriyor. Yolculuklar ve eğitimle ilgili beklentiler gerçekleşebilir. 
     Terazi başkalarının kaynaklarından daha çok yararlanabilir. Ortaklaşa konular öne çıkarken maddi durumlarını da göze almak durumundalar. Zevklerde ise aşırıya kaçma söz konusu. Akrep'ler şimdi beklemek ve yeni kararlar vermek zorundalar. Bu arada karşıt görüşlerle karşılaşabilirler. Sözlerine önem vermeliler. Yay'lar biraz daha dikkatli olmaları gereken bir gündeler. Sorumluluk almak istemeyen Yay'lar için gün bazı tuzaklarla dolu olabilir. Oğlak'lar bugün rahat hareket edebilecekler. Önem verdikleri uğraşlara yönelebilirler ve daha verimli çalışabilirler. Hızlı ve etkin bir biçimde karar alabilecekler. Kova'nın daha pratik ve düzenli olması gerekiyor. Bazı sürtüşmeler ve görüş ayrılıkları olsa bile elle tutulur sonuçlar için uğraşacaklar. Yakınlarla ilgilenmek de mümkün. Balık'lar farklı görüşleri bir araya getirerek onlardan yararlanabilirler. Eğitim, hareket ve zihinsel konularda yapıcı olmak mümkün. 
     


            Faks 287 74 37 
      




</TEXT>
</DOC>
