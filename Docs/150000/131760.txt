<DOC>
<DOCNO> 131760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/spor/spo01.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE ORTADA KALDI 
</HEADLINE>
<TEXT>

Beşiktaş’ın Rumen hocasının, transfere yeniden yeşil ışık yakmasının en önemli nedeninin orta saha olduğu öğrenildi. Lucescu, tam kapasiteyle oynamayan Sergen’e alternatif istedi 
     BİLAL MEŞE 

     Sıkıntı yaratıyor 
     BEŞİKTAŞ’TA sezon başından bu yana, transfere sürekli karşı çıkan Mircea Lucescu’nun Sergen nedeniyle fikir değiştirdiği bildirildi. Yıldız oyuncunun arzulanan performansı henüz yakalayaması ve sık sık sakatlanmasının Rumen hocayı zorunlu olarak yeni bir yabancı arayışına ittiği kaydedildi. Lucescu’nun, Sergen Yalçın’a alternatif bir isme sıcak baktığı vurgulandı. 
     
     Tespit yerinde 
     TRANSFER Komitesi ise Lucescu’nun bu isteğini yerinde buldu ve yabancı transferi için yeniden düğmeye bastı. Rumen teknik adam, Ümraniye Tesisleri’nde dün akşam Yıldırım Demirören ve Kıvanç Oktay ile bir araya gelerek detaylı bir rapor verdi. Mircea Lucescu’nun raporunda üç adayın olduğu ve bu isimlerin yönetim tarafından yakın takibe alındığı iddia edildi. 
     
     Yönetim toplanıyor 
     SERDAR Bilgili başkanlığında yarın yapılacak olan toplantıda Lucescu’nun istediği yabancı futbolcular gündemin ilk maddesini oluşturacak. Alınacak oyuncunun ismi konusunda bir açıklama yapmaktan kaçınan yöneticiler, 31 Ocak tarihine kadar zamanlarını olduğu hatırlatarak, "Lucescu’nun raporu doğrultusunda hareket edeceğiz. Gereken neyse yapılacak" dediler. 
     
İkincilik mucizesi      ORHAN YILDIRIM 

     Hedef çok yakında’ 
     KOCAELİSPOR’DAN transfer edildiği dönemde yanlış transfer olarak değerlendirilen Kaan Dobra, kısa sürede Siyah - Beyazlılar’ın gönlünde taht kurdu. Tecrübeli futbolcu, Kocaelispor’da şampiyonluk sevincini yaşamanın mücize olduğunu dile getirip, "Beşiktaş’ta ise durum tam tersi. Burada şampiyon olmamak mucize Biz de işi mucizelere bırakmayacağız" diye konuştu. 
     
     Çok şey kaçırmışım’ 
     HER futbolcunun hayalinde büyük takıma transfer olma hedefinin yer aldığını açıklayan Kaan Dobra, "Geldiğim ortama bakınca keşke daha önce gelseydim diyorum" ifadelerini kullandı. Tecrübeli futbolcu sözlerini şöyle noktaladı "Futbolu bıraktıktan sonra anlatılacak en güzel olayları ancak böyle bir ortamda yaşayabilirsin. Beşiktaş’ta mutluyum." 
     
Kartal tam gaz      SİYAH - Beyazlı takımda iki günlük izin sona erdi ve hazırlıklar dün başladı. Ümraniye Tesisleri’nde toplanan Beşitaşlı futbolcular, kondisyon çalışmasının ardından dar alanda pas ve çift kale maç yaptı. Teknik Direktör Mircea Lucescu, özellikle defans oyuncularını sık sık uyardı. Rumen hoca, "Tatil bitti, çalışma vakti" sözleriyle motivasyonu artırmaya çalıştı. 
     
Yoğun program      SALI gününden itibaren Antalya’da ikinci etap kamp çalışmalarına başlayacak olan Beşiktaş’ı yoğun bir hazırlık maç programı bekliyor. Kartal, 22 Ocak’ta Kore’nin Fuchan, 24 Ocak’ta ise Spartag Prag ile özel maç yapacak. 29 Ocak’ta İstanbul’da Dinamo Bükreş ile karşılaşacak olan Siyah - Beyazlı takım Antalya kampında üçüncü bir rakip için de temaslarını sürdürüyor. 
     
Baranek Finalde buluşmak üzereSlavia Prag’ın hocası, Antalya’daki turnuvada Kartal ile son 90 dakikada karşılaşmak istiyor 
     M.ALİ SABUNCU 

     Yoğun mesai 
     BEŞİKTAŞ’IN UEFA Kupası 4. turundaki rakibi Slavia Prag, hazırlıklarını Antalya’da yaptığı kampla sürdürüyor. Çek ekibinin teknik direktörü Baranek dün düzenlediği basın toplantısında iddialı demeçler verdi. Baranek, "Antalya’da iyi bir ortam bulduk. Herhangi bir sıkıntımız yok. Turnuvaya katılacağız. Beşiktaş ve biz rakiplerimizi yenersek ilk finali burda oynarız" dedi. 
     Kolay değil’ 
     BARANEK, Türk futbolunun yakından tanıdıklarını da açıkladı. Tecrübeli teknik adam, "Bizim açımızdan çok zor bir ekip. Ancak eşleştiğimizi duyduğum an hiç kuşku yaşamadık. Korkmadık çünkü biz de en az Beşiktaş kadar tecrübeli ve başarılı bir takımız. Şanslar eşit. Takımında cezalı futbolcumuz yok. Bu bizim için çok önemli bir avantaj olacak" yorumunu yaptı. 
     
Sergen’den tepki      SAKATLIĞI nedeniyle tam kapasiteyle çalışamayan Sergen Yalçın, sert açıklamalarda bulundu. Yıldız futbolcu, "Sezon başında da hakkımda birçok spekülasyon yapılmıştı. Ancak sonra bunu yapanlara kramponlarımı yedirttim. Yine aynısı olacak. Ayrıca ben oynadığım sürece Beşiktaş kolay kolay maç kaybetmez" diye konuştu. 
     



 SPOR 

























</TEXT>
</DOC>
