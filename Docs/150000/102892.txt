<DOC>
<DOCNO> 102892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun06.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, AIDS ilacına benzer bir ilacı piyasaya sürecek 
</HEADLINE>
<TEXT>

     Çin Halk Cumhuriyeti'nde AIDS hastalığı ve HIV virüsüyle mücadelede kokteyl ilaçlarından biri olarak bilinen AZT'nin benzeri imal edilip onaylandı, yakında satışa sunulacak. 
     Çin gazetelerinde yer alan haberlere göre, ''Jiduo Fuding'' adlı yeni ilaç Northeast General Pharmaceutical Factory Kuzeydoğu Genel Eczacılık Fabrikası tarafından imal edildi. Fakat, yerli yapım AZT muadili ilacın içeriği ve nasıl kullanılıp işe yaradığı hakkında ayrıntılı bilgi verilmedi. 
     ''Zidovudine'' adıyla da bilinen AZT ilacının en erken gelecek ay piyasaya sürülüp, halen 2000 ila 3000 yuana 241 ila 362 dolar malolan bir AIDS hastasının aylık tedavi masrafının yerli AZT muadili ilaçla 300 yuanın 36.2 dolar da altına inmesi bekleniyor. 
     Bu arada, Çin İlaç İdaresi'nden bir yetkili, daha çok AIDS ilaçlarının yerli imalatı ile AIDS hastalığı tedavi teknolojilerinin Çin'de geliştirilmesinin desteklenmeye çalışıldığını söyledi. 
     Çin'de çeşitli eczacılık şirketlerinin AIDS ilaçları imal etme yolundaki başvuruları da inceleniyor. Bu ülkedeki HIV AIDS hastalarının sayısının 1.5 milyon kişiye ulaştığı sanılıyor. 
     





</TEXT>
</DOC>
