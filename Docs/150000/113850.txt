<DOC>
<DOCNO> 113850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yasam/yas08.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyhan’ın hayali 10 milyara bağlı 
</HEADLINE>
<TEXT>

Böbrek hastası genç Beyhan’ın tek hayali okumak.. Annesinin böbreği uyduğu halde ameliyat parası bulamadığı için hayalini hep erteliyor 
     NESLİHAN CUYAR 

     Beyhan Kahya 22 , Beykoz’da yaşayan genç bir kız. En büyük hayali, üniversiteyi kazanıp bir meslek edinmek, yıllarca kendisine bakıp büyüten ailesinin geçim sıkıntısını hafifletmekti. Ama umutla baktığı hayat, beş yıl önce yaşadığı baş ağrısı ve mide bulantısıyla k busa döndü. 
     Bu ağrı ve bulantıları önce önemsemedi. Ağrılar şiddetlenince hastaneye gittiğinde, böbrek hastası olduğunu öğrendi. Aynı yıl Uludağ Üniversitesi Teknik Bilimler Meslek Yüksek Okulu Muhasebe bölümünü kazandı. Ancak maddi imk nsızlık ve hastalığı nedeniyle üniversiteye gidemedi. Yılmadı, iki yıl önce yine sınavlara girerek, Balıkesir Üniversitesi Bandırma Meslek Yüksek Okulu Satış bölümünü kazandı. Ancak aynı nedenlerle yine okuyamadı. 
     Bu arada bir umut ışığı doğdu. Yapılan testler sonucu, annesi Fatma Kahya’nın böbreğiyle sağlığına kavuşabileceğini öğrendi. 
     
     Ana yüreği bu...’ 
     Ancak bu umudu da kısa sürede söndü. İdrar yollarındaki kaçak nedeniyle ameliyat olamadı. Ardından yine maddi imk nsızlıklar baş gösterdi ve tedavi umudunu erteledi. Babası Türkiye Gemi Sanayii’nde çalışan genç kız, her ay 400 milyon lirayla geçinmeye çalıştıklarını, bu paranın da neredeyse 300 milyon lirasının tedavi masraflarına gittiğini söyledi. Ameliyatı için yaklaşık 10 milyar lira gerektiğini anlatan Kahya, şimdi bir yardım eli bekliyor tekrar hayata tutunabilmek için. Ve çaresizliklerini, annesi Fatma Kahya özetliyor 
     "İyileşmesi için her şeyimi feda etmeye hazırım. Elimde olsa da tüm düşlerini gerçekleştirsem. Ana yüreği dayanmıyor ama elim kolum bağlı..." 
     



 YAŞAM 


















</TEXT>
</DOC>
