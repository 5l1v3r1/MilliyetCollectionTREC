<DOC>
<DOCNO> 113082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko16.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesi sonuçlandı... 
</HEADLINE>
<TEXT>

     Hazine Müsteşarlığı tarafından bugün yapılan 371 gün vadeli dolar cinsinden iskontolu devlet tahvili ihalesinde nominal 1 milyar 42.1 milyon dolarlık, euro cinsinde de 385.2 milyon euroluk satış gerçekleştirildi. 
     Dolar ihalesine 1 milyar 94.3 milyon dolar teklif gelirken, ihaledeki net satış miktarı 956.8 milyon dolar oldu. İhaledeki basit faiz yüzde 8.74, bileşik faiz de yüzde 8.73 olarak belirlendi. 
     Hazine'nin aynı vadeli, ''euro'' cinsinden tahvil ihalesine ise 434.8 milyon euro teklif gelirken, net satış miktarı 352.9 milyon euro, ihaledeki basit faiz yüzde 9, bileşik faiz ise yüzde 8.99 oldu. 
     Öte yandan, euro cinsinden tahvil ihalesinde kamuya 100 milyon euroluk net satış gerçekleşti. 
     Bu arada, her iki tahvilinde geri ödeme tarihi, 22 Ekim 2003 olarak belirlendi. 
     
     HAZİNE'NİN 1 KATRİLYON LİRA ÖDEMESİ BULUNUYOR 
     Bu arada Hazine'nin, bu hafta toplam 1 katrilyon 51.6 trilyon lira ödemesi bulunuyor. 
     Hazine'nin yapacağı ödemelerin 19.3 trilyon lirası Türk Lirası, 1 katrilyon 30 trilyon lirası döviz, 2.2 trilyon lirası ise dövize endeksli cinsinden bulunuyor. 
     Hazine en son 8 Ekim tarihinde düzenlediği 266 gün vadeli bono ihalesinde toplam 2 katrilyon 631.8 trilyon liralık teklif gelirken, ihalede nominal 2 katrilyon 302.1 trilyon liralık satış gerçekleşmişti. 
     İhaledeki net satış miktarı ise 1 katrilyon 558.1 trilyon lira olurken, bileşik faiz oranı da yüzde 70.61 olmuştu. 
     





</TEXT>
</DOC>
