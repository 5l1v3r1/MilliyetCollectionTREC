<DOC>
<DOCNO> 100540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/soneko18.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci seans sona erdi... 
</HEADLINE>
<TEXT>

     İMKB Ulusal-100 Endeksi, önceki kapanışa göre 32.57 puan gerileyerek, günün ilk yarısını 10,566.81 puandan tamamladı. Hisse senetlerinin ortalama değer kaybı yüzde 0.31 olarak gerçekleşti. 
     Güne 55.54 puan artışla başlayan endeks, 10,654.92 puan seviyesinden 10,741.65 puan kadar yükselmesine rağmen gelen satışlarla geriledi. 10,500 seviyesinde denge bulan endeks, ilk yarıyı 61.83 puan kayıpla 10,537.55 puandan geçti. 
     Siyasi gelişmelerin yakından izlendiği Borsa'da endeks, seans içinde en düşük 10,508.13 puanı gördü. 
     Seans kapanışında, mali endeks 59.87 puan kayıpla 12,784.44 puana, sanayi endeksi 15.76 puan kayıpla 10,140.72 puana geriledi. Hizmetler endeksi ise 10.97 puan artışla 7,337.02 puana yükseldi. 
     Böylece, mali grup hisseler önceki kapanışa göre ortalama yüzde 0.47, sanayi grubu hisseler ortalama yüzde 0.16 değer yitirirken, hizmetler grubu hisseler ortalama yüzde 0.15 değer kazandı. 
     İşlem gören toplam 280 hisse senedinden 88'i değer kazandı. 87 hisse senedi değer kaybetti, 105 hissenin fiyatında değişiklik olmadı. 
     Seansta, 208 trilyon 97 milyar 85 milyon liralık işlem hacmi oluştu. Yapı Kredi Bankası, Turkcell, Doğan Holding, İş Bankası C ve Garanti Bankası en yoğun işlem gören hisseler oldu. 
     





</TEXT>
</DOC>
