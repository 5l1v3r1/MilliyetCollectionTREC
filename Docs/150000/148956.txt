<DOC>
<DOCNO> 148956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/aeko.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrakları koruma yasasına Sezer’den veto 
</HEADLINE>
<TEXT>

Sezer, bazı mükellefleri korumaya yönelik olduğu’ gerekçesiyle Vergi Barışı’nda inceleme raporlarının geçerlilik tarihini değiştiren maddeleri iptal etti. Bu maddeler Albayraklar gibi AKP’ye yakın şirketleri koruyordu 
     EKONOMİ SERVİSİ 

     Cumhurbaşkanı Ahmet Necdet Sezer, Vergi Barışı Yasası’nda, AKP’li Albayraklar ve İGDAŞ’ı trilyonlarca lira vergiden kurtaran özel kanun değişikliğini iptal etti. Maliye Bakanı Kemal Unakıtan’ın çabaları ve CHP’lilerin, kendi ifadeleri ile oyuna getirilmeleri’ ile çıkarılan skandal niteliğindeki girişimi Milliyet ortaya çıkardı. 
     Cumhurbaşkanı Sezer, 4811 Sayılı Vergi Barışı Kanununun Bazı Maddelerinde Değişiklik Yapılması Hakkında Kanunu’nun 2’nci ve 3’üncü maddelerini bir kez daha görüşülmek üzere Meclis’e iade etti. Sezer iptal gerekçesinde, yasanın 10’uncu maddesindeki "1 ay" ibaresinin, "20 gün" olarak değiştirilmesi sonucu bazı mükellefler hakkındaki raporların geçersiz sayıldığı ve böylece bazı mükelleflerin korunduğunu söyledi. Gerekçede şöyle denildi 
     "Haklarında yapılan vergi incelemesi 21 - 31 Mart 2003 günlerinde sonuçlanan ve bu sonuca göre noksan bildirimde bulundukları ortaya çıkan vergi yükümlüleri, rapor ve kararlardaki vergi farklarını ödemekten kurtarılmaktadır. Düzenlemede, özellikle 20 Mart’ gününün seçilmiş olması, vergi inceleme raporları ya da takdir komisyonu kararları 21 - 31 Mart 2003 günlerinde vergi dairesi kayıtlarına giren belli vergi yükümlülerini korumak ve bunların söz konusu rapor ya da kararlardan olumsuz etkilenmelerini önlemek amacıyla değişiklik yapıldığında kuşkuya yer bırakmamaktadır. Kimi vergi yükümlülerini salt vergi inceleme raporu ya da takdir komisyon kararında belirtilen ek vergiden kurtarmak için yapılan düzenleme, hukuksal temelden yoksun bulunmakta ve kamu yararı amacıyla bağdaşmamaktadır." 
     


SİYASET 






















</TEXT>
</DOC>
