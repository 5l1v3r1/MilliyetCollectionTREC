<DOC>
<DOCNO> 108943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo01.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
II. KÖSTEBEK KRİZİ 
</HEADLINE>
<TEXT>

Beşiktaş Teknik Direktörü Lucescu da meslektaşı Werner Lorant gibi dışarı bilgi sızmasından yakındı. Rumen hoca oyuncularına, "Biz bir aileyiz. Herşey aramızda kalmalı" diye çıkıştı 
     BİLAL MEŞE 

     Tepki gösterdi 
     FENERBAHÇE Teknik Direktörü Lorant’ın bir süre önce gündeme getirdiği köstebek olayı sıcaklığını korurken dün de Beşiktaş’ın hocası Lucescu aynı sıkıntıdan dert yandı. Sarajevo maçı bitiminde soyunma odasında Ahmet Yıldırım ile girdiği diyaloğun basında çıkmasına sinirlenen Rumen teknik adam dün futbolcularını uyardı, "Sizlerle yaptığım toplantılardaki konuşmalar nasıl oluyor da dışarıya yansıyor. Hatta ikili görüşmeler bile basında yer alıyor. Biz bir aileyiz. Herşey burada kalmalı" ifadelerini kullandı. 
     
     Toplantı sendromu 
     BEŞİKTAŞ’TA dün bir de basın toplantısı sendromu yaşandı. Önceki gün kulüpten Lucescu ve menajer Sinan Engin’in açıklamalar yapacağı duyurulmasına karşın, Rumen hocanın, "Maçtan sonra herşeyi söyledim. Konuşacağım hiçbir şey kalmadı. Basın toplantısından da haberim yok" demesi kafalarda soru işareti yarattı. Ümraniye’de yöneticilerle biraraya gelen Lucescu, "Takım ruhunu henüz yakalayamadık, güvenimizi kazanamadık. Daha iyi olacağız, herkes şaşıracak" diye konuştu. 
     
     Yemekten kalktılar 
     YILDIRIM Demirören ve Kıvanç Oktay da "Tek yetkili sensin. Sonuna kadar arkanızdayız" karşılığını vererek güven tazelediler. İki yönetici daha sonra Menajer Sinan Engin’e, "Her toplantıya Lucescu çıkmasın. Ancak bu olayda provoke edilmesin" diyerek Tayfur, Sergen ve İbrahim’i yanına almasını istediler. Bu isteği yerinde bulan ve apar topar bu üç oyuncuyu yemekten kaldırarak basının karşısına çıkartan Engin, "Takımın patronu Lucescu’dur. Her futbolcu ona saygılı olmak zorundadır" açıklamasını yaptı. 
     
     Kötü gitmiyoruz’ 
     SARAJEVO maçından sonra taraftarlarla tartışan İbrahim önce özür diledi ardından da, "İyi bir Beşiktaşlıyım. Üç yıldır bu formayı sırtımdan çıkartmadım, bir antrenmanı kaçırmadım" diye konuşurken, kaptanlar Tayfur ve Sergen, "Sahada 11 kişi oynuyoruz. Takım olarak sorumluluğu üzerimize alıyoruz. Kaybedilen bir şey yok. Ligde kötü gitmiyoruz. Sarajevo’yu deplasmanda yenerek turu da geçeceğiz. Beşiktaş camiasının taraftarı, yönetimi ve futbolcusuyla birlik ve baraberlik içinde olması gerekir" dediler. 
     
Sen kendine bak’      SÜRESİZ kadro dışı bırakılan ve devre arasında gönderilmesi gündeme gelen Ahmet Yıldırım’ı soyunma odasındaki sözleri yaktı. Galatasaray’da iken yine Lucescu ile kapışan Yıldırım’ı yakan diyalog şöyle gelişti 
     LUCESCU İki gol de senin taraftan oldu. Neden topu seyrediyorsun 
     AHMET Ben sadece senin söylediklerini yaptım. 
     LUCESCU Söylediklerimin tam tersini yaptın. Daha doğrusu hiçbir şey yapmadın. 
     AHMET Sadece beni mi gördün Diğerleri ne yaptı O golleri ben mi kaçırdım 
     LUCESCU Önce kendine bak. Diğerleri benim sorunum. 
     AHMET Sen de kendine bak 
     LUCESCU Bir daha karşıma çıkma. 
     
Basarının recetesiMircea Lucescu, futbolcuların odalarına şampiyonluk için gereken dört maddeyi yazdı 
     BEŞİKTAŞ Teknik Direktörü Mircea Lucescu, göreve geldiği günden bu yana her toplantıda şampiyonluk için adeta futbolculara terapi uygulamaya devam ediyor. Yöneticilere tek eksiklerinin takım olamamak ve güvensizlik olduğunu belirten Rumen hoca, öncelikle futbolcularını kafa olarak bir yere getirmek için gidecekleri yolu çizdi. Lucescu, prensiplerini oyuncularına benimsetmek için işe odalarından başladı ve dört madde ile onlara başarının yolunu gösterdi. 
     
Kartal alaylı oluyor      BEŞİKTAŞ Yönetim Kurulu üyelerinden Fikret Orman’ın girişimleriyle uzun süredir izin alınmaya çalışılan Beşiktaş Spor Akademisi için Milli Eğitim Bakanlığı ve YÖK ile her konuda anlaşma sağlandı. Beşiktaş Akademisi’nin önümüzdeki yıldan itibaren eğitim ve öğretim hayatına başlayacağı bildirildi. 
     
Amatörler yasta      BEŞİKTAŞ Yönetim Kurulu bayan basketbol ve erkek voleybol şubelerini kapatma kararı aldı. Yönetimin bu kararını yeniden gözden geçirmesi için camia içinde yoğun bir kampanya başlatıldı. Sponsor bulunarak bu şubelerin liglere katılmaması durumunda bile en azından açık tutulması için çalışmalar yapıldığı da vurgulandı. 
     
Mansız dönüyor      ALMANYA’DA sol dizinden atroskopi olan ve uzun süredir tedavisini burada sürdüren Beşiktaş’ın forvet oyuncusu İlhan Mansız’ın önümüzdeki hafta İstanbul’a geleceği açıklandı. Golcü futbolcunun Sarajevo maçına yetişmesinin zor olduğu belirtildi. Mansız’ın ligin 9.haftasında deplasmanda Ankaragücü ile yapılacak maçta forma giyebileceği kaydedildi. 
     
İbrahim’e nasihat      TEKNİK Direktör Lucescu dün futbolcularla yaptığı toplantıdan sonra Sarajevo maçında taraftarla tartışan İbrahim ile özel olarak görüştü. Tecrübeli futbolcuya, "Takımın sana ihtiyacı var. Bir profesyonel gibi hareket etmen lazım" diyerek nasihat etti. İbrahim’e Trabzonspor karşısında ilk onbirde yer vereceği belirtilen Lucescu’nun Bordo - Mavili takımın etkili ismi Fatih Tekke’yi Ali Eren’le durdurmayı planlamayı düşündüğü ifade edildi. Bu arada Pancu da yönetime rapor edilecek. 
     



 SPOR 
























</TEXT>
</DOC>
