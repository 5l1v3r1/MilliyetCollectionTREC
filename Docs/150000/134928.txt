<DOC>
<DOCNO> 134928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/siyaset/siy03.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, 3. planı sunabilir 
</HEADLINE>
<TEXT>

     Rum Yönetimi lideri Glafkos Klerides ile dün ara bölgede bir araya gelen KKTC Cumhurbaşkanı Rauf Denktaş, Kıbrıs konusunda Birleşmiş Milletler’in 3. bir plan sunmasının muhtemel olduğunu söyledi. 
     Görüşme sonrası bir açıklama yapan Denktaş, kendilerine bu konuda resmen bir bilgi verilmediğini belirterek, "Ama tabiatıyla bizi sonuna kadar dinledikten sonra muhtemeldir, yine ortaya bir üçüncü bir şey çıkarsınlar" dedi. Denktaş, dünkü görüşmede, egemenlik, eşitlik, Türkiye’nin garantisinin sulandırılmamasını içeren kendilerinin "olmazsa olmazları" belgesini verdiğini, Rumların ise sadece haritayı konuşmaya geldiğini de söyledi. Denktaş, yarınki görüşmede, Rumların, "olmazsa olmazları" getirmemesi halinde, harita üzerinde düşündüklerini daha detaylı bir şekilde aktaracaklarını belirtti. Denktaş, Rumların "olmazsa olmazları"nı alır almaz, Meclis’i toplantıya çağıracağını da açıkladı. 
     



 SİYASET 















</TEXT>
</DOC>
