<DOC>
<DOCNO> 135744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo08.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, taraftarlarından destek bekliyor... 
</HEADLINE>
<TEXT>

     İkinci Futbol Ligi A Kategorisi'nde zirve mücadelesi veren Konyaspor, kendi sahasında yapacağı zorlu İzmirspor karşılaşmasında, taraftarlarından destek bekliyor. 
     Kulüp başkanı Mehmet Köseoğlu, şampiyonluk mücadalesinde her puanın çok değerli olduğunu, bu nedenle puan kaybına tahammüleri olmadığını söyledi. 
     Teknik heyet ve yönetim olarak hedefe ulaşacaklarına inandıklarını belirten Köseoğlu, ''Geçen yıllarda Birinci Süper Lig hedefini son maçlarda kaçırdık. Ancak bu yıl durum çok farklı. Yeni ve güçlü bir takım oluşturduk. Oynanan futbolla iyi bir takım olduğumuzu kanıtladık'' dedi. 
     İkinci yarının ilk yarıya oranla daha çekişmeli geçeceğini ve şampiyonluk mücadelesi veren takımların hedefe ulaşmak için herşeyini ortaya koyacağını vurgulayan Köseoğlu, ''Hafta sonu zorlu ekiplerden İzmirspor ile kendi sahamızda karşılaşacağız. Zor maçlarda taraftarın desteğiyle önemli galibiyetler elde ettik. Bu maçta da taraftarlarımızın desteğini bekliyoruz'' diye konuştu. 
     





</TEXT>
</DOC>
