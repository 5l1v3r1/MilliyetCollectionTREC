<DOC>
<DOCNO> 103010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/dunya/dun01.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatbikatta neler oldu 
</HEADLINE>
<TEXT>
ABD ordusu gafil avlandı 
     Tatbikat sırasında meydana gelen beklenmeyen bir gelişme de Basra Körfezi’ndeki düşman ülkenin bölgede konuşlanan Amerikan güçlerine beklemedikleri anda saldırarak ağır bir darbe indirmesi oldu. Tatbikat şöyle cereyan etti 
     Stratejik su yolunu ele geçiren ülkenin hava ve deniz kuvvetleri bölgede ortak bir tatbikat gerçekleştiriyorlardı. Fakat bu manevralar sırasında "kırmızı kuvvet" olarak adlandırılan düşman kuvvetler "mavi kuvvetlere", yani ABD’ye fark ettirmeden savaş pozisyonu aldılar ve ABD ordusunun dinleme aygıtlarını motosikletli kurye vb. yöntemler kullanarak atlatmayı başaran düşman karargahı "kırmızı kuvvetlere" saldırı emri verdi. Emir, sabah ezanı sırasında şifreli sözcüklerle tüm kuvvetlere iletildi. 
     Aniden saldıran kırmızı kuvvetler, uçak gemileri ve bölgedeki hava gücü aracılığıyla körfezdeki düşman komuta kontrol sistemleri üzerinde üstünlük kurduğunu düşünen ABD’yi gafil avladı ve uçak gemileriyle amfibi birliklerine ciddi zarar vermeyi başardı. 
     Ancak mavi kuvvetler toparlanarak önce kırmızı kuvvetlerin kimyasal silah depolarını vurdu ve ABD güçleri nihayet savaştan zaferle çıktı. 
     



 DÜNYA 











</TEXT>
</DOC>
