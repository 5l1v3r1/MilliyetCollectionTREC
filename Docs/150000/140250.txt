<DOC>
<DOCNO> 140250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yazar/sazak.html </URL>
<DATE> 2003/03/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’de tezkere darbesi 
</HEADLINE>
<TEXT>

     58’inci hükümetin iktidar’ı, tezkere oylamasıyla fiilen son bulmuştur. 
     Tezkere bu hafta Meclis’e sunulamayacak. AKP lideri Tayyip Erdoğan’ın deyimiyle süreç beklenecek’. 
     Yeni süreçte en önemli takvim 9 Mart’tır. 
     Siirt seçimleri ardından, Tayyip Erdoğan Meclis’e girerse başbakanlığın devri gündeme gelecek. Güvenoyu nedeniyle Erdoğan’ın iş başı’ yapması en az iki haftalık süreyi gerektiriyor. 
     ABD, olası Irak operasyonu için mart sonunu bekler mi 
     Zor. AKP lideri Erdoğan, İskenderun Limanı ve Kıbrıs açıklarında bekleyen gemiler ve askerlerin durumu sorulduğunda O bizim değil, Amerika’nın sorunu’ yanıtını verdi. 
     İkinci tezkereyi bayram sonrasına erteleyerek ABD yönetimini de beklemeye iten ve haftalarca oyalayan AKP’nin tutumu Washington’u da şok etti. Aslında bu kararsızlığı sergilemek yerine en baştan ABD’nin Kuzey Irak üzerinden kara birlikleri geçirme planına hayır’ denilseydi Türkiye, stratejik ortağı’nın gözünde güven kaybına uğramazdı. AKP hükümetinin kararsızlığı nedeniyle Türkiye önce dolar pazarlığı’ yapan bir ülke imajına sürüklendi, ardından da güvenilmez müttefik’ konumuna itildi. 
     Kuşkusuz bunda ABD yönetiminin de hataları var. Washington da, on binlerce Amerikan askeriyle Kuzey Irak’ta ne yapmaya geldiğini anlatamadı, Kürt devletine dönük kaygıları gideremedi. 
     Bush yönetiminin savaşsız bir çözüm’ yerine, güç politikalarını dayatması ters tepti. 
     TBMM onurlu bir kararla, AKP yönetiminin sergilediği ikileme son verdi. Savaş tezkeresini reddetti. 
     Bakanlar Kurulu üyeleri bu tezkereyi imzalayarak Meclis’e göndermekle kerhen’ de olsa ABD askerlerinin Türkiye üzerinden Irak’a saldırmasına zemin hazırlamaya çalıştılar. 
     Savaş lobisi kaybetti, parlamento kirli savaş’a dur dedi. 
     Tezkere bundan sonra Meclis’e gelse de geçmez 
     Şimdi sıra savaş bulutlarını dağıtmaya geldi. 
     Irak elindeki füzeleri imha ediyor, silah denetimleri daha da hız kazanacak, ortam normalleştikçe Saddam rejiminin ömrü kısalacak. 
     Körfez Savaşı’ndan bu yana Saddam’ı yönetimde tutan ambargo oldu. Irak dünyadan izole oldukça Bağdat rejimi içeride daha da güçlendi. 
     Türkiye barışçı çözümler üzerindeki ısrarını sürdürmelidir. 
     Böylece turizmde 2003 yaz sezonu rahat geçer. Ekonomiyi ABD yönetimine avuç açmaktan çıkarma misyonu da bu hükümete düşüyor. 
     Erdoğan yakında başbakan oluyor. 
     AKP’nin herhalde savaş kredisi dışında bir B planı’ vardır. 
     TBMM’deki tezkere oylaması, Amerikan mandacılığına’ bağlı düşlerden uyanmak açısından da tarihi bir fırsattır. 
     
     







Haydi hayırlısı... 


Düş kurmak ve düş yaratmak 


ABD anladı... 


TBMM kararından sonra... 


Her hükümet iktidar değildir 


AKP’de tezkere darbesi 


Biz, bizi çok özlemiştik 


Demokratik emperyalist’e demokrasi dersleri 


Ayşe Hanım parasının derdinde 


</TEXT>
</DOC>
