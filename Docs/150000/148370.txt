<DOC>
<DOCNO> 148370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/soneko26.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde faiz yüzde 62.79 oldu... 
</HEADLINE>
<TEXT>

     Hazine bugün biri 182 gün vadeli iskontolu bono, diğeri de 385 gün vadeli iskontolu tahvil olmak üzere, iki ihale düzenledi. 
     Hazine'nin, 182 gün vadeli iskontolu bono ihalesine toplam 1 katrilyon 146.1 trilyon liralık teklif gelirken, ihalede nominal 1 katrilyon 4.2 trilyon liralık satış gerçekleşti. İhaledeki net satış miktarı da 801.5 trilyon lira olarak gerçekleşti. 
     Bono ihalesinde gerçekleşen bileşik faiz yüzde 56.99, basit faiz ise yüzde 50.59 oldu. 
     
     TAHVİL İHALESİ 

     Hazine'nin bugünkü ikinci ihalesi olan 385 gün vadeli iskontolu tahvil ihalesine ise toplam 4 katrilyon 684.2 trilyon liralık teklif geldi. 
     İhalede nominal 4 katrilyon 112.7 trilyon liralık satış gerçekleşti. İhaledeki net satış miktarı 2 katrilyon 456.4 trilyon lira oldu. 
     İhalede gerçekleşen basit faiz 63.75, bileşik faiz ise yüzde 62.79 oldu. 
     Ayrıca kamuya, 182 günlük bonodan 300 trilyon liralık, 385 günlük tahvilden de 358.6 trilyon liralık net satış gerçekleştirildi. 
     İhraç tarihleri 9 Nisan Çarşamba olarak belirlenen ihalelerden, 182 gün vadeli bononun geri ödemesi 8 Ekim 2003, 385 gün vadeli tahvilin geri ödemesi de 28 Nisan 2004 tarihinde yapılacak. 
     Hazine'nin dün düzenlediği 126 gün vadeli iskontolu bono ihalesinde, bileşik faiz yüzde 56,48 olarak gerçekleşmişti. 
     İhalede 1 katrilyon 626,8 trilyon liralık nominal, 1 katrilyon 393,3 trilyon liralık da net satış olmuş, ihaleye gelen teklif ise 1 katrilyon 694,2 trilyon lira olarak belirlenmişti. 
     Hazine, yarın, Nisan ayınının en büyük iç borç ödemesi olan 5 katrilyon 303 trilyon lira iç borç servisi ile 261.9 milyon dolar dış borç ödemesi yapacak. 

     
</TEXT>
</DOC>
