<DOC>
<DOCNO> 105169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur27.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aygün Çokelliler'in cenazesi toprağa verildi... 
</HEADLINE>
<TEXT>

     Bursa'da, yaklaaşık 8 ay önce hapşırığını engellemek isterken felç olan ve tedavi gördüğü hastanede ölen Aygün Çokelliler'in cenazesi toprağa verildi. 
     Uludağ Üniversitesi Tıp Fakültesi Hastanesi'nde verdiği yaşam mücadelesine yenik düşen Aygün Çokelliler'in 24 Bursa Adli Tıp Kurumu morgundan alınan cenazesi, ilk olarak Alipaşa Mahallesi'ndeki evine götürüldü. Cenazenin eve gelişi sırasında, genç kadının yakınlarının fenalık geçirdiği görüldü. 
     Burada, Kuranıkerim okunmasından sonra Emirsultan Camii'ne getirilen cenaze, kılınan namazın ardından Emirsultan Mezarlığı'nda defnedildi. 
     Aygün Çokelliler, hamileliği sırasında hapşırığını tutmak isterken felç geçirmiş ve yoğun bakıma alınmıştı. Tedavisi boyunca sadece gözleriyle iletişim kurabilen Çokelliler, doktorların tüm uyarılarına rağmen bir kız çocuğu dünyaya getirmişti. Son dönemde sağlık durumu ağırlaşan genç kadın, sürekli ilaçla uyutuluyordu. 
     





</TEXT>
</DOC>
