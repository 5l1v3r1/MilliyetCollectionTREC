<DOC>
<DOCNO> 138855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/spo02.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGE İÇİN İKİLİ PLAN 
</HEADLINE>
<TEXT>

River Plate Kulübü, Fenerbahçe’ye altı aylık 450 bin, 1.5 yıl için ise bir milyon dolar önerecek. Teklifin kabul edilmemesi halinde Arjantinli yıldızla yapılan sözleşme devreye girecek 
     MEHMET ÇİFTÇİ 

     İlgi odağı oldu 
     FENERBAHÇE’DEN ayrılarak Arjantin’in River Plate Kulübü ile anlaşan ünlü yıldız Ariel Ortega yeni takımının Belez ile oynadığı ve 1 - 0 kaybettiği maçta taraftarların ilgi odağı oldu. River Plate taraftarları, maçı izlemeye gelen Ortega lehine uzun süre tezahürat yaparken, yönetim aleyhine de slogan atarak kulüp üzerinde transferin bir an önce netleştirilmesi için baskı kurdular. Arjantinli yıldız da Fenerbahçe’den anlayış beklediğini bir kez daha tekrarladı. 
     
     Gözdağı verdi 
     ORTEGA maç sonrası yaptığı açıklamada, "Önüme engeller koymasınlar. Ben futbol oynamak istiyorum. Bu takım River Plate olacak. Anlaşmamın kilitlenmesi kimseye fayda getirmez" diyerek Sarı - Lacivertliler’e gözdağı verdi. Bu arada, River Plate’nin, Ortega’nın transferi için belirlediği strateji de açığa çıktı. İki ayrı plan hazırlayan Arjantin Kulübü, önce Fenerbahçe’ye altı aylık 450 bin dolar, ya da 1.5 yıllık 1 milyon dolar para teklif edecek ve bu rakamların üzerine çıkmayacak. 
     
     Aguilar geliyor 
     TRANSFERİN karşılıklı anlaşmayla çözülmesini isteyen River Plate, Fenerbahçe bu teklifi kabul etmezse B planını uygulamaya koyacak. Ortega’ya imzalatılan sözleşme FIFA’ya yollanarak geçici lisans çıkarılacak. Önümüzdeki hafta içinde River Plate Başkanı Aguilar’ın da İstanbul’a geleceği ve Fenerbahçe Başkanı Aziz Yıldırım ile başbaşa bir görüşme yapacağı öğrenildi. Bu arada Sarı - Lacivertli kulübün de Ortega konusunu belgelerle FIFA’ya bildirdiği belirtildi. 
     
Oğuz Çetin’in gözü korktu      YARDIMCISI Nurettin Yıldız ile birlikte önceki gece Galatasaray - Malatyaspor maçını izleyen Oğuz Çetin bol bol not tuttu. Cuma günü karşılaşacakları Malatyaspor’un çok ciddi bir rakip olduğuna değinen Çetin, "Kolay lokma değiller. Eğer Malatya’yı yenemezsek, Galatasaray derbisinin bir önemi kalmaz. Artık puan kayıplarına tahammülümüz yok. İzlenimlerimi hafta boyunca takımıma anlatacağım" diye konuştu. 
     
Nefesleri kesildi      MALATYASPOR maçının hazırlıklarını dün Dereağzı Tesisleri’nde sürdüren Fenerbahçe’de Teknik Sorumlu Oğuz Çetin futbolcularına ağır bir program uyguladı. Çetin önce salonda istasyon çalışması yaptırdı, ardından tempolu çift kale maç ile basketbol turnuvası düzenledi. 
     SARI - Lacivertli futbolcular tam antrenman bitti derken, Oğuz Çetin bu kez takımı salondan dışarı çıkararak karla kaplı sahada 10 dakika koşturdu. Antrenmana sakatlıkları bulunan Kemal ile Mustafa Doğan katılmadı. Bu iki futbolcuya yoğun tedavi uygulandığı belirtildi. 
     
Oğuz hocaya sözüm var’      SARI - Lacivertli takımın genç golcüsü Serhat, beyaz bir sayfa açtığını ve bundan böyle herkesin sadece futbolunu konuşacağını belirtti. Bu konuda Oğuz Çetin’e söz verdiğini de sözlerine ekleyen yıldız oyuncu, "Artık farklı bir Serhat olacak. İlk hedefim Galatasaray maçı. Ağrılarım devam ediyor ama ne pahasına olursa olsun sahaya çıkacağım ve golümü atacağım" ifadesini kullandı. 
     
Aydın’a tepki      ASBAŞKAN Murat Özaydınlı, Galatasaray-Malatya maçını yöneten Ali Aydın’a sert tepki verdi. Özaydınlı, "Aklı h l geçen sezon gösterdiği dört kırmızı kartta. Etkisinden kurtulamadı. Sahadan amigolarla kol kola çıkmış. Amigolar birbirlerini çok iyi anlarlar. Herhalde birileri Galatasaraylı oyuncuların dokunulmazlıkları olduğunu Ali Aydın’a hatırlattı ki, kırmızı kartlık hareketleri görmezlikten gelmedi. Oysa Beşiktaş maçında Fatih’i saniyede attı" dedi. 
     



 SPOR 
























</TEXT>
</DOC>
