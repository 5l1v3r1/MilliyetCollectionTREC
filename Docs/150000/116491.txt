<DOC>
<DOCNO> 116491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/spor/aspo.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ELER, DÖNERİZ 
</HEADLINE>
<TEXT>

Fenerbahçe Başkanı Aziz Yıldırım maçtan sonra futbolcuların otobüsüne bindi, "Boşuna üzülmeyin. Bu turu geçtiniz. Şimdi Galatasaray maçını düşünün" dedi 
     YALÇIN TÜRK 

     Savaşmayan yoktu’ 
     KENDİ sahasında oynamasına rağmen Panathinaikos karşısında avantajlı bir skor yakalamayan Fenerbahçe’de, Başkan Aziz Yıldırım "Uzun zaman sonra ilk kez bir maçtan sonra evime üzülmeden, mutlu döndüm. Çocuklar çok iyi mücadele ettiler, sonuna kadar direndiler. Sahada savaşmayan yoktu. Biz de onlardan bunu istiyoruz. Bu takımı rövanşta eler döneriz, hiç kuşkum yok" diye konuştu. 
     
     Galatasaray’ı düşünün’ 
     YILDIRIM, maçtan sonra futbolcuların otobüsüne giderek, "Üzülmeyin. Çok iyi oynadınız. Ben turu geçtinize inanıyorum. Şimdi önünüzdeki Galatasaray karşılaşmasını düşünün" diye konuştu. Seyirci olaylarının doğal olduğunu da vurgulayan Fenerbahçe Başkanı, "Bunlarda birşey yok. Fenerbahçe taraftarına herkes teşekkür etmeli. Biz üstümüze düşeni fazlasıyla yaptık. Rövanş için artık sıra Panathinaikos kulübü ile Yunan hükümetine düşüyor" dedi. 
     
     Basın yönlendirdi’ 
     SEYİRCİNİN Lorant’ı istifaya davet etmesinin basının yönlendirmesi olduğunu da iddia eden Yıldırım, "Bir metreden golleri Lorant mı kaçırdı. Herkes Tuncay’ın oynatıldığı yeri eleştiriyor. 18 yaşındaki bir oyuncunun takıma kazandırılmaya çalışılmasını kimse methetmiyor. Rakibin yarım gol pozisyonu var. Bizim ise beş net. Topla oynama oranı yüzde 65’e, 35... Takım iyi mücadele etti, hepsi aslanlar gibi oynadı" yorumunu yaptı. 
     



 SPOR 



























</TEXT>
</DOC>
