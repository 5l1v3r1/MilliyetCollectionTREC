<DOC>
<DOCNO> 144117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/spor/spo05.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Liglere erteleme yok 
</HEADLINE>
<TEXT>

Futbol Federasyonu Başkanvekili Ata Aksu, Türkiye’nin savaş hali içinde bulunmadığını, bu yüzden maçların belirlenen programa göre devam edeceğini açıkladı 
     Yoğun gündem 
     KULÜPLER Birliği dün yaptığı toplantıda tribün olayları, seyirci kontenjanı ve Irak’ta yaşanan savaş konusunu görüştü. Futbol Federasyonu Başkanvekili Ata Aksu, Türkiye’nin savaş hali içinde bulunmadığını, bu nedenle herhangi bir kaygı duyulmadan liglerin belirlendiği gibi süreceğini söyledi. Aksu, tribün olaylarıyla ilgili ceza kanunlarını da inceleyeceklerini belirtti. 
     
     Yeni düzenleme 
     DÜZENLEMELERİ gözden geçireceklerini kaydeden Ata Aksu, "İçişleri Bakanı’ndan randevu alıp konuyu görüşeceğiz. Spordan Sorumlu bakanlığın da çalışmaları var. Onlarla da temasa geçeceğiz. Artık bu konuları çözmek istiyoruz. Kulüp yöneticileri bu konuda hassas olacak. Teknik adamlara ve sporcularına hassasiyeti iletecekler, tahrik edici olaylardan kaçınacaklar" dedi. 
     
     Aydın’ın tepkisi 
     SEYİRCİSİZ maç oynama cezasını istemediklerini söyleyen Kulüpler Birliği Başkanı Cemal Aydın ise "Bazı durumlarda olaylar kulüplerin kontrolünden çıkıyor. Karşı takımın taraftarları ya da o kulübün kötü niyetli taraftarları olay çıkarabiliyor. Böyle bir ceza verilecekse, o zaman antrenman sahasında maç yapalım. Ayrıca seyirci kontenjanını geri istiyoruz" diye konuştu. 
     



 SPOR 





























</TEXT>
</DOC>
