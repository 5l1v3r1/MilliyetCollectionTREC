<DOC>
<DOCNO> 140815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo09.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarların bilet isyanı... 
</HEADLINE>
<TEXT>

     Galatasaray ile Fenerbahçe arasında hafta sonunda yapılacak derbi maçla ilgili olarak İstanbul İl Spor Güvenlik Kurulu'nun aldığı kararı sarı-lacivertli taraftarlar tepkiyle karşıladı. 
     İnternette, sarı-lacivertli kulüple ilgili haberler yayınlanan ''www.antu.com'' adlı web sitesinin ''forum'' bölümünde söyleşen taraftarlar, derbi maçta Ali Sami Yen Stadı'nda kendilerine yer ayrılmaması yönünde alınan kararın haksız olduğunu savunarak tepki gösterdi. 
     Bu durum karşısında sessiz kalmayacaklarını vurgulayan taraftarlardan bazıları ellerinde maç bileti bulunduğunu iddia ederek, maç günü Ali Sami Yen Stadı'nda örgütlenebilmek için birbirlerine çağrıda bulunuyor. 
     Kulüp yönetim kurulundan girişimlerde bulunarak alınan kararı değiştirmesini bekleyen taraftarların, diğer bir beklentisi de karaborsa bilet bulabilmek. 

     
</TEXT>
</DOC>
