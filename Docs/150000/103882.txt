<DOC>
<DOCNO> 103882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sontur10.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dereceye girenler ODTÜ, Boğaziçi ve Hacettepe'yi tercih etti 
</HEADLINE>
<TEXT>

     2002 Öğrenci Seçme Sınavı ÖSS yerleştirme sonuçlarına göre, dereceye giren adayların çoğunluğunun tercihi ODTÜ, Boğaziçi ve Hacettepe üniversetileri oldu. 
     Öğrenci Seçme ve Yerleştirme Merkezi ÖSYM Başkanı Dr. Fethi Toker'in verdiği bilgiye göre, sayısal ve eşit ağırlıklı puan türlerinde Türkiye birincisi olan Ethem Erkan Aktakka Ortadoğu Teknik Üniversitesi ODTÜ Mühendislik Fakültesi Elektrik Elektronik Mühendisliği Bölümü'ne yerleşti. 
     Sayısal puan türünde ikinci olan Cihat Eldeniz, Boğaziçi Üniversitesi Mühendislik Fakültesi Elektrik Elektronik Mühendisliği Bölümü'ne girdi. Sayısal puan türü üçüncüsü Emrullah Yılmaz da Hacettepe Üniversitesi Tıp Fakültesi İngilizce bölümüne yerleşmeye hak kazandı. 
     Sözel puan türüne göre, Türkiye birincisi olan Emin Şenay, Boğaziçi Üniversitesi Mühendislik Fakültesi Bilgisayar Mühendisliği Bölümüne, ikinci Sinan Otlu Boğaziçi Üniversitesi Mühendislik Fakültesi Endüstri Mühendisliği Bölümü'ne yerleştiler. 
     Sözel puan türünde üçüncülüğü paylaşan 2 adaydan Alper İlker Akbaba Hacettepe Üniversitesi Tıp Fakültesi İngilizce Bölümü'ne, Safiye Çelik ise ODTÜ Mühendislik Fakültesi Bilgisayar Mühendisliği Bölümü'ne kayıt yaptırmaya hak kazandılar. 
     Eşit ağırlıklı puan türünde Ethem Erkan Aktakka'nın ardından ikinci olan Ahmet Önder Güven ODTÜ Mühendislik Fakültesi Elektrik Elektronik Mühendisliği Bölümü'ne, üçüncü olan Yücel Taş da Boğaziçi Üniversitesi Mühendislik Fakültesi Elektrik Elektronik Mühendisliği Bölümü'ne yerleştiler. 
     Yabancı Dil puan türüne göre, birinci olan Hakan Er ODTÜ Eğitim Fakültesi İngilizce Öğretmenliği Bölümü'ne, ikinci Burcu Gökgöz Boğaziçi Üniversitesi Yabancı Diller Yüksekokulu Mütercim-Tercümanlık İngilizce Bölümü'ne, Üçüncü Hatice Bakanlar Bilkent Üniversitesi Uygulamalı Yabancı Diller Yüksekokulu Mütercim-Tercümanlık İngilizce-Fransızca-Türkçe bölümlerini burslu kazandılar. 
     





</TEXT>
</DOC>
