<DOC>
<DOCNO> 138512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/spor/ytan.html </URL>
<DATE> 2003/02/23/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Keyifli bir gece 
</HEADLINE>
<TEXT>

     Trabzonspor’un Adanaspor karşısındaki sayısal dizilişi 4 - 3 - 2 - 1... Sahadaki görüntüsü ise 4 - 2 - 4... Bir hafta önce tıkır tıkır işleyen Aybaba’nın sistemi ilk yarıda yerini görev karmaşasına bıraktı. İkinci yarıya Erman Özgür’ü sahaya süren Aybaba oyun kurgusunda da iki değişiklik yaptı. Gökdeniz biraz daha Fatih’e yakın oynadı. Ali Şen’in görevini Erman Özgür üstlendi. İkinci yarının hemen başında Trabzonspor oyunun kontrolünü eline aldı. Oyun disiplini ve görev sadakatının yanısıra pas yüzdesini artıran Trabzonspor futbol ve pozisyon zenginiydi. Müsabakanın 60. dakikasından sonra Fatih, Gökdeniz işledi. Hem keyif verdi, hem de gelecek için umut. Dün geceye damgasını vuran iki isim Hüseyin ve Fatih’ti. Hem kusursuz oynadılar. Ve hem de saha içinde abilik yaptılar. Gökdeniz, Erdinç, Erman Özgür, Lee dün gece kendileri daha bir fark ettirdiler. 
     Şu tartışmasız bir gerçek... Trabzonspor takım olma yolunda ciddi adımlar attı ve oldukça büyük mesafe kaydetti. Bunun atındaki isim ise teknik direktörden başkası değildi. 
     Mustafa Çulcu, muhteşem bir maç yönetti. Çok koştu, pozisyonları çok iyi ama çok iyi süzdü. İnce ve art niyet kokan faulleri hiç kaçırmadı. Tebrikler hocam. 
     



 SPOR 























</TEXT>
</DOC>
