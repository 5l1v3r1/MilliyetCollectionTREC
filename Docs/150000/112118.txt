<DOC>
<DOCNO> 112118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/guncel/gun03.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasilerin kuaförü liderleri anlattı 
</HEADLINE>
<TEXT>
Sezer’in eli sıkı 
CHP liderinin üç haftada bir mutlaka tıraşa geldiğini söyleyen kuaför Eşref Kaynar, Baykal’ın yıllardır saçlarını Siirt "bıttım" sabunuyla yıkattığını söyledi 
     SELMAN EKİCİ Ankara 

     Ünlülerin kuaförü Eşref Kaynar, CHP Genel Başkanı Deniz Baykal ve Cumhurbaşkanı Ahmet Necdet Sezer’in kuaför koltuğundaki bilinmeyen yönlerini anlattı. 
     Yıllardır Baykal’ın kuaförlüğünü yapan Kaynar, "Deniz Bey, saçlarını el yapımı Siirt’in bıttım sabunuyla yıkatır. Şampuan, jöle veya sprey kesinlikle kullanmaz" dedi. 
     
     Baykal gibi değil 
     Sezer’in saçlarını şampuanla yıkatmak konusunda Baykal kadar katı olmadığını belirten Kaynar, genellikle saçını bıttım sabunuyla yıkadığı Cumhurbaşkanı’nın arada bir şampuan kullandığını söyledi. Baykal ve Sezer’in üç haftada bir tıraş olmaya geldiğini vurgulayan Kaynar, "Sezer, cumhurbaşkanı olduktan sonra başka yerde tıraş olmaya başladı" diye konuştu. 
     
     Çıraklara bozukluk 
     Yargıtay üyeliği ve Anayasa Mahkemesi Başkanlığı görevindeyken Sezer’in kendisine tıraş olmaya geldiğini anlatan Kaynar, "Bahşiş konusunda Ahmet Bey’in eli sıkıdır. Bize k ğıt para verirken çıraklara da yanında taşıdığı çantasının içinden bozuk para verirdi" dedi. Genelde randevulu gelen Sezer’in bir defasında habersiz geldiğini belirterek olayı şöyle anlattı "O sırada başka bir müşteriyi beklediğimden kendisini yarım saat sonra tıraş edebileceğimi söyledim. Bu sözlerime kırılan Ahmet Bey hemen dükk ndan ayrıldı." 
     



 GÜNCEL 


















</TEXT>
</DOC>
