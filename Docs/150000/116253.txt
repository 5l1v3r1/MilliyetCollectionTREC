<DOC>
<DOCNO> 116253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/ekonomi/eko02.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı aldı, yine faiz düştü 
</HEADLINE>
<TEXT>

50 milyon dolar olduğu tahmin edilen yabancı alışıyla 2 Temmuz 2003 vadeli bononun faizi yaklaşık 2 puan geriledi. Dolar kuru da yabancı satışlarının etkisiyle 6 bin lira düştü 
     SONGÜL HATISARU 

     Bonoda yüzde 71 bileşik faiz seviyesinden piyasa giren ve yüzde 68 ortalamayla portföy oluşturdukları tahmin edilen yabancıların alımı devam ediyor. 
     Yabancıların seçim öncesinde bir miktar döviz satıp, bono almasıyla faiz oranları yaklaşık 2 puan geriledi. Dün bonoda yine Deutsche Bank kaynaklı yaklaşık 50 milyon dolarlık alım yapıldığı belirtildi. Bonoya gelen alımla en çok işlem gören 2 Temmuz vadeli k ğıdın faizi yaklaşık 2 puan gevşedi. Önceki gün 65.5 bileşiklerde bulunan 2 Temmuz vadeli k ğıdın faiz oranı gelen alımlarla, yüzde 63.75 bileşik seviyesine geriledi. 27 Ağustos tarihli k ğıtta da faizler yaklaşık bir puan gerileyerek 63.80’e düştü. İki k ğıtta toplam 290 trilyonluk işlem hacmi gerçekleşti. 
     
     Dolarda yabancı sattı 
     Önceki hafta yüzde 71’lerden piyasaya giren yabancılar yaklaşık 1 katrilyonluk alım yapmıştı. Yabancı alımlarının devam etmesi piyasadaki "yabancılar seçimden sonra faizlerde düşüş bekliyor" beklentisini de güçlendirdi. Bono piyasasında yabancıların en az seçim sonrasına vadeli bir portföy oluşturduğu gözleniyor. 
     Döviz piyasasında da yabancıların dolar sattığı görüldü. Bankalararası döviz piyasasında sabah 1 milyon 666 bin alış fiyatıyla açılan piyasada, gün içinde gelen satışların etkisiyle döviz yaklaşık 10 bin lira kadar düştü. Londra kaynaklı traderların satışlarının etkisiyle dolar günü nette 6 bin 500 liralık düşüşle kapattı. 
     Yabancıların döviz satıp, bonoya geçtiği gözlendi. Öğleden sonra büyük bir bankanın alımlarıyla piyasa toparlandı ve düşüş sınırlı kaldı. Gün içinde yabancı satışlarının etkisiyle İnterbank döviz piyasasında 1 milyon 670 lerin altına gerileyen dolar, fiyatları kapanışta 1 milyon 671 bin - 1 milyon 673 bin aralığına geldi. 
     



 EKONOMİ 





















</TEXT>
</DOC>
