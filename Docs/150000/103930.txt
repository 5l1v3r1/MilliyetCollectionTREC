<DOC>
<DOCNO> 103930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/siyaset/siy01.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Ecevit’in kuzeni siyasi tercihini yaptı... 
</HEADLINE>
<TEXT>
Ecevit YTP’de 
"Başbakan’a kırgınım" diyen Cem Ecevit, SODEV Başkanı Karakaş ve sanatçı Ergün’ün de aralarında bulunduğu 30 kişi, YTP lideri Cem’in saflarına katıldı 
     ANKARA Milliyet 

     Başbakan Bülent Ecevit’in akrabası Cem Ecevit, Sosyal Demokrasi Vakfı SODEV Başkanı Ercan Karakaş ve sinema sanatçısı Halil Ergün’ün de aralarında bulunduğu 30 kişi, dün YTP’ye katıldı. 
     Cem Ecevit, törenin ardından gazetecilerin, Bülent Ecevit’le akrabalık derecelerini sormaları üzerine Başbakan ile babasının kardeş çocukları olduğunu belirtti. 
     
     Ecevit’ten izin istedim’ 
     "Ecevit ile görüşüyor musunuz " sorusuna karşılık Cem Ecevit, "Türk geleneklerinin öngördüğü şekilde sık sık görüşmediklerini" söyledi. Siyasete girme konusunda telefonla Bülent Ecevit’i aradığını ve aile büyüğü olarak izin istediğini belirten Ecevit, "Kırgınlığı var mıydı " sorusunu, "Kırgın değildi. Bir kırgınlık olacaksa benim kırılmam gerekir. Halk bu durumda olduğu için" diye yanıtladı. 
     
     Gurur duyuyorum 
     "Size bu ilginin nedeni soyadınızdan kaynaklanıyor. Biliyorsunuz değil mi " denmesi üzerine Cem Ecevit şunları söyledi "Farkındayım. Rahatsız edici buluyorum. İnsanlar soyadlarını seçemiyor. Ben Cüneyt Ecevit’in oğluyum, soyadımı babamdan aldım. Bülent Ecevit’in bulunduğu konumdan onur ve gurur duyuyorum." 
     



 SİYASET 















</TEXT>
</DOC>
