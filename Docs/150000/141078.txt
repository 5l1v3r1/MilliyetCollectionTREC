<DOC>
<DOCNO> 141078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur14.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'a CV'sini gönderen stajyer öğretmen gözaltında... 
</HEADLINE>
<TEXT>

     Bitlis'in Hizan İlçesi'nde, terör örgütü Hizbullah üyesi olduğu iddiasıyla bir stajyer öğretmenin yakalandığı bildirildi. 
     Alınan bilgiye göre, İl Jandarma İstihbarat ekipleri, Hizan İlçesi Yığınkaya İlköğretim Okulu'nda, stajyer öğretmenlik yapan Şırnak'ın İdil İlçesi nüfusuna kayıtlı Metin Özmen'in 24 örgüte özgeçmiş bilgileri sunduğunu tespit etti. 
     2000 yılında terör örgütü Hizbullah'ın elebaşı Hüseyin Velioğlu'na ait örgüt evine yapılan operasyonda ele geçirilen CD ve disketlerin incelenmesi sonucunda kimliği tespit edilen Metin Özmen, Hizan'da gözaltına alındı. 
     Stajyer Öğretmen Özmen, yapılan sorgusunun ardından Hizbullah üyesi olmak suçundan Hizan Cumhuriyet Savcılığı'nca tutuklanarak cezaevine konuldu. 
     





</TEXT>
</DOC>
