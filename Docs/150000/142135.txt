<DOC>
<DOCNO> 142135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/siyaset/siy02.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar, gazeteciyi beğenince... 
</HEADLINE>
<TEXT>

Bir toplantıya katılan Sanayi Bakanı Coşkun, İçişleri Bakanı Aksu ve Milli Savunma Bakanı Gönül, yabancı bir gazeteciyi beğenince ortaya komik görüntüler çıktı 
     Başbakan Abdullah Gül’ün hükümetin icraatlarını değerlendirdiği toplantıya katılan bakanlar, yanlarında oturan bir kadın gazeteciye hayran kaldı. Toplantı öncesinde Sanayi ve Ticaret Bakanı Ali Coşkun’un yanında oturan yabancı kadın gazeteci, bir sıra önde oturan İçişleri Bakanı Abdülkadir Aksu’nun dikkatini çekti. İngilizce bilmeyen Aksu, geri dönüp Coşkun’a "Beni tanıştırsana. En iyi arkadaşım’ de. Polisten sorumlu falan’ de" diye laf attı. Coşkun, Aksu’nun sözlerini gülerek yabancı gazeteciye aktarırken, bu kez İçişleri Bakanı’nın yanında oturan Milli Savunma Bakanı Vecdi Gönül devreye girdi. İngilizce bilen Gönül, yarı İngilizce yarı Türkçe, "Beni de tanıştır. Ben de savaştan sorumlu bakanım" dedi. Ne olduğunu anlamayan kadın gazeteci, bakanların gülüşmeleri üzerine yanında oturan yabancı erkek arkadaşını göstererek, "Bu da benim en iyi arkadaşım" karşılığını verdi. 
     



 SİYASET 
















</TEXT>
</DOC>
