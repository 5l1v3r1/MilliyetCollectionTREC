<DOC>
<DOCNO> 125997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/magazin/mag01.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Kule’ rekora koşuyor 
</HEADLINE>
<TEXT>

Yüzüklerin Efendisi’ dizisinin ikinci filmi İki Kule’ gösterime girdiği ilk gün gişe rekorlarını altüst etti 
     DIŞ HABERLER SERVİSİ 

     Yüzük Kardeşliği" bir süre için dağılmış olabilir ama h l hayatta ve dünya çapında binlerce sinema salonunu fetih operasyonunu sürdürüyor. Dünyanın birçok ülkesinde çarşamba, Türkiye’de ise dün gösterime giren "Yüzüklerin Efendisi" üçlemesinin ikinci bölümü "İki Kule", gişede hızlı bir başlangıç yaptı. "İki Kule", gösteriminin ilk gününde sadece ABD’de 26 milyon dolar hasılat elde etti. Serinin ilk filmi "Yüzük Kardeşliği" ise ilk gün 18 milyon dolar kazanmıştı. "İki Kule", ilk gün hasılatını yüzde 44 artırırken, filmin çarşamba günü gösterime girdiği 14 ülkede de benzer bir artış gözlendi. "İki Kule" bu ülkelerde de 16 milyon dolar hasılat elde etti. Yeni Zelandalı yönetmen Peter Jackson’ın, anavatanında 15 ayda çektiği üç filmin maliyeti 300 milyon dolar iken, ilk film "Yüzük Kardeşliği" 966 milyon dolar hasılat elde etmişti. Dünyada ilk gün hasılat rekoruysa, 39.4 milyon dolar ile "Örümcek Adam"a ait. 
     



 MAGAZİN 














</TEXT>
</DOC>
