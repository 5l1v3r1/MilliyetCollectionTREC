<DOC>
<DOCNO> 135852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/magazin/amag.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yaz Zehra’ya kardeş geliyor... 
</HEADLINE>
<TEXT>

Boşandı, boşanıyor, evi terk etti, barıştı’ derken, Hülya Avşar bombayı patlattı Bu yaz bir çocuğum olsun istiyorum... 
     İLKNUR GÜLMEZ 

     Televizyon kanalı tv8’in bayram çekimlerine katılarak İclal Aydın’ın konuğu olan Hülya Avşar, özel yaşamına ilişkin ilginç açıklamalar yaptı. İşte, eşi Kaya Çilingiroğlu ile ilişkisinden kızı Zehra’nın eğitimine, Avşar’ın birbirinden çarpıcı açıklamaları 
     
Zehra’ya kardeş yapmayı düşünüyor musunuz 
     "Bana üç yıldır ailem tarafından Zehra’nın bir kardeşe ihtiyacı olduğu konusunda baskı yapılıyor. Allah izin verirse bu yaz çocuğumun olmasını istiyorum. Zehra’nın kardeşsiz kalmasını ben de istemiyorum." 
     
     Aşk romanı yazacak 
Zehra’yı büyütürken neden sürekli dadı değiştirdiniz 
     "Zehra’yı hiç tek başına dadılara emanet etmedim. Dadıların çocuk eğitimi hakkında yeterli bilgiye sahip olduklarına inanmıyorum. Aklı olan bir dadılık okulu açar. Bu konuda yeterli deneyimi olmayan kişiler inanılmaz fiyatlar isteyerek benden iş istediler. Ben de onları kaba tabiriyle kapı dışarı ettim. Yani eğer çocuğuma zarar verecek olurlarsa onlara Hitler gibi davranabilirim." 
     
Bir kitap yazacağınızı söylüyordunuz, çalışmalarınız ne aşamada 
     "Bu konuda Ahmet Altan bana yardım edecek. Çok güzel bir aşk hik yesi yazacağım. Çok ilginç ama, bu öykünün bir bölümünü rüyamda gördüm. Sonra geliştirdim. İleride film yapılacak bir hik ye. Eğer sinemaya çekilirse yönetmenliğini de ben yapmak istiyorum. Ayrıca Abdullah Oğuz’la Randevu’ isimli bir sinema filmine başlayacağım. Bu film için erkek oyuncu arıyoruz." 
     
     Eskiden ben kıskanırdım’ 
Kaya Bey’le sizi bir arada tutan bağlar neler 
     "Sadece çocuk değil. Kaya beni çok değiştirdi. O hayatı çok güzel yaşıyor. Geçenlerde golf oynamak için ABD’ye gitti. Çok kitap okur, kültürlü. Ben de biraz onun gibiyim. Biz Kaya’yla aşktan daha önemli şeyler paylaşıyoruz. Yani zaman zaman bir şeyler olsa da artılarımız, eksilerimizden çok fazla. Ayrıca ben çok kıskancımdır. Eskiden, ilk tanıştığımızda hep benim kıskançlığım yüzünden tartışırdık." 
     
Kaya ile ben, bir elmanın iki yarısıyız’      Hülya Avşar, "Kızımız Zehra’ya ondan kardeş yapmak istiyorum" dediği eşi Kaya Çilingiroğlu ile inişli çıkışlı evliliğini de şu ilginç sözlerle özetledi "Kaya’yla birbirimizi çok tamamlıyoruz. Ben spor yapmayan, kitap okumayan, kendini değiştirmeyen biriyle yapamam. Kaya herkesten hızlı gidiyor hayatta. O kadar alıştım ki onun tarzına başkası beni dolduramaz gibi geliyor." 
     
Celse arasında ifadesi alındı      ESRA ALUS 

     Hülya Avşar, televizyon programında Türk bayrağı motifli balonlara ayağıyla vurduğu gerekçesiyle hakkında Türk Bayrağı Kanunu’na muhalefet etmek’ suçundan, altı aya kadar hapis cezası istemiyle açılan davada ifade verdi. İstanbul 4. Sulh Ceza Mahkemesi H kimi Hayati Uçar, Adalet Sarayı’na Avukatı Osman Hacıbekiroğlu ile gelen Hülya Avşar’ın ifadesini, celse arasında aldı. Çıkışında basın mensuplarının sorularını yanıtlayan Avşar, ifadesinde, "Türk Bayrağı’na saygısızlık yapmasının mümkün olmadığını" söylediğini ve "Genel olarak bu çerçevede ifade verdiğini" anlattı. 
     



 MAGAZİN 











</TEXT>
</DOC>
