<DOC>
<DOCNO> 147735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/soneko11.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İskenderun'da gemi trafiği... 
</HEADLINE>
<TEXT>

     Hatay'ın İskenderun Limanı'nda, hizmetlerin verilmesinde en büyük sıkıntının konteynır terminalinin bulunmamasından kaynaklandığı bildirildi. 
     İskenderun Deniz Ticaret Odası Müdürü Ahmet Suerdem, geçen yılın ilk 3 ayına oranla az da olsa bir artış sağlanarak limanda işlem yapılan gemi sayısının 477'ye çıktığını, 8 milyon 240 ton ürün yüklenirken, 3 milyon 8 bin ton ürünün de boşaltıldığını belirtti. 
     Suerdem, limandaki 16 iskeleye, geçen yılın aynı döneminde 427 geminin yanaştığını, 8 milyon 130 bin ton ürün yüklenirken, 4 milyon 427 bin ton ürünün de boşaltıldığını kaydetti. 
     BM'nin uyguladığı ambargo ve savaş nedeniyle Irak'a transit taşımacılığın liman hizmetlerini büyük ölçüde olumsuz yönde etkilediğini belirten Suerdem, şöyle devam etti 
     ''Ancak, limandaki en büyük eksiklik konteynır terminali olmamasıdır. Dünyada yük taşımacılığında konteynıra yönelinmiştir. Körfezde gemi trafiğini canlandırabilmemiz için en kısa sürede konteynır terminali kurulmalıdır.'' 
     





</TEXT>
</DOC>
