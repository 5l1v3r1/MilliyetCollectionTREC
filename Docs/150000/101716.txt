<DOC>
<DOCNO> 101716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur31.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM aç-kapa yaptı... İl olma hayalleri başka bahara kaldı... 
</HEADLINE>
<TEXT>

     TBMM Genel Kurulu'nda, toplantı yeter sayısı 184 bulunamayınca, Şebinkarahisar, İnegöl ve Suşehri'nin il olmalarına ilişkin yasa teklifleri görüşülemedi. 
     Başbakan Bülent Ecevit'in yanı sıra DSP'li bakanlar ve milletvekillerinin çoğunlukla katıldığı Genel Kurul toplantısını Şebinkarahisar ve İnegöl ilçesinden gelen dinleyiciler de izledi. 
     TBMM Başkanvekili Kamer Genç, elektronik cihazla yaptığı ilk yoklama sonucunda toplantı yeter sayısı bulunamadığı gerekçesiyle birleşime yarım saat ara verdi. Verilen aradan sonra yapılan yoklamada da çoğunluk sağlanamayınca, TBMM Başkanvekili Kamer Genç, 1 Ekim 2002 Salı günü saat 15.00'te toplanmak üzere birleşimi kapattı. Böylece, TBMM yeniden tatile girdi. 
     Genç, ''Bazı ilçelerin il olmasına ilişkin tekliflerinin görüşülmesi ve Süreyya Ayhan'ın Avrupa şampiyonluğunu kutlamak için çoğunluğun sağlanmasını isterdim ama olmadı'' dedi. 
     Genç, yapılan iki yoklamada da toplantı yeter sayısı bulanamadığı için olağanüstü çağrı önergelerinde yeralan konuların görüşülmesi imkanı kalmadığını belirterek, olağanüstü çağrı önergelerinin düştüğünü bildirdi. Genç, yapılacak seçimde milletvekillerine başarılar diledi. 
     





</TEXT>
</DOC>
