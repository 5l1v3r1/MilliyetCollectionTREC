<DOC>
<DOCNO> 114954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/guncel/gun05.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyoner komiser 2. kez gözaltında 
</HEADLINE>
<TEXT>

Sedat Peker’le birlikte sorgulanan eski polis Aziz Saka’nın Rusya’da fabrika kurmak istediği ve 9 şirkete ortak olduğu iddia edildi 
     SERHAT ÜNAL, SEMRA PELEK, BERİL ÖZCAN İstanbul 

     İbrahim Tatlıses ile buluştuğu Akmerkez’de gözaltına alınan Sedat Peker ile ilgili soruşturma, ilginç ilişkileri de ortaya çıkardı. Peker ile birlikte Organize Suçlar Şube Müdürlüğü’nde sorgulanan eski polis Aziz Saka’nın trilyonluk serveti olduğu iddia edildi. Sorguları tamamlanan Peker ile Kaan Murathan 23 , Kaffar Karademir 29 , Yener Keskin 24 , Ersin Kuştemir 30 , kardeşi Soner Kuştemir 28 , Aziz Saka 29 ve Hepdeğer Urhan 37 , sevk edildiği İstanbul DGM’de savcı Ali Cengiz Hacıosmanoğlu tarafından sorguya alındı. Peker ve Kuştemir, tu-tuklanmaları istemiyle mahkemeye sevk edilirken, diğer sanıklar serbest bırakıldı. Peker ve Kuştemir de gece geç saatlerde serbest bırakıldı. Saka ile birlikte 4 kişi serbest bırakılmalarına karşın, kelepçelenerek tekrar İstanbul Emniyet Müdürlüğü’ne götürüldü. 
     Asayiş Şube Müdürlüğü’nde komiser olarak görev yaparken, 4 yıl önce bir ilçeye tayin olduğu ve 27 gün önce de istifa ettiği kaydedilen Saka’nın, Rusya’da fabrika kurmak istediği öne sürüldü. Servetinin trilyonlarla ölçüldüğü öne sürülen Saka’nın otomotiv kampanyalarıyla ilgili 9 şirkete de ortak olduğu iddia edildi. 
     



 GÜNCEL 
















</TEXT>
</DOC>
