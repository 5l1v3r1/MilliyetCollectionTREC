<DOC>
<DOCNO> 147506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/soneko04.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıta zam... 
</HEADLINE>
<TEXT>

     Akaryakıt ürünlerinden benzin, gazyağı, fuel oil 6 Numara'ya zam yapıldı. 
     Akaryakıt Ana Dağıtım Şirketleri Derneği'nden yapılan yazılı açıklamaya göre, bugünden itibaren, benzinler, gazyağı ve fuel oil 6 Numara'nın perakende satış fiyatı arttı. 
     Kurşunsuz benzine yüzde 0.80, süper benzine yüzde 0.96, gazyağına yüzde 1.75, fuel oil 6 Numara'ya yüzde 0.65 oranında zam yapıldı. 
     İstanbul'un Anadolu yakasında kurşunsuz benzin fiyatı 1 milyon 877 bin liradan 1 milyon 893 bin liraya, süper benzin 1 milyon 881 liradan 1 milyon 898 bin liraya yükseldi. 
     Ankara'da kurşunsuz benzinin litre fiyatı 1 milyon 876 bin liradan 1 milyon 892 bin liraya, süper benzinin fiyatı 1 milyon 880 bin liradan 1 milyon 897 bin liraya çıktı. 
     İzmir'de ise kurşunsuz benzin fiyatı 1 milyon 873 bin liradan 1 milyon 889 bin liraya, süper benzin 1 milyon 876 bin liradan 1 milyon 894 bin liraya çıktı. 
     Bu arada zammın ardından, Ankara'da 60 litre kurşunsuz benzin alan bir otomobilin deposu, 113 milyon 520 bin liraya dolacak. 
     





</TEXT>
</DOC>
