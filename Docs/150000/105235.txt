<DOC>
<DOCNO> 105235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/yasam/yas03.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım vaadinde bulunup üç gün zorla seks yaptı... 
</HEADLINE>
<TEXT>
E.Y’ye doktor tecavüzü 
Kandırıp evine getirdiği genç kızı, zehirli iğne ve bıçakla tehdit edip tecavüz eden göz doktoru ile yardım eden psikolog arkadaşı tutuklandı 
     M. AKİF ERDEM İstanbul 

     Mersin’den İstanbul’a gelen genç kızı yardım vaadiyle kandırıp zehirli iğne ve bıçak tehdidiyle 3 gün tecavüz ettiği öne sürülen doktor ile kendisine yardım ettiği iddia edilen meslektaşı tutuklandı. 
     Kasiyerlik yapan E.Y. 21 , Mersin’de tanıştığı erkek arkadaşı için İstanbul’a geldi. Çatalca’da oturan arkadaşının evli olduğunu öğrenen genç kız, Mersin’e dönmek üzere Esenler Otogarı’na geldi. Parası kalmadığı için Mersin’deki bir kız arkadaşını arayıp yardım isteyen E.Y., bu arkadaşının aramasını istediği otobüs şoförünün de bir başka gün İstanbul’a geleceğini öğrendi. E.Y, bu sırada psikolog meslektaşı S.K.’yı İzmir’e uğurlayan göz doktoru Y.K. 30 ile karşılaştı. Yalova’da bir hastanede görevli olan Y.K.’nın "şoför tanıdığı dönünceye kadar evinde kalabileceği" konusunda ikna ettiği genç kız, Karagümrük Mimar Sinan Mahallesi’ndeki eve geldi. İddiaya göre, kapıyı kilitleyen Y.K., maket bıçağı ve zehirli iğne yapmakla tehdit ettiği genç kıza tecavüz etti. 
     
     3 gün boyunca tecavüze uğrayan E.Y., İzmir’den dönen S.K.’dan da durumu anlatmasına karşın yardım göremedi. Bunun üzerine bir k ğıda "Lütfen polise haber verin. Beni acele kurtarın" şeklinde not yazıp kaleme iliştirdikten sonra sokağa atmayı başardı. Notu bulan bir vatandaşın ihbarı üzerine kapıyı kırarak içeri giren polis, genç kızı kurtardı. Gözaltına alınan Y.K. ile S.K., çıkarıldıkları nöbetçi mahkemece tutuklanarak Bayrampaşa Cezaevi’ne gönderildi. 
     



 YAŞAM 

















</TEXT>
</DOC>
