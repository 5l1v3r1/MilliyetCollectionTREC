<DOC>
<DOCNO> 113142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/ekonomi/aeko.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticarette müşteriyi tanırım ama siyasette tanıyamadım 
</HEADLINE>
<TEXT>

Siyaset yaparken müşteriyi iyi okuyamadığı’ için başarısız olduğunu belirten işadamı Cem Boyner, Şimdi müşteri ile kucaklaşabileceğim her gün için şükrediyorum’ dedi 
     EKONOMİ SERVİSİ 

     Boyner Holding Murahhas Azası Cem Boyner, siyasette müşteriyi iyi okuyamadığı için başarılı olamadığını, ama ticarette iyi okuduğunu söyledi. 2. Uluslararası İstanbul Perakende Konferansı’nda yaptığı konuşmada, mağazacılıktaki yeni trendleri anlatan ve kendisini müşterici’ olarak tanımlayan Boyner, şöyle konuştu 
     "Ben böyle deyince neden siyasette başarısız oldun, ne biçim müştericisin’ diyebilirsiniz. Siyasetteki müşteriyi okuyamadığımdan. O dönemde, Cumhurbaşkanı’nı ziyarete gittiğimde, nasıl bu kadar dinç olabiliyorsunuz ’ diye sordum. Pencereyi açtı. Her sabah kalktığımda bu perdeyi açarım ve Yarabbi şükürler olsun, beni yeni bir siyaset gününe uyandırdığın için’ derim’ dedi. Ben de işime döndükten bu yana, her gün kalktığımda, şükürler olsun, beni yeniden müşterilerle kucaklaşabileceğim bir güne uyandırdığın için diyorum." 
     
     Müşteriyi fanatik yapmalıyız’ 
     Çarşı’da bir örnek mağaza tipini değiştirdiklerini anlatan Boyner, "Müşteriyi mutlaka fanatik taraftar yapmalıyız. Müzik kulağınız varsa sadece melodiyi değil notaları da duyuyorsunuz. Müşteri aslında mağazacıyı, perakendeciyi kolay kolay uyutmuyor, dinletiyor, heyecanlandırıyor. 200 metrekarede heyecan yaşatamazsınız. Mağazaları büyütmeliyiz" dedi. 
     
     Gelelim mi düşünüyoruz’ 
     Metro AG Vekili Karl Josef Baum da konuşmasında, "Elektronik mağazacılıkta Avrupa’nın pazar lideriyiz. Türkiye’ye gelecek miyiz diye düşünmeye başladık. 20-25 yıl boyunca elektronik pazarı yaratmak istedik. Siz bunu 1-2 sene içinde yapabilirsiniz." 
     Soysal Eğitim Danışmanlık’ın düzenlediği konferansta konuşan HSBC Bank A.Ş Genel Müdürü Piraye Antika da "Türkiye’ye inanıyoruz. Dönemeçler keskin de olsa yolumuza devam edeceğiz. Yeni markalar yaratacağız" dedi. Antika şöyle dedi 
     "Türkiye’de çok alışık olmadığımız bir kavram ama güçlerimizi birleştirerek ilerlemek mümkün. İşte size açık bir örnek HSBC ve Advantage. Advantage kendi başına bir marka olmakla birlikte bir markalar koalisyonu. Perakende markalarının birleşik gücü. Bu öncü güç öylesine başarılı oldu ki takipçileri ortaya çıkmakta gecikmedi." 
     
Erkeklere köpek muamelesi yapıyorlar’      Araştırma şirketi Envirosell’in CEO’su Paco Underhill, kadınların erkeklere köpek ve eşek muamelesi yaptığını söyledi. 70 - 100 bin kişi üzerinde yapılan araştırmaların video kasetlerini seyrettiğini belirten Underhill, sunumunda müşteri davranışlarını örnek görüntülerle anlattı. 
     Underhill, bir kadının, mağazaya birlikte girdiği eşine otur’ komutu vermesi, erkeğin de tepkisiz oturmasına işaret ederek, burada erkeğe köpek muamelesi yapıldığını belirtti. Sonraki görüntülerde de bir erkeğin kucağında onlarca paket taşımasını gösteren Underhill, "Burada erkek eşek yerine konmuş" dedi. 
     
     Kadınlar teması sevmiyor 
     Büyük mağazalarda müşterinin aradığını rahat bulabilmesi için raf dizaynının önemli olduğuna değinen Underhill, dar mekanlarda kadın müşterilerin temastan rahatsız olduklarını söyleyerek, Türk perakendecileri uyardı. 
     Perakenciliğin tüm dünyada sıkıntılarla karşı karşıya olduğuna değinen Underhill, hipermarket konseptinin eskidiğini söyledi. 
     



 EKONOMİ 


















</TEXT>
</DOC>
