<DOC>
<DOCNO> 128247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yazar/sazak.html </URL>
<DATE> 2003/01/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yeni yılda iktidar 
</HEADLINE>
<TEXT>

     AKP, 3 Kasım seçimlerinde aldığı yüzde 35 oyla, öteki Türkiye’nin umudu olarak iktidara geldi. 
     Geleneksel İslamcı’ taban dışında, İstanbul başta olmak üzere kent varoşlarında ve Anadolu’da Tayyip Erdoğan’ı yönetime taşıyan oyların ortak paydasını yoksulluğa ve yolsuzluğa tepki’ oluşturuyordu. 
     2001 krizinde çöken orta sınıf, milyonlarca işsiz, faiz ve kur batağına saplanan reel sektörüyle Türkiye’de piyasalar tek parti’ iktidarını satın alırken, AKP’ye oy vermeyenler de 3 Kasım’ı izleyen günlerde iyimser beklentiye girmişlerdi. Hükümetin Abdullah Gül’ün başbakanlığında süratle kurulması ve Erdoğan’ın AB atağıyla 12 Aralık Kopenhag zirvesine dek geçen sürede işler yolunda gitti. 
     Kamuoyundaki genel yargı, İyi bir başlangıç yaptılar’ şeklindeydi. 
     Hükümete açılan bu kredide CHP desteği’nin de payı oldu. 
     TBMM Başkanı Bülent Arınç’ın eşinin Cumhurbaşkanı Sezer’i türbanla uğurlamasından, Yüksek Askeri Şura’daki ihraç kararlarına Başbakan ve Milli Savunma Bakanı’nın çekince koymalarına uzanan AKP tarzı seçmene selam’ siyaseti de 28 Şubat’taki kadar sert tepki uyandırmadı. 
     Sonuçta seçimle işbaşına gelmiş siyasi kadrodan, toplum Türkiye’nin öncelikli sorunlarına çözüm bulmasını bekliyordu. 
     Ekonominin düzeltilmesi, yeni iş alanları açılması, gelir adaletsizliğinin önlenmesi. Anadolu’da fabrika bacalarının tütmesi. Gençlerin kahvehanelerden kurtarılması. 
     AKP’nin önceliği reel sorunlara’ vermesi beklenirken, patinaj yapmaya başlayan iktidarın, bambaşka bir gündeme sürüklendiği gözleniyor. 
     Tayyip Erdoğan’ın durumu hala netliğe kavuşmadı. Siirt’ten seçime girecek mi Girmeyecek mi Şubat’ta milletvekili seçilirse Abdullah Gül başbakanlığı bırakacak mı 
     ABD, şubatta Irak’ı vurursa, savaşın ortası’nda Gül ile birlikte hükümet de değişecek mi 
     AKP iktidarının yumuşak karnı’ ekonomi yönetimi. Koalisyon döneminde Derviş ekonomiyi tek başına’ koordine ederken, tek parti hükümetinde ekonomi yönetimi paramparça. Eşgüdüm yok. IMF’den gelen sinyaller Irak krizinden bağımsız ekonomik göstergelerin bozulduğu’ yönünde. Amerikalıların bunu söylemesine gerek yok, AKP yönetiminin kadro ve program yönünden hiçbir hazırlığı olmadığı’ 2 ayda ortaya çıktı. Dışişleri ve ekonomi yönetimindeki emekli’ kadrolarla dinamik bir politika götürülemez. 
     Irak’taki olası savaşı hesaplayarak, ABD’den hiçbir zaman gelmeyecek on milyarlarca dolar hayali kurmak akılcı değil. 
     AKP’nin, ihale yasası’yla ilgili duruşu da, yolsuzluklarla mücadele iddiasına gölge düşürmüştür. Bu alandaki tereddütler ve kendi zenginini yaratma çabası sürdükçe, güven ve inandırıcılık kaybolmaktadır. 
     Kıbrıs ve Irak’la ilgili mehteran politikası’ da Erdoğan - Gül yönetimini zayıflatmaktadır. 
     2003’ün ilk yarısında AKP’nin iktidar performansı netleşir. 
     
     







2003’ten 2023’e 


Beyinsel bahçelerden buketler 


Mumcu’ya soru 


Amerikalı askere NATO hukuku olmaz 


Derin düşünce, dip duygu 


YAŞ ile MGK’ya dokunmayın 


Havva 2 


Mavi kardan adam 


Yeni yıla girerken 


Korkak bezirg n ne k r eder ne ziyan 


Yunan başkan 


Denktaş, bunları 1964’te biliyordu... 


Yeni yılda iktidar 


Telefon defterinizden Tayyip’i silin 


Bundan sonra Doğu’ya özel teşvik yok 


Koç, tüketiciyi kredi kartından yakalayacak 


</TEXT>
</DOC>
