<DOC>
<DOCNO> 124577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/spor/spo07.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2008 ÖLDÜ, ORTAKLIK BİTTİ 
</HEADLINE>
<TEXT>

Yunan basını, hayaller suya düşünce boyut değiştirdi. Gazeteler, olumsuz sonucun ülkede büyük sevinç yarattığını söyledi, "Zorla giydirilmek istenen fesleri atın" dedi 
     YORGO KIRBAKİ 

     Dostluk kaybetti’ 
     2008 Avrupa Futbol Şampiyonası organizasyonunun Avusturya - İsviçre ikilisine verilmesi, Yunan basını tarafından Türk - Yunan dostluğu kaybetti’ şeklinde değerlendirildi. Derby gazetesi ise "Günaydın kardeşler. Bizlere zorla giydirilmek istenen fesleri atın. "Nihayet bir utanç organizasyonundan kurtulduk. UEFA’nın kararı çok doğru" yorumunu yaptı. 
     
     Arkadaş değildik’ 
     MİLLİYETÇİ duyguların hakim olduğu Yunanlılar ile Türkler’in UEFA’nın kararı ile bayram sevinci yaşadıklarını savunan Sportime, "İyi ki 2008 Avusturya - İsviçre ortaklığının oldu. Verilen karar doğru" derken haberinde, "Onların kültür düzeyi daha yüksek. Önce arkadaş olursun, sonra işbirliğinde bulunursun. Biz bunları bir kenara bıraktık" görüşlerini savundu. 
     
     Vazgeçmeyelim’ 
     GOAL News ise adaylığın başından beri hoşa gitmeyen durumun, politik çevrelerin futbola müdahaleleri olduğunu yazdı. Gazete, Yunan halkının dostluk mesajları vermeye hazır olmadığını kaydetti. "Vazgeçmemeliyiz" diyen Filathlos gazetesi ise, "Hedef 2012 olmalı. Bakarsınız Kıbrıs sorunu çözülür, deprem olur ve dostluk pekişir" ifadelerini kullandı. 
     
Bize sırt çevirdiler’      Finalden döndük 
     2008 Avrupa Şampiyonası seçimlerinin ardından sessizliğini bozan UEFA Asbaşkanı Şenes Erzik, kapalı kapılar ardındaki gelişmeleri anlattı. Erzik, "Kimler sırt çevirdi bilmiyorum. İşi bozan Macaristan. Johansson’un uyuduğunu görmedim. Uyuduysa bu hoş değil" dedi. 
     
     Heyet döndü 
     FUTBOL Federasyonu Başkanı Haluk Ulusoy, "Gerçekleri dünya gördü. Hangi ülkenin kazandığı açıklandığında kimsenin alkışlamaması iyi bir mesajdı. Bu kararla ayıp ettiler" dedi. Ata Aksu ise, "Tarih bunun hesabını UEFA yöneticilerinden soracak" yorumunu yaptı. 
     



 SPOR 



























</TEXT>
</DOC>
