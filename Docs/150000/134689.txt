<DOC>
<DOCNO> 134689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/magazin/amag.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahne reyting’i düşük çıktı 
</HEADLINE>
<TEXT>

Özel hayatı nedeniyle ekranların aranılan kadını’ olan Deniz Seki, aynı ilgiyi sahnede görmedi. İlk akşam boş masalara söyleyen Seki, ikinci gecesinde sahneye bile çıkmadı 
     DENİZ ALTUNTAŞ 

     Hiç rezervasyon yoktu 
     OKAN Bayülgen ile yaşadığı gizemli ve olaylı’ aşkla gündeme gelen Deniz Seki, son dönemde en çok aranılan şarkıcıların başında gelmeye başladı. Ancak bir eğlence programından diğerine koşturan Seki için sahne aldığı Oba Müzikhol’de işler pek yolunda gitmedi. İlk gecesinde boş masalara şarkı söyleyen Deniz Seki, ikinci gecesinde rezervasyon olmadığı için sahneye bile çıkamadı. 
     
     En yoğun günde... 
     OYSA nisanda yeni albümünü çıkarmaya hazırlanan şarkıcı, iki gece sahne almak için anlaştığı mekanda, 1970’li yıllardan günümüze kadar unutulmayan pop müzik parçalarından oluşan geniş bir de repertuvar hazırlamıştı. Cumartesi gibi, İstanbul gece yaşamının en yoğun olduğu gecelerden birinde Oba Müzikhol, ilgi görmeyince erken saatlerde kapandı. n 
     



 MAGAZİN 
















</TEXT>
</DOC>
