<DOC>
<DOCNO> 120649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sontur12.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
MFÖ üyesi Fuat Güner'in sağlığı iyiye gidiyor... 
</HEADLINE>
<TEXT>

     Geçirdiği kalp krizi nedeniyle Vehbi Koç Vakfı VKV Amerikan Hastanesi'nde tedavi altında bulunan MFÖ müzik grubunun üyesi Fuat Güner'in, sağlık durumunun iyi olduğu bildirildi. 
     VKV Amerikan Hastanesi'nden yapılan yazılı açıklamada, kalp krizi teşhisiyle dün akşam saatlerinde hastaneye getirilen Güner'e, acil anjiyo yapıldığı ve tıkalı damarının açıldığı kaydedildi. 
     Hayati tehlikeyi atlatan ve koroner yoğun bakım ünitesinde geceyi geçiren sanatçının durumunun iyi olduğu belirtilen açıklamada, Güner'in öğleden sonra normal odaya alınacağı bildirildi. 
     Açıklamada, sanatçının tedavisinin birkaç gün daha normal odada doktor kontrolünde süreceği ifade edildi. 
     





</TEXT>
</DOC>
