<DOC>
<DOCNO> 112575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sondun10.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da bombalı saldırı paniği 
</HEADLINE>
<TEXT>

     Bulgaristan'ın başkenti Sofya, yeraltı örgütlerinin bombalı saldırılarına sahne oluyor. Kent merkezinde iki gün önce meydana gelen ve bir kişinin ölümüne neden olan saldırının ardından bugün olan patlama, şans eseri can kaybına yol açmadı. 
     Polis, yine kent merkezinde Slayevkov caddesi üzerinde bir giyim mağazasının önünde patlayan bombanın, büyük ihtimalle yeraltı örgütleriyle ilgili olduğunu belirtti. 
     Bulgaristan-Romanya sınırında Tuna nehri kıyısındaki Rusçuk kenti limanında bir yolcu gemisinde patlamaya hazır bomba bulundu. 
     30 yolcu ve 6 mürettebatıyla Rusçuk-Georgivo seferi için limandan ayrılan "Balkan Prensesi" adlı yolcu gemisinin güvertesinde, naylon torba içinde bir paket bulundu. Paketin içinden, patlamaya hazır, yaklaşık iki metre fitili bulunan "Trotil-Kapsül" tipi bomba çıktı. 
     Polis, bombanın patlaması halinde tüm geminin havaya uçacağını bildirdi. 
     





</TEXT>
</DOC>
