<DOC>
<DOCNO> 117009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur21.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkasıyla nişanlanan eski sevgilisini öldürdü... 
</HEADLINE>
<TEXT>

     Eskişehir'in Seyitgazi İlçesi'nde, başkasıyla nişanlanan sevgilisini av tüfeğiyle öldüren genç aşık, kaçarken kendisini de yaraladı. 
     Alınan bilgiye göre, Kırka Beldesi'nde oturan Bekir Y. 22 , başka biriyle nişanlanan eski sevgilisi Selime Demir'in 20 evinin önünde pusu kurdu. Bekir Y, evden dışarı çıkan Selime Demir'i, av tüfeğiyle ateş ederek yaraladı. Olay yerinden kaçmaya çalışırken yere düşen Bekir Y, elindeki av tüfeğinin ateş alması sonucunda yaralandı. 
     Ağır yaralanan Selime Demir, kaldırıldığı Kırka Sağlık Ocağı'nda öldü. Güvenlik güçlerince, evin 1.5 kilometre uzağında yaralı olarak bulunan Bekir Y. ise Eskişehir Devlet Hastanesi'nde tedavi altına alındı. 
     Olayla ilgili soruşturma sürdürülüyor. 
     





</TEXT>
</DOC>
