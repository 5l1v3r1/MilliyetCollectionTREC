<DOC>
<DOCNO> 130408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur20.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti İstanbul İl Başkanlığı önünde oturma eylemi... 
</HEADLINE>
<TEXT>

     ''F'' tipi cezaevi uygulamasını protesto amacıyla AK Parti İstanbul İl Başkanlığı önünde 10 dakika oturma eylemi yapan bir grup, olaysız dağıldı. 
     Tutuklu ve hükümlü yakınlarından oluşan grup adına AK Parti İstanbul İl Başkanlığı önünde basın açıklaması yapan Sakine Özgeyik, hükümet yetkililerinden ''F'' tipi cezaevlerinin kaldırılmasını istediklerini bildirdi. 
     Bu cezaevleri ortadan kaldırılıncaya kadar eylemlerin süreceğini ifade eden Özgeyik, ''Tecritler öldürüyor, ölümleri durdurun'' dedi. 
     Güvenlik kuvvetlerinin yoğun önlemleri altında 10 dakika oturma eylemi yapan grup, daha sonra olay yerinden ayrıldı. 
     





</TEXT>
</DOC>
