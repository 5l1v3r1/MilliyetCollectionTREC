<DOC>
<DOCNO> 124892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/siyaset/siy99.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Erdoğan AİHM’den davasını çekecek      AKP Genel Başkanı Tayyip Erdoğan, Anayasa’da yapılan değişikliklerle yasaklarının kaldırılarak başbakan olmasının yolu açıldığı için Avrupa İnsan Hakları Mahkemesi’ne AİHM Türkiye aleyhinde yaptığı başvuruyu geri çekecek. Erdoğan, Anayasa Mahkemesi’nin parti kurucusu olamayacağına ilişkin kararı üzerine AİHM’ye başvurmuştu. Erdoğan, yasakları kaldırıldığı ve Siirt seçimleriyle de kendisine başbakanlık yolu açılacağı için bu kararı aldı. Başvuruyu Erdoğan’ın avukatlığını da yapan AKP Genel Başkan Yardımcısı Hayati Yazıcı geri çekecek. 
     
Chomsky’e barış ödülü      BÜLENT ÖZDEMİR 

     Türkiye Yayıncılar Birliği TYB tarafından ABD’li dil bilimci Noam Chomsky’e "Barış Ödülü" verildi. CNR’daki törende, TYB Yönetim Kurulu Başkanı Çetin Tüzemen, Chomsky’nin, insan hakları ihlalleri karşısındaki tavrı ve savaş karşıtı mücadelesi nedeniyle ödüle değer görüldüğünü belirterek, Chomsky’ye ödülünü sundu. "Barış ve Yayınlama Özgürlüğü" konulu panelde de konuşan Chomsky, "Önümüzdeki sorun, Irak’ta savaş ve Türkiye’nin ABD’nin basıncına karşı ne yapacağıdır" dedi. İsrail’in ABD’nin askeri üssü olduğunu öne süren Chomsky, "Türkiye’nin de aynı yolu izlemesi isteniyor" dedi. 
     



 SİYASET 

















</TEXT>
</DOC>
