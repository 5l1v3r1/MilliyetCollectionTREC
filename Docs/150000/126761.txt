<DOC>
<DOCNO> 126761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun18.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail istihbaratına göre ABD'nin Irak operasyonu Şubat başında 
</HEADLINE>
<TEXT>

     İsrail Meclis Başkanı Giora Pordes, askeri istihbaratın, ABD'nin Irak'a olası saldırıyı, büyük olasılıkla Şubat ayı başında düzenleyeceğini düşündüğünü bildirdi. 
     Pordes, ordu istihbarat birimi başkanı Tümgeneral Aharon Zeevi-Farkaş'ın meclis üyelerine, olası Irak saldırısının Ocak ayı içinde yapılmayacağını söylediğini belirterek, Farkaş'ın açıklamalarına dayanarak, Irak'a saldırıya geçilmesi durumunda bunun Şubat ayı başında olacağı kanısında olunduğunu kaydetti. 
     Yine Farkaş'a dayanarak, olası Irak harekatının, İsrail'de 28 Ocak'ta düzenlenecek genel seçimleri etkilemeyeceğini belirten Pordes, '' Farkaş olası saldırının Ocak'ta olmayacağını söyledi'' dedi. 
     Irak'ta denetimlerini sürdüren BM silah uzmanlarının, Bağdat'ın kitle imha silahı olup olmadığıyla ilgili raporunu 27 Ocak'a kadar Güvenlik Konseyi'ne sunması gerekiyor. 
     





</TEXT>
</DOC>
