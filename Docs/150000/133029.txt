<DOC>
<DOCNO> 133029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun10.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan’ piyasayı ele geçirdi 
</HEADLINE>
<TEXT>

Kalkınmış ülkelerde korsan yapım ve yayımcılık yüzde 10 - 12 arasında kalırken, Türkiye’de DVD’lerde yüzde 70’e, kitapta ise yüzde 40’a çıkıyor 
     ÖMER ERBİL İstanbul 

     Kültür Bakanı Hüseyin Çelik, Türkiye’nin son yıllarda bir "korsan cenneti" haline geldiğini, uluslararası arenada da sürekli olarak uyarıldığını söyledi. 
     "Türkiye’de korsanlığın boyutları ve korsanlıkla mücadele" konulu toplantı, Kültür Bakanı Çelik başkanlığında Atatürk Kültür Merkezi’nde yapıldı. 
     Türkiye’deki korsan yayın konusunda AB ülkelerinden ve Dünya Ticaret Örgütü’nden de şik yet aldıklarını ifade eden Çelik, şöyle konuştu 
     "Elbette korsan sadece bizim ülkemizde değil, korsan yapım ve yayımcılık dünyanın her yerinde var. Bu kalkınmış ülkelerde yüzde 10-12 arasında. Türkiye’de ise DVD’lerde yüzde 70, kitapta yüzde 40, müzikte yüzde 30-50 arasında korsan yayıncılık var. Elbirliği ile bu işe sarılırsak korsan sorununu en kısa sürede ülkemizde en aza indiririz." 
     
     Korsanzede dostlar’ 
     Çelik, 5846 sayılı fikir ve sanat eserleri kanunu çıktıktan sonra yasal bir boşluğun doldurulduğunu ancak 3257 sayılı sinema, video, müzik eserleri yasası ile bu yasa arasında bir uyumsuzluk var olduğunu anlattı. Müzik Yorumcuları Birliği Başkanı Selçuk Alagöz de, salondakilere "korsanzede dostlar" olarak hitap ederek, bu konuda alınacak önlemler hakkındaki görüşlerini dile getirdi. 
     



 GÜNCEL 






















</TEXT>
</DOC>
