<DOC>
<DOCNO> 128918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sonspo08.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfaspor yakaladığı havayı sürdürmek için çabalıyor... 
</HEADLINE>
<TEXT>

     İkinci Futbol Ligi B Kategorisi C Grubu'nda mücadele eden Şanlıurfaspor'da, kulüp başkanı Sebahattin Cevheri, ''Yakaladığımız havayı ikinci yarıda da sürdürmek için çaba harcıyoruz'' dedi. 
     Sebahattin Cevheri, ilk yarıda yönetim, teknik kadro, futbolcu ve taraftar olarak birlik ve beraberlik içinde çok iyi bir performans ortaya koyduklarını ve bunun sonucunda ilk yarıyı lider olarak tamamladıklarını söyledi. 
     İkinci yarıya, teknik kadronun hazırladığı program kapsamında 3 etap halinde hazırlanacaklarını, ilk etap çalışmalarının Şanlıurfa'da sürdüğünü belirten Cevheri, şöyle konuştu 
     ''Şanlıurfaspor'un hedefi şampiyonluktur. Bu doğrultuda 2 futbolcu transfer edeceğiz. Amacımız, ikinci yarıda geniş bir kadroyla mücadele etmektir. Ayrıca yakaladığımız havayı ikinci yarıda da sürdürmek için çaba harcıyoruz. Yapacağımız herşeyi defalarca düşünüyoruz. Yanlış birşey yapmak istemiyoruz. Tüm dengeleri aynı düzeyde tutmaya çalışıyoruz.'' 
     





</TEXT>
</DOC>
