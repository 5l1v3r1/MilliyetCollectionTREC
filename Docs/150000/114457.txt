<DOC>
<DOCNO> 114457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sonspo03.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Avrupa kupalarında yarın 175. randevuda 
</HEADLINE>
<TEXT>

     Galatasaray, 97 yıllık tarihinde yarın Avrupa Şampiyonlar Ligi'nde Belçika'nın Club Brugge takımıyla deplasmanda yapacağı maçla birlikte, Avrupa kupalarında 175. randevusuna çıkacak. 
     Sarı-kırmızılılar, bugüne kadar Avrupa kupalarında yaptıkları 174 karşılaşmada 65 galibiyet elde ederken, 64 karşılaşmadan da sahadan boynu bükük ayrıldı. ''Aslanlar'', Avrupa kupalarında 45 maçta ise rakipleriyle yenişemedi. 
     Galatasaray, Avrupa arenasında rakip fileleri toplam 223 kez havalandırırken, kalesinde ise 2 gol gördü. 
     ''Cim Bom'', Avrupa Şampiyonlar Ligi'ndeki son maçında Club Brugge ile İstanbul'da 0-0 berabere kalmıştı. 
     
     KRİTİK MAÇ 
     Avrupa Şampiyonlar Ligi'ne Türkiye'den en fazla katılan takım unvanına sahip olan Galatasaray, bu sezon ''Devler Ligi''ne Lokomotiv Moskova'yı Rusya deplasmanında 2-0 yenerek iyi bir başlangıç yaptı. 
     Gruptaki 2. maçında kendi evinde FC Barcelona'ya 2-0 yenilen sarı-kırmızılı ekip, 3. maçta ise yine Ali Sami Yen Stadı'nda yarınki rakibi Club Brugge ile 0-0 berabere kalarak, taraftarlarını düş kırıklığına uğrattı. 
     Galatasaray açısından yarınki karşılaşma, 3 maçta 9 puanla grup birincilğini büyük ölçüde garantileyen FC Barcelona'nın ardından 2. sırayı elde ederek, bir üst tura yükselmek açısından çok büyük önem taşıyor. 
     





</TEXT>
</DOC>
