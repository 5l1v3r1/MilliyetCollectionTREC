<DOC>
<DOCNO> 100934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/uras.html </URL>
<DATE> 2002/08/09/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Doğu’da önce terör’ şimdi siyaset’ 
</HEADLINE>
<TEXT>

     İki gündür Kars çevresinde dolaşıyorum. Önceki gün Doğubeyazıt’ta idim. Sim - Er Otel’inin balkonunda 5165 metrelik Ağrı Dağı’nı seyrederek çayımızı içtik. 
     Kültür ve doğa turizmi için inşa edilen Kars ve Doğubeyazıt’taki Sim - Er otelleri bölgedeki terörden çekinen yabancı turistler nedeniyle uzun süre iş yapamamış. Ama şimdilerde yabancı turist hareketi başlamış. Bu otellerin sahibi Yük. Müh. Şerafettin Eryılmaz’a Belediye Başkanı’nı görmek istediğimi söyledim. 
     Doğubeyazıt Belediye Başkanı HADEP’ten Mukaddes Kubilay. Lise mezunu, evli, kırklarında bir hanım. Doğubeyazıt doğumlu. Öğretmen eşi ile uzun yıllar İzmir’de yaşamış. İzmir’de iken HADEP üyesi olarak yaptığı çalışmalarla dikkati çekmiş. 1995’da İzmir 2. bölgeden milletvekilliğine adaylığını koymuş. 1999 belediye seçimlerinde Doğubeyazıt HADEP teşkilatının ısrarı ile seçime girmiş. Ve büyük oy farkı ile başkan seçilmiş. 
     
İzmir’den Doğubeyazıt’a      "Doğubeyazıtlılar sizi İzmir’de bularak neden başkan seçtiler " soruma "Ben parti içinde çok etkin idim. Doğubeyazıt ile ilgimi kesmemiştim ki... HADEP’liler benim kim olduğumu, nasıl biri olduğumu biliyordu" diyor. Mukaddes Kubilay’a göre, Doğubeyazıt’ın sorunu fakirlik. Ekonomideki gelişmeler fakirliği azaltmıyor ama artırıyor. "Fakirliğe çare bulamam ama sınırlı imkanlarla Doğubeyazıt’a bir şeyler yapabilirim" diyor. Yaptıklarını anlatıyor. "Kanalizasyon bitmek üzere. Su sorununu çözmek için kuyu açıyoruz ama yeterli değil. İtalya’daki kardeş şehrin para yardımı ile kadın sağlık merkezi kuruyoruz. Şehir içi yolları onarmaya çalışıyoruz. Bunları ve diğer belediye hizmetlerini 1.5 trilyonluk bütçe ile yapmak zorundayız." 
     Belediye Başkanı’nın odasında HADEP’in meclis üyeleri ve HADEP parti başkanı ile sohbet ettik. "Uyum yasaları çok çok iyi... Ama uygulama da önemli" diyorlar. Mukaddes Kubilay "Belediye başkanı seçildiğinde bazı çevrelerden ve kişilerden tepki gördüğünü kendisine mesafe konulduğunu’ ama kısa sürede ilişkilerin normale döndüğünü, HADEP’li olmak ile başkalarından farkının bulunmadığının anlaşıldığını" söylüyor. "Uyum yasaları inşallah her şeyin daha iyi olmasını sağlayacak" diyor. Doğubeyazıt gibi erkeklerin "erkek" olduğu bir yörede bir kadının belediye başkanı olarak seçilmesi, halkın desteğini görmesi önemli bir gelişme. Ayrılmadan herkesin merak ettiği soruyu soruyorum. "Seçim sonuçları ne olur " 
     
Ekonomi gündeme gelecekti      Başkan ve diğer HADEP’liler anlatıyor. "Bu bölgede oyların yüzde 60 - yüzde 70’ini HADEP toplar. Kars, Iğdır, Ağrı, Van, Erzurum, Hakkari, Şırnak, Mardin, Batman, Diyarbakır, Muş, Bingöl’de HADEP birincidir. Mersin, Adıyaman ve Ardahan’da ikinci olur. Erzurum’da AKP, Erzincan’da CHP önde gider. HADEP’in önde gittiği bölgelerde ikinci sıraları ANAP, AKP ve DYP paylaşır. HADEP’lilere göre, HADEP bu bölgede MHP, DYP ve AKP dışındaki partilerle seçim için işbirliği yapabilir." 
     Sayın okuyucularım... Doğu Anadolu’da ekonomi bir türlü gündemde ilk sıraya çıkamıyor. Önce terör ekonomiyi geri plana attı. Terör bitti, şimdi ekonomi gündeme gelecek derken... Hoooop... Siyaset öne fırladı .. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
