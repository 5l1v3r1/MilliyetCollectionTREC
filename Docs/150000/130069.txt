<DOC>
<DOCNO> 130069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur16.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz hafta karayollarında bir Diyarbakır faciası yaşandı 
</HEADLINE>
<TEXT>

     Türkiye 75 kişinin hayatını kaybettiği Diyarbakır'daki uçak kazasıyla sarsılırken, geçen hafta yaşanan trafik kazalarındaki can kaybının "Diyarbakır faciası"ndan aşağı kalır yanı olmadığı belirlendi. Emniyet Genel Müdür Yardımcısı Feyzullah Arslan, geçen hafta 77 vatandaşın 64 trafik kazasında yaşamını yitirdiğini bildirdi. 
     Geçen hafta meydana gelen trafik kazalarıyla ilgili bilgi veren Feyzullah Arslan, polis sorumluluk bölgesinde toplam 64 kazanın yaşandığını kaydetti. Kazalardaki ölümlerle ilgili bilgi de veren Arslan, 77 vatandaşın hayatını kaybettiğini belirtti. 81 vatandaşın ise yaralandığını ifade eden Arslan, bir önceki haftaya kaza sayısında yüzde 48.84'lük, ölü sayısında yüzde 22.22'lik azalış, yaralı sayısında yüzde 24.62'lik artış meydana geldiğini de bildirdi. 
     Öte yandan Arslan'ın verdiği bilgilere göre, yine geçen hafta terörle mücadele kapsamında 20 olay yaşandı. 19 kişi yakalanarak adli makamlara sevk edilirken, operasyonlarda 1 adet bomba ele geçirildi. Olay sayasında ise bir önceki haftaya göre yüzde 20'lik azalış oldu. 
     





</TEXT>
</DOC>
