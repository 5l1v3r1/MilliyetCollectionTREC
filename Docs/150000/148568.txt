<DOC>
<DOCNO> 148568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun48.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En baskıcı rejimler hangileri .. 
</HEADLINE>
<TEXT>

     ''Freedom House'' Özgürlük evi adlı kuruluş tarafından hazırlanan ''Dünya Özgürlük Raporunda'' yer alan en baskıcı rejimler açıklandı. 
     Bunlar arasında Türkiye'nin 2 komşusu ile 2 Orta Asya Cumhuriyeti de bulunuyor. 
     Kuruluş tarafından yapılan açıklamaya göre, 2003'un en baskıcı rejimleri şunlar 
     ''Burma, Çin, Küba, Ekvator Ginesi, Eritre, Irak, Laos, Libya, K.Kore, Suudi Arabistan, Somali, Sudan, Suriye, Türkmenistan, Özbekistan ve Vietnam.'' Raporda, bağımsız devlet olmamakla birlikte Çeçenistan, Tibet ve Batı Sahra da baskıcı rejimler arasında sayıldı. 
     
     HEM BASKICI HEM KOMİSYON ÜYESİ 
     Raporda Çin, Küba, Libya, S.Arabistan, Sudan ve Suriye'nin aynı zamanda BM İnsan Hakları Komisyonu'na üye olduklarına dikkat çekildi. Bu ülkeler, üyeden oluşan kurulun yaklaşık yüzde 10'unu temsil ediyor. 
     Özgürlük evi icra direktörü Jennifer Windsor, bu durumu eleştiri konusu yaptı ve ''söz konusu ülkeler, insan haklarına saygı gösteren öteki ülkeleri yargılama hakkına sahip olamazlar'' dedi. 
     Dünya özgürlük raporunun, dünya çapında kişi haklarını ihlal eden baskıcı rejimlerin belirlenmesi konusunda çok katı kurallar içerdiği biliniyor. Bu kıstaslar arasında hür seçimlerin yapılıp yapılmadığı, söz hakkı ve serbest ibadet önde geliyor. 
     BM'ye akredite sivil toplum örgütlerinden olan Özgürlük evi, ülkeleri ''özgür, kısmen özgür ve özgür değil'' diye 3 kategoriye ayırıyor. 
     Kuruluş, BM insan hakları komisyonu çalışmalarını da her yıl bir delegasyon aracılığıyla izliyor. 
     





</TEXT>
</DOC>
