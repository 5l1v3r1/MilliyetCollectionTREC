<DOC>
<DOCNO> 139794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko09.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarar, ABD’de 2 bin mağazaya giriyor 
</HEADLINE>
<TEXT>

Sarar, ABD’de 2 binin üzerinde mağazası bulunan mağaza zincirleriyle 30 milyon dolarlık mal satmak üzere anlaştı 
     EKONOMİ SERVİSİ 

     Erkek hazır giyimi alanında faaliyet gösteren Sarar’ın, Las Vegas’ta düzenlenen Magic Show fuarında, ABD’de bulunan dünyaca ünlü mağaza zincirleriyle 30 milyon dolarlık ihracat bağlantısı yaptı. 
     Sarar Giyim Yönetim Kurulu Başkanı Cemalettin Sarar, yaptıkları anlaşmalar kapsamında Sarar ürünlerinin Amerika’da yaklaşık 2 bin 500 mağazada satılacağını söyledi. Sarar ürünlerinin satılacağı J. C. Penny’nin ABD’de bin 500, The Men’s Wearhouse’un 500, S K’in 220 ve Bachrach’in de 100 mağazası bulunuyor. 
     
     ABD operasyonu’ başladı 
     Amerika pazarında konsept mağazalar açarak marka kimliğini ön plana çıkarmak istediklerini de belirten Sarar, yıl sonuna kadar 11’i New York ve New Jersey’deki önemli markaların bulunduğu büyük alışveriş merkezlerinde olmak üzere toplam 15 mağaza açmayı hedeflediklerini söyledi. Sarar, bu yıl ABD’nin yanı sıra Prag, Frankfurt ve Viyana’da, 2004’te Berlin, Münih ve Lizbon’da, 2005’te ise Madrid ve Barcelona’da Sarar mağazalarının açılacağını kaydetti. 
     



 EKONOMİ 




























</TEXT>
</DOC>
