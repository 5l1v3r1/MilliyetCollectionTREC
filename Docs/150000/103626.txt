<DOC>
<DOCNO> 103626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur29.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK evrenin derinliklerindeki patlamayı resimledi... 
</HEADLINE>
<TEXT>

     TÜBİTAK Ulusal Gözlemevi, evrende meydana gelen en şiddetli olaylardan biri olan Gama Işın Patlaması'nın optik izini görüntüledi. 
     TÜBİTAK'tan yapılan yazılı açıklamaya göre, TÜBİTAK Ulusal Gözlemevi'nin patlamanın izini görüntüleyerek bu patlamaların gizlerinin aydınlatılması için sürdürülen uluslararası çalışmalara aktif katkı yaptı. 
     Gözlemevi, 13 Ağustos 2002 günü HETE uydusu tarafından gözlenen bir gama ışın patlaması haberinin ve patlamanın gökyüzündeki konumunun bildirilmesi üzerine aynı gece bölgenin fotoğrafını çekti. Daha önce boş görülen yerde, kırmızı dalga boylarında, çıplak gözle görülen en sönük yıldızdan bir milyon kere daha sönük optik karşılığı bulundu. Bu bulgu elektronik posta ile bütün bilim merkezlerine duyuruldu. 
     TÜBİTAK Ulusal Gözlemevi'nin bu alanda uluslararası işbirliğinde daha sağlam bir yer edinebilmek için Eylül ayı sonunda özel olarak gama ışını patlaması izlerini görüntülemek üzere ileri tasarımlı bir teleskop alacak. 
     Öte yandan Gözlemevi'nin 18 Ağustos'ta dünyaya en yakın konumundan geçen küçük gezegen 2002 NY40'ı da teleskop ile gözledi. 
     





</TEXT>
</DOC>
