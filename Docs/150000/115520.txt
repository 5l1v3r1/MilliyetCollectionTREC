<DOC>
<DOCNO> 115520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/guncel/gun03.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların zaferi umut oldu 
</HEADLINE>
<TEXT>

Lösemiye karşı açtıkları savaşı kazanan Gülcan ve Meral şimdi Lösemili Çocuklar Vakfı’nda bu hastalığın pençesindeki kardeşleri için çalışıyor 
     ŞERİF ÇIRAY Ankara 

     Türkiye’de her yıl yaklaşık bin çocuk lösemiye yakalanıyor. Yılda 5 milyar lirayı aşan bir tedavi masrafının yanı sıra ev ve hastane arasında geçen sayısız günler de hastalığın getirdiği ayrı bir yük. Gülcan ve Meral, savaşarak yendikleri lösemiye karşı şimdi başkalarını koruyor. 
     Gülcan Birsin 17 yaşında, Meral Koç ise 19 yaşında. Tedavileri sonuç verdi ve hastalıktan kurtuldular. Şimdi ikisi de tedavi oldukları Ankara Lösemili Çocuklar Vakfı’nda kendileri gibi hasta olan çocuklara yardım ediyor. Gülcan halkla ilişkiler alanında staj yapıyor, Meral ise grafik tasarımcısı olarak çalışıyor. Lösemiye 1997’de yakalanan Gülcan, yaşadıklarını şöyle anlattı "İyileşmeyi ayağa kalkmayı hayal bile edemiyordum. Hastalıkla savaşmaya çalıştım. Tedavim üç yıl sürdü. Çok zorluk çektik." 
     
     Kardeşlerim mutlu olsun 
     Gülcan, vakıfta lösemili çocuklar için kütüphane açtıklarını belirterek "İnsan kardeşlerini mutlu etmek için elinden gelen her şeyi yapar" diye konuştu. 
     Hastalığın tedavisinin 3 yıl sürdüğünü dile getiren Meral " Saçlarım bir gecede gitti. Kesilmesine çok üzülmüştüm" dedi. Gülcan ve Meral’in ortak dileği hastalığının bile farkında olmayan çocuklara yardım elinin uzatılması. 
     



 GÜNCEL 














</TEXT>
</DOC>
