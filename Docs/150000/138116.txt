<DOC>
<DOCNO> 138116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/spor/spo04.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesi hayat verdi 
</HEADLINE>
<TEXT>

Trabzonspor’da formayı kapan Güney Koreli futbolcu formunu eşi ve çoçuğuna bağladı 
     AİLESİNİ Trabzon’a getirdikten sonra hayatının düzene girdiğini söyleyen Lee Eul Yong, başarısını eşi Sug Lee ve oğlu Tasek’e borçlu olduğunu belirtti. Ülkesindeki ortamı yeniden yakaladığını kaydeden Güney Koreli oyuncu, "Saha performansım bir anda yüzde 40’tan 75’lere çıktı" dedi. 
     BAŞARISIZ olduğu taktirde ağır eleştirilere bile ses çıkarmayacağını kaydeden Lee, "Yeteri kadar zaman verilmeden üzerime gelindiği için çok moralsiz yaşadım. Bugün hoca beni anlıyor, taraftar seviyor, arkadaşlarımla iyi iletişim kuruyorum. Sahadaki hırsımı henüz gösteremedim" diye konuştu. 
     
     Sümer-Aybaba biraraya geldi 
     BAŞKAN Özkan Sümer ile Samet Aybaba biraraya gelerek yaklaşık bir saat görüştüler. Sümer’in, Aybaba’ya, "Seninle gelecek sezon da yolumuza devam etmek istiyoruz" dediği, Aybaba’nın da "Ben de kalmayı, önemli işler yapmayı arzularım. Neden olmasın. Ancak bazı şeyleri de konuşmamız gerekir" yanıtını verdiği öğrenildi. 
     



 SPOR 




























</TEXT>
</DOC>
