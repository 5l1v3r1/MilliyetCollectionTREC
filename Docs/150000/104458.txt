<DOC>
<DOCNO> 104458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo32.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
The Indianapolis Star gazetesi "Türkiye sürpriz yapabilir" 
</HEADLINE>
<TEXT>

     Dünya Erkekler Basketbol şampiyonasının başlamasına bir gün kala, The Indianapolis Star gazetesi, şampiyonaya katılan basketbol takımlarını tanıttığı özel ekinde, Türkiye'nin sürpriz yapabileceğine yer verdi. 
     Indianapolis'te gerçekleşecek 14. Dünya Erkekler Basketbol Şampiyonası çerçevesinde gazetenin yayınladığı ekte, "Hidayet Türkoğlu, takımdaki tek NBA oyuncusu ama bu durum sizi yanıltmasın. Türk takımı, şampiyonada rakiplerini zorlayacak" ifadeleri kullanıldı. 
     Gazete, Türk basketbolunun son dönemde gösterdiği gelişmenin ilk işaretlerinin, 1997 yılında Türkiye'nin, Avrupa Şampiyonası'nda sekizinci bitirmesiyle başladığını yazdı. 
     The Indianapolis Star, Hidayet'in yanı sıra, Türk Milli Takımı'nda, İbrahim, Mirsad ve Hüseyin'in, özellikle hücumda etkili olduklarına işaret ederken, "İbrahim, izlemeye değer bir oyuncu" denildi. 
     





</TEXT>
</DOC>
