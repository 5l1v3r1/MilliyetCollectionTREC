<DOC>
<DOCNO> 149264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/ygsgokberk.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Veron Volkan 
</HEADLINE>
<TEXT>

     Bilgin GÖKBERK 

     Galatasaray'ın bugüne kadar belli olmayan onbiri galiba artık belli gibi. Gibi, çünkü hiç olmazsa sekizi belli. Dün Baliç, Lukunku Ali ve Cihan, geri kalan üçtü. Her gün Ergün sakat, Şaş cezalı, Batista, Ayhan Terim'in yanında, diğer yanında Galatasaray'ın Arif'i, işte kalan yedi galiba maçta az çok Galatasaray onbirinin tarifi. Birşey daha belli Terim'in kafasında, bugünden şekillenen yarının Galatasaray'ında Volkan'ın da yeri artık belli. En kısa yoldan Volkan, hani Veron gibi diyebiliriz onun için. Nereden çıktı şimdi durup dururken Arjantinli. Onun da stili işte aynı onun gibi. Kafalar da sıfır numara, ikisinde de topla binbir numara... Oda Veron gibi her yerde, adeta deva her derde. Hala anlamak istemeyenlere biraz yumuşatalım. Mesela Beckham'dan çok Veron gibi deyip Volkan'ın tarifine İngiliz de katalım... 
     Dört forvet olur mu Terim olunca oluyor işte. Karan, Lukunku, Revivo, Baliç. Hatta Veron Volkan gizli forvet, gerçi ona gizli denmez ya. Mesela Karan hariç öbür üç forvetten daha da forvet. İlk kırkbeşin ortalarına gelindiğinde yalnız Baliç ve Revivo'nun o acccaip ortaları vardı. Fenerbahçe'nin canı acıyordu, belki Cim - Bom da istemeden Mustafa Denizli'nin şampiyon Fenerbahçesi'nin iki solağıyla ezeli rakibinin canını daha da acıtıyordu. 25. dakikaydı. Freekick oldu 13 metrede filandı. Revivo da vardı Baliç de. Sanki penaltıydı ya da yarım gol belki. Baraj kuruldu. Altay, ya Revivo ya Baliç diye beklerken zaten o ikisi de vuracakmış gibi durdu. Volkan'a verdiler. Baraj sallandı. O da zaten Veron gibi vurdu. 1 - 0 . O Galatasaray'ın sağı solu belli olmuyordu ya. Galiba bu Galatasaray'ın da yavaş yavaş sağı solu belli oluyor. Mesela Revivo birinci solakları, Volkan da hadi yanlış anlaşılmasın birinci sağ - lakları... 
     Yine mi Volkan diyorsunuz değil mi Evet yine Volkan. Evet 33'de yine Volkan, onun asistine vuran Lukunku Ali. Hani Mısır'dan beri sıfır golle duran. 2 - 0 . Tuhaf ama 35'de yine Volkan ve onun fundemental şovu vardı. Birkaç kişiyi geçip Karan'ı seçip ona vermesi, kaçması, topu alıp ceza sahasına dalıp sağ ayağının içiyle plasesi... Gerçi Karan ofsayttı. Hakemden dönecekti, Dereli göremedi. Direkten döndü. Doğrusu gol kadar hoştu. Hatta çoğu golden de daha hoştu. Hani denir ya, belki de denmez. Denmezse de de ben diyorum işte. 2 - 0'dan sonra babam da oynar. Öyle de oldu zaten. Babaları oynamasa da babalar gibi oynadılar. Hem Galatasaray rahatladı hem de Altay. 57 küsürde Lukunku Ali al dedi at. Karan da attı. Altmışı biraz geçe Baliç bile attı. Dakika 69'du galiba. 70 olmamıştı. Yine Veron Volkan, onun Felipevari ince ipince arapasını, 100'de yüzü kaçıran da Galatasaray'ın İsrail'li ası. Ve Galatasaray'ın Arif'i ve Arif'in 100'üncü golünün tarifi. Belki de dünün heyecan verici farklı Galatasarayı'nın tarifi. 
     
     


SPOR 






























</TEXT>
</DOC>
