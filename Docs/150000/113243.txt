<DOC>
<DOCNO> 113243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun13.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Devrim Komuta Konyesi Kerkük, Irak'ın kalbidir 
</HEADLINE>
<TEXT>

     Irak Devrim Komuta Konseyi Başkan Yardımcısı İzzet İbrahim, Kerkük'ün Irak'ın kalbi ve Irak'ın bir şehri olduğunu söyledi. 
     İbrahim, Kerkük şehrinin, içinde Iraklı Arap, Kürt ve Türkmenlerin yaşadığı bir Irak şehri olduğunu belirterekn "Bu şehir Irak'tan başka hiç kimsenin olmayacaktır'' dedi. 
     İbrahim, ABD'nin olası saldırısına karşı Türkiye'nin tutumu konusundaki bir soru üzerine ise "Türkiye Cumhurbaşkanı Ahmet Necdet Sezer ve Başbakan Bülent Ecevit'in ABD'nin saldırganlığına karşı olduklarını" söyledi. 
     ABD'nin Irak'a saldırması halinde Iraklıların şiddetle ABD'ye karşı koyacaklarını belirten İbrahim, "Iraklılar Amerika'ya karşı her evde, her yerde savaşacaktır. Iraklıların tümü silahlandırılmış, kendi yurtlarını ve egemenliklerini savunacaklardır" diye konuştu. 
     





</TEXT>
</DOC>
