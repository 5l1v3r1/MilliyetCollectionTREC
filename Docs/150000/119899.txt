<DOC>
<DOCNO> 119899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/spo05.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş’ten çağrı 
</HEADLINE>
<TEXT>

Ay-Yıldızlı ekibin hocası, ligdeki yoğun rekabet ortamının milli takımı olumsuz etkilediğini ileri sürdü, "Tansiyonu düşürelim, kaliteyi artıralım" mesajını verdi 
     Uyarı yaptı 
     MİLLİ Takım Teknik Direktörü Şenol Güneş, Ay - Yıldızlı ekibin ligden önemli ölçüde etkilendiğini belirterek, kulüpleri, yöneticileri, antrenörleri, futbolcuları ve medya temsilcilerini tansiyonu düşürmeye, kaliteyi yükseltmeye çağırdı. Güneş, kulüplerimizin yoğun rekabet ortamında galibiyet ve mağlubiyete kilitlendiğini, futbol kalitesinin arka planda kaldığını belirtti. 
     
     Örnek verdi 
     BAŞARILI teknik adam, "Üzülerek söylemeliyim Fenerbahçe de, Galatasaray da, yani hem kazanan, hem kaybeden, aralarındaki 6-0’lık maçın etkisiyle Avrupa’daki yolculuklarını bitirdiler" diye konuştu. Güneş, milli takım kapısının herkese açık olduğunu tekrarladı, "Ali Eren de, Tayfur da, Sergen de her an takıma çağırılabilir. Onlarla hiçbir sorunum yok" açıklamasını yaptı. 
     
Kale Ömer’e emanet      İTALYA maçının hazırlıklarını dün yaptığı antrenmanla tamamlayan Milli Takım’da Teknik Direktör Şenol Güneş’in, Rüştü’yü yedek kulübesinde oturtacağı, kaleyi Ömer’e teslim edeceği belirtildi. Ay - Yıldızlı ekipte Nihat’ın da oynama şansının az olduğu ifade edildi. 
     ŞENOL Güneş, kanatlarda sorun yaşadığını söyledi, "Hakan Ünsal’ın sakatlığı oyun dengemizi etkileyecek. Zorunlu olarak o bölgeye Ergün’ü çekeceğiz. Çok sıkışırsak, üçlü savunmaya dönmek durumunda kalabiliriz" dedi. Hafif problemi olan Yıldıray’ın ise durumu maç saattine kesinlik kazanacak. 
     
     Milli Takım Günlüğü 
     Biletler tükendi 
     İTALYA - Türkiye maçının biletleri tamamen tükendi. Geliri depremzedelere verilecek karşılaşmaya İtalyan taraftarlar büyük ilgi gösterirken, Dünya üçüncüsü olan A Milli Takım’ı yakından görmek için sabırsızlandıklarını söylediler. 
     
     İtalya’yı yenemiyoruz 
     A Milli Futbol Takımı, İtalya karşısında bugüne kadar hiç galibiyet yüzü göremedi. Ay - Yıldızlı ekip, rakibi ile 3’ü B milli takım olmak üzere şimdiye kadar yaptığı 11 maçta, 9 yenilgi aldı, iki beraberlik aldı. Attığı 6 gole karşılık filelerinde toplam 21 gol gördü. 
     
     Rekora bir var 
     ŞENOL Güneş, bugünkü İtalya maçının da kazanılması halinde Milli Takım’ın başında en çok galibiyet gören teknik adam rekorunu tek başına ele geçirecek. Türkiye, Güneş yönetiminde 32 maçta 17 galibiyet elde etti. 
     
     Tugay’ın gurur günü 
     BUGÜN İtalya ile karşılaşacak olan A Milli Takım’da Tugay ayrı bir heyecan yaşıyor. Deneyimli oyuncu forma giymesi durumunda, 80 kezle Hakan Şükür’le paylaştığı en fazla milli olan futbolcu rekorunu eline geçirecek. A Milli formayı ilk kez 27 Mayıs 1990’da İzmir Atatürk Stadı’nda oynanan S.İrlanda maçında giyen Tugay, 80 kez sahaya çıktığı Ay - Yıldızlı formayla iki gol altı. Tecrübeli oyuncu, Galatasaray 55, Glasgow Rangers’ta 7, Blackburn’de ise 18 kez milli oldu. 
     
İTALYA-TÜRKİYE      377. sınav 
     TÜRKİYE, İtalya ile oynayacağı maçla birlikte tarihindeki 377. sınavına çıkacak. Ay - Yıldızlı ekip bugüne kadar yaptığı toplam 376 maçtan 125’ini kazanırken, 168’ini yitirdi, 83 maçta da eşitliği bozamadı. Toplam 462 gol atarken, kendi kalesinde 609 gol gördü. Milliler en son 16 Ekim’de İstanbul’da Liechtenstein’ı 5-0 yenmişti. 
     
     İTALYA 
     Buffon 
     Panucci 
     Legrottaglie 
     Cannavaro 
     Birindelli 
     Nervo 
     Perrotta 
     Carini 
     Di Natale 
     Del Piero 
     Vieri 
     
     TÜRKİYE 
     Ömer 
     Fatih Akyel 
     Alpay 
     Emre Aşık 
     Ergün 
     Hasan Şaş 
     Okan 
     Emre Belözoğlu 
     Yıldıray- Tugay 
     İlhan Mansız 
     Arif 
     
     HAKEM 
     Pascal Garibian Fransa 
     TV TRT 1 
     
     SAAT 21.45 
     STAD Adriatico 
     



 SPOR 
























</TEXT>
</DOC>
