<DOC>
<DOCNO> 147272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko23.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 216.34 puan artışla kapandı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 216.34 puan artışla 10,021.22 puandan tamamladı. 
     Hisse senetlerinin ortalama değer artışı yüzde 2.21 olarak gerçekleşti. 
     Böylece endeks, 18 Mart'tan bu yana ilk kez bir seansı 10,000 puanın üstünde kapatmış oldu. Endeks, en son 18 Mart günü ikinci seans sonunda 10,581.50 puandan kapanmıştı. 
     1. seansa 12.11 puan artışla 9,816.99 puan seviyesinde başlayan endeks, seansın ilk yarısını 75.46 puan artışla 9,880.34 puandan geçti. Endeks, önceki seans kapanış seviyesi olan 9,804.88 puanın altına inmezken, en yüksek 10,022.70 puanı gördü. 
     Seans kapanışında mali endeks 226.67 puan artışla 11,789.77 puana, sanayi endeksi 273.18 puan artışla 10,341.40 puana, hizmetler endeksi 122.28 puan artışla 6,661.09 puana yükseldi. 
     Böylece, önceki kapanışa göre mali grup hisseler ortalama yüzde 1.96, sanayi grubu hisseler ortalama yüzde 2.71 oranında ve hizmetler grubu hisseler ortalama yüzde 1.87 oranında değer kazandı. 
     İşlem gören toplam 285 hissenin 236'sı değer kazandı, 12'si değer kaybetti, 37'sinin fiyatı değişmedi. 
     1. seansta, Tüpraş, Garanti Bankası, İş Yatırım C , Yapı ve Kredi Bankası ve Erdemir en yoğun işlem gören hisseler oldu. 
     Borsa uzmanları, seansın son dakikalarında gelen alımlarla endeksin 10,000 seviyesinin üzerine çıktığını belirterek, ikinci seansın da alıcılı olabileceğini, Irak savaşı ve Türkiye'ye yardım konusunda ABD Kongresi'nin alacağı karara ilişkin somut gelişmeler görüldükçe piyasanın yönünün netleşeceğini kaydediyorlar. 
     





</TEXT>
</DOC>
