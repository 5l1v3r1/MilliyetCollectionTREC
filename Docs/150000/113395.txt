<DOC>
<DOCNO> 113395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/spor/spo03.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Carlo Ancelotti eski öğrencisini yuvaya çağırdı 
</HEADLINE>
<TEXT>
EVİNE DÖN SARR 
Galatasaray’ın Milan’dan bir yıllığına kiraladığı Sarr, performansıyla İtalya’da değere bindi. Kırmızı Şeytanlar’ın hocası, Sengalli oyuncuyu yeni sezonda kadrosunda istedi 
     Artık iyice pişti 
     SARI - Kırmızılılar’ın Senegalli defans oyuncusu Adama Sarr’a İtalya’dan gelecek sezon için çağrı geldi. Teknik Direktör Fatih Terim’in Çizme ekibinde çalıştığı dönemde beğendiği ve Galatasaray’a getirdiği Sarr’ın, yeni sezonda yine Milan’a döneceği ifade edildi. Pişmesi için Sarı - Kırmızılı kulübe bir yıllığına kiralanan genç oyuncu performansıyla beğeni topladı. 
     
     Ancelotti istedi 
     MİLAN Teknik Direktörü Carlo Ancelotti’nin, Adama Sarr’ın performansını yakın takibe aldığı ve özellikle Lokomotiv Moskova maçındaki golünden oldukça etkilendiği iddia edildi. Kırmızı Şeytanlar’ın yöneticileriyle görüşen İtalyan teknik adam, Senegalli yıldız oyuncuyu yeni sezonda kadroda görmek istediğini söyledi. Ancelotti, "Hiçbir kulübe kiralamayın" talimatını verdi. 
     
     Maldini’nin yerine 
     CORRIERE dello Sport Gazetesi, Muhammed Sarr’ın Milan’ın geleceğe yönelik planında önemli bir faktör olarak yerini aldığını yazdı. Yaşları dolayısıyla Costacurta, Helveg ve Chamot’un İtalyan ekibinde son sezonunu yaşadığının savunulduğu haberde, 20 yaşındaki genç yıldızın Çizme’de kaptan Maldini’nin yerini alabileceği veya orta alanda kullanılabileceği savunuldu. 
     
Batista takviyesi      SAĞ kanatta sezon başından bu yana sıkıntı yaşayan Fatih Terim, bu mevkiye şimdi de Batista’yı monte etmeye çalışıyor. Önceki gün oynanan Gaziosmanpaşaspor maçında Brezilyalı yıldızı savunmada deneyen tecrübeli teknik adam istediği verimi aldı. Bu arada sabahki çalışmada Sarı - Kırmızılılar’ın oldukça hırslı olduğu gözlendi. 
     
İdmandan taşanlar      FLORYA’DA dün Fatih Terim şov vardı. Golcü futbolcularına şut çalışması yaptıran Terim, kaçan goller üzerine esprileri ardı ardına patlattı. Bir pozisyonda Christian’ın şutunun tesislerin karşısındaki villaya kaçması üzerine başarılı hoca, "Ne zamandır komşuyla kavga etmemiştik" dedi. Terim’in, Ümit Karan’ın topu da aynı bahçeye gidince, "Ayvaları düşür Ümit" sözleri ortalığı kahkaya boğdu. Galatasaray’ın hocası, iyi ortalar yapan Batista’ya ise "Cafu" ismini taktı. 
     
Canaydın’dan destekGalatasaray Başkanı, kasa sıkışınca kendi cebinden beş milyon dolarlık ödeme yaptı 
     ERHAN TELLİ 

     GALATASARAY Başkanı Özhan Canaydın, maddi sıkıntı artınca çareyi elini cebine atmakta buldu. Göreve geldiği günden bu yana kulübün nakit akışını çözebilmek için yoğun bir çaba harcayan Canaydın’ın, kendi hesabından çektiği 5 milyon dolarla futbolcuların alacaklarını ödediği bildirildi. 
     CANAYDIN’IN bu fedakarlığı karşısında büyük sıkıntı içinde olan oyuncular rahatlarken, biriken borcun bir miktarı da karşılanmış oldu. Galatasaray Başkanı, kulübün başkalarının cebine bakmadan, bu tür ödemeleri rahatlıkla yapabileceği projeleri hayata geçirmeye hazırlanıyor. 
     
Cim-Bom cadı kazanıŞampiyonlar Ligi’nden gelen paraların yüzde 38’inin dağıtılmaması tedirginlik yaratıyor 
     CÜNEYT KARAKAYA 

     GALATASARAY prim konusunda oldukça sıkıntılı günler yaşıyor. Daha önceki yönetimlerin Şampiyonlar Ligi’ne katılım payı ve puanlardan gelen paraların yüzde 38’ini prim olarak dağıtmasına karşın, Canaydın yönetimi aynı sistemi hayata geçirmedi. Primlerin kaldırıldığı söylentisi keyifleri kaçırdı. 
     BAŞKAN Canaydın’ın ilk turda kazanılan paraların tamamını borçlara yatırma kararı aldığı bildirildi. Sarı - Kırmızılı oyunculara ancak ikinci turda prim verileceği öğrenildi. Canaydın’ın bu turda elde edilecek olan gelirlerin yüzde 20’sinin dağıtılması talimatını verdiği ifade edildi. 
     



 SPOR 




























</TEXT>
</DOC>
