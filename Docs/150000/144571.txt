<DOC>
<DOCNO> 144571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo02.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Göztepe maçını son şans olarak görüyor... 
</HEADLINE>
<TEXT>

     Birinci Süper Lig'in son sırasında bulunan Kocaelispor, yarın yapacağı Göztepe maçı için İzmir'e gitti. 
     Ligde kalmak için Göztepe deplasmanın çıkartılacak puan ya da puanları son umut olarak gören Körfez ekibi, sabah idmanının ardından otobüsle İstanbul'a gitti. Buradan uçakla İzmir'e geçecek olan Kocaelispor, Mercury Otel'de kampa girip maç saatini bekleyecek. 
     Körfez ekibinin, Alsancak Stadı'nda Ali Uluyol'un yönetiminde 13.30'da başlayacak maça Ahmet Şahin, Cem Sinan, Nuri, Ahmet Arslaner,Hüseyin, Emrah, Dideva, Engin, Altan, Lazarov Georgiev'den oluşan 11'le çıkması bekleniyor. 
     Kart cezalısı Kemoklidze ve Orhan Ak kafilede yer almıyor. 
     
     KURTAR'IN GÖRÜŞLERİ 
     Teknik direktör Güvenç Kurtar, yaptığı açıklamada, ligde kalmak için son kozu oynayacaklarını belirterek, ''Mutlak puan ya da puanlar almamız gerekir'' dedi. 
     Matematiksel şanslarının halen devam ettiğini ifade eden Kurtar, şöyle konuştu 
     ''Ligin ikinci yarısında çok lüzumsuz puanlar kaybettik. Kocaelispor'a küme düştü gözüyle bakılıyor. Biz mücadelemizi son maça kadar sürdüreceğiz, çünkü matematiksel şansımız henüz bitmedi. Küme düşsek bile onurumuzla küme düşelim. Kocaelispor'un kötü takım olmadığını ve her zaman ligde bulunması gerektiğini yarın oynayacağımız Göztepe maçında, bütün spor kamuoyuna göstermek istiyoruz. Göztepe karşısına galibiyet için çıkacağız.'' 
     





</TEXT>
</DOC>
