<DOC>
<DOCNO> 146801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/soneko22.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu tasarrufta kafalar karışık... 
</HEADLINE>
<TEXT>

     Mevcut Çalışanların Tasarrufa Teşvik Edilmesi ve Bu Tasarrufların Değerlendirilmesine Dair Kanunu'na göre, 15 yıl tasarrufta bulunanlara, istemeleri halinde, anaparanın tamamı ile nemanın 5'te 3'ünün ödenmesi gerekiyor. 
     Ancak şubat ayında nema ödenmemesi ve yeni yasa beklentisi nedeniyle, ortaya çıkan farklı yorumlar yüzünden emeklilik hariç tüm uygulamalar beklemeye alındı. 
     Halen yürürlükte olan zorunlu tasarruf yasasının 6. maddesi, 15 yıl tasarrufta bulunanlara paralarının belirli bir kısmını çekme hakkı getiriyor. Söz konusu maddenin ikinci fıkrası şöyle 
     ''En az 15 yıl tasarrufta bulunanlara, istedikleri takdirde biriken tasarruf kesintileri, devlet ve işveren katkıları, Bağ-Kur kapsamında olanlar bakımından tasarruf tutarları ve devlet katkıları ile bunların nemasının toplamının 3 5'i ödenir.'' Zorunlu tasarrufla ilgilenen uzmanlar, halen yürürlükteki yasanın bu maddesinin, uzlaşmaya varılan yeni yasanın çıkma beklentisi nedeniyle uygulamaya konulamayacağını ifade ederken, ayrıca şu yorumu yapıyorlar 
     ''Yasada geçen tasarrufta bulunma ifadesini maaştan para kesilmesi şeklinde algılıyoruz. Zorunlu tasarruf kesintisi 3 yıldır uygulanmıyor, bu nedenle yasanın çıktığı 1988 yılından bu yana fiilen 12 yıl kesinti yapılmıştır. Bu çerçevede 15 yıllık tasarrufta bulunma hususu hiç bir çalışan için dolmamıştır.'' 
     
     ''YENİ YASA ÇIKMAZSA...'' 

     Yasanın bu maddesini değerlendiren hukukçular ise ''ödememe'' tutumunun tamamen yorum olduğunu ve yeni yasa çıkmadığı takdirde konunun mahkemelik olacağının şimdiden görüldüğünü dile getirerek şu noktalara dikkati çektiler 
     '' Tasarrufta bulunma cümlesi, illaki maaştan para kesilmesi anlamına gelmez. Çalışanların önceden maaş ve ücretlerinden kesilen paraların kullanım yetkisinin ilgili kurumlara verilmesi de tasrarrufta bulunmadır. Çalışanların 12 yıl parası kesilmiş ama Hazine bunu 15 yıldır nemalandırıyor. Bu kapsamda çalışanların 15 yıl tasarruf etme süresi Nisan 2003'te dolmuştur ve bu haktan yararlanabilirler.'' 
     
     YASA UYGULANIRSA 15 YILI DOLANLAR NE ALIR 

     Zorunlu tasaruf yasasının 6. maddesinin ikinci fıkrası gereği, 15 yılını bu ay dolduranlar, yasanın uygulanıp paralarının verilmesi halinde aşağıdaki örnek tabloya göre ana para ve nemalarını alabilecekler 
     -15 yıllık ana para birikimi 1 milyar lira 
-Toplam nema Önceki ödemeler düşüldükten sonra geriye kalan toplam nema miktarı 6 milyar lira 
Yapılacak ödeme tutarı Ana paranın tamamı ve nemanın 5'te 3'ü 1 3,6 4,6 Milyar lira 

     
</TEXT>
</DOC>
