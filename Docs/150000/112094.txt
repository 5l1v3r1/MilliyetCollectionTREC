<DOC>
<DOCNO> 112094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur33.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yanıtlar çok tartışılır... 
</HEADLINE>
<TEXT>

     CHP İstanbul Milletvekili adayı ilahiyatçı Prof.Dr.Yaşar Nuri Öztürk, kendi internet sitesinde adeta "iğneyle kuyu kazarcasına" vatandaşlardan elektronik postayla gelen 1529 soruyu yanıtladı. 
     Her soruya tek tek ve özenle yanıt veren Yaşar Nuri Öztürk'e hurafelerden politik yaşama, cinsel konulardan ezana kadar yüzlerce soru yöneltildi. Öztürk'e yöneltilen sorulardan bir bölümünü de din-cinsellik ilişkisi üzerine olanlar oluşturdu. Prof.Dr.Öztürk'e yöneltilen sorular ve Öztürk'ün yanıtlarından bazıları şöyle 
     "Soru Evimizde porselenden yapılmış kuş, müzik aleti, havuz gibi şeylerin içine şeytan saklanabileceğinden bu eşyaları tutmak günahmış. Doğru mudur 
     Yanıt Şeytan bu sözleri söyleyenlerin içindedir. 
     İslamiyet heykele tapmayı yasaklamıştır. Evde heykel bulundurmak haram değildir. 
     Soru Nostradamus adı Kuran'da geçer mi 
     Yanıt Geçmemektedir. 
     Soru Osmanlı Devleti hakkındaki düşünceniz nedir 
     Bunlar İslamiyet'in yaşaması için mi padişahlık yaptılar yoksa niyetleri başka mıydı 
     Yanıt Niyetlerinin ne olduğunu bilemem ancak padişahlık İslam'a aykırı olduğundan İslam için padişahlık söz konusu edilemez. 
     Soru Flört etmek hangi ölçülerde helaldir Mesela öpüşebilir veya sarılabilir miyiz 
     Yanıt Bu tür hareketlerin nereye varacağı belli olmadığı için, net bir cevap verilemez. 
     Soru Hayalimizde karşı cinsten bir kişiyi cinsel yönden arzulamak günah mıdır 
     Yanıt Düşünceden geçenler, fiile dönüştürülmedikçe günaha girmezsiniz. 
     Soru Bayanların hatlarını belli eden kıyafetler giymeleri günah mıdır 
     Yanıt Bahsettiğiniz şekildeki giyim tarzı haram değil, mekruhtur. 
     Soru Günümüzde kötü ezan okuyan müezzinleri çok sık duyar olduk, bu bağlamda ezanın makamında okunması görüşüne katılıyor musunuz 
     Yanıt Güzel sesli olmayanların ezan okuması Hz. 
     Peygamber'in uygulamasına aykırıdır. Bu tür kişilere ezan okutulmaması gerekir. Ezanın insan sesiyle yani hoparlörsüz okunması da dinin isteğidir. 
     Soru Ben solak bir insanım ve bana dinen bu elimi kullanarak yemek yememem söyleniyor Doğru mudur 
     Yanıt Sağ el, sol elle ilgili bu söylentiler tamamen din dışıdır. Solaklık saç veya göz rengi gibi doğal bir olaydır. Allah salak' olmaktan korusun. 
     Soru Eşcinsellerin ahiretteki durumu ne olacaktır 
     Cinsel kimlikleri aynı mı olacak yoksa normal erkek olabilecekler mi 
     Yanıt O konuları gidince göreceksiniz. Şu anda elimizde bu konuda bir bilgi yoktur. 
     Soru Kuran'da eşcinsellere karşı tavırlar var. Buna rağmen bir TV programında Bülent Ersoy ile yan yana oturup dini konuları tartışmanıza bir anlam veremedim. Açıklar mısınız İslam'da homoseksüellik yasak mıdır İlişki ya da duygu olarak 
     Yanıt İnsanların hatalarının belirtilmesi ve söylenmesi ayrı bir iştir, Allah'ın kulluğunun dışına itilmeleri ayrı bir iştir. Hiç kimsenin hiçbir sebeple kulluk ve din dışı ilan edilmesine hakkınız yoktur. Kuran'ın ilgili ayeti de anılan insanların dışlanmasını değil, uyarılmasını istemektedir. Biz uyarımızı yaparız ama dışlamayız. Duygular yasaklanamaz, eylem yasaklanır. 
     Soru Verdiğiniz bir cevapta evlilik dışı tüm ilişkilerin zina' olduğunu belirttiniz. Cinsellik içermeyen duygusal ilişkiler de buna dahil midir 
     Cevap Zina kavram cinsel ilişki için kullanılır. 
     Soru Cinsel ilişki olmadan, aşık olmak günah mıdır 
     Yanıt Aşık olmak, hayatın ve dinin en onurlu ve erdirici faaliyetlerinden biridir. 
     Soru Eşlerin cinsel yaşamı ile ilgili yasak nedir 
     Yanıt Ters ilişki olmamak şartıyla hiçbir yasak yoktur. 
     Soru Evlenmeden önce beraber olmamak erkek için de geçerli midir 
     Yanıt İslam, evlilik dışı cinsel ilişkiyi kesinlikle yasaklamıştır." 
     





</TEXT>
</DOC>
