<DOC>
<DOCNO> 119222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/asik.html </URL>
<DATE> 2002/11/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Lojman resti... 
</HEADLINE>
<TEXT>

     CHP Milletvekili Mehmet Sevigen, dün TBMM kulisinde gazetecilerle sohbet ederken milletvekili lojmanlarının satılması ve vekillere kira yardımı yapılmasına karşı çıkarak dedi ki 
     - Milletvekilleri lojmanda oturmayacaksa kira yardımı da yapılmamalıdır. AKP’li arkadaşlar ille de yapılmalı diyorlarsa ona da bir şartla evet deriz yapılacak yardımın miktarı devletin memuruna ödediği miktar kadar olmalıdır ayda 200 bin lira Ayda 1 - 1.5 milyar lira kira yardımı alıp sonra da millete lojmanlarda oturmuyorum diye hava atmak olmaz. 
     
     "Ben seçiyorum, sen seçiyorsun, o seçiyor, biz seçiyoruz, siz seçiyorsunuz, onlar hükmediyor." 
İtalya’da seçim afişi 

     Olmayacak dua 
     Türkiye siyasetini etkilemekte iddialı bir meslektaşımız önceki dün "Üniversitelerde türban yasağının kalkması için ilk adımın CHP’den gelmesini" önerdi. Acaba CHP bu konuda ne düşünüyor Bu konuda CHP’nin ne düşündüğünü merak edenlere milletvekili Mustafa Gazalcı yanıt verdi 
     - Türban, Recep Tayyip Erdoğan’ın bile öncelikli sorunumuz değil dediği bir konu... Onların dahi uzak durduğu bir konuyu bizim çözmeye kalkışmamız tabii ki olacak şey değil. Ancak Recep Tayyip Erdoğan eğer laik cumhuriyetin daha kökleşmesi yolunda adımlar atmaya kalkarsa o zaman ilk adımı atan taraf olmayı kabul edebiliriz. 
     
Tehlikeli şemsiye      Bir okurumuz 27 Ekim tarihinde Belçika’da kendisine hediye edilen AB amblemli 4 adet şemsiyeyi Türkiye’ye getiriyor... Şemsiyeler yolcu beraberinde Brüksel’den THY ile İstanbul’a geliyor. İstanbul’dan da İzmir’e geçilecek. Ancak hava aalanında görevliler şemsiyelerin uçlarının sivri olmasını sebep göstererek bunlara "silah" uygulaması yapılacağını söylüyor. Şemsiyeler için "silah teslim tutanağı" düzenleniyor. Okurumuz İzmir’de tutanağı polislere gösterip şemsiyeleri alıyor. Ve artık yağmurlu havalarda silahlı dolaşıyor. 
     
Sportif muhabbet...      BJK - Alaves maçında İnönü Stadı’nın tribünlerinde büyükçe bir bez pankart göze çarpıyordu "Erkek adam renkli takım tutmaz." 
     Levent Keskin not göndermiş 
     - Fakat Beşiktaş sahada "bayrak kırmızısı" formayla oynuyordu 
     Dr. Yavuz Anacak bir saptama yapıyor 
     "Fenerbahçe uzun yıllardan sonra Avrupa’ya Galatasaray’dan daha sonra veda etti." 
     Mine Kılıç da bir merakını dile getiriyor 
     "Fenerbahçe transfere 100 milyon doları senede bir gün Galatasaray’ı yenmek için mi yatırıyor " 
     
Dünden bugüne...      Tayyip Erdoğan, Berlusconi tarafından öğle yemeğine davetli olduğu için oruç tutmamış. Üstelik uçakta içki de varmış. Deniz Baykal ise Varşova seyahatinde orucunu aksatmamış. İç ve dış siyasette dinsel durum çok önem kazandı. 
     Nereden nereye 
     Erdal İnönü "Üçyüz Yıllık Gecikme" adlı kitapta babasının yaveri Ulvi Tekeş’in kendisine gönderdiği mektubu aktarıyor 
     "Beraber olduğumuz bütün zaman içinde Paşa’nın Cuma namazı veya Bayram namazına gittiğini görmedim. Dini bayramlarda katiyyen bayramlaşma yapmadığı gibi bayram günlerinde özel defter kapatılırdı. Bayram günleri ekseriyetle trende gezide geçirilirdi. Merakımdan başyaver Celal Üner’e sordum "Atatürk’ün önerisidir. Atatürk de aynı şekilde yapardı" diye cevapladı. Paşa, beni, Fethi Okyar’ın vefatı dolayısıyla Büyükada’daki evine gönderdi ve mesajı "Başsağlığı dileklerimi bildirödi. Ne rahmet, ne mağfiret. Ben de aynen emirlerini yerine getirdim. 
     Atatürk’ün vefatı dolayısıyla, sonu, "Eşsiz kahraman Atatürk, vatan sana minnettardır" diye biten, Türk milletine başsağlığı mesajında 
     "Allah’tan rahmet" sözlerine yer vermemiştir... 
     Cumhuriyet kadroları siyasete din karıştırmamak için aşırı özen gösterirmiş. Erdal İnönü, buna rağmen babasının muhalefet yıllarında bayramlaşma detine döndüğünü yazıyor. 
     
Diyanet adaleti...      Beyoğlu Müftüsü İhsan Özkes CHP’den aday olmak için görevinden istifa etmişti. Aday olamayınca yasal hakkını kullanarak göreve dönmek üzere Diyanet İşleri’ne başvurdu. Yasaya göre aynı göreve veya eşdeğerde bir göreve atanması gerekiyordu. Diyanet İşleri tuttu İhsan Özkes’i Adana’nın Yüreğir ilçesine atadı. Bu arada Pendik Müftüsü Süleyman Aktaş da istifa ederek AKP’den aday olmuştu. Seçimi kazanamayınca tekrar Pendik’teki görevine döndürüldü. CHP adayı ile AKP adayına farklı muamelenin sebebi nedir acaba 
     
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
