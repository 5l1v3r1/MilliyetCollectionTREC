<DOC>
<DOCNO> 130570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sonspo11.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın ikinci yarı hazırlıkları sürüyor... 
</HEADLINE>
<TEXT>

     Beşiktaş, ligin ikinci yarı hazırlıklarını, kamp yaptığı Antalya'nın Aksu beldesinde gerçekleştirdiği antrenmanla sürdürdü. 
     Teknik Direktör Mircea Lucescu yönetiminde, Topkapı Palace Oteli'nin sahasında gerçekleştirilen idmanda, Austria Wien maçında forma giyen oyuncular, koşu yapmakla yetinirken, diğerleri kondisyon çalışmasının ardından, yarı alanda çift kale maç oynadı. 
     Bu arada sakatlıkları nedeniyle dünkü antrenmana katılmayan Sergen, Ahmet Yıldırım ve Yasin Sülün, bugün takımdan ayrı koşu yaptı. Siyah-beyazlıların antrenmanını, Asbaşkan ve Futbol Şube Sorumlusu Yıldırım Demirören de izledi. 
     Siyah-beyazlılar, bu akşam yapacakları antrenmanla, ikinci yarı hazırlıklarını sürdürecek. 
     





</TEXT>
</DOC>
