<DOC>
<DOCNO> 148843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/soneko13.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tütün mamüllerinin denetlenmesine ilişkin esaslar belirlendi... 
</HEADLINE>
<TEXT>

     Tütün mamülleri ile ilgili fabrikaların kurulmasına, bu mamüllerin üretimine, iç ve dış ticareti ve denetlenmesine ilişkin usul ve esaslar belirlendi. 
     Devlet Bakanı ve Başbakan Yardımcılığı'nın, Resmi Gazete'nin bugünkü sayısında yayımlanan yönetmeliği uyarınca, tütün mamulleri üretmek isteyenlerin, yıllık üretim kapasitesi tek vardiyada, sigara için 2 milyar adet, diğer tütün mamülleri için ise 15 tondan az olmayan, tütün hazırlama bölümleri dahil yeni teknoloji, kullanılmamış makine ve ekipmanı içeren entegre tesis kurmaları gerekiyor. 
     Fabrika kurma izni alan ve üretime hazır hale getiren firmaların tesisleri, piyasaya sunum kalitesi deneme üretimi Kurum tarafından görevlendirilecek teknik bir ekip tarafından incelendikten sonra, eğer uygun bulunursa üretim izni uygunluk belgesi alabilecek. 
     İşlendikten sonra ihraç amacıyla olsa dahi tütün ithali ancak, üretim ihtiyaçları ile sınırlı olarak tütün mamulleri üreten firmalar tarafından yapılabilecek. 
     Ancak, marka bazında bir yılda 2 milyar adet sigara, diğer tütün mamulleri için ise en az 15 ton fiili üretime ulaşmaları halinde aynı markadan olmak üzere serbestçe ithalat yapabilecek, fiyatlandırabilecek ve satabilecek. Söz konusu firmalar, ithal edecekleri her parti için kurumdan uygunluk belgesi alacak. 
     Firmalardan bandrol ücreti olarak basım bedeli hariç 2003 yılında 1000 lira ödeyecek. 
     





</TEXT>
</DOC>
