<DOC>
<DOCNO> 117025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur37.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Görgü tanığı Helikopter havada infilak etti 
</HEADLINE>
<TEXT>

     İzmit'in Eşme Beldesi'nde, Sapanca Gölü'ne düşen Sea Hawk tipi askeri helikopterin, havada infilak ettiği bildirildi. 
     Görgü tanığı Özkan Gencer 30 , olayı kıyıda bir arkadaşıyla gezerken fark ettiklerini belirterek, ''Helikopter havada infilak etti'' dedi. 
     Helikopterin düştüğü yere sandalla ulaştıklarını ifade eden Gencer, ''Yaralı olarak kurtulan astsubaylar Mustafa Serbest ve Hakan Sağıroğlu'nu kıyıya götürdük. Kafalarındaki kaskları çıkardıktan sonra ambulansla hastaneye gönderdik'' diye konuştu. 
     Özkan Gencer, helikopterde bulunduğu öğrenilen 2 pilot yüzbaşıya ise rastlamadıklarını kaydetti. 
     Bu arada, helikopterin düştüğü ve derinliğinin 50-60 metre civarında olduğu öğrenilen bölgedeki arama ve kurtarma çalışmalarına SAT komandoları da katılıyor. 
     





</TEXT>
</DOC>
