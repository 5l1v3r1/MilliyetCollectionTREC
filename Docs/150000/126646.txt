<DOC>
<DOCNO> 126646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur29.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül'den Baykal'a Irak brifingi... 
</HEADLINE>
<TEXT>

     Başbakan Abdullah Gül, Irak için Türk Silahlı Kuvvetleri'ne TSK hazırol emri verdiği yönündeki haberleri yalanlayarak, ''Böyle bir şey kesinlikle sözkonusu değildir. Bunlar ya bilgisizliktendir ya da piyasaları yönlendirmeye dönük'' dedi. 
     Başbakan Gül, CHP Genel Başkanı Deniz Baykal ile TBMM'deki odasında yaklaşık 1 saat 45 dakika süreyle görüştü. Gül, görüşmenin ardından yaptığı açıklamada, Türkiye'nin güneyindeki gelişmeleri takip etmenin herkesin görevi olduğunu belirterek, gelişmelerle ilgili olarak muhalefeti bilgilendirmeye önem verdiklerini söyledi. 
     Baykal ve arkadaşlarına son gelişmelerle ilgili bilgi verdiğini anlatan Gül, ''bunun bir savaşla, Türkiye'de basına yansıdığı gibi herhangi bir savaş kararı alma falan... Bunlarla bir ilgisi yoktur. Sadece gelişmelerle ilgili son bilgileri aktardım. Kendilerinin görüşleri de şüphesiz ki kararlarımızın oluşmasında önem arzedecektir'' diye konuştu. 
     CHP Genel Başkanı Deniz Baykal da Irak'ta ortaya çıkan son gelişmelerle ilgili olarak Başbakan'ın kendilerine bilgi verdiğini söyledi. Bir süreden beri bütün Türkiye'nin dikkatle Irak'taki gelişmeleri izlediğini kaydeden Baykal, şöyle konuştu 
     ''Biz de bu konularda çok dikkatli, duyarlı bir konumdayız. Sayın Başbakan lütfettiler bize de ellerindeki son bilgileri kapsamlı bir şekilde açıklıkla yansıttılar, kendilerine teşekkür ederim. Verilen bilgiler, durumu gerçek boyutlarıyla ortaya koymuştur. Çok yararlandık. Biz de düşüncelerimizi, değerlendirmelerimizi, kaygılarımızı sayın Başbakanla paylaştık. İnanıyorum ki, en doğru kararı almak için bundan sonra da gerekli temasları yapacaklardır. Bir karar aşamasına geldiği zaman da konuyu kamuoyumuzla TBMM ile elbette paylaşacaklardır. Biz düşüncelerimizi, değerlendirmelerimizi, uyarılarımızı, kaygılarımızı tam bir içtenlikle yansıttık.'' 
     
     ''HAZIROL'' TALİMATI 
     Başbakan Gül, bir gazetecinin, ''TSK'ya hazırol tamlimatı verdiğiniz yönünde haberler yer aldı. Böyle bir şey var mı '' sorusunu şöyle yanıtladı 
     ''Böyle bir şey kesinlikle sözkonusu değildir. Dün yaptığımız toplantı, Hükümet üyelerini bilgilendirme toplantısıydı. Ne yazık ki bu tür haberleri görünce üzülüyorum. Bunlar, ya bilgisizliktendir veya piyasaları yönlendirmeye dönüktür. Açıklıkla söylüyorum Böyle bir şey kesinlikle sözkonusu değildir.'' Başbakan Gül, bir başka gazetecinin, ABD'nin çeşitli talepleri olduğunu hatırlatarak, bunlara yanıt verilip verilmediğini sorması üzerine, ''Şüphesiz bunlarla ilgili görüşlerimizi vakti gelince aktaracağız kendilerine'' dedi. 
     CHP lideri Baykal da kendisine yöneltilen, ''Sayın Gül, sizi tatmin edici açıklamalar yaptı mı '' sorunu şöyle yanıtladı 
     ''Düşüncelerimizi hem komuoyuyla hem birbirimizle dürüstlükle paylaşıyoruz. Elbette bu düşünceler, gerekli ölçüde değerlendirilecektir. Biz içtenlikle karşı karşıya bulunduğumuz tabloyu nasıl gördüğümüzü hem kamuoyona hem de yetkililere fırsat buldukça aktarıyoruz. Hükümet inanıyorum, bu düşünceleri iyiniyetle ele alıp değerlendirecektir.'' 
     





</TEXT>
</DOC>
