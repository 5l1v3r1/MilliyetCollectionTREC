<DOC>
<DOCNO> 135963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sontur13.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
70 yaşındaki kuran kursu hocası, tecavüz ettiği kızla evlendi 
</HEADLINE>
<TEXT>

     Sivas'ta, ''evinde kuran kursu verdiği 17 yaşındaki kıza tecavüz ettiği'' iddiasıyla tutuklanan 70 yaşındaki Rahmi Budak, genç kızla cezaevinde evlendikten sonra tahliye edildi. 
     3 gün önce, evinde kuran kursu verdiği S.A.D'ye tecavüz ettiği iddiasıyla tutuklanan Rahmi Budak 70 , konulduğu cezaevine nikah memuru çağırarak, S.A.D ile evlendi. 
     Evlilik işlemlerinin ardından evrakını avukatı aracılığıyla Sivas Cumhuriyet Başsavcılığı'na gönderen Budak, çıkartıldığı Nöbetçi Mahkeme tarafından, cezası 5 yıl süreyle ertelenerek serbest bırakıldı. 
     Kanunlara göre 17 yaşındaki bir kızın ailesinin rızasıyla evlenebileceğini belirten yetkililer, daha önceden dul olan Budak'ın 5 yıl süreyle S.A.D'den boşanamayacağını, aksi takdirde cezasının uygulanacağını belirttiler. 
     Sivas'ta, 5 Şubat'ta, 11 yaşından beri Budak'ın evinde düzenlenen kuran kursuna katıldığını söyleyen S.A.D, Budak'ın kendisine, emekli maaşımı alırsın, evimi veririm diyerek, evlenme vaadiyle zorla tecavüz ettiğini öne sürmüştü. 
     Rahmi Budak S.A.D'nin ailesinin şikayeti üzerine, ''evinde kuran kursu verdiği ve kendisinden yaş küçük kıza tecavüz ettiği'' gerekçesiyle tutuklanmıştı. Tecavüz olayı doktor raporlarıyla da doğrulanmıştı. 
     





</TEXT>
</DOC>
