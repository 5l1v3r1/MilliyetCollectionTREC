<DOC>
<DOCNO> 129922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/spor/spo02.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİFT 'R' SENDROMU 
</HEADLINE>
<TEXT>

Fenerbahçe Revivo’nun ipini çekti, ancak sözleşmesini feshetmedi. Sadettin Saran, "Olay FIFA’ya intikal edeceködedi. Yönetimin, sezon sonu mukavelesi bitecek olan Rapajc ile de hemen yollarını ayırmak için gizlice görüştüğü öğrenildi 
     YUSUF KOBAL 

     Rest çekti 
     FENERBAHÇE’DE Revivo konusu kördüğüm oldu. Sarı - Lacivertli yönetim ile dün biraraya gelmesi beklenen İsrailli oyuncu, "Ne paramı veriyorsunuz. Ne de sözleşmemi yeniliyorsunuz. Artık niye görüşelim" diyerek rest çekti ve İstanbul’a menajerini göndermedi. Bunun üzerine Fenerbahçe yönetimi bu futbolcuyu tamamen gözden çıkardı. Revivo’nun kulüpten alacağı olan 1 milyon 750 bin doların da ödenmeyeceği ileri sürüldü. 
     
     "İlişkimizi kopardık" 
     FUTBOL Şube Sorumlusu Sadettin Saran, "Revivo ile tamamen ilişkimizi kopardık. Mukavelesini henüz feshetmedik ama kendisine Fenerbahçe’de kalamayacağını bildirdik. Büyük bir ihtimalle olay FIFA’ya intikal edecek. Ama bu arada Revivo kendisine kulüp bularsa, gerekli kolaylığı sağlarız" dedi. Öte yandan yönetimin Rapajc’i de gözden çıkardığı ve bu oyuncu ile gizlice görüştüğü öğrenildi. 
     
     İkna edilemedi 
     ANTALYA’DA kampta bulunan Hırvat yıldız ile yönetimin temaslarda bulunduğu ve ikinci yarı öncesi sözleşmesini feshetmenin yollarını aradığı belirtildi. Sezon sonunda mukavelesi sona erecek olan Rapajc’e de para ödemek istemeyen Sarı - Lacivertli yönetimin, ayrıca yabancı kontenjanını da açmayı planladığı belirtildi. Rapajc’in ise Fenerbahçe’nin teklifine sıcak bakmadığı, şimdilik ikna edilemediği bildirildi. 
     
Dersimiz 4-2-3-1Oğuz Çetin futbolcuların yeni sistemi ezberlemesi için dün 1.5 saatlik özel bir antrenman yaptırdı 
     LİGİN ikinci yarısında Fenerbahçe’yi 4-2-3-1 sistemi ile oynatmayı hedefleyen Teknik Direktör Oğuz Çetin, oyuncuların yeni şablona alışabilmesi için özel antrenmanlar yaptırıyor. Çetin dün de bu konuda 1.5 saat süren bir idman programı uyguladı, çalışmayı sık sık keserek futbolcularını uyardı, hatalarını anlattı. 
     ANTALYA kampında Oğuz Çetin kafasındaki ilk onbiri de hemen hemen belirledi. Fenerbahçe’nin hocası, Rüştü - Fatih, Ümit, Ogün, Abdullah - Hakan, Johnson - Ali Güneş, Ceyhun, Tuncay - Beşastnik kadrosuyla mücadele edecek. Ortega’nın takıma katılmasıyla birlikte Arjantinli yıldız forvetin arkasındaki üçlüde görev alacak. 
     
Bes rüzg rıRus golcü dün kulüp binasında 2.5 yıllık sözleşme imzaladı, ardından kampa katıldı 
     İSTANBUL’A önceki gün gelen ve sağlık kontrolünden geçen Fenerbahçe’nin yeni santrforu Viladimir Beşastnik Bes dün kulüp binasına giderek 2.5 yıllık sözleşmeye imza attı. Sarı - Lacivertli takıma transfer olmaktan büyük mutluluk duyduğunu söyleyen Rus oyuncu, kendisine gösterilen ilgiden dolayı da büyülendiğini ifade etti. 
     FENERBAHÇE’NİN başarılı olması için elinden geleni yapacağını belirten Beşastnik daha sonra Antalya’ya giderek Sarı - Lacivertli takımın kampına katıldı. Akşam ilk antrenmanına çıkan ve kendisine 15 numaralı forma verilen Rus oyuncu tek tek takım arkadaşlarıyla tanıştı, ardından basın mensuplarına poz verdi. 
     
Denizli eleştirdi      FENERBAHÇE’NİN eski teknik direktörü Mustafa Denizli, Sarı - Lacivertli kulüpte yerli bir çalıştırıcının takımı şampiyon yapmasını istemeyenler olduğunu iddia etti. Haliç Üniversitesi’nde konuşan Denizli, medyanın da 30 - 40 yıl önce kulübün içine girdiği görüşünü savunarak, "Ben bunu yaşadım. Fenerbahçe 90 yıllık tarihinde niye bir yerli çalıştırıcı ile şampiyon olmadı Çünkü bir Türk teknik adamın takımı şampiyon yapmasını istemeyenler var" dedi. 
     
Durmak yasak      SARI - Lacivertli takım dün yine çift antrenman yaptı. Ağır programa rağmen oyuncuların bir hayli istekli olduğu gözlendi. Ümit Özat, "Bu çalışmaların karşılığını ikinci yarı mutlaka alacağız" diye konuştu. Bu arada sakatlığı tam olarak düzelmeyen kaleci Rüştü’nün hazırlık maçlarında oynatılmayacağı ve Beşiktaş maçına kadar sadece antrenman yapacağı belirtildi. 
     
Tesadüfün böylesi Antalya kampına düşen Konya isimli uçakla giden Fenerbahçeli oyuncuların moralleri sıfıra indi 
     DİYARBAKIR havalimanına inerken sis nedeniyle yere çakılan THY’nın Konya isimli uçağına geçtiğimiz hafta Fenerbahçe’nin de bindiği ortaya çıktı. Sarı - Lacivertli takımın Antalya kampına giderken bu uçağı kullandığı ve oyuncuların kötü haberi duyar duymaz büyük bir üzüntüye kapıldıkları öğrenildi. 
     FUTBOLCULARIN, Antalya’ya giderken Konya uçağını gördüklerinde Türkiye Kupası’ndan elendikleri Konya maçını hatırlayarak, "Yine mi karşımıza Konya çıktı. Şimdi yandık" diyerek espri yaptıkları da belirtildi. Fenerbahçeli oyuncular önceki gelişmeleri odalarında televizyondan sürekli takip etti. 
     
Rüştü’ye büyük jest      İKİNCİ yarı hazırlıklarını Antalya’da sürdüren Fenerbahçe’nin milli kalecisi Rüştü’nün adı Serik’te bir caddeye verildi. Serik Belediyesi, Sarı - Lacivertli takım İstanbul’a dönmeden önce Rüştü için adının verildiği caddede özel bir tören düzenleyecek ve tüm futbolcuları davet edecek. Yetkililerin tören için uygun bir zaman aradığı öğrenildi. 
     



 SPOR 






















</TEXT>
</DOC>
