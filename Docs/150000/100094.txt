<DOC>
<DOCNO> 100094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun22.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin yönetiminden "Dörtler"e çağrı. 
</HEADLINE>
<TEXT>

     Özerk Filistin yönetimi, Ortadoğu'daki uluslararası aktörlerin şiddet olaylarını durdurmak için devreye girmelerini istedi. 
     Yönetim, Filistin haber ajansı WAFA aracılığıyla yayımladığı açıklamada, ''dörtler'' olarak adlandırdığı ABD, Rusya, AB ve BM'den, Ortadoğu'daki şiddeti ve İsrail'in cinayetlerini durdurmak için müdahale etmelerini istedi. Açıklamada, ''özgür dünya yöneticilerine de, İsrail'in askerlerini özerk bölgelerden çekmesini sağlamaları'' için çağrıda bulunuldu. 
     Açıklamada, İsrail ordusunun Filistin halkına karşı ''barbarca'' davrandığı, ancak uluslararası topluluğun bunun karşısında sessiz kaldığı kaydedildi. 
     İsrail ordusu, 19 Haziran'dan bu yana Batı Şeria'daki belli başlı kasabaları abluka altında tutuyor. 
     





</TEXT>
</DOC>
