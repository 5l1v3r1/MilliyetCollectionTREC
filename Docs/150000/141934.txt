<DOC>
<DOCNO> 141934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/spo02.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇETİN SORGU 
</HEADLINE>
<TEXT>

Yenilginin hesabını soran Fenerbahçe çalıştırıcısı, kötü olanları önce ilk 11’den keseceğini, devamında da kadro dışı bırakabileceğini ima etti 
     YALÇIN TÜRK 

     Son uyarı 
     FENERBAHÇE Teknik Sorumlusu Oğuz Çetin, dün Samandıra Tesisleri’nde futbolcularını tek tek sorguladı, bundan sonrası için gereken uyarıyı yaptı. "Herkes ona göre kendisini ayarlasın" diyen Çetin, bundan sonra alacağı önlemlerin ya kadro dışı bırakma ya da oynatmama olacağını ima etti. Oğuz hoca, "Fenerbahçe’yi sevmeyen, huzursuz olan gider" dedi. 
     
     Ceyhun’a ceza 
     ÖZELLİKLE Ceyhun’un, Galatasaray maçında yaptığı el - kol hareketleri üzerinde duran Sarı - Lacivertli ekibin teknik sorumlusu, bu futbolcuya da 5 bin dolar ceza verdi. Çetin, Johnson, Ceyhun, Vladimir ve Mirkoviç de Elazığ maçında kızağa çekiliyor. Johnson’un yerine Hakan, Ceyhun’un yerine Yusuf, Vladimir’in yerine Serhat, Mirkoviç’in yerine de Ogün görev yapacak. 
     
     Taktik çalıştırdı 
     GALATASARAY maçının kasetlerini de izlettirip, yapılan yanlışları tek tek aktaran Oğuz Çetin, görüşmelerin ardından takıma yüksek tempolu bir dayanıklılık çalışması yaptırdı. Çetin, takıma PAF oyuncularına karşı taktik uygulama yaptırırken, antrenmanı da basına kapattı. Rüştü sırtındaki ağrılar, Ceyhun da belindeki sorun nedeniyle idmana katılmadı. 
     
Güven yok      GALATASARAY yenilgisinin faturası Oğuz Çetin’e çıktı. "www.fenerhaber.com" adlı internet sitesinde süren ankete katılan 1346 kişiden yüzde 69.39’u 934 kişi "Fenerbahçe, Oğuz Çetin ile devam etmeli mi" şeklindeki soruya, "Hayır etmemeli" diye yanıt verdi. 412 kişi ise "Evet etmeli" dedi. 
     
İç transfer askıda      FENERBAHÇE Yönetimi, alınan kötü sonuçların ardından iç transfer görüşmelerini "şimdilik" durdurdu. Başta Rüştü olmak üzere Ümit Özat, Ogün, Abdullah ve Ceyhun gibi yıldız oyuncuların ise bu durum karşısında takınacakları tavır merak konusu oldu. 
     
ORTEGA susmuyor      MEHMET ÇİFTÇİ 

     Yıldız oyuncu "Bana Arjantin’den futbolcu getirecekleri sözünü verdiler ama bu sözün altında kaldılar" dedi 
     SORUNLU bir şekilde Fenerbahçe’den ayrılan ve ülkesine dönen Ariel Ortega, Arjantin basınına, radyo ve televizyonlarına konuştu, Fenerbahçe’yi ve Başkan Aziz Yıldırım’ı yine suçladı. Yıldız futbolcu, "Fenerbahçe madem benim futbol hayatımı bitirmeye çalışıyor ki bunu başaramayacak, ben de Türk kamuoyuna herşeyi açıklayarak bütün olanları bilmelerini isteyeceğim" ifadesini kullandı. 
     ORTEGA şöyle konuştu "Devre arasında başkan beni çağırarak senin yalnız olmaman için Arjantin’den futbolcu alacağım. Bana isim bildir’ dedi. Ben de Zabata, Garce ve Cheo Delgado isimlerini verdim. Oğuz Çetin, Bu oyuncularla kesin şampiyon oluruz’ demişti. Hemen temasa geçtiler. Ancak sonra vazgeçtiler. Bunun nedenini sorduğumda, Sana mı sorucağız’ dediler. Bana bir söz verdiler ancak bu sözün altında kaldılar." 
     



 SPOR 























</TEXT>
</DOC>
