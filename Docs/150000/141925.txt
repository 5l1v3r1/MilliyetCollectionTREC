<DOC>
<DOCNO> 141925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/aspo.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TANRI HEP YANIMDA 
</HEADLINE>
<TEXT>

Hem lig, hem de UEFA Kupası’nı değerlendiren Kartal’ın Rumen yıldızı, "Formumun ve şansımın dışında Tanrı’nın da yardımını alıyorum" dedi 
     BÜNYAMİN OSMAN 

     Program ağır geldi’ 
     TRABZONSPOR karşısında Beşiktaş’ı ipten alan Daniel Pancu, MİLLİYET’e konuştu, hem ligi, hem de UEFA Kupası’nı değerlendirdi. Mart ayındaki yoğun programa dikkat çeken Rumen yıldız, "Bu karşılaşmalara fizik ve beyin olarak hazır olmak gerekiyor. Ancak bazı arkadaşlar bunda zorlandı. Bu nedenle istediklerimizi tam olarak yapamadık" ifadesini kullandı. 
     
     Sıkıntı çektik’ 
     AHMET Dursun’un rahatsızlığının takımın oyun dengesini bozduğuna dikkat çeken Pancu, "Onun İlhan ile birlikte yer alması bizim için büyük önem taşıyor. Yokluğunda hem forvette, hem de orta sahada sıkıntı çektik" yorumunu yaptı. Rumen yıldız, gollerinde formunun ve şansının dışında Tanrı’nın yardımının da olduğunu vurguladı, "O hep yanımda" yorumunu yaptı. 
     
     Lazio zor rakip 
     WİSLA - Lazio eşleşmesinde hep Polonya ekibinin çıkmasını istediğine dikkat çeken Pancu, şöyle devam etti "Lazio gerçekten çok zor bir rakip. Bunu izlediğim Roma maçında bir kez daha gördüm. Ancak Avrupa maçlarının havası başka oluyor. Deplasmandan 1-0 yenik dönsek bile turu geçeriz. Üstelik her futbolcu için İtalya bir vitrindir." 
     
Yönetim özel prim verecek      SİYAH - Beyazlı yönetim, Pancu’ya özel prim vermeyi kararlaştırdı. Sezon başından beri attığı kritik gollerle dikkat çeken Rumen yıldızın en az 10 bin dolar alacağı öğrenildi. Pancu, Trabzonspor maçında Teknik Direktör Lucescu’ya koşmasını ise "Hocamızı son haftalarda çok üzdük. Devre arasında kendisine gol atacağımı söyledim. Sözümü tutunca da kulübeye gidip sevinci paylaştım" diye açıkladı. 
     



 SPOR 























</TEXT>
</DOC>
