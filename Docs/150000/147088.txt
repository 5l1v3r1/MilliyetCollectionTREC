<DOC>
<DOCNO> 147088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sontur06.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Powell görüşmesi sona erdi... 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül ile ABD Dışişleri Bakanı Colin Powell'ın görüşmesi sona erdi. 
     Dışişleri Bakanlığı'nda önce 15 dakika baş başa görüşen Gül ve Powell, daha sonra 40 dakika süren heyetler arası görüşmelere başkanlık ettiler. 
     Heyetler arası görüşmelerde, ABD Başkanı George Bush'un Irak danışmanı Zalmay Halilzad, ABD'nin Ankara Büyükelçisi Robert Pearson, Dışişleri Bakanlığı Müsteşarı Büyükelçi Uğur Ziyal, Müsteşar Yardımcıları Ali Tuygan, Baki İlkin, Alev Kılıç, Nabi Şensoy ve Ortadoğu Dairesi Genel Müdürü Tahsin Burcuoğlu da hazır bulundu. 
     Gül ve Powell, Cumhurbaşkanı Ahmet Necdet Sezer'i ziyarete giderken aynı araca bindiler. 
     





</TEXT>
</DOC>
