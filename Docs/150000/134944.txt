<DOC>
<DOCNO> 134944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/spor/spo04.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayatma yapamazlar 
</HEADLINE>
<TEXT>

Trabzonspor ile anlaşamayan Aurelio’nun form durumuna bakacağını söyleyen Aybaba, "Bana onu kadro dışı bırak diyemezler. Bu kabul edilemez" diye konuştu 
     BAŞKAN Özkan Sümer’in ahlaki davranmamakla suçladığı Aurelio, Trabzonspor’u karıştırdı. Bordo - Mavili ekibin çalıştırıcısı Samet Aybaba, Brezilyalı oyuncuyla görüştüğünü belirterek, "Başkanın düşüncesi bu olabilir. Ama bana, Onu kadro dışı bırak gibi bir dayatmada bulunmazlar. Böyle bir şey de kabul edilemez. Ben Aurelio’nun idman ve maç formuna bakarım" diye konuştu. 
     ÖTE yandan 2 yılı opsiyonlu 3 yıllık sözleşme yapan kaleci Petkoviç’in menajeri İsmail Özsoy, Asbaşkan Erol Tuna ile bir görüşme yaptı. Başkan Özkan Sümer, "Petkoviç’in karakteri ve kaleciliği mükemmel. Kalmasını istiyoruz. Çarşamba gününe kadar anlaşmaya varırız" dedi. Petkoviç’in 2 yıl için 600 bin dolar talep ettiği, Trabzonspor’un ise 500 bin dolar önerdiği öğrenildi. 
     
     Erdoğan’a gidiyorlar 
     TRABZONSPOR Yönetimi, Trabzon Limanı ihalesi için Başbakan Abdullah Gül’den sonra bugün de AKP Genel Başkanı Tayyip Erdoğan’la görüşecek. Görüşmeye Trabzonlu Orman Bakanı Osman Pepe ve Trabzon milletvekillerinin de katılacağı belirtildi. 
     
     



 SPOR 

























</TEXT>
</DOC>
