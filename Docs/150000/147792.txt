<DOC>
<DOCNO> 147792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/ekonomi/eko03.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihayet imzalandı 
</HEADLINE>
<TEXT>

Üç hükümet eskiten dördüncü gözden geçirme sonuçlandı. IMF, programı ilgilendiren konularda önceden bilgilendirme şartı getirdi 
     ANKARA Milliyet 

     Eylül ayından bu yana devam eden, üç hükümet ve iki Hazine’den sorumlu Devlet Bakanı gören IMF ile 4. Gözden Geçirme pazarlığı tamamlandı, niyet mektubuna imzalar atıldı.Devlet Bakanı Ali Babacan ve Merkez Bankası Başkanı Süreyya Serdengeçti, bugün saat 13.00’da bir basın toplantısı düzenleyerek konu ile ilgili bilgi verecek. 
     Seçimler nedeni ile kesintiye uğrayan dördüncü gözden geçirme, AKP’nin ’revizyon’ söylemi yüzünden seçim sonrasında da hemen başlayamamıştı. Daha sonra IMF Birinci Başkan Yardımcısı Anne Krueger’in Türkiye’ye gelerek yaptığı görüşmelerin ardından IMF heyeti de Türkiye’ye gelmişti. Ancak tekrar başlayan müzakereler bu kez de vergi barışı, emekli zammı ve faiz dışı fazla konusundaki görüş ayrılıkları yüzünden uzamıştı. 
     
     Önceden bilgilendirme şartı’ geldi 
     Son olarak da kamu bankalarına yapılan atamalar nedeniyle niyet mektubunun imzalanması en az bir hafta gecikti. Atamalardan kaygılanan IMF’nin isteği üzerine, bu bankalarının işleyişinde değişiklik olmayacağı ve dört ayda bir denetleneceklerine dair niyet mektubuna tahhüt konulması istendiği belirtilmişti. AKP döneminde sürprizlerle karşılaşan IMF’nin programı ilgilendiren konularda yapılacak düzenlemelerde "önceden bilgilendirilme şartı" getirdiği öğrenildi. 
     
Niyet mektubu ne getiriyor      Gözden geçirme ve niyet mektubu taslağının oluşturulması sırasında kamuoyuna yansıyan bazı düzenlemeler şunlar 

</TEXT>
</DOC>
