<DOC>
<DOCNO> 120576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yasam/yas02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci canı polise emanet 
</HEADLINE>
<TEXT>

Dikkat Dikkat İçişleri Bakanlığı emriyle, bundan böyle kaza yapan okul servislerinden, o güzerg hta görevli trafik polisleri sorumlu olacaktır. Tüm ekiplere duyurulur 
     TOLGA ŞARDAN Ankara 

     İçişleri Bakanlığı, denetimden uzak öğrenci servis araçlarının karıştığı trafik kazalarına karşı bir dizi düzenleme yaptı. 
     Bakanlık, konuyla ilgili biri valiliklere gönderilmiş, diğeri de onay için bekleyen iki ayrı genelge hazırladı. Abdülkadir Aksu’nun İçişleri Bakanlığı koltuğuna oturduğu gün, Müsteşar Yardımcısı Sebati Buyuran imzasıyla 81 il valiliğine gönderilen ilk genelgede, servis araçları üzerindeki denetimlerin artırılması ve kurallara uyulmasının sağlanması istendi. 
     
     Kurallara uy, fazla yolcu alma 
     Genelgede, servis araçlarının trafik kazalarına karışmaları halinde, hareket noktası ile güzerg h üzerindeki trafik ekipleri ve personeli hakkında soruşturma yapılacağı, sorumluluğu görülen personel için yasal işlem başlatılacağı belirtildi. 
     Genelgede, servis araçlarının karıştığı trafik kazalarında, "servis aracı sürücülerinin kavşaklarda geçiş önceliğine uymayarak kuralları ihlal ettikleri" ve "taşıma kapasitesinin üzerinde yolcu aldıklarının saptandığına" dikkat çekildi. 
     
     Duran servisi sollama 
     Araçlar üzerinde titizlikle denetim yapılması istenen, ancak bakanlık onayından geçmediği için henüz valiliklere gönderilmeyen ikinci genelgede de, öğrenci servis araçlarının arkasında yer alan ve en önemli uyarı işareti özelliğini taşıyan kırmızı ışıklı "DUR" panolarına dikkat edilmesi talimatı verilecek. 
     Genelgede, Trafik Yasası’nın 75. maddesi gereğince, okul taşıtlarının frene bağlı olarak "DUR" işareti yakması halinde takip eden tüm araçların durmasının zorunlu olduğu hatırlatılacak. 
     Genelgede işaret yandığı sırada okul taşıtının arkasından gelen tüm araçların durması, bu esnada sollama yapılmaması ve servis aracı hareket ettikten sonra diğer araçların hareket etmesinin sağlanması talimatı verilecek. 
     Genelgede ayrıca, öğrencilerin iniş ve binişlerine dikkat edilerek takip edilmesi istenecek. 
     



 YAŞAM 
























</TEXT>
</DOC>
