<DOC>
<DOCNO> 126869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur19.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapadokya yılbaşında da gözde... 
</HEADLINE>
<TEXT>

     Tatil dönemlerinde yerli ve yabancı turistlerin akın ettiği Kapadokya bölgesi, yılbaşı eğlenceleri için de vazgeçilmez mekan oldu. 
     Kapadokya Turistik İşletmeler Derneği KAPTİD Genel Sekreteri Nazif Demir, yaptığı açıklamada, bölgedeki konaklama tesislerinin yılbaşı için özel programlar hazırladıklarını belirtti. 
     Kapadokya'da turizmin 12 ay yaşandığına dikkati çeken Demir, şunları söyledi 
     ''Kapadokya yılın her mevsimi yerli ve yabancı turistlerin gözde mekanı olmakta. Özellikle özel televizyon kanallarında yayımlanan dizilerin çekim yeri olarak seçilmesinden sonra bölgede turistik aktiviteler daha da arttı. Yılbaşı için de özellikle yerli turistler bölgeye büyük rağbet gösteriyor. Rezervasyonlar şimdiden yüzde 85 seviyelerine ulaştı. Yılbaşında bu rakamın yüzde yüz olmasını bekliyoruz.'' Bölgedeki konaklama tesislerinin canlı müzik eşliğinde özel programlar düzenlediklerini ifade eden Demir, tesislerde yılbaşı eğlencesi için yarım pansiyon konaklama ücretinin 100 ile 290 milyon lira arasında değiştiğini bildirdi. 
     Demir, yılbaşı eğlenceleri için yerli turistlerin yanı sıra Japonya, Güney Kore, İtalya, Fransa ve İspanya'dan da turist gruplarının geleceğini belirtti. 
     





</TEXT>
</DOC>
