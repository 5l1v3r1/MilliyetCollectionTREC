<DOC>
<DOCNO> 137219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/spor/spo03.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİLER İŞ BAŞINDA 
</HEADLINE>
<TEXT>

Kar yüzünden Denizli sınavı ertelenen Aslan, taraftarlarıyla dün Bursa’da buluştu. Yeni transferler Revivo, Xavier, Lukunku ve Suat Usta ilk on birde şans buldu 
     Değişim rüzgarı 
     LİGİN ilk yarısını sancılı tamamladıktan sonra devre arasında kadrosuna yeni yıldızlar katan Galatasaray, Bursaspor karşısında farklı bir on birle sahaya çıktı. Sarı - Kırmızılılar’ın yeni transferleri Revivo, Xavier, Lukunku ve Suat Usta dün geceki karşılaşmada ilk on birde görev yaptı. Fatih Terim, Xavier ve Suat’a defansta görev verirken, Lukunku ve Revivo hücumda oynadı. 
     
     Ortada revizyon 
     SARI - Kırmızılı takımın yeni isimleri Bursaspor sınavında başarılı bir performans sergilerken, kadrodaki büyük değişim taraftarları da umutlandırdı. Fatih Terim, devre arası hazırlık kampında başarılı bir performans gösteren Elvir Baliç’i de Bursa karşısında sahaya sürdü. Sezon başından bu yana kanatlarda görev yapan Ergün ile Ümit Davala bu kez orta sahada mücadele etti. 
     
Yeni başladıkFatih Terim, Bursaspor maçından sonra futbolcularını övdü, "İyi savaştık, üç puanı aldık. Pozitif adımlar attık" dedi 
     GALATASARAY Teknik Direktörü Fatih Terim, Bursaspor önünde sergilenen futbol ve elde edilen farklı galibiyetten memnun olduğunu açıkladı. Cim - Bom’un hocası, dört yeni transferin de çabuk uyum sağladığını dile getirip, "Revivo’nun üç önemli gol atması güzeldi. Bursaspor sınavı onlar için ilk resmi maçtı. Ancak çabuk uyum sağladıklarını gösterdiler" diye konuştu. 
     SAHADA takım adına gözle görülür pozitif gelişmelerin olduğunu da vurgulayan Terim, "Savunmada yeni bir kurgu denedik. Ümit ile Ergün’ü ise orta sahaya çektik. İyi yoldayız" dedi. Fatih Terim sözlerini şöyle noktaladı "Herkes kazanmak istiyor. Biz de istiyoruz. Önümüzde daha çok maç var. İlerleyen günlerde nelerin değiştiğini herkes daha iyi görebilecek." 
     



 SPOR 
































</TEXT>
</DOC>
