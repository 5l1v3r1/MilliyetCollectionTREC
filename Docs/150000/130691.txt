<DOC>
<DOCNO> 130691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas05.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tribün magandaları’ rahat vermedi 
</HEADLINE>
<TEXT>
Voleybolda mayo’ krizi 
Sivas Gençliksporlu kız voleybolcuların aileleri mayo’ yasağı koyunca, aslarından mahrum sahaya çıkan takım, 3 - 1 mağlup oldu 
     ERAYDIN AYTEKİN Sivas DHA 

     Sivas’ın Deplasmanlı Bayanlar 3. Lig’de mücadele eden takımı Gençlikspor’da Voleybol Federasyonu’nun sporculara getirdiği mayo’ şartı sıkıntı yarattı. Dört as oyuncunun aileleri daha önce tayt ve şortla maça çıkan kızlarının Sivas’ta mayoyla oynamasına izin vermeyince, takım son maçında Ankara Ortadoğu Teknik Üniversitesi’ne evinde 3 - 1 yenildi. Voleybol Sivas Temsilcisi Cahit Işın, federasyondan diğer şehirlerde sorun olmadığı için olumlu yanıt alamadıklarını söylerken, Antrenör Atilla Çavdarlı da yenilgiye gerekçe olarak mayo krizi’ nedeniyle sahaya süremediği eksik kadroyu gösterdi. 
     
     Tayta izin versinler’ 
     Sezon başında maçlarda sadece mayo giyilmesi şartı getirildiğini söyleyen Çavdarlı, şöyle konuştu 
     "Bu karara göre şort veya tayt giyen takımlar hükmen mağlup ilan ediliyor. En iyi oyuncularımıza ise aileleri mayo izni vermiyor. Oysa Avrupa’da bile tayt giyiliyor. Bu yüzden özellikle Sivas’taki maçlarda başarılı olamıyoruz. Mevcut oyuncularımız da çekinerek oynuyor. Tayta izin verilmesini bekliyoruz." 
     
     Kızlarımıza laf atarlar’ 
     Takım Kaptanı Sevgi Yalçın da, daha önce maçlara tayt veya şortla çıktıklarını belirterek, sıkıntılarını, "Maçlarımıza mayolu kızları görmeye gelenler var. Biz spor salonlarında maganda değil, maç seyircisi istiyoruz " diyerek özetledi. Kızlarına mayo izni vermeyen aileler de, gerekçelerini şöyle açıkladı "Maçları izleyenler, kızlarımıza sokakta laf atar." 
     



 YAŞAM 






















</TEXT>
</DOC>
