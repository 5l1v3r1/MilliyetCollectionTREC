<DOC>
<DOCNO> 130048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo24.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Alp'in transferini bitirdi... 
</HEADLINE>
<TEXT>

     Birinci Süper Futbol Ligi'ndeki İzmir temsilcilerinden Göztepe'de, kulüp başkanı Feyyaz Gülmen, Alp'in transferi konusunda Bursasporlu yöneticilerle her konuda anlaştıklarını bildirdi. 
     Feyyaz Gülmen, yaptığı açıklamada, uzun süreden beri sarı-kırmızılıların gündeminde yer alan Alp'in transferini sonunda bitirdiklerini söyledi. 
     Alp'in, 13 Ocak Pazartesi günü sözleşme imzalayacaklarını belirten Gülmen, şöyle konuştu 
     ''Uzun süreden beri gündemimizde olan Alp'in transferini nihayet bitirdik. Alp ile gol yollarındaki problemimizi çözdüğümüzü düşünüyorum. Zafer, Ercan ve Alp ile Göztepe daha güçlü olacaktır.'' Gülmen, 2 takviye daha yapacaklarını kaydederken, Gaziantepsporlu Bülent ve Malatyaspor'dan Mehmet Önür ile görüşmelerin sürdüğü öğrenildi. 
     





</TEXT>
</DOC>
