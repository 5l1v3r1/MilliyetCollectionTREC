<DOC>
<DOCNO> 115726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/spor/spo03.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Her riski alırım 
</HEADLINE>
<TEXT>

Fatih Terim, kazanmak için tüm yolları deneyeceklerini söyledi, "Ancak bu işi disiplin içinde yapacağız" dedi 
     ERHAN TELLİ 

     Avantajı kaçırdık’ 
     GALATASARAY Teknik Direktörü Fatih Terim, Şampiyonlar Ligi’ne iyi bir başlangıç yaptıklarını ancak bu avantajı iyi kullanamayarak Brugge’un gerisinde kaldıklarını söyledi. Terim, "Lokomotiv maçı artık çok daha önemli hale geldi. Galip gelerek önümüzü daha iyi görmek istiyoruz. Bugünkü durumumuz beklentilerimizi karşılamıyor, ancak futbolda her şeye hazır olmak zorundasınız" dedi. 
     
     Taraftara çağrı 
     KAZANMAK için her türlü riske gireceklerini de kaydeden Terim, "Ancak bu bir disiplin içinde olur. Bizim bir sistemimiz ve bunun bir felsefesi var. Oyun içinde ise taktik anlayışı değiştirebilirim" diye konuştu. Seyirciye de büyük görev düştüğünü söyleyen tecrübeli hoca, "Taraftarımız, büyük hataları dahi görmemezlikten gelmeli. Onların sıcak sevgisine her zamandan daha fazla ihtiyaç var" ifadelerini kullandı. 
     
     Biz hallederiz’ 
     BARCELONA’NIN Brugge deplasmanına as oyuncularını götürmemesini ise Terim, "Önemli değil. Kendi işimizi kendimiz hallederiz" diye yorumladı. Terim eleştiriler için de "İzmir’de bir bey yanıma gelerek Bütün bunları çekeceksiniz. Çünkü bu eleştirilere layıksınız. Bizi başarıya alıştırdınız. Şimdi buna katlanacaksınız’ dedi. Bu beni çok etkiledi" yanıtını verdi. 
     
Saldır emri      Cim-Bom, ilk dakikadan itibaren Lokomotiv kalesini ablukaya alacak, gol için bütün kozlarını oynayacak 
     Takım şartlandı 
     TEKNİK Direktör Fatih Terim, Lokomotiv Moskova maçında oyuncularını galibiyet konusunda şartlandırdı. Tecrübeli hoca, yaptığı toplantıda özellikle golcüleri uyararak, son vuruşlarda çok dikkatli olmaları gerektiğini söyledi. Ayrıca Balic ve Pinto’dan kendi kulvarlarında sürekli gidip gelmelerini, savunmalarına yardım etmelerini, kanatları tıkamalarını, isabetli ortalar yapmalarını ve oyundan düşmemelerini istedi. 
     
     Defansa uyarı 
     ALTAY maçında yapılan savunma hatalarının üstünde de özellikle duran Fatih Terim, Bülent, Almaguer ve Emre ile ayrı bir görüşme yaptı ve "Sakin olun. Ayağınıza gelen topları isabetli dağıtın. Size güveniyorum, daha iyi olacağınızı biliyorum" dedi. Terim, bugünkü maça büyük bir olasılıkla yine Bülent ve Almaguer ile başlayacak. Hasan Şaş ile Felipe de maçın ikinci yarısında duruma göre oyuna girecekler. Bu arada Galatasaray’ın, Steaua Bükreş’te kadro dışı kalan Miu ile ilgilendiği iddia edildi. 
     
176. randevu      CİM-BOM, Avrupa’da 176. randevusuna çıkacak. Sarı - Kırmızılı takım 175 karşılaşmada 65 galibiyet, 65 yenilgi aldı, 45 maçta rakipleri ile yenişemedi. Galatasaray’ın Rus takımlarına karşı üstünlüğü bulunmuyor. Toplam 7 maçta sadece bir galibiyet, iki beraberlik elde edebildi. 
     
Ruslar’a sıkı koruma      LOKOMOTİV Moskova dün özel bir uçakla İstanbul’a geldi. Rus temsilcisi için, 100’dan fazla ölüme yol açan Çeçen krizi nedeniyle geniş güvenlik önlemleri alındı. Lokomotiv Moskova kafilesi olası bir saldırı endişesiyle kalacağı otele kadar çevik kuvvet ekipleri eşliğinde gitti. Rus ekibi İstanbul’dan ayrılana kadar yakın korumanın devam edeceği belirtildi. 
     TEKNİK Direktör Yuri Semin, yaptığı açıklamada, Galatasaray maçına büyük önem verdiklerini belirterek, "Kazanmak istiyoruz. Bizim de iddiamız devam ediyor. Çok mücadeleci ve iyi bir maç olacağına inanıyorum" ifadelerini kullandı. Lokomotiv Moskova dün akşam maçın oynanacağı Ali Sami Yen Stadı’nda son çalışmasını yaptı ve hazırlıklarını tamamladı. 
     
Gözler Brugge’de      GEÇTİĞİMİZ hafta Galatasaray’ı yenerek büyük bir avantaj yakalayan Brugge, bu gece sahasında Barcelona’yı ağırlayacak. Gruptaki sıralamayı yakından ilgilendirecek karşılaşma saat 21.45’te başlayacak. Liderliği garantileyen Barça karşısında Belçika takımının alacağı yenilgi veya beraberlik Sarı - Kırmızılı takımın şansını biraz daha artıracak. 
     BARCELONA’NIN bugün oynayacağı Brugge karşılaşması öncesinde altı as oyuncusuna dört gün izin vererek Belçika’ya götürmemesine Brugge Teknik Direktörü Sollied’ten teşekkür geldi. İspanyol basınına konuşan Sollied, Van Gaal’ın genç takım ağırlıklı sahaya çıkacak olmasıyla işlerinin oldukça kolaylaşacağını ve tur vizesini alacaklarına inandığını söyledi. 
     
H GRUBU PUAN DURUMU TAKIMLAR O G B M A Y P Barcelona 4 4 0 0 9 3 12 C.Brugge 4 1 2 1 5 4 5 Galatasaray 4 1 1 2 3 5 4 L.Moskova 4 0 1 3 1 6 1      
     PROGRAM Galatasaray - L.Moskova 
     Brugge - Barcelona 
     
GALATASARAY-L.MOSKOVA      Ali Sami Yen Stadı bu gece yine tarihi bir doksan dakikaya sahne olacak. Şampiyonlar Ligi’nde ikinci tur iddiasını sürdürmek isteyen Cim - Bom, deplasmanda yendiği Lokomotiv Moskova’yı yine devirerek yoluna devam etmeye çalışacak. 21.45’teki maçı Alman Stark yönetecek. Sakatlığı süren Sarr forma giyemeyecek. 
     HAKEM 
     Wolfgang Stark Almanya 
     STAT Ali Sami Yen 
     SAKAT Sarr 
     SAAT 21.45 
     



 SPOR 

























</TEXT>
</DOC>
