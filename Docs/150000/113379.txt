<DOC>
<DOCNO> 113379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/siyaset/siy04.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş çok gerildi 
</HEADLINE>
<TEXT>

Bilgi Üniversitesi’nde bir gencin protestosuyla karşılaşan Kemal Derviş’in soruları yanıtlamadan hızla kürsüden inip öğretim üyelerine ait odaya geçtiği gözlendi 
     ŞÜKRAN PAKKAN İstanbul 

     CHP’nin İstanbul 1. bölge milletvekili adayı Kemal Derviş, önce konferans verdiği Bilgi Üniversitesi’nde bir gencin, daha sonra Kapalıçarşı’da AKP’lilerin protestolarıyla karşılaştı. Derviş, AKP ile bir koalisyonun olası olmadığını söyledi. Derviş, Bilgi Üniversitesi’nde, "Ekonomik Geleceğiniz - Ekonomik Politikada Bildikleriniz ve Bilmedikleriniz" konulu bir konferansta konuştuktan sonra öğrencilerin sorularını yanıtlamadan, hızla kürsüden inip öğretim üyelerine ait odaya geçti. Öğrencilerle diyaloğa girmeyen Derviş’e bir üniversiteli, "Öğrenciler sizin yanınızda değil karşınızda" dedi. Ancak Derviş yanıt vermedi. 
     
     Önce alkış, sonra tepki 
     Derviş, İstanbul Kuyumcular Odası ziyaretinden sonra Kapalıçarşı’ya alkışlarla ve "Hoş geldin Derviş Baba" sözleriyle girdi. Derviş, döviz borsasına geldiğinde yaklaşık 100 kişilik AKP taraftarının protestosuyla karşılaştı. Grup, Derviş ve arkadaşlarının arkasında da uzun süre, "Tayyip Başbakan" sloganları atarken, polis topluluğu güçlükle dağıttı. 
     



 SİYASET 















</TEXT>
</DOC>
