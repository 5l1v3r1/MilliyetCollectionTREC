<DOC>
<DOCNO> 117730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/asik.html </URL>
<DATE> 2002/11/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gol patlaması 
</HEADLINE>
<TEXT>

     AKP’nin oy patlaması güncelliğini yitirdi... Şimdi Fener’in gol patlaması konuşuluyor... Tebriklerimizi gönderdiğimiz Fenerli bir dostumuz teselli mesajı geçmiş 
     "6 üstü bir futbol maçı dert etmeyin..." 
     Bir mesaj daha 
     "6’rma gönül 6’rma" 
     Fenerbahçe’yi kutlarız. Çok iyi oynadı. Gol rekoru kırdı. Sanırız seyirci de sahaya bıçak dahil yabancı madde ya da yerli madde atma rekorunu kırdı. İşin tuhafı Fener galipken de madde atma ve toplu küfür devam ediyordu. Geçen hafta "l love you Şenol" şakasını küfür sayıp anons yaptıran hakem Mustafa Çulcu, önceki gece "analı avratlı o... çocuklu" küfürleri iltifat telakki edip maçı devam ettirdi. 
     Federasyon ve hakemlerin eyyamcılığı yüzünden statlardaki olaylar azalmıyor artıyor. Futbol sahalarını çok daha vahim olaylar bekliyor... Bizden söylemesi... 
     
Neden Sam Amca      Okurumuz ABD’ye neden "Sam Amca" dendiğini soruyor... 
     Yanıt "Çok Lüzumlu Tarih Ansiklopedisi" nden... 
     Geçen yüzyılda etler askeri birliklere üzerinde US yazılı büyük fıçılarla dağıtılırdı. Askerler bu fıçıların üzerindeki US’i şaka yollu "Uncle Sam" yani "Sam Amca" olarak okurlardı. Sam Amca yani Uncle Sam US harflerinden türedi. 
     
     Bütün çağlarda yazarın soylusu ezilenden yana, soysuzu ezenden yana olmuştur. 
S. Eyüboğlu 

İngiliz dersi...      ABD’ye yönelik 11 Eylül saldırısının etkisiyle İngiltere’yi ziyaret eden turist sayısında keskin bir düşüş yaşanıyor. Turist sayısında yüzde 9’luk düşüş sonucu İngiltere’nin turizm gelirinde 1.5 milyon sterlin azalma oldu. 
     Turizm Gazetesi’nin verdiği haberde bizi en çok etkileyen, İngiliz Turizm Kurumu’nun İngiliz halkına yaptığı çağrı oldu. Çağrıda İngilizlere "Mümkün olduğu kadar tatillerini ülke içinde geçirmeleri" öneriliyor. 
     Onca döviz krizi yaşadık, böyle bir çağrı hiç duydunuz mu 
     
Tahsilli Meclis...      Yeni Meclis’in yüzde 89’u üniversite mezunuymuş. 
     Tahsilli bir Meclisimizin olması iyi... 
     Ama hemen sevinmeyelim... Kötü de olabilir. 
     Russel Gough, "Karakteriniz Kaderinizdir" adlı kitabında diyor ki 
     "Doğru ve iyi olanı bilmek ile doğru ve iyi olanı yapmak arasındaki en önemli bağlantı doğru ve iyi olanı yapacak bir karaktere sahip olmaktır." 
     Eğer karakter gelişmemişse tahsil işe yaramıyor. 
     Unutmayalım banka hortumlayanlar da hep tahsilli çocuklar... 
     O yüzden Roosevelt demiş ki 
     "Bir insanı ahlaken eğitmeden sadece zihnen eğitmek topluma bir bela kazandırmaktır." 
     Yeni Meclis’i iyi izleyelim... 
     
Solumuz felç...      Siyasi partilerin hemen hepsi YÖK’ten şik yetçi... Öğrenciler de YÖK’ün kuruluşunun yıldönümünde olağan bir demokratik hakkı kullanıyor. Ankara’da YÖK’ü protesto eden bir yürüyüş yapıyor. Polis müdahale ediyor. Öğrencileri feci şekilde dövüyor. 
     Ne Anayasa değişikliği ne Kopenhag ölçütleri... Bir tablo kesinlikle değişmiyor.. Demokrat ve hak arayan öğrenci her fırsatta eziliyor... 
     Tablo televizyon ekranlarından bütün Türkiye’ye gösteriliyor. 
     Tüm gençliğe gözdağı veriliyor. 
     Seçimlerde koca koca partiler seçim yasaklarını ihlal etti. Her birine göz yumuldu. 
     Güvenlik güçleri kampanya boyunca yüzde yarım oy dahi almayacağı belli sol partilerle uğraştı. 
     Dayak olmazsa komplo... Erdal İnönü solu toparlamaya kalkışmıştı, komploya uğrayıp çekilmeye mecbur kaldı. 
     Ülkenin solu 40 yıldır suikasta uğruyor, devletten tasfiye ediliyor, karalanıyor, aşağılanıyor... 
     Sonra da sol oylar neden artmıyor Gençlik neden bunalımda Halk neden koyun gibi Türkiye neden ileri değil geri gidiyor diye sorup duruyoruz... 
     Neden Çünkü genel politika aydını, ilericiyi, demokratı, öğrenciyi ezip yok etmeyi öngörüyor da ondan... 
     
     "İki gündür iktidarı ben kullanıyorum. Başbakan olsam ne, olmasam ne" 
Deniz Baykal 

Vali Öner hakkında...      Seçime katılmak için istifa eden, ancak aday olamayan Giresun Valisi Ali Haydar Öner’in neden tekrar görevine döndürülmediğini ve merkeze atandığını sormuştuk. 
     İçişleri Bakanlığı’ndan dün gelen açıklamada şöyle denildi 
     "Seçimlere katılmak üzere İl Valiliği görevinden ayrılan hiçbir mülki idare amiri tekrar eski görevine iade edilmemiş eşdeğer bir görev olduğu tartışılmayacak Kazanılmış hak aylık derecesine uygun Merkez Valiliği görevine atanmışlardır." 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
