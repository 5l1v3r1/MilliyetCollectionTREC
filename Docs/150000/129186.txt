<DOC>
<DOCNO> 129186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/guncel/gun90.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Bilim, birçok kötülüğün çaresini buldu, içlerinde en beteri hariç insanoğlunun duygusuzluğu. 
Helen Keller 
Eyvah Eyvah ..      Koyun Dolly kopyalandığında sandık ki, bu insanlığın yararı için kullanılacak. Sonra aklımıza atom ayrıştırıldığında ortaya çıkan büyük enerjiden insanlığın faydalanması için yapıla yapıla Atom Bombası yapıldığı geldi. Bu yüzden bu kopya bebek olayı çok sakıncalı geliyor bize. İzah edelim... 
     Bir kere dünya üzerindeki her şeyi orjinalinden daha iyi kopyalama yeteneğine sahip bir millet olaraktan, bu klonlama olayını çok yakında en kralından çözeriz. Oto sanayide Ferrari yapımı misali, "2 kopyaya 1 bedava" şeklinde kampanyaya da dökeriz işi. İşte tehlike burada başlıyor. Doğru insanlar kopyalansa, eyvallah, bir diyeceğimiz olmaz. Ama 20 sene sonrasını bugünden görebiliyoruz. 
     Ülke iki kampa bölünmüş. "Taş fırıncılar-light fırıncılar" arasında amansız bir savaş sürüyor. On binlerce genç kız "Foolish Kazanova" diye aralıksız dans ediyor. Bütün haber bültenlerini sunan topluca ve acı meraklısı kişi ve kopyaları, h l insanların "Nerede yaşayıp yaşatıldıklarını anlamamış", hepsi birbirine "En sevilen benim ", "Efenim asıl benim " şeklinde bağırıyor. Bir tek O’nun kopyaları, birbirleriyle tartışıyor. "20 yıl önce kopyalanan koyun, Fırat’ın kenarında kaybolan koyundur. Bina en aleyh, hesabını bana sormanız fevkalade yanlıştır. O dündü" diyen politikacının kopyalarından oluşan mecliste müthiş bir kargaşa hüküm sürüyor. 20 tane imparator türkücü, 40 tane dansözü odunla dövüyor. 
     Yetti değil mi Kesinlikle bu kopyalama işi yasaklanmalı. Birer tane oldukları halde hayat zaten yeteri kadar zorken bir de onlarcasıyla uğraşmak bizi aşar. 
     
     HİÇ .. 
     100 Kişiye Sorduk 
     Hiç "Keşke bir kopyam olsa da sıkıcı işlerimi ona havale etsem." diye düşündünüz mü 
     83 Evet düşündüm 
     17 Hayır düşünmedim 
     
     Bi kal .. 
     "Canlı yayında öyle oluyor, bi kal geliyor insana..." 
</TEXT>
</DOC>
