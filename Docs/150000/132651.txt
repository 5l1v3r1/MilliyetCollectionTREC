<DOC>
<DOCNO> 132651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko14.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin fiyatları yılbaşından bu yana ortalama yüzde 8 arttı... 
</HEADLINE>
<TEXT>

     Akaryakıt ürünlerine yılbaşından bu yana 3 zam gelirken, fiyatlar ortalama yüzde 8 oranında arttı. 
     Söz konusu ayarlamada, döviz kuru, Özel tüketim vergisi ÖTV ile petrolün varil ve ürün fiyatlarındaki artış etkili oldu. 
     Yapılan hesaplamalara göre, artışta etkili olan alt kalemlere bakıldığında, Merkez Bankası'nın döviz satış kuru yüzde 0.78, Londra piyasası Brent türü petrolün varil fiyatı dolar bazında yüzde 1.18, Türk Lirası karşılığı yüzde 1.97 oranında arttı. 
     Yüzde 3.5'lik yılın ilk akaryakıt zammında ise Özel Tüketim Vergisi'ndeki artış etkili oldu. 
     Artışlar 4 Ocak'taki zamda ortalama yüzde 3.5 düzeyinde olurken, 11 Ocak'taki ayarlama yüzde 2.5, son olarak dünkü zam yüzde 1.8 düzeyinde gerçekleşti. 
     Bu arada, petrol varil fiyatı ile petrolden elde edilen ürünlerin fiyatı arasındaki farklılaşma da, fiyatlandırmada etkili oluyor. Mevsimsel koşullar ile arz talebe bağlı ürün fiyatlarındaki artış, petrolün varil fiyatının üzerine çıkabilirken, bu durum da fiyatları artırıcı etki yapıyor. 
     
     VARİL FİYATLARI 

     Petrolün varil fiyatları ise sürekli değişim gösteriyor. 21 Ocak'ta brent türü petrolün Londra borsasındaki Mart ayı vadeli fiyatı 30.74 dolara çıktı. Dün ise 30.34 dolar olarak belirlendi New York borsasında da, Batı Teksas türü petrolün Şubat ayı vadeli fiyatı, 21 Ocak'ta birara 35.20 dolara fırlarken, daha sonra 34.61 dolardan günü kapattı. New York borsasında dün ise aynı petrolün varil fiyatı 32.85 dolara geriledi. 
     
     HANGİ ÜRÜNE NE KADAR ZAM YAPILDI 

     Yılbaşından bu yana akaryakıt ürünlerinin fiyat değişimlerine bakıldığında ise fiyatlar süper benzinde yüzde 7.83, kurşunsuz benzinde yüzde 7.90, motorinde yüzde yüzde 4.68, 6 nolu fuel oilde yüzde 25.19 oranında yükseldi. 
     Merkez Bankası'nın 31 Aralık 2002 tarihinde 1 milyon 647.6 lira olarak belirlediği döviz satış kuru yüzde 0.78 oranında artarak dün itibarıyla 1 milyon 660.4 liraya yükseldi. 
     Aynı dönemde, Londra piyasasında Brent türü petrolün varil fiyatı yüzde 1.18 Türk Lirası karşılığı yüzde 1.97 artarak 30.38 dolardan 50 milyon 55.7 bin lira 30.74 dolara 51 milyon 41.7 bin liraya çıktı. 
     İstanbul'un Avrupa yakasında süper benzinin fiyatı yüzde 7.83 yükselerek, 1.661 bin liradan 1 milyon 791 bin liraya, kursunsuz benzinin fiyatı 1 milyon 658 bin liradan 1 milyon 789 bin liraya yükseldi. 
     Yıl sonunda 1 milyon 303 bin lira olan motorinin fiyatı yüzde 4.58 oranında artışla 1 milyon 364 bin liraya, 6 numaralı fuel-oilin fiyatı ise yüzde 25.19 oranında zamlanarak 502 bin liraya çıktı. 
     





</TEXT>
</DOC>
