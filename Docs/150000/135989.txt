<DOC>
<DOCNO> 135989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko10.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP kurucu üyesi SPK’ya atandı 
</HEADLINE>
<TEXT>

     Sermaye Piyasası Kurulu’nun SPK iki yönetim kurulu üyeliğine atama yapıldı. Buna göre, SPK’da yenileme nedeniyle boşalan üyeliklere Devlet Bakanlığı ve Başbakan Yardımcılığı’nın adayı Turan Erol ile Sanayi ve Ticaret Bakanlığı’nın adayı İbrahim Mete Doğruer atandı. Bakanlar Kurulu’nun konuya ilişkin kararı, Resmi Gazete’de yayımlandı. 
     AKP’nin kurucu üyesi olan İbrahim Mete Doğruer, Marmara Üniversitesi’nde de üretim yönetimi profesörü. İstanbul Üniversitesi İktisat Fakültesi mezunu olan Doğuer, üç yıl özel sektörde çalıştıktan sonra, 1977 yılında Sakarya Üniversitesi’nde asistan olarak göreve başladı. 1980 yılında doktor, 1987 yılında Uygulamalı İktisat Bilim Dalında Doçent, 1993 yılında Üretim Planlama ve Kontrol Anabilim dalında profesör oldu. 
     Turan Erol ise Başkent Üniversitesi’nde para politikaları konusunda eğitim veriyor. Böylece Kurul’da üç üniversite öğretim görevlisi, üç bankacı ve bir de iktisatçı oldu. Kurul Üyeleri şunlar Doğan Cansızlar Başkan , Mustafa Sezai Akın ikinci Başkan , Erdal Batmaz üye , Nizamettin Temel üye , Prof. Dr. Halil Sarıaslan üye . 
     



 EKONOMİ 




















</TEXT>
</DOC>
