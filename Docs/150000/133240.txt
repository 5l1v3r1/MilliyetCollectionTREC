<DOC>
<DOCNO> 133240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/tamer.html </URL>
<DATE> 2003/01/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tayyip Bey Davos’ta çam devirmedi 
</HEADLINE>
<TEXT>

     Kırk yıl düşünsem Tayyip Bey’i Davos’ta hem Türk katılımcılara, hem Associated Press’e karşı savunacağım aklıma gelmezdi. 
     Önceki sabah Avrupa Birliği’nin genişlemesiyle ilgili oturumdayız. Tayyip Bey 2. tur konuşmaların sonuna doğru, çarpıcı ve şaşırtıcı bir çıkış yaparak aynen şöyle dedi "Savunma sanayiine harcamalarımızı konuşuyoruz hep. Ama ortada savunma sanayii falan yok, saldırı sanayii var. Ve bu sanayinin ürettiği bütün ürünler kan ve ölüm kusuyor. Ülkeler bütçelerinin yüzde 30’unu, yüzde 40’ını, yüzde 50’sini savunma sanayii adı altında saldırı sanayiine harcıyor. 
     Birbirimizi aldatmayalım. Kimsenin kitle imha silahlarını yok etmek gibi bir çabası da yok maalesef." 
     
Sivil toplum lideri gibi      Gördüğünüz gibi Tayyip Bey sadece Türkiye’de değil uluslararası toplantılarda da aniden siyasetçi şapkasını çıkartıp, sivil toplum lideri gibi davranabiliyor. Bizim Türk katılımcıların bir bölümü Tayyip Bey’in bu çıkışını yadırgadı, gereksiz buldu. Ben ise tam tersi görüşteyim. Tayyip Bey’in ağzına sağlık. Ülke lideri konumundaki birilerinin de çıkıp bunları söylemesi lazım. "Diplomasi diline hiç uygun değildi" eleştirilerine de hiç katılmıyorum, zira Davos oturumlarının en büyük özelliği, her türlü formaliteden uzak olması. Kravatsız, serbest kıyafetlerle katıldığınız toplantılarda her türlü aykırı görüşü dile getirebilirsiniz ve bunlar geleceğe dönük fikir filizlerinin ipuçlarını oluşturabilir. 
     
Associated Press’e uyarı      Gelelim Associated Press’in yanıltıcı haberine... Tayyip Bey’in saldırı sanayii ile ilgili çarpıcı açıklamalarına, Türkçe de yayımlanan NPQ dergisinin editörü olarak tanıdığımız Amerikalı gazeteci Nathan Gardels’tan şu soru geldi "Yani siz Amerika’yı çifte standartlı olmakla mı suçluyorsunuz " Tayyip Bey bu soruyu yanıtlarken de Amerika’nın adını ağzına almadı ve "Küçük ülke, büyük ülke fark etmez. Sözüm savunma adı altında tüm dünyaya kan ve ölüm götüren kitle imha silahlarını üretenlerin tümüne" dedi. 
     Associated Press herhalde Amerikalı gazetecinin sözleriyle Tayyip Bey’inkini birbirine karıştırmış olacak. Biz burada gerekli uyarıları kendilerine yaptık. Umarım Gardels’a da danışarak hatalarını düzeltmişlerdir. 
     
Yemek başarısızdı      Gelelim önceki akşamki Türkiye’yle ilgili yemeğe. Davos’ta toplanan 2100 kişinin önceki akşam önündeki seçeneklerden biri de Türkiye idi. 
     Yemeğin başlığı da ilginçti "Türkiye yol ayırımında." Ancak Türkiye’de yeni seçim kazanmış güçlü iktidara soru sormak için bu yemeği tercih edenlerin, ne kadar memnun kaldıklarından kuşkuluyum. Kabahat konuşmacılarda değil yemeği düzenleyenlerdeydi. Türkiye’nin en güçlü siyasetçisi Tayyip Erdoğan , 2 bakanı Ali Babacan ve Sağlık Bakanı Recep Akdağ ve Merkez Bankası Başkanı Süreyya Serdengeçti karşınızda olacak ve siz her masayı kendi içinde tartışmaya terk edeceksiniz. 
     3 yıl önce Ecevit Başbakanken de benzeri bir yemek olmuştu ve tabii ki Başbakan konuşmuş, ardından da yemeğe katılanların sorularını yanıtlamıştı. Ben kendi hesabıma Tayyip Bey’in yemeğine katılan yabancıların kim olduklarını ve Tayyip Bey’e ne tür sorular yönelteceklerini merak etmiştim. Masada yanıma düşen 42 milyar dolar cirolu enerji devi Suez’in Başkanı’nın bana yönelttiği sorularla yetinmek zorunda kaldım. Tabii o da Türk yetkilileri yerine benim yorumlarımla yetinme şanssızlığına uğradı. 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
