<DOC>
<DOCNO> 124193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko43.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 29 Kasım- 4 Aralık 2002 tarihleri arasında 85 milyon dolar arttı. 
     Merkez Bankası'nın haftalık bültenine göre, 29 Kasım'da 26 milyar 16 milyon dolar olan bankanın döviz rezervleri, 4 Aralık'da 26 milyar 101 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri 135 milyon dolar azalarak, 22 Kasım itibariyle 11 milyar 629 milyon dolara indi. Bankalar ve ÖFK'ların toplam döviz rezervi 15 Kasım'da 11 milyar 764 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 22 Kasım itibariyle bir haftalık süre içinde 19 milyon dolar azalarak, 38 milyar 781 milyon dolardan 38 milyar 762 milyon dolara geriledi. 
     





</TEXT>
</DOC>
