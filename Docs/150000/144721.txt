<DOC>
<DOCNO> 144721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun12.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, ABD'nin Necef kenti civarındaki ilerleyişini durdurdu 
</HEADLINE>
<TEXT>

     Irak askerlerinin, Irak'ın başkenti Bağdat'a doğru ilerleyen ABD birliklerini Necef kentinin 70 kilometre güneydoğusunda durdurdukları bildirildi. 
     Çarpışmaların meydana geldiği bölgede bulunan Reuters muhabiri Luke Baker, yerel saatle 03.00'da TSİ 02.00 verdiği haberde çatışmaların yaklaşık iki saatten beri devam ettiğini belirtti. 
     ABD 3. Piyade Tümeni ile birlikte bölgede bulunan Baker, çatışmaların meydana geldiği bölgeden yaklaşık 2-3 kilometre geride bulunduğunu kaydetti. Baker, ''ABD subayları bana, tanklar ve zırhlı piyadelerin 'küçük çaplı bir temasla' karşılaştıkların söylediler'' dedi. 
     Irak televizyonunda daha önce verilen haberlerde, Irak ve Amerikan birliklerinin, başkent Bağdat'ın 160 kilometre güneyindeki Necef kenti çevresinde çölde çarpıştığını bildirilmişti. 
     Televizyonun haberinde, Devlet Başkanı Saddam Hüseyin'in Baas partisinin Necef kenti liderinin çarpışmada öldüğü kaydedilmişti. 
     Necef, ABD'in Irak'ta kara savaşını başlattığı önceki günden bu yana başkent Bağdat'a en yakın noktada bulunuyor. 
     

     
</TEXT>
</DOC>
