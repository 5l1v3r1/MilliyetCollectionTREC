<DOC>
<DOCNO> 112632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/ekonomi/eko03.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte seçimde para kazandıracak portföy 
</HEADLINE>
<TEXT>

Piyasalar canlanmaya başladı. Dönemsel olarak yıl sonralarında ve seçim ertesinde uçuşa geçen borsadaki fiyatlar, geçen hafta yükselişin ilk sinyalini verdi. İşte çıkış arifesinde en çok kazandıracak portföy ve hisseler 
     Songül HATISARU 

     AB ve Irak konusu belirsizliğini korurken, kasım ayında piyasaları rahatsız etmeyecek bir hükümetin sancısız kurulması, yatırımcının yüksek kazançlar elde etmesini sağlayabilir. Üç hafta sonra yapılacak seçimler, Irak’a yapılması muhtemel operasyon ve AB’den müzakere takvimi alınıp alınmayacağına ilişkin tartışmalar gündemin üç önemli maddesi. Bu denli çok belirsizliğin bulunduğu bir piyasa ciddi riskler içermekle birlikte aynı zamanda fırsatların da kaynağı niteliğinde. Riskleri göz önünde bulundurarak, kasım ayında doğabilecek fırsatlara yönelik olarak bir portföy hazırladık. Bu portföyde 100 liranın, 25 lirası Hazine bonosu ve tahvile gidiyor. Ancak AKP’nin iktidara gelmesi durumunda borç yönetimiyle ilgili olarak uygulanacak politikalar risk oluşturabilir. Önümüzdeki döneme ilişkin riskleri gözönünde bulunduranlar için yüzde 20 oranında altın ve döviz, yatırımcı açısından bir emniyet sübabı niteliğinde. Yatırım enstrümanlarında ani fırsatların ortaya çıkması durumunda paranın rahatlıkla yönlendirilebilmesi için yüzde 30 repo uygun görünüyor. Uzmanlar, borsada seçim sonrasında sbir yükselme bekliyor. Tarihi dip seviyelerinde seyreden borsaya portföylerde İMKB 30 hisseleri başta olmak üzere yüzde 25 yer verilebilir. Endeksin seyrine ve yukarıda yazılan faktörlerdeki olumlu gelişmelere paralel olarak oran kademeli olarak arttırılabilir. 
     İMKB 100 Endeksi şu anda 0.57 sent seviyelerinde bulunuyor, endeksin uzun vadeli ortalaması 1.10’dan geçiyor. Seçimden bir istikrar çıkması, AB yanlısı bir hükümetin kurulması, AB’nin müzakere tarihi vermesi durumunda endeks bu seviyeyi kolaylıkla görebilir. Öte yandan, uzmanların önemli bir bölümü seçim sonrasında istikrarlı ve iş yapacak bir hükümetin kurulması durumunda endeksin rahatlıkla bir aylık bir periyodda 13.000 bin seviyesini göreceğini söylüyor. 
     
     Sonrası AB’ye bağlı 
     Endeksin 0.79 senti görmesi durumunda kısa vadede dolar bazında yüzde 38 getiri imk nı bulunuyor. Borsa için risk oluşturan, Irak’a olası bir operasyon ise en erken şubat sonu veya ocak başına kalmış görünüyor. Aslında piyasa şu anda Irak’a savaş ihtimalini de fiyatlara yansıtmış durumda. Öte yandan, Türkiye gibi 70 milyonluk bir ülkenin AB’den takvim alıp almayacağı daha çok siyasi tercihlerle bağlantılı olacak. AKP’yle AB karşıtı olduğu bilinen MHP veya Genç Parti arasında bir koalisyonun kurulması durumunda Türkiye - AB ilişkileri ivme kaybedebilir. Türkiye Kopanhag kriterlerini yerine getirir ve aralıkta tarih alırsa endeksin 18.000- 19.000 seviyelerine gelmesi sürpriz olmaz. 
     
     İki ay içinde ralli bekliyorum 
     Tayfun Oral Genel Müd. Yard. Oyak Yatırım 
     - Seçimden sonrasında belirsizlik ortadan kalkacağı için endeks ilk etapta 11.000 - 12.000 seviyesini görebilir. 
     - IMF’le yola devam etme taahhüdü olan partiler iktidara gelirse iki ay içinde 13.000- 14.000 seviyesi görülebilir. 
     - Irak’a müdahalenin piyasaya etkisi yöntemi ve şiddetine bağlı olarak değişecek. Başlangıçtaki etkisi negatif olacak. 
     
     Portföy önerim Yüzde 70 likit, 15 bono, yüzde 15 borsa 
     Hisse önerim Beko, Trakya Cam, Ford Otosan 
     
     Orta vadede ciddi yükseliş 
     Erden Emanet Yat. Fon. Müdürü Park Raymond James Yatırım 
     - Kasım sonuna kadar 10.000 - 11.000 arası bir endeks bekliyoruz. 
     - ABD Irak’a saldırdığında, kısa vadeli bir şok yaşansa da, Körfez Krizi’yle bir karşılaştırma yapıldığında orta vadede piyasa için iyi sonuçlar çıkmasını bekliyorum. 
     
     Portföy önerim Yüzde 50 bono, 20 borsa, 30 likit. 
     Hisse önerim Aksa, Ak Enerji, Sabancı Holding, Garanti Bankası, TEB ve Koç Holding. 
     
     Belirsizlikler çok fazla, likit kalınmalı 
     Ali Güler Borsa İşl. Sor. Değer Menkul Değ. 
     - Seçimden istikrar çıkarsa endeksin kısa bir sürede 11.000’ni görmesini bekliyorum. 
     - Kemal Derviş’in ekonominin başında olacağı bir hükümetle yükseliş daha hızlı olur. AB bize müzakere tarihi vermeyecek gibi görünüyor. 
     - 2003’ten itibaren borsadaki vergi istisnaları kalkıyor. Mali Milad uygulaması başlıyor. Portföylerin mümkün olduğunca likit tutulmasında yarar var. 
     
     Portföy önerim Yüzde 50 likit, yüzde 25 bono, yüzde 10 döviz, yüzde 15 borsa. 
     Hisse önerim Tüpraş, Sabancı Holding, Aksa, Koç Holding, Brisa. 
     
     
     Seçimden istikrar çıkarsa 13.000 
     Ömer Dilber Borsa işl. Müd. Hak Menkul 
     - Seçimden piyasaların seveceği bir hükümet çıkarsa endeks 13 bin seviyesini rahatlıkla görebilir. 
     - Seçimden güçlü bir hükümet çıkarsa Irak’a operasyonun etkileri kolay atlatılır, piyasa çabuk toparlanır. 
     - Irak’a operasyon fiyatlara bir miktar yansımış durumda. 
     
     Portföy önerim Yüzde 30 hisse senedi, yüzde 20 döviz, yüzde 50 B Tipi Tahvil Bono Fonu 
     Hisse önerim Garanti Bankası, Turkcell, Sabancı Holding, Aygaz. 
     
     Seçimden sonra 1 sent görülecek 
     İbrahim Haselçin Yön. Kurulu Üyesi Bumerang Menkul 
     - Savaş ve AB’de bir olumsuzluk yaşanmazsa endeksin seçimden sonra hangi hükümet gelirse gelsin 1 senti geçmesini bekliyorum. 
     - Eğer Irak’a operasyon, kısa sürerse mali piyasalara çok fazla negatif bir etkisi olmaz. 
     - AB Türkiye’ye tarih vermezse sürekli bir belirsizlik yaratılacağı için dalgalı bir piyasa görebiliriz. 
     - Türkiye’ye tarih verilme olasılığı güçlü. Şu andaki konjonktür gözönüne alındığında şartlı bir tarih de verilebilir. 
     
     SPortföy önerim Yüzde 50 hisse, yüzde 50 likit. 
     Hisse önerim İMKB 30 hisseleri 
     
     12 aylıklarda k rlar iyi gelecek 
     Alp Tekince Genel Müdür Ekinciler Menkul Değerler 
     - Sanayi sektöründeki büyüme oranı ve kapasite kullanım oranları sanayide işlerin kötü gitmediğini gösteriyor. 
     - Piyasa 12 aylık bilanço haraketini satın almaya başlayabilir şimdiden. Şirket k rlılıklarında artış var. 
     - Endekste 12.000 binli seviyelere kadar bilanço hareketine bağlı bir çıkış bekliyorum. 
     - AKP gönüllü bir borç ertelemesinden bahsediyor ama ama bunun detayını, parametrelerini açıklaması lazım. Piyasalar bu tür açıklamalardan rahatsız oluyor. 
     - Irak’a olası bir operasyon Aralık ayına sarkacak gibi görünüyor. 
     - Türkiye savaşa aktif bir şekilde katılırsa, piyasalar bundan çok olumsuz etkilenecek. 
     - Aktif katılınmazsa, endes aşağı sarksa bile kısa sürede toparlayabilir. 
     
     Portföy önerim Yüzde 50 borsa, yüzde 50 döviz. 
     Hisse önerim İMKB 30 hisseleri ve dayanıklı tüketim, enerji sektörü, gıda içecek sektörü. 
     
     Trend değişiminin sinyalleri var 
     Afif Şakir Gen. Müd. Yrd. Gedik Menkul 
     - Borsada bir trend değişimin sinyallerini görmeye başladık hafta sonuna doğru. 
     - Seçimden istikrar çıkarsa, endeks bir ay içinde 13.000 - 14.000 görebilir. 
     - Genç Parti’nin seçimin galibi olması veya kurulacak bir koalisyonun ortağı olması durumunda piyasa buna sıcak bakmaz. 
     - Ekonomi düzlüğe çıkıyor. Borsa çıkmak, faizler düşmek için bir kıvılcım bekliyor. 
     - Irak’a bir operasyon en erken kasımın ikinci haftasında olur. 
     - Dünya ekonomisi durgunluk yaşıyor. Bunu canlandıracak faktör, Irak’ın yeniden yapılandırılması ve petrol fiyatlarının geri gelmesi olacak. 
     - Türkiye’de bu canlanmadan payını alacak ve eskiden olduğu gibi Türkiye’nin önemli bir ticaret partneri olacak. 
     - Türkiye’ye tarih verilirse endeks 19.000 - 20.000 bini görür. 
     
     Portföy önerim Yüzde 40 hisse senedi, yüzde 40 altın, yüzde 20 euro. 
     Hisse önerim Otomotiv, teknoloji, holding ve enerji sektörü. 
     



 EKONOMİ 














</TEXT>
</DOC>
