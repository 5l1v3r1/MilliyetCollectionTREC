<DOC>
<DOCNO> 101729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/ekonomi/eko04.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker Faiz anketler yüzünden düşmedi 
</HEADLINE>
<TEXT>

Bakan Türker, yabancı finans kuruluşlarının 4 Kasım’ı kabusa çeviren anketleri yüzünden, Hazine ihalesinden daha iyi bir sonuç alınamadığını savundu 
     ANKARA Milliyet 

     Devlet Bakanı Masum Türker, bazı yabancı finans kuruluşlarının Türkiye’nin 4 Kasım gününü kabusa çeviren anketler yayınlamaya çalışacaklarını savunarak, bugün büyütülerek verilen anketlerin belki de çok daha iyi sonuç alınacakken, faizlerin belirlenmesinde etkili olduğunu söyledi. 
     Türker, dün Hak - İş Başkanı Salim Uslu, DİSK Genel Başkanı Süleyman Çelebi, TİSK Başkanı Refik Baydur ile görüştü. Türker, programı uygularken, belirli kesimlerin spekülasyon yapmaya çalışacaklarını belirterek, şunları kaydetti 
     
     İstihbarat aldım’ dedi 
     "Bunu dün bir istihbarata dayanarak söylemiştim. Bazı yabancı kaynaklı finans kurumları, bazı örgütler, sürekli Türkiye’nin 4 Kasım gününü kabusa çeviren anketler yayınlmaya çalışacaklar. Bu anketlerin bilimsel denetimi yapılmamıştır, bu konuda aracılık yapmayın dedim. Ama bugün anketler büyütülerek verildi. Belki de çok daha iyi sonuç alınacakken, faizlerin belirlenmesinde etkili oldu. Bu konuda hem asılsız anket oluşturan, hem de bu anketleri denetlemeden kamuoyuna yansıtıp, belirsizlik yaratanların kendi sorumluluklarını araştırması gerektiğini düşünüyorum." 
     Devlet Bakanı Masum Türker, Türk İş Başkanı Bayram Meral ile de görüştü. Bu görüşmeden sonra Türker, Merkez Bankası ve Hazine tarafından gözetilen enflasyonun düşürülmesi ve büyüme trendinin hızlandırılması için iki proje üzerinde çalıştıklarını ve bu projelerin bir ay içinde tartışılabilir hale geleceğini söyledi. 
     Türk İş Genel Başkanı Bayram Meral de Devlet Bakanı Masum Türker’in kendilerine sağlıklı projeler sunduğunu belirterek, bu projelerin hayata geçirilmesi halinde Türkiye’nin büyük sorunlarından işsizliğe çözüm bulunabileceğini ifade etti. 
     



 EKONOMİ 






















</TEXT>
</DOC>
