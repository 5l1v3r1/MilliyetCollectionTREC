<DOC>
<DOCNO> 149419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur23.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
71 bin dolarla İzmir'den kaçtı, İstanbul'da yakalandı... 
</HEADLINE>
<TEXT>

     İzmir'in Balçova İlçesi'nde, yaklaşık 1 ay önce, çalıştığı döviz bürosundan çaldığı 71 bin dolarla ortadan kaybolan ve dün İstanbul'da yakalanan emekli polis Yavuz Turgut, adliyeye sevk edildi. 
     Alınan bilgiye göre, dün yakalandığı İstanbul'dan özel bir ekiple İzmir'e getirilen emekli polis Yavuz Turgut, emniyetteki sorgusunun tamamlanmasının ardından İzmir Cumhuriyet Başsavcılığı'na gönderildi. 
     Yakalandığında üzerinde çaldığı 51 bin 200 dolar ile 1 milyar lira bulunan Turgut, sorgusunda, paranın geri kalan kısmı 20 bin dolarla kumar borcunu kapattığını ve kaçtığından bu yana İstanbul'da yaşadığını söyledi. 
     Adana Emniyet Müdürlüğü Hırsızlık Bürosu'ndan emekli olan Yavuz Turgut, çalıştığı Oymaklar Döviz Bürosu'ndan yaklaşık 1 ay önce, 71 bin dolarla ortadan kaybolmuştu. 
     





</TEXT>
</DOC>
