<DOC>
<DOCNO> 128983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/magazin/amag.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"İstanbul Türkçesi’ni unutuyorum bazen" 
</HEADLINE>
<TEXT>

Kanal D’nin reyting rekortmeni dizisi Gülbeyaz’ın yıldızı Şevval Sam, kendini role öyle kaptırmış ki, evde oğluyla bile Karadeniz şivesiyle konuşur olmuş 
     İLKNUR GÜLMEZ 

     Bu hafta Kanal D’de dördüncü bölümü yayınlanan ve yeni bir reyting rekoruna imza atan "Gülbeyaz" adlı dizinin başrol oyuncusu Şevval Sam, başarısının keyfini çıkarıyor. "Uzun süredir bu kadar severek bir işte çalışmamıştım" diyen Sam’la dizi hakkında konuştuk. 
     
Bu başarıyı bekliyor muydunuz 
     Böyle bir reyting bekliyorduk ama açıkcası bu kadar çabuk değil. Herkes kendi rolünü çok sevdi, ekip birbirini çok sevdi. Çok güzel bir çalışma ortamı var. Bu enerjinin ekrandan halkımıza yansıyacağını tahmin ediyorduk. 
     
Dizinin sevilmesinin en önemli sebebini siz neye bağlıyorsunuz 
     Başarının arkasında bir ekip kaynaşması var. Oyuncular ve set çalışanlarının iletişimi çok iyi. Zaten inanarak oynamasaydık bu başarıyı yakalayamazdık. Dizi bir Karadeniz hik yesi olması itibariyle çok ilgi çekti. Dizinin müziklerini kendisi de Karadenizli olan Kazım Koyuncu yaptığı için çok sevildi. Ayrıca hik yede tempo hiç düşmüyor. Bence senaryodaki en çarpıcı şey ise hik yenin deniz üstünde geçmesi. Bir mavilik var dizide ve bu mavilik insanları cezbediyor. 
     
     Hamsili pilav süper’ 
Karadenizlilerin tepkisi nasıl 
     "Gültekin Taşpınar’dan ders aldık. Bize Karadeniz şivesinin püf noktalarını öğretti. Profesyonelce konuşabilmek için o topraklarda yaşamak, o kültürden çıkmak gerekiyor. Çok riskli bir şive, her bölgede farklı konuşuluyor. Kimseyi tam olarak memnun etme şansımız yok. Olumsuz tepkiler almadık. Karadenizliler çok hoşgörülü insanlar." 
     
Karadeniz şivesi günlük yaşamınıza da yansıdı mı 
     Yansımaz olur mu Tabii ki yansıdı. Arkadaşlarımla, etraftaki herkesle neredeyse Karadenizli gibi konuşmaya başladım. Oğlum Tarık Emir bile evde benimle Karadeniz şivesiyle konuşuyor. Ayrıca yemek kültürüm zenginleşti. Oradaki salatalar çok güzeldi ve hayatımda ilk defa hamsili pilav yedim. Son dönemde bol bol hamsi yemeye başladık. 
     
Dizinin mavisi insanı çekiyor...      Şevval Sam, "Dizide Divane şık türküsünü söylediniz. Nasıl tepki aldınız " sorusuna "Çok ilgi çekti. Altıncı bölümde yine sürpriz bir türkü söyleyeceğim" yanıtını veriyor. 
     Karadeniz şivesinin de büyük ilgi gördüğünü belirten Sam, "Dizinin deniz üzerinde geçmesi, en güzel yanı. Mavi, insanı çekiyor" diyor. 
     



 MAGAZİN 













</TEXT>
</DOC>
