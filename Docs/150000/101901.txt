<DOC>
<DOCNO> 101901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sontur18.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan "Derviş yarın müsbet bir karar verecek" 
</HEADLINE>
<TEXT>

     Gaziantep Büyükşehir Belediye Başkanı Celal Doğan, siyasi çalışmalarını sürdüren eski Devlet Bakanı Kemal Derviş'in, yarın 12.00'ye doğru ya da akşam 17.00'ye kadar müspet bir karar vereceğini sandığını söyledi. 
     Kemal Derviş'i, Gaziosmanpaşa'daki çalışma ofisinde ziyaret eden Celal Doğan, görüşmenin ardından gazetecilere yaptığı açıklamada, Derviş'in, bakanlığı döneminde ilk ziyaretini Gaziantep'e yaptığını hatırlattı. 
     Derviş'e, Gaziantep'te yaptığı çalışmaları dolayısıyla teşekkür etmek üzere geldiğini ifade eden Doğan, Derviş'in yarın açıklayacağı kararının merakla beklendiğini belirtti. 
     Celal Doğan, şunları kaydetti 
     ''Yarın 12.00'ye doğru ya da akşam 17.00'ye kadar müspet bir karar vereceğini zannediyorum. Bu kararın kendisi ve Türkiye için hayırlı olmasını diliyorum. İnşallah bu tarihi karardan kendisi de Türkiye de karlı çıkar, diye düşünüyorum.'' Bir gazetecinin ''Deniz Baykal'ın CHP çatısı altında birleşme yönünde çağrısı oldu. Derviş, bunu değerlendirdi mi '' sorusuna da Doğan, şu karşılığı verdi 
     ''Çalışmaları kendisi yürütüyor. Kemal Bey özellikle ittifakların kurulması konusunda açılımlar yapmak istiyor. Bunları baştan beri iyi niyetli çalışmalar olarak gördüm. Bu iyi niyetli çalışmalardan sonuç alınabilir mi, alınamaz mı, pek umutlu değilim. Sayın Cem'in de açıklamaları var... Paradoksa döndü bu iş.'' Doğan, kendisinin hangi siyasi oluşumda yer alacağının sorulması üzerine ise ''Şu anda bağımsızım, bağımsız olarak da devam edeceğim'' yanıtını verdi. 
     





</TEXT>
</DOC>
