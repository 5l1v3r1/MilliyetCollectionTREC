<DOC>
<DOCNO> 126130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/siyaset/asiy.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK gerginliği 
</HEADLINE>
<TEXT>

Gürüz’ün "Türkiye, molla rejimi, Vahabi bataklığına saplanmayacak" açıklaması tepki çekti... Gül Sözler hoş değil. Üniversitelerde reform yapılacak. Kutan Haddini aşan beyanlar. Mumcu Atatürk çocuğuyum 
     ANKARA Milliyet 

     YÖK Başkanı Prof. Dr. Kemal Gürüz’ün "Türkiye, molla rejimi, Vahabi bataklığına saplanmayacaktır" sözlerine Başbakan Abdullah Gül, Milli Eğitim Bakanı Erkan Mumcu ve SP lideri Recai Kutan’dan tepki geldi. 
     CNN Türk’te Gürüz’ün açıklamalarının hoş olmadığını vurgulayan Gül, Türkiye’de yapılacak köklü reformlardan üniversitelerin de nasibini alacağını belirterek, "Biz hükümetiz herhangi bir örgüt, sivil toplum kuruluşu ve parti değiliz. Satır aralarında neler söylenmek istendiğini anlıyorum. Statükoya müsaade etmeyeceğiz. YÖK üniversiteleri koordine edecek. Üniversitelerin her şeyine karışan, zapturapt altına alan kurum olmayacak" dedi. 
     Gürüz’ün sözlerini "demokratik bir ülkede söylenmesi mümkün olmayan, haddi aşan beyanlar" olarak değerlendiren Kutan ise, SP olarak yıllardan beri YÖK Kanunu’nun değiştirilmesi hatta YÖK’ün ortadan kaldırılması gerektiğini ifade ettiklerini kaydetti. Kutan, eğitimde kaliteyi düşüren 8 yıllık kesintisiz eğitim yerine de gelişmiş ülkelerdeki gibi kademeli ve yönlendirici bir yaklaşımın uygulanmasını istedi. 
     
     Gürüz’e yanıt 
     "Ben bir Atatürk çocuğuyum" diyen Mumcu da Harbiye Askeri Müze ve Kültür Sitesi’nde düzenlenen Milli Eğitim Bakanlığı’nda E-Dönüşüm’ konulu toplantıda Gürüz’ün açıklamalarıyla ilgili olarak, akademisyenlerin siyasete ilişkin değerlendirme yapma hakları olduğunu belirterek, şöyle konuştu "Ama bunu yaparken kendilerini demokratik siyasetin meşru aktörlerinin yerine koymak ya da onların meşruiyetlerini tartışmak biçiminde ortaya koymamaları demokrasinin, anayasal düzenin icabıdır. Zaman zaman bunu zorlayan üslup yaklaşımları olabilir. Bunları da çok büyütmemek lazım." 
     
Türk Kongresi’nden "laiklik" bildirgesi      YÖK Başkanı’nın "Türkiye molla rejimi olmayacak" açıklaması ve rektörlerin "üniversitede irticacı kadrolaşmaya asla izin verilmeyeceği" bildirisinin ardından dün de bir hafta süren 5. Türk Kültürü Kongresi laiklik’ vurgusu içeren bildirgeyle sonuçlandı. Laikliğin, dini çoğulculuğa yol açan önemli bir sistem olduğu vurgulanan bildirgede, "Ancak, laik sistemde herkes kendi dini ve sahip olduğu kültürünü yaşama ortamı bulabilmektedir. Ülkemizde laiklik, insanımızın dininin, inancının bir özrü değil, tersine teminatı olmuştur. Laiklik ve özgürlük olmadan demokrasi yaşatılamaz. TC laik yapısıyla bütün dinlere eşit mesafededir" denildi. 
     



 SİYASET 










</TEXT>
</DOC>
