<DOC>
<DOCNO> 146684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/spor/spo01.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BAYRAM EDEMEDİ 
</HEADLINE>
<TEXT>

Beşiktaş’ın yıldız oyuncusu, ameliyattan sonra bir türlü toparlanamadı. Sağlık ekibinin kesin süre veremediği Bayram futbolu bırakma noktasına kadar geldi 
     ORHAN YILDIRIM 

     Kıkırdak dağıldı 
     SİYAH - Beyazlı takımın büyük umutlar bağladığı Bayram, tam anlamıyla bunalımın eşiğine geldi. Geçen sezon kasıklarındaki ağrılar nedeniyle operasyon geçiren ve ligin ilk maçı olan Bursaspor sınavında forma giyen yıldız oyuncu, Altay ve en son Elazığ karşılaşmalarında da sahaya çıktı. Ancak kötü haber, bu sınavlardan sonra duyuldu, Bayram’ın dizkapağındaki kıkırdak dağılmıştı. 
     
     Tarih verilemiyor 
     BAYRAM dizkapağından ameliyat oldu, ama bu operasyon sonrası bir türlü eski sağlığına kavuşamadı. Siyah - Beyazlı kulübün Sağlık Kurulu, Bayram’ın sahaya dönüşü konusunda tarih vermekten sürekli kaçındı. Beşiktaşlı futbolcu tüm bu olumsuzluklara rağmen, takımın yanından ayrılmıyor, tüm maçlara gidiyor. Ancak Bayram sakatlığı konusundaki belirsizlik yüzünden futbolu bırakmayı bile düşünüyor. 
     
Adalesi güçlü’      BEŞİKTAŞ Yardımcı Antrenörü Feyyaz Uçar, Pancu’nun, meniskus yırtığına rağmen, yan adalelerinin güçlü olması nedeniyle forma giymekte zorlanmadığını ileri sürdü. Uçar, "Eğer ameliyatlık bir durumu varsa, onun yerine biri çıkar oynar" dedi. Bu arada Rumen oyuncunun bu haftaki Denizlispor sınavında yer almaması durumunda, Tümer’in görev yapacağı bildirildi. 
     
Luce’yi isteriz      BÜNYAMİN OSMAN 

     Romanya teknik direktörlüğü için Hagi’nin adı dolaşmasına rağmen, anketlerinde Lucescu ezici çoğunlukla öne geçti 
     DANİMARKA karşısında alınan 5 - 2’lik yenilginin ardından istifa eden Romanya Teknik Direktörü Iordanescu’nun yerine, Gheorghe Hagi’nin adı ağırlık kazandı. Ancak Rumen kamuoyunun gönlünde Beşiktaş çalıştırıcısı Mircea Lucescu yatıyor. Pro TV’de yayınlanan "Maraton" programında yapılan ankette, katılımcıların yüzde 68’i Romanya Milli Takımı’nın başında Lucescu’yu görmek istediklerini belirtti. Yüzde 23’lük oran Hagi’ye oy verdi. 
     
Sıra Giunti’de      KARTAL, Maldaraşanu’dan sonra, İtalyan futbolcuyu da sezon sonu gönderecek. Giunti, "Beşiktaş’ta mutluyum, ancak yeni sezon için ne olacağını bilmiyorum. Bu konudaki son kararı Lucescu verecek" dedi. Ayrıca Zafer, Niyazi, Tolga ve Evren’in de takımda tutulmayacağı sızan haberler arasında yer alıyor. 
     
İdmana dönüş      BEŞİKTAŞ iki günlük iznin ardından bugün yeniden topbaşı yapacak. Siyah - Beyazlılar, Nevzat Demir Tesisleri’nde 16.30’da tek idman yapacaklar. Bu arada, sadece Fenerbahçe maçında yer alamayan Ronaldo, takımda yine en çok forma giyen oyuncu olma özelliğini korudu. 
     


SPOR 
























</TEXT>
</DOC>
