<DOC>
<DOCNO> 115458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/soneko06.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolboyu pamuk topluyorlar... 
</HEADLINE>
<TEXT>

     Dar gelirli ailelerin çocukları, Harran Ovası'ndan toplanan pamukları taşıyan kamyonlardan dökülen pamukları toplayarak, bisiklet parası biriktiriyorlar. 
     Alınan bilgiye göre, GAP'ın en büyük yatırımlarından biri olan Atatürk Barajı Gölü'nden dünyanın en uzun sulama tüneli ile alınan suyu, Harran Ovası'na taşınmasıyla birlikte Türkiye pamuk üretiminin üçte birinin gerçekleştiği bölgede pamuk hasatı devam ediyor. Bölgede yaklaşık 600 bin ton pamuk rekoltesi beklenirken, üreticisinden, tarım işçisine, nakliyecisinden çocuğuna kadar herkes pamuktan gelir elde ediyor. 
     Şanlıurfa, Harran ve Akçakale ovalarından toplanan pamuklar, kamyonlarla Türkiye'nin çeşitli bölgelerine nakledilirken, kamyonlardan düşen pamuk yumaklarını dar gelirli ailelerin çocuklar topluyor. 
     Yaşları 9 ile 14 arasında değişen çocuklar, yoğun araç trafiğinin yaşandığı güzergahda tehlikeye aldırmadan topladıkları pamukları, satarak bisiklet parası biriktiriyorlar. 
     Çocuklar, okul çıkışı yol boyunca pamuk topladıklarını ve 3 ile 4 milyon lira arasında kazandıklarını belirterek, ''Bazen arkamızdan gelen araçları görmüyoruz. Zaman zaman tehlike atlatsak dahi bisiklet alabilmek için buna katlanıyoruz'' dediler. 
     





</TEXT>
</DOC>
