<DOC>
<DOCNO> 122785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/siyaset/siy08.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’ye talih kuşu’ 
</HEADLINE>
<TEXT>

Yüce Mahkeme 30 gün ek süre verince, AKP’ye savunma bile yapmadan davayı ortadan kaldırma’ şansı doğdu 
     ANKARA Milliyet 

     Anayasa Mahkemesi, kapatılması istemiyle açılan davada ön savunma yapmak için ek süre isteyen AKP’ye 30 gün süre tanıdı. Böylece AKP’ye, davanın yasal dayanağı olan Siyasi Partiler Yasası’nın 104. maddesini, savunmasını vereceği 3 Ocak’a kadar kaldırarak, "savunma bile yapmadan davayı ortadan kaldırma olanağı" doğdu. 
     Anayasa Mahkemesi Başkanvekili Haşim Kılıç, ek süre talebinde bulunan AKP’nin, dilekçesinde, hükümet çalışmaları ve diğer faaliyetler nedeniyle ön savunmayı hazırlayamadığını belirttiğini söyledi. Kılıç heyetin, 3’e karşı 8 üyenin oyuyla istemi kabul ettiğini ve AKP’ye 30 gün ek süre verdiğini bildirdi. Kılıç, Recep Tayyip Erdoğan’ın genel başkanlık yetkilerinin tedbiren önlenmesi konusunda da AKP’nin daha önce savunma verdiğini, ancak raportörün henüz raporunu hazırlamadığını kaydetti. 
     
     DEĞERLENDİRİRİZ’ 
     Kılıç, SPY’nin 104. maddesindeki değişikliğin 3 Ocak’a kadar gerçekleşmesi durumunda ne yapılacağına ilişkin soruyu da şöyle yanıtladı "Tedbir veya kapatma istemi görüşülmeden bu konuda bir değişiklik olursa, bu durum değerlendirilir. Tedbir ve kapatma istemini birbirinden ayırmak zor. Hemen hemen aynı gerekçelere dayanıyor. Eğer bu yasada bir değişiklik olursa, bunu da heyet görmezden gelemez, değerlendirir." 
     



 SİYASET 

















</TEXT>
</DOC>
