<DOC>
<DOCNO> 135983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko05.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
A’tolia zinciri, fast food’a rakip olacak 
</HEADLINE>
<TEXT>

     AYFER YILDIZ 

     Şahinler Holding, A’tolia adıyla restoran zinciri kuruyor. Holding şirketlerinden Teyvaş ile Ankaralı HYB şirketinin ortaklığıyla kurulan zincirin ilk yurtdışı halkaları ABD, Hollanda, Fransa ve Almanya’da açılacak. 
     Teyvaş’ın Genel Müdürü Adnan Gülcan, A’tolia’nın Quick Casual’ modeliyle hizmet verdiğini belirterek, "Quick Casual restoranlar, fast food ile klasik restoranın bir sentezi olarak ortaya çıktı. Günümüzde insanlar hızlı servis alacağı, rahat ortamda yemek yiyeceği restoranları tercih ediyor. Bu anlayışla, Amerika’da Quick Casual kavramı ortaya çıktı. Biz de bunun Türkiye’de ilk uygulayıcısıyız" şeklinde konuştu. 
     
     İstiklal’e, Bağdat’a A’tolia 
     Ev ve işyerlerine paket servis de yapan A’tolia’nın şu anda Ankara’da iki, İstanbul’da ise bir restoranı bulunuyor. Müşterileri arasında Zuhal Olcay, İlhan Şeşen gibi isimlerin de bulunduğu A’tolia’lardan ilk etapta İstanbul Ortaköy, İstiklal Caddesi ve Bağdat Caddesi’nde birer restoran açacaklarını ifade eden Gülcan, A’tolia’yı Avrupa ve Amerika’da tanınan uluslararası bir zincir haline getirmek istediklerini, franchise de vererek hızla büyüyeceklerini söyledi. 
     



 EKONOMİ 




















</TEXT>
</DOC>
