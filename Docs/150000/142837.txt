<DOC>
<DOCNO> 142837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yasam/yas07.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler yarışırken kadınlar seçer 
</HEADLINE>
<TEXT>

Darwin’in cinsel çekicilik teorisi doğru çıktı. Erkekler kendilerinden bahsederek kadınların ilgisini çekmeye çalışıyor. Kadınlara ise aralarından seçim yapmak kalıyor 
     Yakışıklı olmasa da olur 
     GAZETELERİN eş arayanlar köşelerini takip eden yalnız kadınların, erkeklerin fiziksel görünümlerinden çok, maddi durumlarıyla ilgilendiği ortaya çıktı. İngiltere’de Thames Valley Üniversitesi’nin araştırmasına göre kadınlar için erkeklerin geliri, eğitimi, sosyal statüsü, görünümüne oranla çok daha önemli. Yaklaşık 3 bin ilanı tarayan psikolog Richard Atkins, erkeklerin hayallerindeki kadını tarif etmek yerine kendini övmeyi tercih ettiğini tespit etti. 
     
     Rekabet içindeler 
     KADINLAR ise genelde beklentilerini anlatmayı tercih ediyor. Richard Atkins’e göre, araştırma Darwin’in cinsel çekicilik teorisini doğruluyor. Bu teoride, erkeklerin dişilerin dikkatini çekmek için rekabet ettiğini, dişilerin de aralarından en iyi olanı seçtiği savunuluyor. Araştırmaya göre kendini çekici olarak nitelendirmeyen kadın ve erkekler bu "açığı" sosyal statülerini vurgulayarak kapatmaya çalışıyor. 
     
     



 YAŞAM 

















</TEXT>
</DOC>
