<DOC>
<DOCNO> 101045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur21.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan'ın dokunulmazlığının kaldırılması için fezleke... 
</HEADLINE>
<TEXT>

     Eski İçişleri Bakanı Saadettin Tantan aleyhinde, Fatih Belediyesi sınırları içinde imar mevzuatına aykırı yapılan yapıları yıkmaması nedeniyle hakkında açılan davada dokunulmazlığının kaldırılması istendi. 
     21'inci yasama dönemi son günlerin yaşarken Saadettin 
     Tantan ve DSP'li 9'lardan Aydın Milletvekili Ertuğrul Kumcuoğlu'nun dokunulmazlıklarının kaldırılmasına ilişkin Başbakanlık tezkereleri TBMM'ye sunuldu. 
     Tantan'ın dokunulmazlık fezlekesinde, İstanbul'un Fatih ilçesinde belediye başkanlığı yaptığı dönemde Fatih Belediyesi sınırları içinde imar mevzuatına aykır olarak yapıldığı belirlenerek belediye encümenince yıkım kararı verilen 1549 bina ile ilgili yıkım kararlarının uygulanmadığı belirtildi. 
     Tantan bir süre önce Başbakanlık Resmi Konutu'nda Başbakan Bülent Ecevit ile görüşmüş, kulislere Ecevit'in Tantan'a Hükümet'e katılması yönünde öneride bulunduğu haberleri yansımıştı. 
     DSP Aydın Milletvekili Ertuğrul Kumcuoğlu hakkında hazırlanıp Meclis'e gönderilen fezlekede ise milletvekilinin emniyeti suistimal suçu işlediği ifade edildi. 
     Seçim sonrası dönemde Tantan milletvekili olamazsa dokunulmazlığı otomatikman kalkmış olacak. Milletvekili seçilirse dokunulmazlığı devam edecek. 
     





</TEXT>
</DOC>
