<DOC>
<DOCNO> 138513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yasam/ayas.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara bastık k bus oldu 
</HEADLINE>
<TEXT>

Soğuk hava ve kar yağışı İstanbul’da hayatı felç etti. Buzlanan yollarda bir çok kaza meydana geldi.Vapur seferleri yapılamadı 
     İSMAİL POLAT, GÜRKAN AKGÜNEŞ 

     Tüm yurtta etkili olan soğuk hava ve kar yağışı İstanbul’da da hayatı felç etti. Gece boyunca etkili olan kar yağışı sonucu İstanbullular karla kaplı bir sabaha uyandılar. Buzlanan yollarda yüzlerce kaza meydana gelirken, deniz trafiğinde de aksamalar yaşandı. Trafik polisleri kazalara yetişemezken, çocuklar ve gençler ise karın tadını çıkardılar. 
     
     Önce buz, sonra tuz 
     Geceden itibaren çok sayıda yaralanmalı ve yüzlerce maddi hasarlı trafik kazasısına yetişmekte trafik polisleri zorlandı. 
     Türkiye Denizcilik İşletmeleri Şehir Hatları İşletmesi’ne bağlı vapurlar, yoğun kar yağışı ve görüş mesafesinin düşmesi nedeniyle seferlerini gecikmeli olarak yaptı. Eskihisar - Topçular arabalı vapur seferleri gerçekleştirilemedi. 
     İstanbul Boğazı, 200 metreden uzun transit tanker geçişine iki yönlü olarak kapatılırken, Karadeniz’den gelen gemiler Rumeli açıklarında bekletildi. 
     
     C planı uygulandı 
     İstanbul Büyükşehir Belediyesi’nden yapılan açıklamada, Afet Koordinasyon Merkezi’nin AKOM alarma geçirildiği, akşamdan itibaren karla mücadelede çok yüksek yoğunluklu alarm olan "C Planı"nın uygulamaya koyulduğu belirtildi. Açıklamada ayrıca, beş ayrı bölgede bin 494 personel, 294 ekip, 72 kar küreme aracı, 278 tuz serpme aracı, 4 vidanjör ve 26 kuka kombine motopomp görev yaptığı, gece boyunca bin 700 kilometre olan ana arterlere 2 bin 394 ton tuz ve 1439 ton üre döküldüğünü, sorumluluk alanlarında kapalı yol bulunmadığı bildirildi. 
     Büyükşehir Belediye Başkanı Ali Müfit Gürtuna, kente yolların yüzde 10’unun kendilerine ait olduğunu belirterek, "Bize bağlı hiçbir yolda tıkanma yok" dedi. 
     



 YAŞAM 




















</TEXT>
</DOC>
