<DOC>
<DOCNO> 131506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo13.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Washington Wizards ve Utah Jazz, rakiplerini yendi... 
</HEADLINE>
<TEXT>

     ABD Profesyonel Basketbol Ligi'nde NBA 11. hafta mücadelesine, bu sabaha karşı yapılan 2 maçla devam edildi. 
     Atlantik Grubu'nda 4. sırada bulunan Washington Wizards, grupta 5. durumdaki Orlando Magic'i sahasında 108-93 55-49 yenerek, 39. maçında 20. galibiyetini aldı. 
     Karşılaşmada mükemmel bir oyun sergileyen Wizards'ın ünlü yıldızı Michael Jordan, 32 sayı, 6 ribaunt ve 8 asistlik performansıyla eski günlerini aratmadı ve maça adeta tek başına damgasını vurdu. Evsahibi ekipte ayrıca Larry Hughes, 22 sayı, 7 ribaunt ve 8 asist, Brendan Haywood, 16 sayı ve 6 ribaunt, Christian Laettner de 15 sayı ve 7 ribauntla galibiyete büyük katkı yaptı. 
     Konuk ekipte ise ligin sayı kralı Tracy McGrady, 31 sayı, 6 ribaunt ve 5 asist, Mike Miller, 14 sayı, 4 ribaunt ve 5 asist, Pat Garrity de 12 sayı ve 7 ribauntla oynadı. 
     Ortabatı Grubu üçüncüsü Utah Jazz ise Seattle Supersonics'e 92-85'lik 35-50 skorla ve özellikle 3. çeyrekteki başarılı performansıyla üstünlük sağlarken, 38. maçında 23. galibiyetine ulaştı. 
     Utah Jazz'da ''postacı'' lakaplı ünlü forvet Karl Malone, bu sezon en yüksek rakama ulaşarak 34 sayı kaydederken, 9 da ribaunt aldı. Jazz'ın diğer skorer oyuncuları, 26 sayı ve 9 ribauntla Matt Harping ile 13 sayı, 8 ribaunt ve 5 asistle de Rus forvet Andrei Kirilenko olurken, konuk ekipte Gary Payton, 27 sayı, 5 ribaunt ve 8 asistle oynamasına karşın yenilgiye engel olamadı. 
     Lige, yarın sabaha karşı yapılacak 11 maçla devam edilecek. 
     





</TEXT>
</DOC>
