<DOC>
<DOCNO> 115329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur35.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarını bırakıp kaçtılar... 
</HEADLINE>
<TEXT>

     Kahramanmaraş'ın Elbistan İlçesi'nde anne ve babaları tarafından terk edilen iki kardeş, geçici olarak yaşlı bir kadına teslim edildi. 
     Alınan bilgiye göre, ilçeye bağlı Çiçek Köyü'nde yaşayan Hamit- Yeter Pekcan çifti, ekonomik sıkıntı nedeniyle 3 ve 2 yaşındaki çocuklarını komşularına bırakarak kaçtılar. 
     Yeter Pekcan 20 , İstanbul'dan gelen kardeşleriyle gidince, baba Hamit Pekcan 25 , bir süre sonra çocukları Mevlüt ve Fahri'yi komşusuna bırakarak köyden ayrıldı. 
     Bir süre Yeter ve Hamit Pekcan'ın dönmesini bekleyen komşu, gelen olmayınca çocukları, köy bekçisi Kenan Gören'e teslim etti. Bunun üzerine jandarmaya başvuran Çiçek Köyü Muhtarı Derviş Türk, çocukların alınmasını istedi. 
     Elbistan Kaymakamlığı'na getirilen çocuklar, Çocuk Esirgeme Kurumu'na yerleştirilecekleri güne kadar, Kümbet Mahallesi'nde oturan Ayşe Kaya'ya teslim edildi. 
     





</TEXT>
</DOC>
