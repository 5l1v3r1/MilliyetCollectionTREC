<DOC>
<DOCNO> 105557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur21.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa Belediye Başkanı'nın kalbi durdu, çalıştı... 
</HEADLINE>
<TEXT>

     Gaziosmanpaşa Belediyesi'nin önünde dün akşam uğradığı silahlı saldırıda ağır yaralanan Başkan Mustafa Yeşil'in, hastaneye ulaştırıldığında kalbinin durmuş olduğu, doktorların müdahalesiyle yeniden hayata döndürüldüğü bildirildi. 
     Yeşil'in sağlık durumuna ilişkin soruları cevaplandıran ameliyat ekibinden operatör doktor Fikret Sancak, Yeşil'in ameliyatını Prof. Dr. Cemalettin Alptekin ve operatör doktor Aslan Çoban'la birlikte gerçekleştirdiklerini kaydetti. 
     Yaklaşık 11 saat süren ameliyat sonrası Yoğun Bakım Servisi'ne alınan Yeşil'in hayati tehlikesinin sürdüğünü belirten Sancak, şöyle konuştu 
     ''Birçok organında yaralanmalar vardı. Karın içindeki organların hemen hemen tümü yaralanmış denilebilir. Kendisi hastaneye getirildiğinde kalbi durmuştu. Yaptığımız müdahale sonucunda kalp yeniden çalışmaya başladı. Sağlık durumunun gidişatına göre yeniden ameliyata alınması söz konusu olabilir.'' Opr.Dr. Sancak, bu tür ağır ameliyatlardan sonra hastaların genellikle uyutulduğunu belirterek, Yeşil'in de şu anda bilinçli olarak uyutulduğunu bildirdi. 
     





</TEXT>
</DOC>
