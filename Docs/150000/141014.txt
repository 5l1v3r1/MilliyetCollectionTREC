<DOC>
<DOCNO> 141014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/soneko28.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

p    İMKB Bileşik Endeksi, 2. seansta 14.93 puan artarak 10,841.80 puandan kapandı. 
     Hisse senetleri, ikinci seansta ortalama yüzde 0.14 oranında değer kazandı. 
     İlk seanstaki 11.38 puanlık artış dikkate alındığında, borsa endeksi günün tamamında 26.31 puan yükseldi. Hisse senetlerindeki günlük artış ise yüzde 0.24 oldu. 
     1. seansta yüzde 0.11 artış kaydeden endeks, 2. seansta yatay ve hacimsiz hareketini sürdürdü. Seansın ilk yarısını 17.31 puan kayıpla 10,809.56 puandan geçen endeks, yaklaşık 140 puanlık bir bantta dalgalandı. Endeks, seans içinde en düşük 10,739.59, en yüksek de 10,879.69 puanı gördü. 
     Kapanışta mali endeks 75.63 puan kayıpla 13,576.26 puana geriledi. Sanayi endeksi 41.45 puan artışla 10,575.55 puana, hizmetler endeksi 91.94 puan artışla 6,822.80 puana yükseldi. 
     Böylece ilk seansa göre, mali grup hisseler ortalama yüzde 0.55 değer kaybederken, sanayi grubu hisseler ortalama 0.39, hizmetler grubu hisseler yüzde 1.37 değer kazandı. 
     2. seansta işlem gören toplam 297 hisse senedinden 101'i değer kaybetti, 79'u değer kazandı, 117'sinin fiyatında değişiklik olmadı, 
     Seansta, 188 trilyon 617 milyar 493 milyon liralık işlem hacmi kaydedildi. İki seanstaki işlem hacmi toplamı 372 trilyon 980 milyar 976 milyon lira olarak belirlendi. 
     2. seansta, Yapı Kredi Bankası, İş Bankası C , Garanti Bankası, Koç Holding ve Arsan Tekstil en yoğun işlem gören hisse senetleri olarak belirlendi. 
     





</TEXT>
</DOC>
