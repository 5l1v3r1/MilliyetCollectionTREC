<DOC>
<DOCNO> 113829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo06.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay için süper jübile 
</HEADLINE>
<TEXT>

İngiltere maçından sonra milli takım defterini kapatacağını açıklayan Tugay Kerimoğlu görkemli bir şekilde uğurlanacak. 
     LIECHTENSTEIN maçından sonra gençlerin yolunu açmak amacıyla Milli Takım’ı bırakacağını açıklayan Tugay’a bu örnek kararı nedeniyle görkemli bir jübile yapılacak. Milli Takım Menajeri Can Çobanoğlu, "Tugay’ın aldığı karardan herkes ders çıkarmalıdır. Kendisine bu duyarlılığı nedeniyle bir kez daha teşekkür ediyoruz. Bu anlamlı mesaj nedeniyle onunla ne kadar gurur duysak azdır" dedi. 
     ÇOBANOĞLU, Milli Takım’ın bir misyon olayı olduğunu da hatırlatarak, "Alınan bu kararın altında kimse başka bir şey aramasın. 80 kez A Milli Takım formasını taşımak müthiş bir olaydır. Bu hizmet yarışıdır. Kadroya alınmadığı için eleştiriler yapan oyuncular Tugay’dan ders almalıdır" diye konuştu. Tugay ise "Kimseyle kavgam yok. Kararım üzerine farklı yorumlar yapılmasını kınıyorum" ifadesini kullandı. 
     



 SPOR 


































</TEXT>
</DOC>
