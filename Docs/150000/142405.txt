<DOC>
<DOCNO> 142405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/cetiner.html </URL>
<DATE> 2003/03/13/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Peki, ya Çankaya’da ne olacak 
</HEADLINE>
<TEXT>

     Ama, çizmeyi aşıp hani şu günler etik lafı pek moda ya, öyle söylüyorlar Ben siyasi ahlak kuralı diyeceğim. Hiçbir zaman önemli atamaları imzalamaya cüret etmezdi, acil dahi olsa 
     Celal Bayar’ın gelmesi beklenirdi. 
     İhsan Sabri Çağlayangil uzun yıllar Dışişleri Bakanlığı yaptı. Üç beş dil bilirdi, dünyada tanımadığı ünlü siyasetçi yok gibiydi. Zarif, nüktedan, ayrıca da salon, meclis adamıydı. Becerikli bir diplomat olduğuna da şüphe yok. 
     Çağlayangil uzun süre TBMM Başkanlığı yaptı ve o şekilde siyasete veda etti. Şunu da söyleyeceğim, İhsan Sabri Çağlayangil belki en uzun süre Cumhurbaşkanı’na vekalet eden Meclis Başkanı’dır. 
     Evet, Çağlayangil de Cumhurbaşkanlığı vekalet yetkilerini, hırsla ihtirasla hele siyasete bulaştırarak kullanmadı. İmza atmak, ileri geri konuşmak merakına kapılıp hem kendini harcamadı, hem de makamını yıpratmadı. 
     Çünkü, protokol gereği orada o mevkide bulunduğunu biliyordu 
     Daha sonra Meclis Başkanlığı’na seçilenler de genellikle aynı titizliği gösterdiler, mahalle politikacıları gibi bazen kendi yandaşlarıyla, bazen muhalefetle dalaşmadılar, çok şükür böyle bir hata işlemediler 
     Şimdi düşünüyorum. Cumhurbaşkanımız Necdet Sezer, ya yurtdışı resmi geziye çıkar da kendisine protokol gereği yeni başkan vekalet ederse acaba neler olur diye endişe ediyorum. Tüylerim diken diken oluyor. 
     
"Ellerim kırılsaydı "      Irak krizi, Kıbrıs sorunu, IMF ve ekonomide şu olacak, bu olacak lafları arasında öyle ağır vergiler getirdiler ki... gazeteler, TV kanalları bile şöyle bir geçiyor. Ama halkın içi yanıyor içi. 
     Benzinin litresi 2 milyona geldi dayandı. 50 milyona kısa süre önce dolan depo, şimdi 100 milyonu hortum gibi çekiyor. Motorini ister arabada kullan, ister ısınmak için, litresi 1.5 milyona çıktı 
     Süpermarketlerde şu son iki hafta içinde çaktırmadan etiketleri değiştirdiler en aşağı yüzde 15 - 20 zam tüm tüketim mallarına yapıldı İlaç akıl almaz pahalandı Kısacası vatandaşın mutfak hesabı altüst 
     Bir de üstüne üstlük vergileri hani neredeyse katlamazlar mı 
     Ee peki siz değil miydiniz dört ay önce atıp tutan, 
     - Bu vergiler çok ağırdır, halk eziliyor, biz gelelim ilk işimiz vergileri tabana yayıp oranlarını indireceğiz diye feryat edenler 
     Daha iktidara gelmelerinin üçüncü ayında bu hallere düştüklerine Siirt seçim sonuçlarına bakmayın siz yıprandıklarına göre çok yakında "Ellerim kırılsaydı" diyenler sanırım dalga dalga vatan sathına yayılacaktır. 







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
