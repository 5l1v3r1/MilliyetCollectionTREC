<DOC>
<DOCNO> 102614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/siyaset/siy01.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Otobüse gelsinler’ şakaydı 
</HEADLINE>
<TEXT>

"Birlik olmak isteyen sabah beşte kalkacak CHP otobüsüne yetişir" diyen Baykal tepkiler üzerine, "Derviş’le aramızı açmaya çalışmasınlar. Otobüs söylemi açık bir şakaydı" dedi 
     ANKARA Milliyet 

     CHP Genel Başkanı Deniz Baykal, bazı çevrelerin Kemal Derviş ile arasını açmaya çalıştıklarını savunarak, "Aramızı açmaya çalışmasınlar. Kimse için bir tehdit ve sıkıntı yok" dedi. Otobüs söyleminin açık bir şaka olduğunu dile getiren Baykal, "İhtilaf yaratma arayışı içinde olan dostlarımız Buradan bir sızma yapabilir miyiz’ diye düşünüyor. Ortada niyet önemli, beraber olmayı düşünüyoruz" dedi. 
     TV8’de konuşan Baykal, " Kimseyle konuşmayacağız’ demiyoruz. Bunu DSP için değil, YTP için de söylüyorum. İsmail Cem’den teklif gelirse görüşürüm. YTP’deki arkadaşların kapıyı kapatmasına rağmen, onlarla beraber olmayı öngörüyorum, DSP’yle de olmayı. DSP’deki arkadaşlar ve Bülent Ecevit ile bir durum değerlendirmesine ihtiyaç var" diye konuştu. 
     "Altın golü attınız. Derviş’in yarınki bugün görüşmede yeni bir ittifak görüşmesi için yönelimlerde bulunacağı söyleniyor" sorusunu da Baykal şöyle yanıtladı "Bu bir maç, savaş veya yarış olarak değerlendirilmemeli. Kimseyi hasım olarak görmüyoruz. Gol atmaya, bileğini bükmeye çalışmıyoruz. Kimsenin sırtını yere vurup ayağını üzerine basarak fotoğraf çektirmeye çalışmıyoruz. Biz uzlaşmak istiyoruz. Beraber olmak istiyoruz. Arkadaşlarımızı yenmemiz gereken tehlikeli muhataplar olarak görmüyoruz." 
     Derviş ve CHP birlikteliğinden müthiş bir elektrik oluştuğunu da söyleyen Baykal, Türkiye’nin bu tabloyla 3 Kasım’ı k bus olmaktan çıkaracağını söyledi. 
     Baykal, "Herkesin oylarına talibim. Türbanlısına, MHP’lisine ve HADEP’lisine söylüyorum. Barış ortamına ihtiyaç var, çatışmayla bu sorunlar çözülmez" dedi. 
     Bazı çevrelerin verdiği rolü Derviş’in kendi bağımsız iradesiyle kabul etmediğini kaydeden Baykal, "Umut bağladığı arkadaşlar ortada kaldı demek önemli değildir. Asıl önemli olan toplumun beklediği doğru kararı almaktır. Derviş bunu almıştır" diye konuştu. 
     Baykal, "AKP ile koalisyon yapmayı düşünür müsünüz " sorusunu da, "Türkiye’nin tek partili bir hükümete ihtiyacı var" diye yanıtladı. 
     



 SİYASET 












</TEXT>
</DOC>
