<DOC>
<DOCNO> 146949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yasam/yas10.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Porsuk’u nihayet birileri hatırladı 
</HEADLINE>
<TEXT>

Beyoğlu’nda işportacılıkla geçindiği Milliyet’te çıkınca, yardım elleri uzandı 
     BURCUM DEVREZ İstanbul 

     Adana’da dini nik hlı kocası tarafından 64 yerinden bıçaklandıktan sonra İstanbul’da yaşam mücadelesine giren Ayşegül Porsuk’a, Kadın Adayları Destekleme ve Eğitme Derneği KA - DER destek verecek. 
     Gazetemizde cumartesi günü yayımlanan haberimizin ardından KA - DER kurucusu Berna Türkili, Porsuk’a bilgisayar kursu vereceklerini ve evindeki eşyaları tamamlamak üzere internette kampanya başlattıklarını söyledi. 
     İstiklal Caddesi’nde oyuncak satarak geçimini sağlayan Porsuk’a bir destek de Beyoğlu Belediyesi Zabıta Müdürlüğü’nden geldi. 
     
     Zabıta da el uzattı 
     Yetkililer, rahatça satış yapması için Porsuk’a bir yer tahsis etti. 
     Bugüne kadar vaat edilen yardımların hiçbirinin yerine getirilmediğini kaydeden Porsuk ise, duygularını şöyle anlattı 
     "Şimdi hafta içi her sabah bilgisayar kursuna gideceğim. Öğleden sonra da çalışacağım. Bu benim için çok büyük bir fırsat. Hep bir kafem olsun istedim. İnşallah bu da olacak. Sokaklarda kalmak istemiyorum. Bana imk n verilirse yapamayacağım iş yoktur." 
     


YAŞAM 


















</TEXT>
</DOC>
