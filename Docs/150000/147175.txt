<DOC>
<DOCNO> 147175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yasam/ayas.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi de SARS’tı 
</HEADLINE>
<TEXT>

Dünya çapında 75 can alan gizemli zatürree-SARS, Türkiye’de turizme bulaştı Sağlık Bakanlığı görevlileri de Uzakdoğu’dan gelen uçakları kontrole başladı 
     SİNAN TOROS, PINAR AKTAŞ İstanbul DIŞ HABERLER SERVİSİ 

     Tüm dünyada panik yaratan akut solunum yolu sendromu’ SARS can almaya devam ediyor. "Gizemli zatürree" diye de nitelenen SARS’tan ölenlerin sayısı dünya çapında 75’e, virüsten etkilenenlerin sayısı da 2 bine yükseldi. Virüsün en çok etkilediği ülke olan Çin’de ölenlerin sayısı 46’ya çıktı. 
     
     Maskesiz dolaşana ceza 
     Asya’nın popüler tatil mek nlarından biri olan Tayland’da, SARS hastalığının yayıldığı ülkelerden gelen turistlere sürekli maske takarak dolaşma zorunluluğu getirildi. Maske takmayanlara 6 ay hapis ve para cezası verilecek. İlk kez Guangdong eyaletinde ortaya çıktığı sanılan gizemli zatürree Singapur ve Kanada da dahil 10’a yakın ülkeye yayıldı. 
     
     İsviçre Gelmesinler 
     Tayland’da ise Asya’yı tehdit eden SARS nedeniyle ikinci ölüm vakası görüldü. Sağlık Bakanı Sudarat Keyuraphan, Çin, Hong Kong, Tayvan, Singapur ve Vietnam gibi SARS hastalığından en çok etkilenen yerlerden gelen turistlerin doktor kontrolünden geçirileceklerini açıkladı. 
     İsviçre de ülkede açılacak mücevher ve saat fuarında Çin, Hong Kong, Singapur ve Vietnam’da bulunmuş eleman çalıştırılmamasını istedi. 
     
     Uçağa almadılar 
     Atatürk Havalimanı’ndaki sağlık personeli, gizemli zatürree’ SARS virüsü taşıyan yolcu olup olmadığını tespit etmek için girmek istedikleri THY uçağına alınmadı. 
     Sağlık Bakanlığı Hudut ve Sahiller Sağlık Genel Müdürlüğü görevlileri, dün saat 08.30’daki Hong Kong-Bangkok-İstanbul seferini yapan TK 071 sefer sayılı uçakta, SARS taşıyan yolcu olup olmadığını kontrol etmek istedi. Ancak görevlilerin uçağa girme talepleri reddedildi. 
     
     Deklarasyon ve izin... 
     Ardından, "virüs taşıyan bir hasta bulunmadığı, yolculuk boyunca ishal, halsizlik, iştahsızlık, öksürme, hapşırma ve düşmeyen ateş gibi belirtiler nedeniyle şik yette bulunan yolcu olmadığı" yönündeki "sağlık deklarasyonu" imzalanması için kaptan pilota gönderildi. Deklarasyonun ardından yolcuların çıkışına izin verildi. 
     
     Kapıda kontrol 
     Sağlık ekibi de rutin kontrollerini uçağın kapısında yaptı. 260 yolcudan büyük çoğunluğunun yanı sıra bazı hosteslerin de korunmak için maske taktıkları belirtildi. Uzmanlar, Hong Kong ve Singapur’dan gelen uçaklar havalimanına iner inmez, yolcular indirilmeden uçağa girerek denetim yapıyor. Uçuş ekibinden, bulaşıcı virüs taşıyan yolcu olmadığına dair sağlık deklarasyonunu kontrol eden uzmanlar yolcularla da yüz yüze görüşerek ikinci kontrolü yapıyor. 
     
Önce savaş vurdu sonra da SARS      Uzakdoğu’ya büyük ilgi gösteren Türkler, şimdi Çin, Hong Kong, Singapur gibi ülkelerin adını bile anmıyor. 
     Birol Tüfekçi Asya Tur Genel Müdür Yardımcısı öVirüs, savaşla aynı dönemde ortaya çıktı. Çok iptal yaşadık. Geçen yıl bu tarihlerde yoğun Uzakdoğu satışlarımız vardı. Yüzde 100 düşüş var." 
     Barış Özüren ETS Tur Outgoing Operasyon Sorumlusu "Uzakdoğu ofisimiz Hong Kong’a tur düzenlemememiz gerektiğini, ölümlü vakalar olduğunu söylediler. İki haftadır talep çok düştü." 
     Funda Uysal VİP Turizm Dış Turlar Müdürü "Seyahatini erteleyenler de, gitmeye kararlı olanlar da var. Ama bir düşüş var." 
     Funda Karagül Vista Tur Dış Turlar Bölüm Şefi "Ticari fuar gruplarıyla ilgili iptaller geliyor. Talep yüzde 30 düştü." 
     
Türkiye’de gizemli zatürree yok      ANKARA Milliyet 

     Sağlık Bakanlığı, kamuoyunda SARS vakasına Türkiye’de henüz rastlanmadığını açıkladı. Bakanlık, vatandaşlara vücut ısıları 38 dereceye yükseldiğinde, balgamsız kuru kuru öksürdüklerinde ve kas ağrısında "gizemli zatürree"den şüphelenmeleri uyarısında bulundu. 
     SARS hastalığına neden olan virüsün damlacık şeklinde havayoluyla bulaştığına dikkat çekilen açıklamada, hastalık belirtileri şöyle sıralandı 

</TEXT>
</DOC>
