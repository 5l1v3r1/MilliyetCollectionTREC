<DOC>
<DOCNO> 131684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sondun10.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün "Türkiye'nin zirve önerisini değerlendiriyoruz" 
</HEADLINE>
<TEXT>

     Ürdün Dışişleri Bakanı Marvan Muaşer, Arap ülkeleriyle Türkiye'nin Irak sorununa barışçı yollardan çözüm bulunması amacıyla bölgesel zirve düzenlenmesine ilişkin önerisini değerlendirdiklerini söyledi. 
     Muaşer, Rusya Dışişleri Bakan yardımcısı Aleksander Sultanov ile yaptığı görüşmenin sonunda düzenlediği basın toplantısında, ''Ürdün, bölgedeki Arap ülkeleriyle Türkiye'nin davetine uygun ve tek bir cevap vermek amacıyla istişarelerde bulunuyor'' dedi. 
     Ürdün Dışişleri Bakanı ayrıca, Sultanov ile Irak sorunu ve bölgedeki savaşı önlemek için sürdürülen diplomatik çabaları ele aldıklarını belirterek, Ürdün'ün Irak krizine barışçı çözüm bulunmasından yana olduğunu söyledi. 
     Muaşer'den sonra söz alan Sultanov da, Rusya'nın Irak, bölge ve Avrupa ülkelerinin yanı sıra ABD ile temaslarını sürdürdüğünü, ancak ülkesinin bu konuyla ilgili belirgin önerileri bulunmadığını belirtti. 
     Ürdün, Suudi Arabistan, Suriye, İran ve Mısır ile zirve önerisi, bölge ülkelerine yaptığı ziyaretlerin ardından Başbakan Abdullah Gül'den gelmişti. 
     





</TEXT>
</DOC>
