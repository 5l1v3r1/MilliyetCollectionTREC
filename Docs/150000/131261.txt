<DOC>
<DOCNO> 131261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko45.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Koza Davetiyeleri'nin halka arzı erteleniyor... 
</HEADLINE>
<TEXT>

     Koza Davetiyeleri İmalat İthalat ve İhracat A.Ş.'nin halka arzı erteleniyor. 
     Erteleme kararı, yılın ilk halka arzını teşkil edecek Koza Davetiyeleri'nin halka arzına aracılık eden 2 kurumdan Evgin Yatırım Menkul Değerler A.Ş.'den Borsa'ya gönderilen açıklamayla kamuoyuna duyuruldu. 
     Açıklamada, 17-21 Ocak tarihlerinde Borsa Birincil Piyasa'da gerçekleştirilecek halka arzın, şirket hisse senetlerinin halka arzına ilişkin olarak düzenlenen Aracılık Yüklenim ve Konsorsiyum Sözleşmesi'nin XIII. maddesi 3. fıkrasında belirtilen yetkiye istinaden, ''aynı maddenin b ve e bentlerinde belirtilen durumların ortaya çıkması ve şirketin talebi'' de dikkate alınarak ertelenmesinin uygun olacağı sonucuna varıldığı bildirildi. 
     Açıklamada, durumun Koza Davetiyeleri İmalat İthalat ve İhracat A.Ş.'ye bugünkü tarih ile bildirildiği kaydedildi. 
     





</TEXT>
</DOC>
