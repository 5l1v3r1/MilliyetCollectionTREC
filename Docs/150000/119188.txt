<DOC>
<DOCNO> 119188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/spor/aspo.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
UÇMAK YOK 
</HEADLINE>
<TEXT>

Beşiktaş, Alaves zaferini çabuk rafa kaldırdı. Teknik Direktör Lucescu, "Olayı abartmayalım" derken, Sergen bir galibiyetle kendilerini dev aynasında görmeyeceklerini ifade etti 
     ORHAN YILDIRIM 

     Bu daha başlangıç’ 
     ALAVES’İ eleyerek UEFA Kupası’nda üçüncü tur vizesi alan Beşiktaş, bu zaferi fazla önemsemedi. Yönetim, teknik heyet ve futbolcular olaya temkinli yaklaştılar, "Sadece tur geçtik. Kazanılan bir şey yok" görüşünü savundular. Teknik Direktör Lucescu, "Bu daha başlangıç. Önemli olan bundan sonrası. Olayı abartmaya gerek yok" yorumunu yaparken, kaptan Tayfur, "Artık günlük başarılardan tatmin olmuyoruz" diye konuştu. 
     
     Hedef final 
     BEŞİKTAŞ’IN yıldızı Sergen Yalçın ise iki tur geçtikleri için kendilerini dev aynasında görmeyeceklerini belirtti, "Bu takım final oynayabilecek kapasitede. Ancak bunu yaparsak başarılı oluruz" dedi. Maçın kahramanlarından kaleci Cordoba da, "Lütfen turu geçmemizi fazla abartmayın. Biz sadece önümüze bakıyoruz" derken, Rumen golcü Pancu, "Beşiktaş’ın elenmesi olay olurdu. Bu skor çok normal bir sonuç" ifadelerini kullandı. 
     
     Ufkumuz açıldı’ 
     SİYAH - Beyazlı yöneticiler de Alaves galibiyetinin takımı havaya sokmaması gerektiğini vurguladılar. 2. Başkan Hüsnü Güreli, "Camiamız için büyük bir mutluluk ancak, ayaklarımızı yerden kesmedik" dedi. Yönetici Emin Önal da, "Sadece iki tur geçtik. 100. yılda koyduğumuz büyük hedeflere yavaş yavaş yaklaşıyoruz. Asıl bizi memnun eden olay bu. Ufkumuz açıldı, bunların arkası gelecek. Kimse merak etmesin" görüşünü belirtti. 
     
Nouma formayı kaptıFransız yıldızın Altay karşısında ilk onbirde oynayacağı belirtildi. Lucescu birçok yıldız oyuncusunu dinlendirmeyi düşünüyor 
     Yine şov yaptı 
     BEŞİKTAŞ’TA sezon başından bu yana sürekli yedek soyunan Pascal Nouma’nın ilk onbir hasreti Altay maçında bitecek. Teknik Direktör Lucescu’dan formayı nihayet kapan Fransız yıldız dün sabahki antrenmanda adeta şov yaptı. Nouma, Yasin ile 100 dolarına iddiaya girdi ve kaleye geçerek kafasına koyduğu teneke kutuya topla vurmasını istedi. 10 atışta da ıska geçen Yasin 100 doları kaybetti. 
     
     Çılgına döndü 
     UEFA’DA üçüncü turu yakalayan Lucescu’nun, Altay karşısına farklı bir kadro ile çıkacağı belirtildi. Pancu, Sergen, İbrahim, Tayfur, Yasin ve Cordoba’yı dinlendirmeyi düşünen Rumen hoca, dün sabah yapılan çalışmada özellikle yedek oyuncuların isteksiz oluşu üzerine çılgına döndü. Kadroyla ilgili kararını bugün verecek olan Lucescu, maça Cordoba ile başlayacak, ardından da yedek kaleci Göksel’e şans verecek. 
     
İlhan’ın canı yanmış      ALAVES maçının 84. dakikasında Tellez ile yumruklaşarak kırmızı kart gören İlhan Mansız kendini savundu. Golcü futbolcu, "Kasti tekme yedim. Çok canım yandı. Bir anda sinirlerime hakim olamadım, çok üzgünüm" açıklamasını yaptı. Beşiktaş yönetiminin bu hafta yapacağı toplantı öncesi teknik heyetten rapor isteyeceği ve İlhan’a para cezası vereceği belirtildi. 
     
Bileti Mansız kesti’      UEFA Kupası’na veda eden tek İspanyol takımı olan Alaves’e İspanyol basını arka çıktı. Gazeteler Beşiktaş karşısında Alaves’in çok iyi oynadığını, elenmeyi hak etmediğini belirttiler. Marca "Alaves, Türk cehenneminde Mansız’ın golüne kurban oldu" başlığı altında, "Alaves erken gelen gole karşılık veremedi. Kaybedilecekse böyle kaybedilsin. Bask takımı evine başı dik dönüyor" yorumunu yaptı. 
     SPORT Gazetesi "Alaves terinin son damlasına kadar mücadele etti. Eksik olan goldü. Üzülme Alaves" başlıklarını kullandı. Dierovasco "Mansız, Alaves’in biletini kesti. Forvetler becerikli olsa Türkler’i eleyebilirdi. Beşiktaş üstün değildi" derken, El Mundo Deportivo, "Alaves UEFA’ya veda etti ama yüreği yanık şekilde" diye yazdı. Dieroas ise "Alaves, Cordoba’yı geçemedi. Forvetlere yazıklar olsun" dedi. 
     



 SPOR 




























</TEXT>
</DOC>
