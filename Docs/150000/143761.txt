<DOC>
<DOCNO> 143761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/guncel/gun90.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Yalan söylemiyordum. Sadece bazı şeylerin sonradan doğru görünmeyebileceğini söyledim... 
Richard Nixon Watergate Skandallı ABD Başkanı 

Suçlu Leylek ..      Bilmediğimiz çok şeyle karşılaştığımız çocukluk yıllarımızda başvurduğumuz bilgi kaynağı neydi Tabii ki ana, ama daha çok babamız. Onlar her şeyi bilirdi. Öyle ya, bilmese koskoca baba olabilir miydi 
     Yıllar sonra -ki bu yıllar arasındaki mesafe giderek kısalıyor- ayaklı kütüphane ana-babalarımızın, "Saddam’ın sakladığı iddia edilen biyolojik ve nükleer silahlar misali" bazı şeyleri bizden saklayıp, doğru olarak anlatmadıklarını öğrendiğimizde, hınzırca gülümsedik. 
     Mesela, bizim dünyaya gelişimizle leyleklerin en ufak bir bağlantısı yoktu. 
     O sevimli kuşların, Saddam ve Bush’u da dünyaya getirebilmiş olması, teknik olarak zaten tamam da, en hastalıklı hayal dünyasında bile mümkün olamazdı. Ana-babamızdan yediğimiz muzip kazıkla epeyce bir süre yaşadık. 
     Yine de bilmediğimiz şeyleri, hemen yakınımızda bulunan birine sorma huyumuzdan vazgeçmedik. Nasreddin Hoca’nın damdan düştükten sonra "Bana hekim değil, damdan düşen birini getirin" ironik yaklaşımındaki gibi, derhal konuyla ilgili bir tanıdığımızdan bizi aydınlatmasını talep ettik. 
     Hele bir de o bilge kişi, karınız ya da kocanızsa, yaşadınız demekti. 
     Kocanız doktorsa, ağrınızın nedenini bilir... 
     Karınız bankacıysa, paranızın değerini bilir... 
     Birisinden biri televizyoncuysa, dizilerin neresinde reklama girip nerede biteceğini bilir Ne faydası var demeyin, bir gün ona da değiniriz 
     Ya da avukatsa, boşanmanın ne demek olduğunu bilir... 
     Bir tek kişininki hariç... 
     Başbakansa eşiniz, işiniz zor. 
     Bildiği şey işinize yaramaz, yarayan şeyi de bilmez onlar. 
     Domatesin, ayakkabının bilmem nenin iyi ve ucuzunu nereden alabileceğimizi sorup danışabileceğimiz insanlar var, tanıyoruz. Ama yarın ne olacağını, ne yapabileceğimizi sorabileceğimiz biri var mı Peki ya bilen bir var mı 
     Ve Tayyip Bey dese ki "Bu tezkereyi leylekler getirdi " 
     İnansak ne oluuuur, inanmasak ne 
     Değişen bir şey var mı 
     
     
     
     Kas Acıması 
     "Kasım acıdı..." 
</TEXT>
</DOC>
