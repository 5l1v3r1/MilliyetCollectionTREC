<DOC>
<DOCNO> 110023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/spor/spo09.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
PIYANGO KIME VURACAK 
</HEADLINE>
<TEXT>

FILA, İran’daki Dünya Serbest Güreş Şampiyonası’nda doping yapıldığını kabul etti, ancak hangi sporcuların ilaç kullandığını açıklamaktan kaçındı 
     MURAT AĞCA 

     Şok haber 
     GÜREŞTE yaşanan doping paniği, Uluslararası Güreş Federasyonu’nun FILA Dünya Şampiyonası’nda doping yapıldığını kabul etmesiyle şoka dönüştü. İran Haber Ajansı’nın, Tahran’da yapılan şampiyonada altın madalya kazanan Harun Doğan ve bronz madalya alan Ahmet Gülhan’ın dopingli çıktığını açıklamasının ardından, dün FILA yetkilileri de isim ve adet vermeden Dünya Serbest Güreş Şampiyonası’nda dopinge rastlandığına ilişkin resmi raporlar alındığını doğruladı. 
     
     Ön bilgi geldi 
     ŞAMPİYONA sonrası kontrollerin yapıldığı laboratuvardan bir takım ön bilgiler geldiğini belirten FILA, konunun doping komisyonuna havale edildiğini ve prosedürün tamamlanmasının ardından kamuoyuna birkaç gün içinde resmi açıklamanın yapılacağını ifade etti. Henüz ne Türk, ne de İran federasyonlarına bilgi verildiğini vurgulayan FILA yetkilileri, çok hassas ve gizli olan bu konudaki bilginin nasıl dışarı sızdığını bilemediklerini ifade ettiler. 
     
     
     



 SPOR 




























</TEXT>
</DOC>
