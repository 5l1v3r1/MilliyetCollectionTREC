<DOC>
<DOCNO> 131105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/ekonomi/eko06.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İhale şirin bir yasa değil’ 
</HEADLINE>
<TEXT>

Bayındırlık Bakanı Ergezen, İhale Yasası’nın gösterildiği kadar şirin bir yasa olmadığını söyledi 
     ANKARA Milliyet 

     Bayındırlık Bakanı Zeki Ergezen, Kamu İhale Yasası’nda değişikliği öngören tasarının görüşülmesinin baskı veya tepkilerden durdurulmadığını, eksik kalan yönlerinin ilave edilmesi düşüncesiyle ertelendiğini söyledi. 
     Türkiye İnşaat Sanayicileri İşveren Sendikası’nın toplantısına katılan Ergezen, Kamu İhale Yasası’nın AB kriterleriyle pek uyum sağlamadığını kaydederek, "Bu yasa çok da öyle gösterildiği kadar şirin bir yasa değil" dedi. Değişiklik öngören tasarının son durumuna ilişkin soruları yanıtlayan Ergezen, şöyle konuştu 
     "Belediye iktisadi teşekkülleriyle BİT ilgili ihale yasasında, belediyelerin ortak olduğu şirketler, ihaleye girme hakkına sahip. Ama yönetmelik, yasanın yerine geçerek hüküm koymuş. Boru Fabrikası, İller Bankası ihalelerine giremiyor. Yasadan kaynaklanan bir eksiklik yok, yönetmelikten kaynaklanan bir eksiklik var. Halka söz verdiğimiz duble yolu bitirebilmek için bize emanet iş yapma imk nı verilmesini istedik, altı ay ertelenmesini talep ettik. Yasanın eksiklikleri önümüzü tıkıyor." 
     



 EKONOMİ 
















</TEXT>
</DOC>
