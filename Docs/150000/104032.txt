<DOC>
<DOCNO> 104032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/soneko23.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Birliği Biyo-Güvenlik protokolünü onayladı. 
</HEADLINE>
<TEXT>

     Avrupa Birliği, genetik mühendislik ürünü gıda maddelerinin ticaretini düzenleyen biyo-güvenlik protokolünü onayladı. 
     Güney Afrika'nın Johannesburg kentinde başlayan ''Dünya Sürdürülebilir Kalkınma Zirvesi'' sırasında yapılan açıklamada, protokolün AB'nin yanı sıra Avusturya ve Danimarka tarafından da onaylandığı bildirildi. 
     Birleşmiş Milletler tarafından hazırlanan ve 103 ülke tarafından imzalanan protokolün yürürlüğe girebilmesi için imzacı ülkelerden en az 50'si tarafından resmen onaylanması gerekiyor. Son onaylarla protokolü imzalayan ülke sayısının 26'ya ulaştığı belirtiliyor. 
     Genetik mühendisliğiyle genlerinde değişiklik yapılarak üretilmiş besinlerle ilgili kaygıları gidermeyi amaçlayan ve ''Cartagena Protokolü'' adıyla bilinen protokolü imzalamayan ülkelerin başında ABD bulunuyor. 
     





</TEXT>
</DOC>
