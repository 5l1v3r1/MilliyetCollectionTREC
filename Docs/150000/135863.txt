<DOC>
<DOCNO> 135863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/siyaset/siy10.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den irtica mesajı 
</HEADLINE>
<TEXT>

Cumhurbaşkanı Sezer, yeni atanan valilere, "İrtica ile mücadeleyi bırakmayın" mesajı verdi 
     TOLGA ŞARDAN Ankara 

     AKP hükümeti’nin kararnamesi ile yeni görev yerlerine atanan valiler dün, Sezer ile Çankaya Köşkü’nde görüştü. Görüşmede Sezer’in valilerden Atatürk ilkelerine bağlı kalmalarını ve çağdaşlığı temsil etmelerini istediği ve irtica ile mücadelerde zaafa düşülmemesi konusunda uyarıda bulunduğu öğrenildi. Yolsuzluk ve kamu savurganlığı ile mücadele edilmesini isteyen Sezer, ülkenin bölünmez bütünlüğünün korunmasını, kültür ve sanata ağırlık verilmesini, sivil toplumun geliştirilmesini, hukuk devleti ilkelerine uyulmasını istedi. "Yeniliklere daima açık olun" mesajını veren Sezer, valilere "Karar süreçlerine halkı katın" dedi. 
     Başbakan Abdullah Gül de valilere, "Reformları yapmak, statükoyla uğraşmak kolay değildir. İptidai sahada kullanacağımız merkezi hükümetin birçok yetkilerini köklü bir şekilde yerel yönetimlere devredeceğiz" diye konuştu. 
     



 SİYASET 














</TEXT>
</DOC>
