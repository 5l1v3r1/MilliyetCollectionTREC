<DOC>
<DOCNO> 139790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko06.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa ayın k rı borsadan 
</HEADLINE>
<TEXT>

Şubat ayında en iyi getiri yüzde 4.91 ile borsadan geldi. Dolar yüzde 3.03, euro yüzde 2.93 ve cumhuriyet altını da yüzde 8.33 değer kaybetti 
     EKONOMİ SERVİSİ 

     Son iki yılda yatırımcısına zarar ettiren borsa, yeni yılda yaralarını sarmaya başladı. Olası Irak savaşı öncesinde fazla bir hareket göstermemesine rağmen, yatırım araçları arasında en iyi getiri borsadan geldi. Hisse senetleri şubat ayında yüzde 4.91 değer kazandı. Türk yatırımcısının geleneksel tasarruf araçlarından cumhuriyet altını yüzde 8.33 değer kaybederken, dolar yüzde 3.03 ve euro da yüzde 2.93 zarar ettirdi. 
     Uzmanlar, tezkerenin imzalanmasından sonra faizlerde düşüş yaşanabileceğini ve borsanın yeniden hareketlenebileceğini belirterek, ancak hemen arkasından borsada k r amaçlı satışların gelebileceği uyarısında bulundular. Uzmanlar, savaşın kısa sürmesini içeren senaryonun gerçekleşmesi halinde ise endeksin 1 sent seviyesini aşacağını söylediler. 
     
     Getiride 51 borsayı solladı 
     Öte yandan, İstanbul Borsası ocak ayındaki yüzde 6.38’lik yükselişiyle 54 borsa arasında üçüncü oldu. Ocak ayında, Dünya Borsalar Federasyonu üyesi 54 borsadan 41’i gerileyerek yatırımcılarını üzerken, 13 borsa artış kaydetti. Yükselen borsalar arasında Tayvan yüzde 12.64 ile ilk sırayı alırken, Lima yüzde 9.01 ile ikinci oldu. Yılın ilk ayında gerileyen 41 borsa arasında Lüksemburg yüzde 12.83 ile birinci, Helsinki yüzde 9.79 ile ikinci, Londra yüzde 9.46 ile üçüncü oldu. 
     
Hazine’den 10 katrilyonluk ödeme      Hazine mart ayında 10 katrilyon 90 trilyon lira iç borç ödeyecek. Mart ayı İç Borçlanma Programı’na göre, Hazine’nin martta yapacağı 10 katrilyon 90.4 trilyon lira tutarındaki iç borç ödemesinin 8 katrilyon 759.6 trilyon lirası piyasaya yapılacak. 
     Hazine mart ayının en büyük iç borç geri ödemesini, 19 Mart tarihinde 5 katrilyon 212.2 trilyon lira ile yapacak. Martta piyasalara yapılacak 8.8 katrilyon liralık itfaya karşılık, piyasalardan 7 katrilyon lira borçlanması öngörülüyor. Hazine 4 Mart’ta 364 gün vadeli tahvil ve 217 gün vadeli bono ihalesi düzenleyecek. 
     
     Referans bono ihalesi 
     Ayrıca mart ayında, değişken faiz ödemeli senetlerin kupon faizlerinin belirlenmesi amacıyla, 19 Mart ihraç ve 18 Haziran itfa tarihli 91 günlük referans bono ihalesi yapılacak. Söz konusu ihalede net 1.4 katrilyon liralık ihraç yapılacak. 
     



 EKONOMİ 




























</TEXT>
</DOC>
