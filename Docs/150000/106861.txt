<DOC>
<DOCNO> 106861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/guncel/gun05.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulagay’dan 11 Eylül kitabı 
</HEADLINE>
<TEXT>

     İSTANBUL Milliyet 

     Gazeteci - yazar Osman Ulagay, "Hedefteki Amerika, 11 Eylül Şoku" adlı kitabında, küreselleşmenin öncüsü gibi görünen ABD’nin, 11 Eylül sonrası tavrıyla aslında küreselleşmenin önündeki en büyük engel haline geldiğini belirtti. 
     
     Prestij yara aldı 
     Timaş Yayınları’ndan çıkan kitapta, 11 Eylül saldırısıyla dünyanın tek süper gücünün dokunulmazlık zırhının delindiğine, prestijinin ağır yara aldığına dikkat çekilerek, şunlar kaydedildi "Bu kadar kapsamlı sonuçlar yaratan bir eylemi, salt cehaletin cesaretiyle hareket eden sıradan teröristlerin gerçekleştirmesi mümkün değildi. İnanç ve nefreti, bilgi ve yetenekle birleştirebilen, acımasız ve pervasız bir düşman vardı Amerika’nın karşısında." 
     Ulagay, ABD’nin günümüz dünyasının tek h kimi olarak kabul edilmesi, küresel düzenin üstünlüğü tartışılmaz lideri olarak algılanması ve yenilmez bir süper güç olarak görülmesinin hedef olarak seçilmesinde belirleyici olduğunu kaydetti. 
     
     Kovboy tavrı 
     Ulagay, kitabında, "ABD yönetiminin 11 Eylül’de yaşadığı panikten sonra benimsediği tavır ne yazık ki yediği yumruğun intikamını almak ve herkese gözdağı vermek için kasabayı yıkmaya çalışan kovboyun tavrıydı. 11 Eylül’de gafil avlanan ABD’nin 11 Eylül sonrasında sergilediği tavır, fevkalede ilkel ve kaygı vericiydi" diyor. 
     Ulagay, "Amerika küreselleşmenin karşıtı mı " sorusuna da şöyle cevap veriyor 
     "ABD yönetiminin tavrı küreselleşmenin sürdürülebilirliğini tehlikeye sokuyor. İşte bu nedenle bugün gelinen noktada küreselleşmenin en tehlikeli düşmanının ABD olduğunu iddia ediyorum." 
     
     



 GÜNCEL 

















</TEXT>
</DOC>
