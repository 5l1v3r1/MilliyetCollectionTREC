<DOC>
<DOCNO> 119049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sondun19.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
L'express okurlarının çoğu Türkiye'nin AB üyeliğine karşı 
</HEADLINE>
<TEXT>

     Fransız L'Expres dergisi, bu hafta yayınlanan sayısında, Türkiye'nin AB'ye tam üyeliğini okuyucuları arasında tartışmaya açtı. 
     Tirajı 550 bini aşan dergiye gönderilen okuyucu mektuplarının çoğunda, Fransızların Türkiye'nin tam üyeliğine karşı çıktığı dikkati çekti. 
     Fransız dergisine e-mail veya mektup göndererek görüşlerini açıklayan Fransızların görüşleri kısaca şöyle 
     
     AB, SINIRLAR KONUSUNDA BİZİ AYDINLATSIN 
     J.-M.Baurens e-mail Siz, Türkiye'nin yüzünün değiştiğinden, ılımlı İslamcılardan söz ediyorsunuz. Cezayirli kadınlara bir sorarsanız, size bunun doğru olmadığını söyleyeceklerdir. Geçtiğimiz hafta Ankara'daki seçim mitinglerindeki kadınların hepsinin başının bağlı olmadığı elbette ki doğru. Aralık'ta Danimarka'da toplanacak AB, müzakere edilemeyecek birkaç yeni şehir hakkında olduğu kadar Irak ve onun Batı nefreti, oligarşik Suriye ve köktendinci İran ile beklenmedik sınırlar konusunda bizi aydınlatacaktır. 
     
     JEOPOLİTİK AÇIDAN DELİLİK 
     F. Gauthey Paris Türk toprağının küçücük bir kısmı Avrupa'da. Üstelik bu ülkenin, İran, Irak ve Suriye ile ortak sınırları var. Schengen anlaşmalarından kaynaklanan kişi ve malların serbest dolaşımı olduğu gibi kalırsa, bu ülke, halkların olası tüm sızmaları için bir geçiş kapısı oluşturur. Jeopolitik açıdan, bu bir delilik olacaktır... İstikrar paktı, Türkiye için bir ütopyadır. 
     Marius N. Antibes Birliğin ekonomik avantajlarından istifade etmek için Avrupa'ya girmek isteyen, ama buna paralel olarak da neredeyse açıkça en azından, üstü kapalı köktendinci bir siyaset için oy kullanan bu Türk halkı ile bugün neler olup bitiyor Bunu bilmek gerekir. 
     
     MODERN İSLAMA ŞANS TANINSIN 
     A. Jaraud e-mail Bir yanda Batı, diğer yanda Müslüman dünyası diye adlandırılanlar arasındaki ilişkilerde karmaşık bir dönemin yaşandığı sırada, Türkiye'deki gelişmenin özel yerinden bahsetmek gerekir. Bu ülkenin tarihini yeniden yapmaksızın, onu şekillendiren halkların Batıya ya da Avrupa'ya yönelik yüzyıllardır süren ilgisini müşahede etmek daha kolay olacaktır. . Modern bir İslam'ın kişisel uygulanan, ama kamu özgürlüğü olan doğmasını sağlamak için her türlü girişimin gözardı edilmemesi gereken bir dönemde, Türkiye'nin orta vadede Avrupa Birliği'ne girme adaylığına sıra gelince nasıl böyle bir tereddüt yaşanabilir 
     L. Dollot e-mail Lideri seçimlere katılamayan parti, genel seçimlerde oyların yaklaşık yüzde 35'ini elde etti. ''Demokratik bir şekilde'' iktidara gelen bazı siyasi oluşumlardan, insanın başına neler gelebileceğini biliyoruz. Avrupa Birliği için en iyi alternatif, ya İslamcı bir ülkeyi ya askeri bir diktatörlüğü kabul etmek. Türk ordusunun 40 yılda silahlarını 40 kere kullandığı biliniyor. AB veba ve kolera arasında bir seçim yapmak durumunda mı Hayır. Türkiye'nin beklemesi gerekecektir. . 
     
     TÜRKİYE'NİN BATISI AYRI, DOĞUSU AYRI 
     G. Cursoux e-mail Bir İslamcı, ılımlı veya fanatik değildir, İslamcıdır o kadar. Türk ordusu, İslamcılar olduğu sürece ki şimdi gölgedeler , kurumsal laikliğin koruyucusu olmaya devam edecektir, tabi gölgedekiler orduyu öteki tarafa, yani İslamcılığa itmezse. İşte o zaman, kamu ve özel hayatın merkezinde yer alan, yasaları ve düşünceyi değiştiren İslam dininin bildik şeması ile karşı karşıya kalınır... Kaç tane Türkiye var Bir Avrupa Türkiye'si var. Boğaziçi'nin batısı, efsanevi İstanbul şehriyle elbette batılıdır. Ege denizinden Ankara'ya kadar giden, tarih yüklü ve anarşik bir sanayi kalkınmasına uğrayan kıyı şehirleriyle bir orta Türkiye var. Anadolu'da Erzurum veya Samsun gibi kendi içine kapanık şehirleriyle ve yoksul köyleriyle bir de Doğu Türkiye var... 
     ... Avrupa Birliği'ne kabul etme riskini hangi sebeplerden dolayı almak gerekir 29 Mayıs 14'te İstanbul, Osmanlıların eline düştü. Ama, bugün Avrupa'nın Türklerin eline düşmesi için bu bir sebep değil ki. 
     





</TEXT>
</DOC>
