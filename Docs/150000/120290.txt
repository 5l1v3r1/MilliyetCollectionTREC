<DOC>
<DOCNO> 120290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/dunya/dun02.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş sertleşiyor 
</HEADLINE>
<TEXT>

KKTC Cumhurbaşkanı, Bizi azınlık durumuna düşürecek tedbirlere razı olmayacağız’ dedi 
     KKTC Cumhurbaşkanı Rauf Denktaş, BM Genel Sekreteri Kofi Annan’ın Kıbrıs çözüm planıyla ilgili karşıt tutumunu sürdürüyor. KKTC’de yayın yapan Radyo Güven’e konuşan Denktaş, "Kıbrıs Türk halkının rahat olmasını, bu halkı yeniden göçmen durumuna düşürmeye kimsenin gücü olmadığını" belirtti. 
     Denktaş, "Kimsenin, kulağından tutup kimseyi yerinden edemeyeceğini" vurgulayarak, "Biz kendimizi 3 - 5 yılda Kıbrıs’ta Türk azınlığı durumuna düşürecek tedbirlere boyun eğmeyeceğiz. Mesele bu kadar basittir" dedi. Denktaş, "Annan tarafından sunulan belgede var olan eksiklikler, aksaklıklar giderilmeden, bu belgeyi zemin olarak kabul edemeyeceklerini" söyledi. 
     Annan belgesinde, Kıbrıs Türkünün egemenliğinin yer almadığına da dikkat çeken Denktaş, belgede tespit ettikleri aksaklık, eksiklik ve tuzakları değerlendirerek ilgili makamlara görüşlerini aktardıklarını kaydetti. 


 DÜNYA 













</TEXT>
</DOC>
