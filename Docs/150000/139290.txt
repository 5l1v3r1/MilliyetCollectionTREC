<DOC>
<DOCNO> 139290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/ekonomi/eko03.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan da Özal gibi işadamı kafalı’ 
</HEADLINE>
<TEXT>

AKP MKYK Üyesi Zapsu Erdoğan başbakan olursa bürokrasi çok şaşıracak, hızına ayak uyduramayacak 
     EKONOMİ SERVİSİ 

     AKP, MKYK Üyesi ve Genel Başkan Özel Asistanı Cüneyd Zapsu, AKP lideri Tayyip Erdoğan’ın, Özal’dan sonra ikinci işadamı kafalı başbakan olacağını söyledi. SelectKRM bünyesindeki "Teleresources" hizmetinin İstanbul’daki tanıtım toplantısında konuşan Zapsu, 9 Mart’ta yapılacak Siirt seçimlerinden sonra kurulması beklenen 59’uncu hükümette Erdoğan’ın başbakan olmasının söz konusu olduğunu hatırlatarak, "Bürokrasi oldukça şaşıracak, süratine ayak uydurmada zorluk çekecektir" dedi. Turgut Özal’dan bu yana ilk defa işadamı kafalı birinin başbakan olmasının söz konusu olduğunu kaydeden Zapsu, "Bazıları bunu küçümseyerek tüccar başbakan’ demeye başladı. Tüccar olmak, işadamı olmak h l bir kısım için kötü bir şey" diye konuştu. 
     
     Kürtlüğüm yüzde 25’ 
     Kendisine, AKP milletvekillerinden bile Siz mi Amerika’ya söz verdiniz ’ şeklinde sorular geldiğini anlatan ve Erdoğan’ın gölgesi olamayacak kadar kilolu olduğunu söyleyen Zapsu, şöyle devam etti "Köken olarak Yahudi değilim. Kürtlüğüm de yüzde 25. Mason değilim. Mossad, CIA değilim. El Kaide ile de ilgim yok. PKK’lı değilim." 
     



 EKONOMİ 




















</TEXT>
</DOC>
