<DOC>
<DOCNO> 119390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sonspo04.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Pistons-Nuggets maçında Mehmet Okur 3 sayı attı... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Merkez Grubu ikincisi Detroit Pistons'ın Batı Konferansı Ortabatı Grubu altıncısı Denver Nuggets'ı evinde 74- yendiği maçta Mehmet Okur, 3 sayı attı. 
     Auburn Hills'de yapılan maça yedek oyuncu olarak çıkan Mehmet Okur, 3 sayı attı, 1'i hücum 2'si savunmadan 3 de ribaund aldı. Toplam 7 dakika sahada kalan Mehmet, 1 kez 3 sayılık atış denemesinde bulundu ve bunda da isabet kaydetti. 
     İki takımın da oldukça düşük skorlu bir oyun sergilediği maçın ilk yarısı 29-28 Pistons'ın liderliğinde biterken, toplam 57 sayı atıldı. Böylece lig tarihinin 47 yıllık en düşük skorlu ilk yarı sonucu 1 sayı farkla kırılmış oldu. 
     Tarihinde en düşük skorlu maçını çıkaran Pistons'da Clifford Robinson 17'si son çeyrekte olmak üzere 19, Richard Hamilton 15 sayı kaydetti. 
     Denver Nuggets'da Juwan Howard 12 sayıyla takımının sayı liderliğini elde ederken, skora Kenny Satterfield ile Mark Blount 11'er sayı ekledi. 
     Günün bir diğer önemli maçında, Ortabatı Grubu lideri Dallas Mavericks, Doğu Konferansı Atlantik Grubu lideri New Jersey Nets'i deplasmanda 96-88 yenerek, sezon başından buyana 10. maçını kazandı ve ligde yenilmeyen tek takım unvanını sürdürdü. 
     Mavericks'de Steve Nash 30 sayı, Michael Finley 20 sayı, 13 ribaund, Dirk Nowitzki 18 sayı, 12 ribaund gerçekleştirdi. 
     Bu sezon 5 maç sonra evinde ilk kez yenilen Nets'de ise Jason Kidd 22 sayı, 13 asist, Kerry Kittles 21 sayıyla maçı tamamladı. 
     Sonuçlar şöyle 
Atlanta Hawks-New Orleans Hornets 89-82 
Washington Wizards-Miami Heat 95-65 
Cleveland Cavaliers-San Antonio Spurs 77-90 
Detroit Pistons-Denver Nuggets 74- 
New Jersey Nets-Dallas Mavericks 88-96 
Minnesota Timberwolves-Indiana Pacers 107-101 
Chicago Bulls-Memphis Grizzlies 111-93 
Milwaukee Bucks-Boston Celtics 104-85 
New York Knicks-Philadelphia 76ers 92-93 
Golden State Warriors-Orlando Magic 135-92 

     





</TEXT>
</DOC>
