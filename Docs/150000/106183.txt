<DOC>
<DOCNO> 106183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/gun01.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş’in yerinde gözüm var 
</HEADLINE>
<TEXT>

Antalyaspor altyapısında antrenörlük yapan 25 yaşındaki Hafize Yanar, "Bir gün mutlaka Süper Lig’e transfer olacağım. Asıl hayalim ise Milli Takım’ı yönetmek" diyor 
     SELMA KUNAR DHA 

     Hafize Yanar, Türkiye’nin ilk kadın futbol antrenörü... Bugün 25 yaşında ama futbol mazisi yıllar öncesine dayanıyor... "Mahalle aralarında erkeklerle top peşinde koşturan bir kız çocuğuydum" diye söze giren güzel antrenör, şöyle devam ediyor 
     
     HENTBOL DE OYNAMIŞ 
     "Ortaokulda hentbol ile tanıştım ve 13 yıl hentbol oynadım. Ancak futbolla ilgim kesilmedi. Mahalle aralarında erkek arkadaşlarımla sık sık maç yaptım. Futbolla ilk ciddi anlamda tanışmam Akdeniz Üniversitesi Beden Eğitimi ve Spor Yüksekokulu’nda oldu. Kadın futbol takımına girip diğer illerden gelen kadın takımlarıyla karşı karşıya geldim. Üniversitede hakemlik kursuna da katıldım. Çünkü antrenör olmayı kafama koymuştum." 
     
     HEPSİ ÇOK ŞAŞIRDI’ 
     Antalyaspor altyapısında görev yapan Yanar, antrenörlüğe başladığı ilk günlerde küçük futbolcuların nasıl şaşırdığını gülümseyerek anlatıyor "Hiçbirinin sesi çıkmadı ama bakışlarıyla her şeyi anlattılar zaten... Çok şaşırmışlardı... Neyse ki bu halleri çok uzun sürmedi, başta yadırgadılar ama şimdi uyum içinde çalışıyoruz, sorunumuz yok..." Hafize Yanar, güzel olduğu kadar iddialı da... "Şimdilik Antalyaspor altyapısında tecrübe kazanıyorum. Başarılı olmak için tüm enerjimi harcayacağım ve Türkiye’nin Süper Lig takımlarından birine transfer olan ilk kadın antrenörü ben olacağım. Ama asıl hayalim Milli Takım’ı yönetmek " diyor. 
     
     KADIN HOCA DAHA İYİ’ 
     İki erkek kardeşi ve babasının en büyük destekçileri olduğunu söyleyen Yanar, "Bu işe ilk başladığımda tepkiler Kadından antrenör olur mu’ şeklindeydi. Bu ayrımcılık çok yanlış. Bal gibi oluyor işte... Hatta bence kadınlar daha iyi antrenör olur, çünkü ayrıntıya daha fazla önem verirler. Başarının ilk şartı da ayrıntıdır zaten. Bu konuda kadınlardan destek bekliyorum" diye sözlerini noktalıyor. 
     
Evleneceğim adam işimi kabullenmeli’      Hayatında şimdilik sadece futbol olduğunu belirten Hafize Yanar, "Erkek arkadaşınız ya da evlenmeyi düşündüğünüz kişi antrenörlüğe devam etmenizi istemezse ne yapacaksınız " sorusunu ise şöyle yanıtladı "Erkeklerin kadın mesleği olarak antrenörlüğü kabul etmeleri biraz zor. Ancak beni bu yoldan kimse alıkoyamaz. Ben bir adım attım, bunun devamını getireceğim. Benimle evlenmek isteyen kişi, bunu engellemeye kalkarsa, kendisi bilir. Kimse için sevdamdan vazgeçemem." 
     



 GÜNCEL 





















</TEXT>
</DOC>
