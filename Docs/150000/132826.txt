<DOC>
<DOCNO> 132826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/spo04.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AYBABA’DAN REST 
</HEADLINE>
<TEXT>

Trabzonspor Teknik Direktörü, Antalya’daki turnuvadan elde edilen gelirlerin futbolculara dağıtılmasını istedi, "Oyuncularımın hakkı için savaşırım" dedi 
     Siz kazandınız’ 
     ANTALYA’DA organize edilen Efes Cup’ta şampiyonluğa ulaşan Trabzonspor, prim sıkıntısı yaşıyor. Turnuvadan elde edilen 75 bin dolarlık gelirin Saadettin Saran’a bırakılmasından sonra teknik direktör Samet Aybaba devreye girdi. Bunun ekstra bir ödül olduğunu belirten Aybaba, yöneticilerle görüşüp, "Bu oyuncularımın hakettiği bir paradır. Prim olarak dağıtmalıyız" dedi. 
     
     Yönetimin sözü 
     TRABZON’A dönüşte olayı öğrenen Samet Aybaba’nın, bu gelişme üzerine, futbolcularıyla konuştuğu ve ''Büyük bir para değil. Ama sizin hakkınız" dediği iddia edildi. Yöneticilerin de Fenerbahçe ile oynanan final maçından önce soyunma odasında, "Kazanın, 75 bin doları" alın ifadelerini kullandığı vurgulandı. Trabzonspor’un hocasının davranışı futbolcuların takdirini topladı. 
     
Lee Yong Forma benim      AİLESİNİ Trabzon’a götürdükten sonra toparlandığı gözlenen Koreli Lee, Dünya Kupası’nda ortaya koyduğu performansa yeniden ulaşacağını iddia etti. Güney Koreli futbolcu, "Kendimi ancak buldum. Yüzde 80’e çıktım. Şimdi Türk basınından ve insanlardan hep olumlu tepkiler alıyorum. Ülkemde yazılanlar ise artık beni bağlamıyor" diye konuştu. 
     
Yoğun tempo      İKİNCİ yarının başlamasına iki haftalık süre kalmasına rağmen programına dört hazırlık maçı daha ekleyen Trabzonspor’da tempo arttı. Dün iki idman yapan Karadeniz ekibi, yarın da sabah kondisyon yüklemesine, öğleden sonra ise taktik çalışmaya çıkacak. Sabah antrenmanını saat 08.45’te başlatan Samet Aybaba, yaptırdığı istasyon çalışması sırasında oyuncularıyla tek tek konuşarak lig için motive etti. 
     



 SPOR 
























</TEXT>
</DOC>
