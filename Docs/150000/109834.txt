<DOC>
<DOCNO> 109834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/spo03.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KAMP MAHKUMLARI 
</HEADLINE>
<TEXT>

Galatasaraylı futbolcular yoğun maç trafiği nedeniyle evin yolunu unuttu. Bir günlük izinin ardından Florya’nın kapıları yine kapandı. Yıldızları sıkıntı bastı 
     

     Nefes almak yok 
     GALATASARAY, ligde ve Şampiyonlar Ligi’nde üst üste gelen kritik maçlar nedeniyle adeta Florya’ya kapandı. Üç günde bir maç oynayan Sarı - Kırmızılı futbolcular, evlerinin yolunu unuttu. Bu tempoya alışık olmayan yabancı oyuncuların, büyük sıkıntı yaşadığı öğrenildi. Ailelerinden uzak bir yaşama başlayan Sarı - Kırmızılılar, tesislerin dışına adeta hasret kaldı. 
     
     Bir gün izin var 
     ŞAMPİYONLAR Ligi serüvenine 18 Eylül’de Lokomotiv maçıyla başlayan Galatasaray, bu karşılaşma için iki gün kamp yaptı. Maçın ardından bir gün dinlenen oyuncular, ardından Barcelona karşılaşması için Florya’ya kapandı. İki geceyi tesislerde geçiren Sarı - Kırmızılılar, İspanyol ekibine yenilince mac gecesini de tesislerde geçirdi. Son beş günde, yalnız bir gün izin vardı. 
     
     Yine kamptalar 
     ÖNCEKİ sabah yapılan idmanın ardından serbest kalan Sarı - Kırmızılılar, dün öğlen saatlerinde bu kez İstanbulspor maçı için Florya’nın yolunu tuttu. İki gün kapılarını kapatacak olan Galatasaray’ın, salı günü oynanacak Brugge karşılaşması için de pazar günü kampa gireceği bildirildi. Futbolcuların yoğun programdan etkilenmemesi için teknik heyetin önlem alacağı ifade edildi. 
     
Maç başına pişmanlığı Parasını her şartta alan Ümit Davala’nın kötü performansı yönetimi kızdırıyor 
     Milan sistemi 
     GALATASARAY’IN sezon başından Milan’dan bir yıllığına kiraladığı Ümit Davala, yaşadığı büyük düşüşle hayal kırıklığı yarattı. Bir milyon doları, oynasa da oynamasa da alan yıldız futbolcuya, maç başına anlaşma yapılmamış olmanın pişmanlığı yaşanıyor. Formsuzluğu çözebilmek için maç başına ödemelerin en iyi formül olduğunu düşünen yöneticiler, transferlerde artık garanti para vermeme kararı aldı. 
     
     Takım hazır 
     SARI-KIRMIZILI futbolcular, Ali Sami Yen’de konuk edecekleri İstanbulspor karşısında mutlak galibiyeti hedeflerken, taraftarının da gönlünü almak istiyor. Kritik maçın hazırlıklarını dün Florya’da yaptığı tek idmanla tamamlayan Galatasaray’da, taktiksel çalışmaya ağırlık verildi. Sakatalığı süren Meksikalı Almaguer ve Berkant takımdan ayrı olarak düz koşu yaptı. 
     
AMİGOSağ ayak arka adalesinde gerilme olan Almaguer’in, İstanbulspor maçında forma giyemeyeceği açıklandı 
     CÜNEYT KARAKAYA 

     GALATASARAY’IN defanstaki yeni güvencesi Meksikalı Almaguer, sakatlığı nedeniyle bugünkü İstanbulspor maçında takımdaki yerini alamayacak. Yoğun maç ve antrenman trafiği nedeniyle 33 yaşındaki oyuncunun arka adalesinde gerilme meydana geldiği açıklandı. Galatasaray Teknik Direktörü Fatih Terim, Almaguer’in yerine bugünkü karşılaşmada Emre Aşık’a görev vermeyi planlıyor. Sağ kanatta ise formsuz Ümit Davala’nın yerine Sarr’ın oynaması gündemde. 
     TÜRKİYE’DEKİ en büyük sıkıntısının yalnızlık olduğunu açıklayan Almaguer, bugünlerde ev telaşı yaşıyor. Meksikalı oyuncu, eşi Elsa, oğlu Sergio Almaguer ve iki kızıyla birlikte, bir an önce aile düzenini oturtmak istiyor. Elsa Sergio, İstanbul’a yeni geldiğini dile getirip, "Herşey güzel, ama eşimi bir türlü göremiyorum. Çok fazla maç yapıyorlar. Bu yüzden sürekli ya antrenmanda ya da kamptalar. Ancak profesyonel davranmak zorundayız" diyor. 
     
İlginç buluşma İki yıl önce Fiorentina - Tirol maçında Fatih Terim’i tribüne yollayan hakem Orhan Erdemir, bugün Aslan’ın maçını yönetecek. Daha önce barışan ikili, ilk kez resmi bir sınavda karşı karşıya gelecek 
     Çok tartışılmıştı 
     İKİ yıl önce Fatih Terim’li Fiorentina’nın, UEFA Kupası’nda Tirol İnnsbruck ile oynadığı maçı yöneten Orhan Erdemir, Terim’i tribüne yollayarak şimşekleri üzerine çekmişti. Günlerce tartışılan bu olayın ardından, bir kez buluşup barışan ikili, şimdi resmi bir maçta karşılaşmaya hazırlanıyor. 20 Eylül 2000’de Fatih Terim’i tribüne yollayan Orhan Erdemir, bugün 27 Eylül 2002’de Galatasaray-İstanbulspor maçında görev yapacak. 
     
     Bir penaltı verdi 
     ORHAN Erdemir’in, geçtiğimiz sezon yönettiği iki karşılaşmada da, Teknik Direktör Lucescu yönetimindeki Galatasaray, sahadan galibiyetle ayrılmayı başardı. Bu karşılaşmalarda Sarı - Kırmızılar, Beşiktaş’ı 1 - 0 yenerken, İstanbulspor’u da 2 - 0 ile geçti. Erdemir, İstanbulsporlu iki futbolcuyu kırmızı kartla oyun dışında bırakmıştı. Tecrübeli hakem, Sarı - Kırmızılılar’a beş sarı kart gösterirken, bir kez de penaltı verdi. 
     
İnternet sitesi DOL yönetiminde      GALATASARAY Yönetimi, kulübün resmi internet sitesi "www.galatasaray.org"un yönetimini devrediyor. Sitenin içerik, tasarım ve e - ticaret altyapı yönetiminin beş yıl süreyle Doğan Online DOL tarafından yapılacağı bildirildi. Galatasaray ile Doğan Online arasındaki anlaşmanın bugün Florya Metin Oktay Tesisleri’nde imzalanacağı açıklandı. 
     
     



 SPOR 



























</TEXT>
</DOC>
