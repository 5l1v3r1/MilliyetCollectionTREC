<DOC>
<DOCNO> 133590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/bila.html </URL>
<DATE> 2003/01/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
TSK’nın Kıbrıs uyarısı 
</HEADLINE>
<TEXT>

     Nitekim Org. Yalman, Denktaş’ı ziyareti sırasında yaptığı konuşmada, Türk Silahlı Kuvvetleri’nin görüşlerini açıklayarak, Kıbrıs konusunda, net bir tavır sergiledi. 
     Org. Yalman’ın konuşması, son zamanlarda AKP yönetimi ve hükümetten, Denktaş’a yöneltilen eleştiri ve suçlamalarla, Kıbrıs politikasının değiştiğine ilişkin açıklamalara bir yanıt niteliğindeydi. 
     Org. Yalman, AKP lideri Erdoğan’ın, "40 yıldır bu işi çözmek istemediler" diyerek suçladığı Rauf Danktaş’a, basının önünde, "Bugüne kadar Kıbrıs Türk halkının mücadelesinde hiçbir zaman etkinliği azalmayan liderliğiniz ve tarihe iz bırakacak diplomatik çabalarınız nedeniyle Türk Silahı Kuvvetleri adına hayranlık duygularımızı belirtmek isterim" dedi. 
     Bu cümlesinde Org. Yalman’ın her sözcüğü özenle seçtiği anlaşılıyor. AKP yönetimi ve Kıbrıs muhalefetinin 40 yıllık liderliğini eleştirip, çözüme engel gösterdiği Denktaş’ın liderliğini öven ve Türk Silahlı Kuvvetleri’nin hayranlığını ileten bu sözler, çok açık ve güçlü bir desteğin ifadesi. 
     Org. Yalman’ın konuşmasında altı çizilmesi gereken diğer mesajlar ise şöyle sıralanabilir 
     1- Annan planı bu haliyle imzalanamaz. Danktaş’ın önerdiği değişiklikler kabul edilirse, bir uzlaşma ortamı doğabilir. 
     2- Kıbrıs Türk halkının eşit egemenliğine dayanmayan hiçbir çözüm kabul edilemez. 
     3- Türk tarafının değişiklik önerileri dikkate alınmazsa, Doğu Akdeniz’de sürekli bir kriz ortamı doğar. Türk Silahlı Kuvvetleri her türlü krizi karşılayacak güç ve kararlıktadır. 
     4- Konu sadece Kıbrıs’ı değil, bütün Doğu Akdeniz’deki dengeleri etkileyecek stratejik önemde bir konudur. 
     5- Türkiye’nin ve Türk tarafının müktesep hakları mutlaka korunmalıdır. Bunu korumayan bir belgeye imza atılamaz. 
     Org. Yalman’ın açıklamaları gösteriyor ki, Türk Silahlı Kuvvetleri, müzakere masasındaki Denktaş’ın Ankara’da, AKP, hükümet sözcüleri ve KKTC’de muhalefet tarafından sürekli hırpalanmasından rahatsız. 
     Yine Türk Silahlı Kuvvetleri, olaya sadece Kıbrıs sorunu olarak değil, Doğu Akdeniz’in bütünü açısından bakıyor. Bu stratejik bakışla, Annan planının bu haliyle dengeleri bozacak bir nitelik taşıdığını düşünüyor. Planda Denktaş’ın talepleri doğrultusunda değişiklik yapılmazsa, Kıbrıs Türk halkının azınlık konumuna sokulacağı, bunun da kabul edilemeyeceği düşüncesi taşıyor. 
     Org. Yalman’ın, KKTC’de verdiği bu mesajların 31 Ocak’ta toplanacak MGK’da yineleneceğini tahmin etmek zor değil. 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
