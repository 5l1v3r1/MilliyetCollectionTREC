<DOC>
<DOCNO> 106617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur19.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel ve çirkin... İkisi de Türk adını dünyaya duyurdu 
</HEADLINE>
<TEXT>

     Almanya'nın Berlin kentinde yapılan "Golden League" yarışmalarının 7. ayağında bir Türk kızı, Süreyya Ayhan ipi önde göğüsledi. 
     Peşpeşe gelen başarılardan sonra dünya basını pistlerin yeni Türk kraliçesini selamladı. 
     Süreyya Ayhan, Almanya'dan dünyaya Türk adını gururla duyurdu. 
     Aynı gün bir başka Türk, yine Almanya'da bu kez bizi utandıran bir haberin kahramanı oldu. 
     Osman Petmezci adlı Almanya'da doğup büyümüş, 24 yaşındaki Türk genci Heidelberg'de 130 kiloluk kimyasal bomba ile yakalandı. 
     Yaklaşan 11 Eylül arifesinde, dünyanın terör korkusu paranoya halini almışken, ortaya çıkan olay tüm dünya ajans ve gazetelerinde geniş yer buldu. 
     Böylece hafta sonuna doğru iki Türk'ün adı dünyaya peşpeşe duyurulmuş oldu. 
     Biriyle gururlandık, övündük, diğeri ile şaşırdık ve utandık... 
     





</TEXT>
</DOC>
