<DOC>
<DOCNO> 112448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sonspo01.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı'nın Ekim ayı karnesi... 
</HEADLINE>
<TEXT>

     A Milli Futbol Takımı, bugüne dek ekim ayı içinde, 34 ayrı rakiple toplam 61 maç yaptı. 
     Milliler, yaptığı 26 özel ve 35 resmi maçta, 20 galibiyet, 27 yenilgi ve 14 beraberlik elde ederken, 65 gol atıp, 109 gol yedi. Ay-yıldızlı ekip, rakipleriyle 30 maçı kendi evinde, 31 mücadelesini de deplasmanda yaptı. 
     Milli takım, 35 resmi karşılaşmada, 13 galibiyet, 16 yenilgi, 6 beraberlik alırken, 26 özel maçta ise 7 galibiyet, 11 yenilgi ve 8 beraberlik elde etti. 
     Ay-yıldızlılar, 8 Ekim 1961 tarihinde ise ilginç bir olaya imza attı. Milliler bu tarihte, Romanya deplasmanında rakibine 4-0 yenilirken, ayrı bir kadroyla da içerde Güney Kore ile yaptığı maçtan da 1-0'lık üstünlükle sahadan ayrıldı. 
     
     EN'LER 
     Türkiye, en farklı skorlu galibiyetine, içeride yaptığı resmi maçta İzlanda önünde 5-0'lık skorla imza attı. 
     Milliler, en farklı skorlu yenilgisini de yine bir resmi karşılaşmada, deplasmanda İngiltere karşısında 8-0 ile aldı. 
     
     12-16 EKİM TARİHLERİNDE, 8 MAÇ 
     A Milli Takım, 12-16 Ekim tarihleri arasında ise rakipleriyle toplam 8 kez karşılaştı. 
     3'ü özel ve 5'i resmi olmak üzere 6 ayrı rakiple karşılaşan milliler, bu maçlarda 3 galibiyet, 3 yenilgi ve 2 beraberlik elde etti. Ay-yıldızlılar, 5'ini kendi evinde, 3'ünü de deplasmanda yaptıkları maçlarda 9 gol atarken, yine 9 golü de filelerinde gördü. 
     Milliler söz konusu tarihlerde, Almanya, eski SSCB, Kuzey İrlanda, Bulgaristan ile 1'er, İzlanda ve İngiltere ile de 2'şer kez karşılaştı. 
     





</TEXT>
</DOC>
