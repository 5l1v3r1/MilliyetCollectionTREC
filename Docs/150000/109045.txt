<DOC>
<DOCNO> 109045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/siyaset/asiy.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Mağduru oynamak AKP’nin işine geldiYSK kararının Tayyip Erdoğan’ın adaylığı için tek engel olmadığını belirten Profesör Kalaycıoğlu’na göre, AKP lideri mazlumu oynayarak parti oylarını artırmayı planlıyor 
     DERYA SAZAK 

Seçmeni klasik anlamda yüzde 65 - 35 sağ sol diye bölmek ne ölçüde gerçekçi Anketlerde merkez partilerdeki erime açıkça görünüyor. AKP tek başına yüzde 30’larda... Bu tablonun sosyolojik izahı nedir 
     Merkezin çökmesi birkaç faktörün birden etkisiyle oldu. Bir tanesi 1990’larda PKK ile sürdürülen savaş. Kutuplaşan bir Türkiye’de etnik duyarlılıklar sonucu siyasi yapının ortası boşaldı. MHP bundan faydalandı ve 1999 sonucunu aldı. Bu gelişmeler, Türkiye’nin iktisadi durumunun bozulduğu zaman dilimiyle kesişti. Büyük yolsuzluk olaylarıyla karşılaştık. Asya ve Rusya krizlerini yaşadık. Soğuk savaş sona erince sınırların sorgulanması başladı. 
     Milli ve dini duygulara hitap eden partilerin de oylarında patlama yaşandı. 
     
Merkezi salt iktisat politikaları çökertmedi. 
     Değil. Hepsinin aynı anda çakışması rol oynadı. Seçmen gruplaşmaları değişti. 
     
     MAHKEME KARARI VAR 
Bu arada AKP yükseliyor. YSK’nın Erdoğan’la ilgili yasağına ne diyorsunuz 
     O olmasa da başka problem vardı. Anayasa Mahkemesi’nin verdiği karar var 20 Ekim’e kadar hem genel başkanlıktan hem partiden ayrılması gerekecek. Tekrar üye olacak ve başkan seçilecek. Bu durum 20 Ekim’le 3 Kasım arasına sığar mıydı 
     YSK bu kararı vermiş olmasaydı, Erdoğan üyelikten ve başkanlıktan ayrıldıktan sonra milletvekili adaylığını sürdürebilecek miydi Orada da bir anayasal sorun var. Tayyip Erdoğan mayısta partiden ayrılamaz mıydı Niye çözümsüzlüğe götürdüler Mağduru oynamak suretiyle oylarını artıracaklarını hesapladılar. Çıkacak sorunları da seçmenin AKP’ye değil, derin devlet’e falan fatura edeceğini düşündüler. Burada dürüst olsunlar. Türkiye’yi krize sokmakta kendilerinin de rolü var. 
     
     OYLARI ARTACAK 
Erdoğan’ın Meclis’e giremeyecek olması AKP’nin yükselişini durdurur mu 
     Kararın birbiriyle çelişen iki etkisi ortaya çıkacak. Zaten mazlum imajına dayanarak Tayyip Erdoğan’ın popülerleşmesi söz konusuydu. Bu imaj büsbütün pekişecek. AKP’ye oy verme eğiliminde olanların güçlenmesi, olmayanların da sempatisini artırması söz konusu. Bu, protesto oylarında artış sonucunu getiriyor. Öte yandan seçmenin oy tercihindeki en önemli etken siyasi partinin iktidara gelmesidir. Aynı zamanda iktidarda kalması gerekiyor. Refah Partisi 1996’da iktidara geldi, 1997’de ayrılmak durumunda kaldı. O günkü baskıya dayanamadı ve çekildi. 
     
     İKİNCİ TERCİHE YÖNELİR 
28 Şubat’ın etkisiyle... 
     AKP’yi de böyle bir gelecek mi bekliyor diye seçmen düşünmeye başlarsa oyun karşılığı partinin iktidara gelmesi ve kalması sonucunu doğurmayacaktır. Seçmene hayrı dokunmayacaktır. Oy boşa gidecektir. 
     
AKP seçimden birinci parti çıkarsa yeni bir 28 Şubat riski doğar mı 
     En azından oraya sürüklenme riski olduğunu bu kararlar ortaya çıkarıyor. Siyaseten böyle bir yorum söz konusu olacaktır. AKP’nin iktidara geldikten sonra iktidardan ayrılması ve demokraside patinaj riski doğurabilecek olması seçmeni düşündürecek. Oyu heba olmasın diye ikinci tercihine’ yönelecektir. 
     
Laikler sola oy veriyor... 3 Kasım seçimlerinin temel parametresi ne olacak Yasaklar mı, yoksulluk mu, AB süreci mi Dünyada 1 milyar insanın günlük kazancı 1 doların altında. Siz Johannesburg’daki dünya çevre zirvesine katıldınız. 
     Türkiye’de IMF politikalarının ağır bedelini 1 milyon kişi işini kaybederek ödedi. Her platformda, küreselleşmenin sosyal boyutu ve geleceği sorgulanıyor. Sizce bunlar seçim kampanyasında tartışılacak mı 
     Seçmen birçok konuya derinliğine bakarak oyunu vermiyor. 1970’lerden beri bu araştırmaları sistematik yapıyoruz. Birkaç konuya duyarlılık var Hayat pahalılığı en başta. Vatandaş enflasyonun düşmesini istiyor. Ama bunu yerine getiren hiçbir siyasi parti yok. Özal, 1983’te enflasyonu yüzde 10’un altına düşürmeyi vaat etmişti. Yapamadı. İşsizlik ikinci duyarlı sorun. Beyaz yakalı işsizler bugünkü ekonomik ortamı hazırlayan siyasi partilere oy vermeyecekler. 
     
     DİNİ İNANÇLAR BELİRLEYİCİ 
Özal örneğini verdiniz, Derviş’in teknokrat kimliği 1983 seçimlerinin ANAP’ı gibi Derviş’li CHP’ye avantaj getirebilir mi 
     Zannetmiyorum. Seçmenin bu tür iktisadi hesaplamalar yaparak oy verdiğine ilişkin bir araştırma yok. Maalesef bizim insanımız iktisadi duruma göre oy vermiyor. 
     
Neye göre veriyor 
     İki tane çok önemli değişken çıkıyor. Birincisi eğitim düzeyi. Eğitim düzeyi yüksek olanlar sola, olmayanlar sağa oy veriyor. Seçmenin ortalama eğitimi 5 yıl olduğuna göre sağın yüzde 65, solun da yüzde 35 oy alması gayet doğal. İkinci önemli değişken dini inançlar konusundaki düşünce. İnançlar itibariyle gayet ciddi Alevi Sünni farklılaşması var. Örneğin kendini Alevi olarak tanıtan hiçbir kimse Milli Görüş partilerine oy verebileceğini söylemiyor. Seçmeni laik ve muhafazak r olarak ayırırsak laikler sol partilere, diğerleri sağa oy veriyor. 
     
Baraj yüzde 5’e indirilmeli      Yüzde 10 barajın rekabetçi ortamı bozduğunu dile getiren Ersin Kalaycıoğlu, partilerin meclisteki grup için gerekli sandalye sayısını artırarak barajı yüzde 5’e çekmeyi öneriyor 
Sizin seçim sistemi üzerinde de çalışmalarınız var. 1983’te yüzde 10 barajı getirilirken marjinal partilerin elenmesi öngörülmüştü, bugün merkez partiler barajı geçemiyor. 
     Eski büyük partiler şimdi küçük parti oldu. 
     
Üç dört parti, yüzde 7 - 8 oyla baraja takılsa oyların yüzde 40 - 45’i parlamentoda da temsil edilmeyecek. Ne yapılmalı 
     MHP, MSP gibi partiler anahtar rolü oynamasın diye baraj konuldu. Baraj fikri esasında Avrupa’da da uygulanıyor. Barajı yüzde 3 ile 5 arasında sürdüren ülkeler var. 
     TBMM’de parti grubu büyüklüğü 20 sandalyedir. 550 milletvekilinde bunu 27 - 28’e çıkartırsınız ve dersiniz ki, Meclis’te grup kuramayacak kadar sandalye çıkartamayan partiyi temsil ettirmeyelim. Bunun da limiti yüzde 5’tir. 
     
Baraj yüzde 5’e inebilir. 
     İnmeli. Türkiye’de baraj makul değil. Hangi partiyi engelleyeceği tamamen bir Rus ruleti’ haline döndü. Ve seçimin rekabetçi ortamını bozuyor. Yüzde 10 barajını Anayasa Mahkemesi’ne götürseler, kaldırılması gayet doğaldır. Baraj inerse ortaya çıkacak olan bir koalisyondur. Koalisyonlarda hiç olmazsa protokol var ve iktidar daha şeffaf. 
     
Yerel seçimler iktidarı zorlar 3 Kasım seçimleri yeni bir seçim doğurabilir mi 
     Zaten doğuracak. 2004 Nisan’ında bir seçim daha var. 
     
Yerel seçim... 
     Yerel genel seçim. Tüm belediyelerde seçime gidilecek. Hepsi aynı gün, genel seçim gibi olacak. 3 Kasım’da kim seçilirse seçilsin bir yıl süresi var ne yapacaksa...2004’te iktidardakilerin oy oranı, muhalefetin altında çıkarsa çekilsinler’ diye tartışma başlayacak. Aslında yönetim sorunu açısından gözden kaçırdığımız başka şeyler var. 
     
Ne gibi 
     Sorun Türkiye’nin hukuk devleti olamamasıyla ilgili. Biz bürokrasiyi çalıştıramıyoruz. Onun için bürokrasiyi çalıştıracak efendileri’ iktidara getirmeye çalışıyoruz. Hep kurtarıcı arıyoruz. 
     
Kaybeden lider gönderilmeli... Bizde seçilmiş krallar’ var, kaybetseler de gitmiyorlar... 
     Çekilenler oldu Erdal İnönü gibi, ama siyasi ihtirası olan kişi koltuğuna yapışır. Demokrasinin çalışması aynı ihtirasa ve güce sahip kişilerin gerektiğinde lideri koltuğundan söküp atmasına bağlıdır. Yerine geçip oturacaksınız. Seçim kaybedeni de göndereceksiniz Partilerine yük haline gelmiş liderleri değiştirmek demokrasinin gereğidir. 
     
Nasıl olacak 600 delegeyi elinde tutan kaybetse de gitmez. Çünkü delegeye h kim. 
     Bizim siyasete katılma açığımız’ var. Demokrasiden beklediğimiz büyük ölçüde sandıkla sınırlı. İsterseniz Johannesburg’la kapatalım. Yönetişim dediğiniz şey sürekli. Devamlı katılacaksınız. Biz bir şey yapmadan seçmen olarak siyaset yenilenmeyecek 
     



 SİYASET 














</TEXT>
</DOC>
