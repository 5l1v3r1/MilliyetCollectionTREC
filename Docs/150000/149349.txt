<DOC>
<DOCNO> 149349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/soneko04.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsa... Dolar düştü, altın yükseldi... 
</HEADLINE>
<TEXT>

     Uluslararası borsalarda geçen hafta, ABD Doları önemli para birimleri karşısında değer kaybederken, altın fiyatları arttı. 
     Tokyo Borsası'nda ABD Doları Japon Yeni karşısında haftaya yükseliş eğilimi ile 120.68 puandan başlamasına karşın Cuma günü kapanışta 119.66 puana geriledi. 
     Hafta başında 1.0615 dolar olan euro, cuma günü 1.0816 dolara çıktı. 
     Londra borsasında da sterlin, 1.5489 dolardan, 1.5710 dolara yükseldi. 
     -MENKUL KIYMETLER BORSALARI- Koalisyon güçlerinin Bağdat'a girdiği yolundaki haberlerin ardından Irak savaşının kısa sürede biteceği yolundaki beklentilerin yatırımcılar arasında artması, hafta başında ABD'de borsaların yükselmesine neden oldu. 
     New York Menkul Kıymetler Borsası'nda haftaya Wall Street 8,300.41 puandan, teknoloji endeksi Nasdaq ise 1,389.51 puandan başladı. 
     Yatırımcıların borsada işlem gören kuruluşların gelirlerine ilişkin beklentilerinin etkisiyle Cuma günü kapanışta endeksler geriledi. Dow Jones Endeksi 8,203.41 puana, Nasdaq Endeksi 1,358.85 puana indi. 
     Tokyo menkul kıymetler borsasında da Nikkei Endeksi haftaya yükseliş eğilimi ile 8,249.98 puandan başladı. Endeks cuma günü 7,816.49 puana geriledi. 
     





</TEXT>
</DOC>
