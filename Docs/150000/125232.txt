<DOC>
<DOCNO> 125232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo17.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da transfer harekatı Pazartesi başlıyor 
</HEADLINE>
<TEXT>

     Galatasaray'da transfer harekatının 23 Aralık Pazartesi günü başlayacağı bildirildi. 
     Kulüp 2. Başkanı ve Basın Sözcüsü Ali Dürüst, transfer çalışmalarına 22 Aralık Pazar günü deplasmanda oynayacakları Samsunspor maçının ardından start vereceklerini belirtti. 
     Öncelikle yarın Türkiye Kupası'nda oynayacakları Ankaragücü ve ligdeki Samsunspor maçını düşündüklerini dile getiren Ali Dürüst, bu karşılaşmaların ardından transferi gündeme alacaklarını söyledi. 
     
     ALMAGUER YOLCU GİBİ 

     Ali Dürüst, Meksikalı futbolcu Almaguer'in takımdan gönderilebileceği sinyalini verdi. 
     Bu oyuncunun takımdan ayrılabileceğini kaydeden Dürüst, Almaguer'in durumunun kısa sürede kesinlik kazanacağını sözlerine ekledi. 

     
</TEXT>
</DOC>
