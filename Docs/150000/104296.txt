<DOC>
<DOCNO> 104296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur38.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da kaybolan İngiliz çiftin yeri tespit edildi 
</HEADLINE>
<TEXT>

     Antalya'da kaybolan İngiliz çiftin kimlikleri ve bulundukları yer tespit edildi. 
     Kayıp çiftin, İngiliz uyruklu Lee Taylon 34 ve Emen Mella 30 olduğu belirlendi.Antalya'nın Kemer ilçesine bağlı Göynük beldesindeki bir kamping alanında tatil yaptığı bildirilen kayıp çiftin, cep telefonuyla çalıştıkları firmayı aradığı, firmanın da durumu jandarmaya ilettiği bildirildi. 
     Daha sonra jandarma yetkililerinin cep telefonuyla bağlantı kurduğu İngiliz çiftin, Göynük vadisi ile Sarıçınar dağı arasında kalan Aşılıkgediği mevkiinde bulundukları tespit edildi. 
     Çiftin yerinin tespit edilmesinden sonra, görüş alışverişinde bulunan jandarma yetkilileri ve Akut üyeleri, kurtarma çalışmasının sabah saat 04 00'da başlatılmasına karar verdiklerini açıkladılar. 
     Akut Başkanı Yılmaz Sevgül, çiftin yerinin tespit edilmesine rağmen, hava aydınlanmadan kurtarma çalışması yapılmasının mümkün olmadığını söyledi. 
     





</TEXT>
</DOC>
