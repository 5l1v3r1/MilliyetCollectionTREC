<DOC>
<DOCNO> 126317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yasam/yas02.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika, Ay’a ayak bastığına bin pişman 
</HEADLINE>
<TEXT>

Ay’a gidildiğine inanmayan komplo tutkunları, Amerikan Uzay ve Havacılık Dairesi NASA’yı çıldırtmak üzere... 
     DIŞ HABERLER SERVİSİ 

     Amerikan Uzay ve Havacılık Dairesi NASA’nın başı Ay’a gidildiğine inandırmak zorunda oldukları insanlanla dertte... "Ay yüzeyine dikilen ABD bayrağı niçin dalgalanıyor Ay’da hava mı var ki rüzg r essin" diyenler, Ay yüzeyinde yürüyen astronotları gösteren fotoğraflarda "yıldızların neden görülmediğini" soranlar ve Ay’a gerçekte gidilmediğini, tüm olanların ABD’nin gözlerden uzak, ıssız bir köşesindeki stüdyolarda hazırlanan bir şov olduğunu öne sürenler çığ gibi büyüyor... 
     Üstelik bunlara bilime dayanan meslek grubu mensupları, hatta NASA’nın Apollo projelerinde görev alanlar arasında bile rastlanıyor. 
     
     Cevap vermeyin’ 
     Fox televizyonunun geçtiğimiz aylarda şüphecilerin iddialarını yansıtan bir saatlik bir programı ekrana getirmesi "Ay’a gidilmedi" diyenlerin cephesini güçlendirdi. 
     AP’nin haberine göre, 3 Ay’a seyahat hakkında gerçekleri göz önüne serecek ve sorulara bilimsel yanıt verecek bir kitap yazdırmayı planlayan NASA, iddiaların çeşitlenerek çoğalması karşısında bu kararından vaz geçti. Bazı yetkililer de, bu denli saçma sapan iddialara NASA gibi prestijli bir kuruluş tarafından cevap verilmesinin iddia sahiplerine itibar kazandıracağını belirttiler. 
     
     Çığrından çıktı 
     Kimi bilim adamı da, komplo savunucularını susturmanın mümkün olmadığı görüşünde. Bunlar, "2. Dünya Savaşı’nda Naziler Yahudi soykırımı yaptı. Bu tarihsel gerçeğe bile karşı çıkarak öyle bir şey olmadı’ diyenler var. Şimdi bunu nasıl kanıtlayacağız " diye soruyorlar. 
     Dünya dışı akıllı yaratıklar ve astroloji gibi bilimsel görüntülü ancak bilim dışı akımların, gerçek bilimi geri plana itmesi yüzünden söylentilerin rağbet gördüğünü belirten bilim çevreleri, işin artık çığrından çıktığını vurguluyorlar. 
     
     Yumruklaştılar... 
     Apollo 13 komutanı Jim Lovell ise Amerika’daki çılgınlığın son kurbanlarından. Lovell, sadece "Ay’a gittim" dediği için dava edildiğini, olayın artık bir delilik boyutuna geldiğini söyledi. 
     Apollo 11 astronotu Edwin Aldrin de geçtiğimiz yaz evinin önünde yolu kesilerek Ay’a gittiğine dair İncil üzerine yemin etmesinin istendiğini ve çıkan tartışmanın yumruklu kavgaya dönüştüğünü anlattı. 
     



 YAŞAM 















</TEXT>
</DOC>
