<DOC>
<DOCNO> 149821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/ekonomi/eko02.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den 13 milyar dolar açıklaması 
</HEADLINE>
<TEXT>

     ANKARA Milliyet 

     Hazine, 2002 Ekim'inde 77.3 milyar dolar olarak açıklanan borç ödeme öngörüsünün bütçe görüşmeleri sırasında 93.4 milyar dolara çıkmasının, 7.3 milyar dolarlık kur farkı ve nema ödemeleri nedeniyle 5.6 milyarlık senedin yeniden yapılanacak olmasından kaynaklandığını açıkladı. Hazine'den dün yapılan açıklamada, 2002 Ekim'inde açıklanan borç rakamıyla bütçe yasasındaki rakam arasındaki farka açıklık getirdi. Ekimdeki rakamın düşük olma nedeninin nakit dışı işlemlerin projeksiyona dahil edilmemesinden kaynaklandığı belirtildi. 
     
     Kur farkı 7.3 milyar dolar 
     Nakit dışı işlemlerinin dikkate alındığı bütçe rakamlarında tutarın 93.4 milyar dolar olduğu ifade edilen açıklamada, borçlanmanın vade yapısında olması muhtemel değişmelerin etkisiyle borç ödeme öngörüsünün 3 milyar dolar azaltılarak 90.4 milyar dolara gerilediği kaydedildi. 
     Açıklamada, ekimde 2003 için doların 1 milyon 980 bin lira tahmin edildiği, bütçe çalışmaları sırasında kurun 1 milyon 752 bine çekildiği, bunun da iç borcu 7.3 milyar dolar artırdığı belirtildi. 
     


SİYASET 





















</TEXT>
</DOC>
