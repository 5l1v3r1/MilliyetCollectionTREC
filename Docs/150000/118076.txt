<DOC>
<DOCNO> 118076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yasam/yas03.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uçağından yumuşak düşüş 
</HEADLINE>
<TEXT>

Antalya Havalimanı’na inerken hava lojmanlarının yakınına düşen kargo uçağında 20 kişi yaralandı... 
     ANTALYA DHA 

     Antalya Havalimanı yakınlarında düşen Rus kargo uçağında bulunan 19 yolcu ve 9 kişilik mürettebat sağ kurtuldu. Uçaktakilerden 8’inin burnu bile kanamazken, 20 kişi yaralandı. Uçağın havalimanındaki lojmanlara çok yakın mesafede boş alana düşmesiyle Antalya bir faciadan döndü. 
     Mısır’ın Burgada Havalimanı’ndan gelen ve Antalya Havalimanı’na yakıt almak için inmek isteyen Rus Tyumen Havayolları’na ait Antonov 26’ tipi kargo uçağı saat 19.00 sıralarında, irtifa kaybederek düştü ve kokpitin arkasından ikiye ayrıldı. Uçağın düşüş nedeni henüz saptanamazken, pilot Iauri Sokolov, inişe geçtiği sırada şiddetli rüzg r nedeniyle uçağın h kimiyetini yitirdiğini, bu yüzden elektrik tellerine takılarak düştüğünü söyledi. 
     Yolcular alkollü çıktı 
     İlk müdahaleleri ambulans doktorları tarafından yapıldıktan sonra hastaneye kaldırılan yaralıların çoğunun alkollü olduğu saptandı. Kaza sırasında pilotun da alkollü olabileceği ileri sürülüyor. Bu arada uçak kazasına müdahale etmek isteyen bir itfaiye aracı kaza yaptı. Olayda 4 kişi yaralandı. 
     



 YAŞAM 














</TEXT>
</DOC>
