<DOC>
<DOCNO> 127419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/guclu.html </URL>
<DATE> 2002/12/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteler neden tedirgin 
</HEADLINE>
<TEXT>

     Acilen bir yükseköğretim reformu yapılması gerektiğini öteden beri savunan biri olarak hükümetin bu konuya el atmasını olumlu buluyorum. Ancak konuya yaklaşımını onaylamak mümkün değil. 
     YÖK Başkanı Gürüz’ün açıklamalarını seviyesiz bulanlar daha sonra ondan daha da incitici beyanlarda bulundular. Doğal olarak bu da gerginliği ve tedirginliği daha da çok artırdı. 
     Siyaset nasıl bir kurum ise üniversiteler de tıpkı onlar gibi çağdaş bir ülke için vazgeçilmez kurumların en başında gelir. Durum böyle iken eline iktidar gücünü geçirenlerin keyfi hareket etmeleri düşünülemez... 
     İktidarın acemiliği, aceleciliği ve biraz da intikam kokan bu yaklaşımı, bir anda üniversiteleri birbirine kenetledi. Dahası bugüne kadar YÖK’e karşı olanları bile onu savunur hale getirdi... 
     Hükümet tıpkı diğer konularda olduğu gibi üniversiteler ve YÖK konusunda da çelişkili açıklamalarda bulunuyor. Bir yandan yükseköğretim sistemine çekidüzen verileceğini Acil Eylem Planı’na koyuyor. Öte yandan pardon o maddeler yanlışlıkla oraya girmiş. Bizim öyle bir niyetimiz yok diyor. 
     Yine bir yandan biz şeffaf ve paylaşımcı bir iktidarız derken öte yandan üniversitelerin ve sivil toplum örgütlerinin zerre kadar görüşünü almadan bildiğini okuyor. 
     YÖK’ü ve başkanını ciddiye almayan hükümet, rektörleri ve Üniversitelerarası Kurul başkanını ciddiye almak zorundadır. Nasıl ki iktidar seçim ile işbaşına geldiyse rektörler ve Üniversitelerarası Kurul üyeleri de seçimle işbaşına geldiler. Üstelik pek çoğunun oy oranı iktidar partisininkinden çok daha yüksek... 
     Yılların devlet adamı Demirel’in bu konuda söyledikleri çok çarpıcı 
     "Üniversitelerimizin üstüne varılmamalı. Ben, hükümetlerin üniversiteler ile karşı karşıya kalmaları kadar yanlış bir olay düşünmüyorum..." 
     Demirel, bu konudaki tartışmaların hatırlatılması üzerine ise üniversite yönetimine karışılması durumunda çok büyük sıkıntılar çıkacağını söyledi. Üniversitelere karşı hasmane tavır takınılmaması gerektiğini belirtti ve şöyle konuştu 
     "Tabii ki üniversitelerin de ideoloji içinde olmaması lazım. Son 10 yıldır üniversiteler huzur içinde eğitimlerini ve araştırmalarını yapmaktadır. Bundan dolayı da kendilerini kutluyorum." 
     Demirel’in bu konuda söylediklerini ciddiye alıyorum. Çünkü son 10 yılda günah çıkartırcasına üniversitelere sahip çıkan en önemli isim o oldu. H l da sahip çıkmaya devam ediyor. Şu an için üniversiteleri ondan daha çok ziyaret eden, sorunlarını ondan daha çok bilen ve Türk üniversitelerine, son 10 yılda ondan daha çok katkıda bulunan başka bir isim yok. Bu yüzden sözlerini dikkate almak gerekiyor. 
     Tıpkı Üniversitelerarası Kurul Başkanı Marmara Üniversitesi Rektörü Prof. Dr. Tunç Erem’inki gibi. Bakın ne diyor 
     "Üniversiteleri politize etmek ve gereksiz gündemler yaratmak toplum içerisinde huzursuzluğa yol açar. Geçmiş dönemler asla unutulmamalı ve bunlardan ders alınmalıdır. Üniversitelerde huzur içerisinde, güvenli ve çağdaş bir eğitim öğretim sürdürmek temel hedefimizdir. Bu nedenle herkesin sağduyu içerisinde sük netle ve yüce milletimizin bizlere yüklemiş olduğu sorumluluğun bilinci içerisinde hareket etmesi gerekmektedir. Bu gerekçeler ile Acil Eylem Planı’nın "Üniversiteleri Ele Geçirme" planına dönüşmemesini diliyorum." 
     Özetin özeti Üniversitelerin huzurunu kaçırmanın hiç kimseye bir yararı olmaz. Ne iktidara ne de Gürüz’e. Her iki taraf da önyargılı. Galiba yeni yasal düzenlemeyi, en iyisi mi üniversitelerin kendisine bırakmak... 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
