<DOC>
<DOCNO> 119210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yasam/yas01.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtfaiyenin grevi çok can yaktı’ 
</HEADLINE>
<TEXT>

İtfaiyenin grev yaptığı İngiltere’de, iki günde yedi kişi yanarak can verdi. Daha fazla kaybı, yine grev kıran’ itfaiyeciler önledi 
     LONDRA Milliyet 

     İngiltere’de itfaiyecilerin yüzde 40’lık zam talebiyle çarşamba günü TSİ 20.00’de başlattıkları grev sırasında, ülke çapındaki yangınlara Yeşil Tanrıçalar’ olarak adlandırılan 1950’lerden kalma askeri kamyonlarıyla İngiliz ordusu müdahale etmeye çalıştı. 
     
     Grevle alakası yok’ 
     İlk günkü yangınlarda, Kraliyet Hava Kuvvetleri’nden Yeşil bereliler’ ekibi kısa sürede olay yerine yetişti ancak üç kişinin ölmesini engelleyemedi. 
     Dün de ülkenin batısındaki Wiltshire bölgesinde bulunan bir çiftlik evinde yangın çıktı. İtfaiye yine müdahale etmeyecek sanılırken, bir grup itfaiyeci, grev kırıcı’ konumuna düşmek pahasına alevlerle boğuşma kararı aldı. Ne var ki, itfaiye sendikasından bir grubun da katıldığı çalışmalarda, evdeki 32 yaşındaki kadın ile 8, 11 ve 15 yaşlarındaki üç çocuğu kurtarılamadı. 
     Yangınlara müdahalede bulunan acil servis yetkilileri, toplam 7 kişinin öldüğü olayların hiçbirinde, ölümlerin doğrudan grevle bağlantılı olabileceği yönünde bulguya rastlanmadığını açıkladılar. Grev dün akşam bitti. 
     



 YAŞAM 



















</TEXT>
</DOC>
