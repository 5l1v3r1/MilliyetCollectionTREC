<DOC>
<DOCNO> 116532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/myilmaz.html </URL>
<DATE> 2002/11/02/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Gel gündüzle, gece olalım 
</HEADLINE>
<TEXT>

     Televizyon dizisi Ally McBeal, genç bir kadın avukatın merkezinde olduğu bir modern yaşamöyküsü anlatıyor. Bir avukatlık bürosunda bir grup genç avukat çevrelerini saran bir dizi toplumsal olay içinde kendi yaşam bilmecelerini çözmeye çalışıyorlar. 
     H l maço değerlerin h kim olduğu bir dünyada, iş yaşamındaki kadınların giderek artan rollerinden kaynaklanan sorunlar çoğu... 
     Televizyon seyrederken uyuklamayı alışkanlık haline getiren benim gibi bir "izleyici"yi bile ayakta tutmayı başaran bir yapısı var dizinin... 
     Büroda çalışan kadınlar ile erkeklerin ortaklaşa kullandıkları tuvaletin lavabo bölümü, en karmaşık insan ilişkilerinin konuşulduğu, çözümlenmeye çalışıldığı bir tür "köy meydanı" görevini görüyor. 
     
     Şarkılar seni söyler... 
     Dizinin izleyiciyi "aptal yerine koymayan" bir "dış anlatıcısı" da var Bir şarkıcı... Her bölümde anlatılan öyküye uygun olarak yazılmış şarkı sözleriyle araya giriyor ve neler olup bittiğini anlatıyor. Bu Brechtvari yabancılaştırma unsuru bence diziyi öteki benzerlerinden ayıran en önemli yönü. 
     Bu köşe bir televizyon eleştirisi köşesi değil, ben de televizyon yazarı sayılmam. Sina Koloğlu’nun alanına tecavüz etmemek amacıyla diziyle ilgili "yüksek görüşlerimi" burada kesiyorum. 
     Aslına bakarsanız bugün anlatmak istediğim konu ile televizyon dizisi arasındaki tek ilişki de bir cümleden ibaret. 
     
     Herkese fon müziği 
     Geçen gün izlediğim bölümlerden birinde Ally, giderek artan sayıda görmeye başladığı halüsinasyonları nedeniyle bir psikiyatra gidiyor. Psikiyatr, Hollywood kalıplarına uygun bir şekilde bizatihi kendisi yardıma muhtaç bir portre. Gerçek hayatta böyle olmadığını elbette hepimiz biliyoruz 
     Dizinin psikiyatrı Tracy, Ally’ye bir "fon şarkısı" edinmesini öneriyor. Kendisini güçsüz ve mağlup hissettiği günün herhangi bir anında beyninin içinde çalacak ve yeniden yaşamın güçlüklerine direnme gücü kazanmasını sağlayacak bir "fon müziği"... 
     Sorunu daha çok "yarım kalmış bir aşk" ile ilgili olduğu için, Ally eski bir şarkıyı seçiyor kendisine Something about love... Hareketli, oynak ve aşk acısı çekenlere yalnız olmadıklarını hatırlatan bir şarkı... 
     
     Benim parçalarım... 
     Beyninin içinde bu şarkıyı söyleyerek yolda dans edercesine yürüyen Ally’yi seyrederken, "Benim de böyle şarkılarım var" diye düşündüm. 
     Ama takdir edersiniz ki benimki kadar "ağır" bir "vaka"da tek bir şarkı hiçbir sorunu çözmüyor. Şöyle bir düşündüm, en az 20 şarkı sayabiliyorum... Birkaç tanesini sizlerle paylaşayım, kendisine bir "fon müziği" arayanlara belki bir yardımım dokunur diye... 
     Bir tanesini yanlış hatırlamıyorsam Modern Talking söylüyordu You can win, If you want Bu gerçekten canlı ve insanın içini kaynatan bir şarkıdır... İnsana kendi gücüne güvendiği takdirde her şeyi başarabileceğini anlatan bir şarkı... 
     Sonra birçok Tarkan şarkısı Kış Güneşi, Gül Döktüm Yollarına, Kuzu Kuzu ve elbette Hüüüüp 
     Leman’ın söylediği "Hey yıllar, yenilmedim size Hatalarım bile aynı"yı da belirtmeliyim. Ve elbette buna bağlı olarak Natalia Cardone’den "Commandante Che Guevara"... 
     Yeni Türkü’yü ve "Yıllardan sonra, yollardan sonra"yı da mutlaka yazmalıyım "Bak yine yaklaşıyor fırtına" diye başlayan şarkı... Ve "Maskeli balo"... 
     
     Zorluklara karşı... 
     Her durumda içinizden söyleyebileceğiniz bir "fon müziğiniz" varsa karşılaştığınız güçlükleri daha kolay alt edebileceğinizi kendi yaşamımdan biliyorum. Eğer bu yaşınıza gelip de bir "fon müziği" sahibi olamadıysanız, bugünden tezi yok bir tane bulmalısınız diye düşünüyorum. 
     Üstelik bu şarkıyı beyninizden kendi kendinize söylediğiniz için sesinizin güzel olması da gerekmiyor, melodiyi doğru söylemenizi sağlayacak bir müzik kulağına sahip olmanız da... Bundan daha iyi ne olabilir ki 
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
