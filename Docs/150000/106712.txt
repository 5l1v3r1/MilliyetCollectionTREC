<DOC>
<DOCNO> 106712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yazar/guclu.html </URL>
<DATE> 2002/09/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Uçup giden bir yılın hesabını kim verecek 
</HEADLINE>
<TEXT>

Gökseli, iki yıl gece gündüz ÖSS’ye hazırlandı. Sınavı çok iyi geçti ama o üniversiteye girmek için koca bir yıl bekleyecek. Çünkü sınav k ğıdı ÖSYM’de kayboldu 
     Gökseli Göde bu yıl İzmir Karşıyaka Anadolu Lisesi’nden mezun oldu. 5 üzerinden 4.82’lik ortalama ile takdirname aldı. Bu arada son iki yıl geceli gündüzlü üniversite sınavına hazırlandı. Tek amacı endüstri mühendisi olmaktı. Deneme sınavlarında aldığı puan, hayalini kurduğu ODTÜ’ye rahatlıkla girebileceğini gösteriyordu. Ama sınav heyecanı ve son dakikada bir şey olursa tedirginliği yüzünden günlerce gözüne uyku girmedi. 
     Nihayet sınav günü gelip çattığında her şey yolunda gitti. Korkulan olmadı. Dahası sınavı öylesine mükemmel geçti ki, dışarıya çıktığında yüzünde gülücükler açıyordu. Onunla birlikte ailesi de derin bir oh çekti. Üniversiteye giriş k busu sona erdiği için yaz tatili keyifli geçti. Ta ki sınav sonuçları açıklanıncaya dek. Heyecanla internete girildi. Ama bir türlü ismine rastlayamadı. Sanki böyle biri hiç sınava girmemişti. Hemen Ankara’ya gidip ÖSYM’ye başvurdu. Aldıkları cevapla şok oldular. "Sınav k ğıdınız ortada yok. Dolayısıyla bir yeri kazanmanız mümkün değil" denildi. 
     
     OLUR BÖYLE HATALAR’ 
     Önce "Sınav k ğıdın İzmir’den bize gelmedi" dediler. Ama İzmir ÖSYM temsilcisi Prof. Dr. Hüsnü Özkan, "Biz Ankara’ya gönderdik" diye ısrar edip belgeleyince, bu kez "Burası Türkiye olur böyle hatalar. Başınızın çaresine bakın, gelecek yıl tekrar sınava girersiniz" diye başlarından savdılar. 
     Baba asker emeklisi. Elinde belgeler dolaşmadık kapı kalmamış. Bizi de İzmir Fuarı’nda Milliyet standında buldular. Ailece bitkin durumdaydılar. Olayı kabullenememişler. "Mutlaka bir çözümü olmalı" diyorlar. Ama Ankara onları muhatap almamakta direniyor. 
     
     HESAP SORAN YOK 
     Böyle bir olay hemen hepimizin başına gelebilir. Herhangi birimizin çocuğu da olabilir. Nitekim her yıl benzeri çok sayıda hata oluyor. Hem de yüzde yüz ÖSYM’den kaynaklanan. Sonuç YÖK ve ÖSYM’yi h l sorgulayan yok... Şimdi ne olacak Eğer Ankara’da gençlik adına bu işe sahip çıkan, sorgulayan birisi ortaya çıkmazsa Gökseli ve onun gibiler mağdur olmaya devam edecek. Yok eğer Ankara’da adalet de var, bizler de varız diyen basiretli devlet adamları bulunuyorsa bakın daha neler neler ortaya çıkacak. En önemlisi de gözü yaşlı gençler gasp edilen haklarına kavuşmuş olacaklar. 
     
     ON BİNLERCE DAVA VAR 
     Baba Emin Göde, bir yandan ÖSYM nezdinde girişimlerini sürdürürken öte yandan da mahkeme için belge topluyor. "Eğer bu arada bir gelişme olmaz ise gelecek ay mahkemeye vereceğim" diyor. Görünen o ki veliyi ciddiye almamakta direnen ÖSYM bu kez de kaybettiği sınav cevap kartı için mahkemelik olacak. ÖSYM hakkında daha önce de çeşitli nedenlerle on binlerce dava açılmıştı. 
     
     TOKER’DEN SES ÇIKMADI 
     Peki ÖSYM ne diyor ÖSYM Başkanı Fethi Toker her zaman olduğu gibi ortada yok. Yerine cevap verebilecek yetkili de. "Durumunu inceleyip size geri döneceğiz" dediler. Dün akşama kadar bekledik. Bugün de beklemeye devam edeceğiz... 
     
     







Milliyetçilik ve toplum 


Yalan ve dolan... 


Yalman Irak sınırında 


Washington ve New York’tan Türkiye’ye bakmak 


Sizin mesleğiniz de "cicili bicili" mi 


Uçup giden bir yılın hesabını kim verecek 


Geri sayma başlıyor mu 


Seçimi ertelemek hiçbir şeyi çözmez 


Irak’ta savaş bulutları 


Taksiye, şoförün dinini sorup da mı binsek 3 


Ekonomi kötü durumda’ ama çökmedi’ 


Cem Boyner’e darbuka çaldıran adam 


</TEXT>
</DOC>
