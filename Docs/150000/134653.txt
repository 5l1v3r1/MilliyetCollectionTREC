<DOC>
<DOCNO> 134653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sontur17.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Abdullah Gül, ABD Başkanı Bush'a başsağlığı diledi... 
</HEADLINE>
<TEXT>

     Başbakan Abdullah Gül, Columbia uzay mekiğinin dün Dünya'ya dönüşünde 7 kişilik astronot mürettebatıyla birlikte infilak ettiği kazadan dolayı ABD Başkanı George Bush'a başsağlığı mesajı gönderdi. 
     Mesajında, kurbanların aileleri, yakınları ve Amerikan ulusunun acısını paylaştığını belirten Gül, Türkiye Cumhuriyeti ve kendi adına Bush ve Amerikan halkına ''bu cesur insanların kaybından ötürü'' başsağlığı diledi. 
     Dışişleri Bakanı Yaşar Yakış da dün ABD Dışişleri Bakanı Colin Powell'a başsağlığı mesajı göndermişti. Yakış, mesajında, ''Uzay mekiği Columbia'daki yedi astronotun, meydana gelen vahim kaza sonucu yaşamlarını yitirmiş olduğunu büyük üzüntüyle öğrenmiş bulunuyorum. Bu üzücü olayda, size, kazada yaşamlarını yitiren astronotların ailelerine ve tüm Amerikan ulusuna, en derin ve içten taziyelerimi sunuyorum'' ifadelerini kullanmıştı. 
     





</TEXT>
</DOC>
