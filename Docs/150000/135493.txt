<DOC>
<DOCNO> 135493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko30.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası faiz oranlarını değiştirmedi... 
</HEADLINE>
<TEXT>

     Avrupa Merkez Bankası AMB faiz oranlarında değişikliğe gitmedi. 
     AMB Yönetim Kurulu'nun bugünkü toplantısında tüm faiz hadleri için gösterge oluşturan ve halen yüzde 2.75 olan yeniden finanslama faizinde şu an için değişikliğe gerek bulunmadığına karar verildi. 
     Banka'nın bugünkü toplantısında bir değişiklik kararı beklemeyen ekonomistler, bununla birlikte Euro kuşağında enflasyonun hız kesmesinin, dünya ekonomisindeki durgunluğun ve Irak krizi gibi uluslararası gerginliklerin etkisiyle gelecek aylarda faizlerde yeni bir indirim olacağına inanıyor. 
     İngiltere Merkez Bankası ise yine bugün yapılan Yönetim Kurulu toplantısında, piyasaları şaşırtan bir karar alarak faizlerde çeyrek puanlık indirime gitmişti. 
     





</TEXT>
</DOC>
