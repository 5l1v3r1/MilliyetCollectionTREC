<DOC>
<DOCNO> 104008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun34.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in çekilme planı. 
</HEADLINE>
<TEXT>

     Filistinliler, İsrail'in çekilme planını denetlemek için uluslararası gözlem heyeti istedi. 
     Filistinli baş görüşmeci Saib Erakat, AFP'ye verdiği demeçte, ''İsrail birliklerinin Filistin topraklarından çekilmesini denetlemek için uluslararası gözlem heyeti gönderilmesini istiyoruz'' dedi. 
     Erakat, gözlem heyetinin denetimi sayesinde Filistin yönetiminin de, sorumluluklarını sorunsuz şekilde yerine getirebileceğini söyledi. 
     İsrail Savunma Bakanı Binyamin Ben Eliezer ve Filistin İçişleri Bakanı Abdürrezzak el Yahya arasında 18 Ağustos'ta imzalanan anlaşmada, İsrail birliklerinin yeniden işgal ettikleri Filistin topraklarından aşama aşama çekilmesi öngörülüyor. 
     İsrail, anlaşma uyarınca 19 Ağustos'ta Batı Şeria'da Beytüllahim'den çekilmiş, ancak diğer bölgelerden çekilme işlemini askıya almıştı. 
     





</TEXT>
</DOC>
