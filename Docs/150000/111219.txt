<DOC>
<DOCNO> 111219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/dunya/dun01.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk’te Irak zirvesi 
</HEADLINE>
<TEXT>

ABD’nin Irak’a karşı olası harek ta desteğini BM şartına bağlayan Ankara, Barzani ve Talabani’nin açıklamalarından şimdilik memnun 
     UTKU ÇAKIRÖZER, BARKIN ŞIK 

     Cumhurbaşkanı Ahmet Necdet Sezer başkanlığında Çankaya Köşkü’nde yapılan Irak zirvesinde, ABD’nin Irak operasyonu hazırlıkları ve Kuzey Irak’ta 6 yıl aradan sonra açılan Kürt Parlamentosu’nun ilk çalışma günü masaya yatırıldı. 
     Kürt liderlerin, "amacımız bağımsızlık değil, Türkmenlere temsil hakkı vermeye hazırız" mesajları üzerine şimdilik askeri müdahale seçeneğini bir kenara bırakan Ankara, parlamentonun çalışmalarını ve Irak Türkmenleriyle ilgili kararlarını yakından takibe aldı. 
     Zirvede, Irak’a operasyon için hafta başında ABD Temsilciler Meclsi’nden yetki alan Bush yönetimine de önemli bir mesaj verilerek, "uluslararası yasallık temeline dayanmayan operasyonun kabul edilemeyeceği" belirtildi. 
     İki saat süren toplantıda alınan karara göre Türkiye, Washington’un Irak’a yönelik askeri operasyonu konusundaki tavrını da netleştirerek, "operasyonun uluslararası yasallık temeline dayandırılması" şartına bağladı. Bu şart ile Türkiye, operasyona desteğini BM’den ya da NATO’dan çıkarılacak karara bağladı. Zirveden sonra yapılan açıklamada ise, barışçı çözüm çabalarına fırsat tanınması ve Irak’ın da olumsuz gelişmelere yol açmayacak bir sorumluluk içinde hareket etmesi temenni edildi. 
     
     Türkmenlerin durumu 
     Kuzey Irak’taki Kürt grupları KDP ve KYB’nin yeniden açtıkları Kürt Parlamentosu’nun ilk gün çalışmaları da şöyle değerlendirildi 

</TEXT>
</DOC>
