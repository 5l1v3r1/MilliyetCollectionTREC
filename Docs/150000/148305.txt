<DOC>
<DOCNO> 148305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun20.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve Irak güçleri köprüde karşılaşınca... 
</HEADLINE>
<TEXT>

     Amerikan ve Irak güçleri arasında, Irak'ın başkenti Bağdat'ın merkezinde, kilit önemdeki iki köprü üzerinde karşılıklı ateş açıldığı bildirildi. 
     Olay yerindeki Reuters muhabirleri, Amerikan zırhlı araçlarının, Dicle Nehri üzerindeki Cumhuriye ve Sinak köprülerinin batı uçlarından top ve makineli tüfeklerle ateş açtığını, Irak güçlerinin de köprünün doğu ucundan karşılık verdiğini belirttiler. 
     
     ABD Tankları Cumhuriye Köprüsü'nü geçti 

     Öte yandan ABD'ye ait bir tankın, Bağdat'ın merkezindeki Cumhuriye köprüsünü geçtiği bildirildi. 
     Reuters muhabiri, batıdan gelen Amerikan tanklarından birinin köprünün doğu yakasına vardığını, böylece Amerikan askerlerinin ilk kez Dicle Nehri'ni geçtiğini söyledi. 
     Muhabir, tankın geçişi sırasında Amerikan uçaklarının, köprünün doğusuna yakın hedefleri bombaladığını belirtti 
     





</TEXT>
</DOC>
