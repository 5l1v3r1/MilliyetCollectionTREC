<DOC>
<DOCNO> 136826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/ekonomi/eko01.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş senaryolarımız hazır 
</HEADLINE>
<TEXT>

Bakan Şener, Irak’ta olası bir savaşta, ekonominin etkilenmesine karşı savaş senaryolarının hazır olduğunu söyledi. Şener, Her şey kontrolümüzde’ dedi 
     ANKARA Milliyet 

     Devlet Bakanı ve Başbakan Yardımcısı Abdüllatif Şener, Irak’ta olası bir savaşın bazı sektörlerde daralma, bazı sektörlerde ise genişleme meydana getirebileceğini belirterek, "Ortaya çıkabilecek her duruma göre alternatif senaryolarımız mevcut" dedi. 
     Gazetecilerle bayramlaşan Şener, savaşın ekonomi üzerindeki etkisine ilişkin sorular üzerine, hükümetin açıkladığı hedeflerde sapma olmadığını, tek haneli enflasyon’ ortamında, kalkınmayı sağlamak peşinde olduklarını belirtti. Şener, "Olaylar kontrolümüzdedir. Önemli olan yanı başımızdaki olaylar karşısında ekonominin alacağı seyri iyi okumaktır. Önceden bu gelişmelere yönelik politikaları devreye sokabilmektir" diye konuştu. 
     
     IMF ile KDV krizi yok’ 
     KDV konusundaki IMF taleplerinin bir krize yol açıp açmadığı yolundaki sorular üzerine, ülkenin ihtiyaçlarını en iyi kendilerinin bildiğini belirten Şener, "Bunları farklı yorumlamamak lazım. Türkiye’de vergi oranları yüksek. Vergi yükünün nasıl düşürüleceği tartışılmalıdır" diye konuştu. 
     Şener, vergi iadesinin kaldırılma sı konusunda da şu açıklamayı yaptı "Bir şeyi kaldırma ya da koyma şeklinde yorumlamak zaman zaman eksik ya da yanlış olur. Bu konuda iyi bir yol bulduğumuz takdirde geçmişte uygulanan bazı mekanizmaların yerini yenilerine bırakması mümkündür. Maliye Bakanlığı bütçesinde bu konuda çalışmalar var. Bu konuda henüz kararımızı vermedik." 
     
Üç gündür ayakkabı tartışıyoruz’      Bayram tatilinde yürüyüş yapıp yapmadığı yönündeki esprili sorular üzerine ise Şener, "Vakit bulamadım. Basının gündeminde ilginç konular var. Tam üç gündür ayakkabı tartışıyoruz" dedi. Milletvekilliği döneminde futbol oynadığını söyleyen Şener, Meclisspor’un güçlü bir takım olması gerektiğini ifade etti. Şener, Meclisspor’a transferi konusunda "Bakıyorum, benim yaşımda jübilesini yapmamış sporcuya rastlamadım. Meclisspor’a girmek isterdim ama yaş haddine uymak lazım. Takımın 550 adayı var" yanıtını verdi. 
     



 EKONOMİ 






















</TEXT>
</DOC>
