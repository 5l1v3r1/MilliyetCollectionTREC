<DOC>
<DOCNO> 109620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/siyaset/siy10.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Raportör raporu yazdı 
</HEADLINE>
<TEXT>
MHP’ye kötü haber 
     GÖKÇER TAHİNCİOĞLU Ankara 

     MHP’nin Avrupa Birliği AB uyum yasalarının bazı maddelerinin yürütmesinin durdurulması talebini inceleyen Anayasa Mahkemesi raportörü, olumsuz görüş bildirdi. MHP’nin AB uyum yasalarının iptali istemiyle açtığı davada yürütmenin durdurulması talebine ilişkin incelemesini yapan Anayasa Mahkemesi raportörü, raporunu dün tamamladı. 
     Raporda, MHP’nin iptalini istediği yasaların yürütmesinin durdurulmaması durumunda, Anayasa Mahkemesi’nin daha sonra vereceği olası bir iptal kararının geriye yürümeyecek olmasının "telafisi imk nsız" sonuçlar doğuracağı vurgulandı. Maddelerin yürürlükte kalmasının herhangi bir zarara neden olmayacağı kaydedilen raporda, Meclis’in yasaları çıkarma amacının göz önüne alınması ve talebin reddedilmesi gerektiği belirtildi. Söz konusu rapor, dün Anayasa Mahkemesi üyelerine dağıtıldı. Mahkeme, yürütmenin durdurulması talebi ve davanın esasına ilişkin görüşlerini önümüzdeki günlerde açıklayacak. 
     MHP, AB’ye uyum paketi kapsamında çıkarılan, idam cezasının müebbet ağır hapse dönüştürülmesi, anadilde yayın ve öğrenim, AİHM kararlarının yerel mahkemelerce, yüksek mahkeme kararı gibi kabul edilmesi ve Türkiye’deki azınlık vakıflarının, taşınmazlar üzerindeki hak taleplerinin karşılanmasına ilişkin yasaların iptali ve yürütmesinin durdurulmasını istemişti. 
     



 SİYASET 


















</TEXT>
</DOC>
