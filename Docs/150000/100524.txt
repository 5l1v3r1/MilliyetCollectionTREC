<DOC>
<DOCNO> 100524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/soneko02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çay keyfine zam Şeker ve çay fiyatları artırıldı... 
</HEADLINE>
<TEXT>

     Çay İşletmeleri Çaykur , paketli çay fiyatlarını yüzde 4.4 ile 7.5 arasında değişen oranlarda artırdı. 
     Çaykur Genel Müdürlüğü'nden yapılan açıklamada, Çaykur ürünü paketli çay fiyatlarının, ekonoik koşullardaki gelişmeler ve girdi maliyetlerindeki artışlar nedeniyle, artırıldığı belirtildi. Zamlı fiyatlar bugünden itibaren geçerli. 
     Öte yandan Türkiye Şeker Fabrikaları TÜRKŞEKER A.Ş. Genel Müdürlüğü de, şekerin fabrika satış fiyatını yüzde 8 artırdığını duyurdu. 
     TÜRKŞEKER'den yapılan yazılı açıklamaya göre, 50 kg'lık polipropilen torbada 1 kg'lık kristal şekerin fabrika satış fiyatı, KDV hariç, 1 milyon 13 bin 200 liradan 1 milyon 94 bin 300 liraya yükseltildi. 
     Küp şekerin 50 kg'lık polipropilen torbada kg satış fiyatı, KDV hariç, 1 milyon 100 bin 450 liradan 1 milyon 188 bin 500 liraya, 25 kg'lık kolide bir kg'lık paketinin fiyatı da 1 milyon 163 bin 300 liradan 1 milyon 256 bin 400 liraya çıkarıldı. 
     Yeni fiyatlar, bugünden itibaren geçerli olacak. 
     





</TEXT>
</DOC>
