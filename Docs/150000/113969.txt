<DOC>
<DOCNO> 113969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/ekonomi/eko07.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cacık kolaylaşınca ödülü kaptı 
</HEADLINE>
<TEXT>

     Sütaş, KolayCacık ile Uluslararası SIAL d’OR yarışmasında, iki ödül aldı. Sütaş, "yerel ve bölgesel ürünler kategorisi"nde ve "ülke kategorisi"nde altın madalya kazandı. Sütaş bundan böyle KolayCacık ambalajında SIAL d’OR etiketini de kullanabilecek. 
     Paris’te düzenlenen dünyanın en büyük gıda fuarlarından biri olan SIAL, 1986’dan bu yana da ürünlerin ve markaların yenilikçi özelliklerini ve kendi ulusal pazarlarında göstermiş oldukları ticari başarıları ödüllendiren SIAL d’OR Altın SIAL yarışması düzenliyor. Uluslararası SIAL d’OR jürisi, 23-25 Mayıs 2002 tarihlerinde Paris’te bir araya gelerek, 11 ürün kategorisi ve 25 ülkeden SIAL d’OR ödüllerini kazananları belirledi. SIAL d’OR 2002 ödülleri, 21 Ekim’de SIAL fuar alanında düzenlenecek bir törenle dağıtılacak. Gıda sektörü için önemli buluşma noktalarından biri olan SIAL’e bu yıl 94 ülkeden 5 bin 200 firma katılacak. Fuarı 185 ülkeden 132 bin kişinin gezmesi bekleniyor. Fuara 74 Türk firması da katılıyor. 
     



 EKONOMİ 


















</TEXT>
</DOC>
