<DOC>
<DOCNO> 109232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/siyaset/siy01.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BUNLAR DA ÖTEKİ ADAYLAR 
</HEADLINE>
<TEXT>
Partileri küçük ama iddiaları büyük 
Partiler, 3 Kasım’daki seçimde barajı geçerek iktidar koltuğuna oturmak için hesaplar yapıyor. Popülaritesi yüksek partiler yanında, seçime kendi çapında hazırlanan partiler de bulunuyor. Bu partilerin İstanbul’daki adayları da halk için çalışmayı hedefliyor 
     GÜLAY FIRAT İstanbul 

     Saadettin Özel Servis Şoförü 
Bakan olursam seve seve’      İşçi Partisi İP 3. Bölge adayı Saadettin Özel 45 , ortaokul mezunu. Okul servisi şoförlüğü yaptığı için, eğitimdeki sorunların birebir içinde olduğunu belirterek, "En büyük sorun eğitim sorunu. Ama bu bakan olacağım anlamına gelmez, ama olursa, tabii yaparım seve seve" diyor. Kendisini şanslı gördüğünü belirterek, "Kimse mağlubiyeti kabul edip sahaya çıkmaz. Hedef büyük olmalı" diye konuşuyor. 
     
     Sebahattin Gülmez Kasap 
Seçilmezsek halk kaybeder’      Millet Partisi MP 3. Bölge adayı Sebahattin Gülmez 52 , ilkokul mezunu. 25 yıl Mezbahalar Müdürlüğü’ne bağlı çalışıp emekli olmuş. Kasaplık yapan Gülmez, vatandaşla sürekli diyalog halinde olduğunu söylüyor. Seçilip seçilmeme derdinin olmadığını anlatan Gülmez, "Ben milletin davasının sevdasındayım. Eğer biz seçilirsek, millet kazanacak, seçilmezsek de millet kaybedecek, yani" diye konuşuyor. 
     
     Songül Çağlar İşçi 
Barajı aşarız’      Songül Çağlar da İşçi Partisi’nin İP 2’nci Bölge Milletvekili adayı. 34 yaşında, lise mezunu. Şişli Belediyesi’nde 14 yıldır sendikalı işçi. Çağlar, şu an halkın sorunlarını dinleyerek, yerel örgütlenmeyi öne çıkarıp çalışmaları hızlı şekilde sürdürüyor. Çağlar, barajı aşacaklarını savunuyor. 
     
     Satı İldem Ev kadını 
Kadın olarak hep ezildik’      Özgürlük ve Dayanışma Partisi ÖDP 2. Bölge adayı ev kadını Satı İldem Boyalı, üniversite mezunu. İki çocuk annesi Boyalı, "Milletvekili olmamam için hiçbir neden yok, diğer vatandaşlardan hiçbir eksiğim yok. Kadın olunca insan her yerde eziliyor. Kadın olmanın zorluklarını yaşıyoruz. Milletvekili adayı olmamdaki en büyük neden bu" diyor. 
     
     Kadriye Birinci Kırtasiyeci 
Sürpriz bekliyor      Millet Partisi’nin MP 1. Bölge adayı üç kız annesi Kadriye Birinci 38 , "Olur da seçimde sürpriz bir başarı olursa, memleketimiz için elimden gelen her şeyi yapmak isterim" diyor. 
     
İşte meslekleri      MP 10 işadamı, 4 avukat, 2 hukuk, 8 ev hanımı, 2 sanatçı, 4 muhasebeci, 1 turizmci, 2 işletmeci, 2 sigortacı, 6 işçi, 1 matbaacı, 1 sigortacı, 2 mühendis, 8 esnaf, 4 emekli, 3 mali müşavir, 1 kasap, 1 mobilyacı, 1 reklam, 1 dekoratör, 1 modacı, 1 mimar, 1 grafiker, 1 gazeteci, 1 doktor, 1 bankacı. 
     ÖDP 4 gazeteci, 7 avukat, 1 yazar, 4 ev kadını, 19 serbest, 2 yayıncı, 5 mühendis, 8 işçi, 2 öğretim üyesi, 1 arkeolog, 2 ressam, 4 esnaf, 1 muhasebeci, 2 dişçi, 1 tekstil, 2 emekli, 2 iktisatçı. 
     TKP 35 işçi, 2 emekli, 6 yazar, 6 ev kadını, 1 sinemacı, 7 mühendis, 1 eczacı, 1 sosyolog, 1 serbest, 1 mimar, 1 avukat, 2 eğitimci, 3 emekli. 
     



 SİYASET 
















</TEXT>
</DOC>
