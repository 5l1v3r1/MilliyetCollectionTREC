<DOC>
<DOCNO> 142383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas03.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçluların Delta’ timi 
</HEADLINE>
<TEXT>

Polis kıyafetli beş kişi Paris’te cezaevi bastı. Otomatik silahlar kuleleri sindirdi, ana kapı bazukayla, hücre patlayıcıyla açıldı ve bir mahk m alınıp çıkıldı... 
     DIŞ HABERLER SERVİSİ 

     Fransa’nın başkenti Paris’in yakınlarındaki bir hapishaneye bazukalar ve makineli tüfeklerle komando tarzı baskın düzenleyen bir çete, organize suçtan hüküm giymiş bir arkadaşlarını hapishaneden kaçırmayı başardı. 
     İtalyan asıllı mahk m Antonio Ferrara’yle aynı çetede yer alan silahlı dört ya da beş kişi, arkadaşlarını kurtarmak için, Paris’in banliyölerinden Fresnes’deki cezaevine yerel saatle 04.00 civarında operasyon’ düzenledi. Polis üniformaları içindeki çete üyeleri, önce ellerindeki makineli tüfeklerle cezaevinin gözetleme kulelerine ateş açtı, ardından bazukalarla havaya uçurdukları hapishane kapısından içeri girdi. 
     Daha sonra, sekiz yıllık hapis cezasını çekmekte olan 29 yaşındaki Ferrara’nın hücresinin bulunduğu yüksek güvenlikli bölüme ilerleyen grup, Ferrara’ya, hücresinin penceresindeki parmaklıkları havaya uçurması için patlayıcı verdi. 
     
     Kayıplara karıştılar 
     Mahk m da bu patlayıcıları kullanıp özgürlüğüne kavuştu. Hapisten kaçmayı başaran Ferrara ile yandaşları daha sonra bir otomobile binerek olay yerinden uzaklaştı. Saldırıda ölen ya da yaralanan olmadı. Ferrara’nın bu yıl cezaevinden kaçan üçüncü kişi olduğu bildirildi. Güvenlik yetkilileri, firari mahk m ve suç ortaklarının ağır silahları kullanmasından endişe duyuyor. 
     



 YAŞAM 




























</TEXT>
</DOC>
