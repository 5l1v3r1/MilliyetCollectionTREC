<DOC>
<DOCNO> 115550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/spor/spo01.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FERMAN ÇIKTI 
</HEADLINE>
<TEXT>

Başkan Serdar Bilgili, hedeflerine emin adımlarla ilerlediklerini ifade etti "Taraftarımız şampiyonluk kutlamaları için şimdiden hazırlansın" dedi 
     ORHAN YILDIRIM 

     Tek vücut olduk’ 
     BEŞİKTAŞ Kulübü Başkanı Serdar Bilgili takımın ligde ve Avrupa’da istenilen sonuçlara 100. yılda mutlaka ulaşacağını söyledi. Bilgili, "Camiamız içindeki bölünmüşlüğü ortadan kaldırdık. Tek vücut halinde güçbirliği yaptık. İşte takımın başarısının da sırrı burada. Tenik heyet ve futbolcularımız da kendilerine duyulan güveni boş çıkarmamak için tüm kapasitelerini ortaya koyuyorlar" ifadelerini kullandı. 
     
     Önümüz açıldı’ 
     İSPANYA’DAN mutlaka iyi bir sonuçla döneceklerini iddia eden Serdar Bilgili, "Artık önümüz açıldı" yorumunu yaptı. Çok geniş bir kadroya sahip olduklarını da hatırlatan Bilgili, "Ancak gerekirse ara transferde takviye yapacağız. Hedeflere ulaşmak için maddi ve manevi hiçbir şeyden kaçınmayacağız. Taraftarımız şampiyonluğu ve başarılarımızı 100. yıla yakışır bir şekilde kutlamaya hazırlansın" dedi. 
     
Beşiktaş'ta 3 problem      UEFA Kupası’nda perşembe günü Alaves ile oynanacak karşılaşma öncesi Beşiktaş’ta sakatlar can sıktı. Takımın kilit isimleri Ahmet Dursun, Zago ve Sergen sorunları nedeniyle takımdan ayrı çalışmak zorunda kaldılar. Bu üç futbolcunun tedavileri yoğun bir şekilde sürerken, kulüp doktorları maç gününe kadar Ahmet Dursun, Zago ve Sergen’in hazır hale getireceklerini söylediler. Teknik Direktör Lucescu da dün doktorlardan sakatlarla ilgili bilgi aldı. 
     
     Atama kavgası 
     YÖNETİCİ Fikret Orman’ın istifası ile boşalan altyapı sorumluluğuna bugünkü yönetim toplantısında atama yapılacak. Daha önce tam üç kez ertelenen atama krizinde görevi kimin alacağı sırrını koruyor. Başkan Bilgili, Emin Önal ve Hüseyin Mican arasında tercih yapmakta zorlanırken, genel sekreter İsmail Ünal’ın da altyapının kendisine bağlanması için çalışma yürüttüğü öğrenildi. 
     
     Erdoğan’dan itiraf 
     ASBAŞKAN Levent Erdoğan, bu yıl yerli transferinde hata yaptıklarını söyledi. Sezon sonunda ellerindeki oyuncuları takas etmeyi düşündüklerini kaydeden Erdoğan, "Çok aceleci davranıp, yanlış tercihleri kullandık. Bunu maalesef hocamız söylemişti ve haklı çıktı. Yanlışın neresinden dönersek kardır" dedi. Bu arada Alaves maçı sonrası iç transfer görüşmeleri yeniden başlayacak. 
     
Alaves karıştı Barcelona karşısında ağır bir yenilgi alan İspanyol ekibini basın topa tuttu, Beşiktaş maçının Teknik Direktör Mane için son şans olduğu vurgulandı 
     MEHMET ÇİFTÇİ 

     Sondan dördüncü 
     İSPANYA Ligi’nde Barcelona’ya 6 - 1 yenilerek bu sezon ligin en farklı mağlubiyetini alan Alaves, yediği 18 golle de ligin en fazla gol yiyen takımı haline geldi, sondan dördüncü sıraya indi. İspanyol basını, genel olarak Alaves’i topa tutarken, Teknik Direktör Mane’nin kredisinin, Beşiktaş karşısında alınacak sonuca bağlı olduğunu ifade ettiler. 
     
     Kriz büyüyor 
     MARCA gazetesi, "Alaves çökmeye devam ediyor" başlığını kullanarak, Mane’nin sisteminin darmadağın olduğunu belirtti. El Mundo Deportivo, "Alaves’te kriz büyüyor. Mane’nin takımı saçmalamaya devam ediyor. Kurtuluş Beşiktaş’ta" diye yazdı. Diario Basquo ise "Alaves dibe vurdu. Mane’nin acil çözümü Beşiktaş maçı" yorumunu yaptı. 
     
Hırçın İlhan      Yıldız futbolcu çift kalede agresif davranışlarıyla yine olay çıkardı. İlhan Mansız önce bir pozisyon yüzünden Amaral ile tartıştı. Ancak Brezilyalı oyuncu karşılık vermeyince ortam çabuk yatıştı. Hızını alamayan golcü oyuncu ardından Tamer ile sözlü diyaloğa girdi. Bu arada İlhan’a Hertha Berlin talip oldu. 
     
100 doları kaptılar      Antrenman maçında iki gruba ayrılan Beşiktaşlı futbolcular aralarında iddiaya girdiler. Büyük çekişme içinde geçen karşılaşmayı Pascal Nouma’nın takımı kazanarak ortaya konan 100 doları aldı. Fransız yıldız galibiyet sevincini arkadaşlarıyla paylaşırken, ekibiyle basına toplu poz verdi. 
     
Luce’ye torun morali      Teknik Direktör Lucescu’nun sabahki çalışmada sürpriz konukları vardı. Rumen hocanın torunları 10 yaşındaki Marilliu ile 8 yaşındaki Mateu antrenmanı kenardan izlediler. Asbaşkan Yıldırım Demirören’in de ikizleri Erdoğan ve Yelda da Siyah - Beyazlı takımın idmanına gelerek renkli görüntüler oluşturdular. Lucescu çalışma bitiminde torunlarıyla eğlenmeyi de ihmal etmedi. 
     
Yasin ağladı      Beşiktaş’ın genç kalecisi Yasin Yıldız çalışmada büyük bir şanssızlık yaşadı. Antrenmanın sonlarına doğru yüzüne gelen top üzerine acı içinde yere yığılan Yasin, antrenmanı ağlayarak terketti. 
     
     
     
     



 SPOR 































</TEXT>
</DOC>
