<DOC>
<DOCNO> 143578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/guclu.html </URL>
<DATE> 2003/03/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yabancı dille eğitim 
</HEADLINE>
<TEXT>

     Bunlar istisnai örnekler. Elbette dil bilmeden de, üniversiteyi bitirmeden de bir yerlere gelmek mümkün. Ama bugünün gençlerinin iyi bir iş, iyi bir kariyer ve parlak bir gelecek için olmazsa olmazlarından biri de iyi bir yabancı dildir. Bu yabancı dil de artık dünya dili haline gelen İngilizcedir. Diğer yabancı diller önemsiz mi, elbette önemli ama illa da bir dil öğrenilecekse bu dil İngilizce olmalıdır. 
     Eğitimde gelinen nokta da bu yönde. AB’ye girmek için kırk dereden su getirirken bile diğer AB dillerini müfredat programlarından çıkartıp İngilizceye odaklandık. Aslında yelpaze eskiden olduğu gibi biraz daha genişletilse hiç fena olmaz. 
     İlle de İngilizce diye hiçbir şey öğretilemeyeceğine Fransızca ya da Almanca öğretilmesi çok daha iyi bir seçenek olur. Öğretmen eksikliği nedeniyle İngilizce dersleri boş geçerken, on binlerce Almanca ve Fransızca öğretmeninin farklı derslere girmesi ya da işsiz kalması anlaşılır gibi değil. 
     Bakan Çelik, yabancı dil konusunu da bir an önce masaya yatırmalı ve makul bir çözüm bulmalıdır. 
     
Öğretim dili      Her şeyden önce şu gerçeğin altını çizmekte yarar var. Türkiye’de yabancı dille eğitim yapıldığı falan yok. Sadece bazı dersler İngilizce yapılıyor. Bu oran bazı okullarda yüzde 30, bazılarında yüzde 35. Tüm dersleri yabancı dille yapıyoruz diyen yalan söyler. Zaten yasalar da buna müsait değil. 
     Bu konuda sürekli kampanya düzenleniyor. Sürekli yasa teklifleri hazırlanıyor. İlle de Türkçe eğitim deniliyor. Buna kimsenin itiraz ettiği yok. İtirazlar, yabancı dilin nasıl öğretileceği noktasında başlıyor. 
     Türkiye, anadolu liseleri modeli ile yani bazı derslerin yabancı dille okutulmasıyla, dil öğretiminde başarılı olmuştur. Şimdi yerine daha iyi bir model oluşturmadan bunu kaldırmanın bir lemi yoktur. 
     Yabancı dil öğrenmenin, yabancı dille eğitimin, çocuklarımızı milli kültürümüzden uzaklaştırdığı, anadilimizi körelttiği ise tam anlamı ile bir safsatadır. Kırk yıllık uygulamanın sonuçları ortadadır. Bu okullardan mezun olanlar, ne ulusal kültürümüzden uzaklaştı ne de Türkçeden koptular. 
     Doğru şeyleri, doğru ortam ve önyargısız bir şekilde tartışmak gerekir. Yoksa olan gençlerimize olur. 
     
İTÜ Konservatuvarı      İTÜ diğer bölümlere olduğu gibi konservatuvara da İngilizce hazırlık sınıfı koydu. Başarı oranı ise çok düşük. Yönetim, derslere devam etmedikleri ve yabancı dili ciddiye almadıkları için öğrencileri eleştirirken, öğrenciler de katı tavırları nedeniyle yönetime karşı kırgınlık içerisinde. Birçok öğretim kurumunda benzeri sıkıntılar yaşanıyor. Bu yüzden dil konusunun hem MEB hem de YÖK tarafından bir an önce masaya yatırılmasının zamanı geldi de geçiyor... 
     
Pamuk, Genç Bakış’ta      Genç Bakış’ın bu geceki konuğu, dünyaca ünlü yazarımız Orhan Pamuk. Savaşa farklı bir açıdan bakıyor. Mimar Sinan Üniversitesi öğrencileri soracak, o da, dünyanın bugün geldiği noktayı farklı bir pencereden değerlendirecek. 
     
     







Saddam nasıl ölecek 


Hiiiç enseyi karartmayın... 


Firmaya teslim 


Amaç çatışması 


Barış toplumu haline gelmek 


Yabancı dille eğitim 


Euroyu kim sevdi 


18 Mart’a bakın hele 


Çıkarlar öne çıkınca... 


Liderlerin deneği olduk 


Başbakan gazete okumazmış... Varsın okumasın 


Kılavuzu piyasa olanın... 


Yeni Amerikan Yüzyılı Projesi 


Harp zammı simit’ten başladı 


Gönül, ABD’yi yumuşatmak için devrede 


</TEXT>
</DOC>
