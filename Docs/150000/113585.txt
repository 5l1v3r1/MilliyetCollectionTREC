<DOC>
<DOCNO> 113585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/siyaset/asiy.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dincilik yerine liberal bir dil 
</HEADLINE>
<TEXT>

Küçülen ve tabanını korumak isteyen SP, "Milli Görüşçü" bir üsluba sarılıyor. Yükselişteki AKP ise dincilik’ yerine daha geniş kesimlere seslenen bir liberal dil geliştiriyor. AKP merkez sağ bir parti gibi konuşuyor 
     AKP'nin arkasında ne var Öteki partiler ne yapıyor - 2 
TAHA AKYOL 

     Tarihimizdeki iki ana çizgi "Merkez"i oluşturan devletçi seçkinlerin partisi CHP ile, onun karşısında "kenarödaki halk kitlelerinin partisi Serbest Fırka ve Demokrat Parti, sonra Adalet Partisi ve Özal’ın ANAP’ı... 12 Eylül’ün parçaladığı bu iki çizgi şimdi yeniden mi toparlanıyor 
     Bulgular bu ihtimale işaret ediyor. 
     AKP tabanında "ezilmişlik" ve "muhafazakarlık" eğiliminin ağır bastığını, CHP’nin daha bir üst sınıflara dayandığını görmüştük. 
     TESEV Vakfı’nın Haziran 2002 araştırması da bunu doğruluyor. TESEV’e göre, "düşük, orta ve yüksek sosyo ekonomik kümeler"in siyasi eğilimleri şöyle 
     Ekonomik ve sosyal düzeyi düşük kesimlere doğru gittikçe sağ partiler ve özellikle AKP yükseliyor, yüksek ekonomik ve sosyal statülü kesimlere doğru gittikçe CHP yükseliyor. 
     Haziran 2002’de "hiçbiri" diyenlerin en çok üst sınıflarda olması ilginç. Bunların hele de Derviş’in katılımıyla daha çok CHP’ye yöneldiğini, alt sınıflarda AKP’nin arttığını düşünebiliriz. Çünkü hazirandan bu yana bu iki partinin oyları arttı. 
     Merkez sağı ayrıca göreceğiz. Şimdilik bir çift söz Liderler elitlerle özdeşleştikçe halktan kopuyorlar. 
     SAM’ın bu ay içinde yaptığı araştırmaya göre de, CHP’nin toplam oyları içinde yüksek ekonomik statü gruplarından gelen oylar yüzde 25’e çıkıyor Bu oran toplam AKP oyları içinde yüzde 8.2’de kalıyor. 
     Düşük ve alt orta ekonomik statü gruplarına gelince... Bunların toplam AKP içindeki payları yüzde 64.6’yı buluyor. Bu kesimlerin toplam CHP oyları içindeki oranı ise yüzde 44.1’de kalıyor. 
     Şu belli AKP daha halk’ yığınlarına, CHP ise üst ekonomi ve eğitim statüsüne sahip kesimlere daha yakın. Onun için AKP birinci parti... 
     
     Cahil’ kitleler ve şeriat 
     Bizim tarihimizde "devlet"i oluşturan elitler daima "kenarödaki halka, başıbozuk’lara şüpheyle bakmıştır. Osmanlı halkın içinden "zındıklar ve eşirra"nın, Cumhuriyet ise "kökü dışarıda fikirler ve irtica"nın çıkmasından daima kaygı duymuştur. 
     Siyasetimizin büyük bilgelerinden rahmetli Turan Güneş, 1960’larda "CHP Halktan Nasıl Koptu " konulu yazılarıyla bunu anlatarak CHP’nin seçkinci çizgisini eleştirmiş, ilerici - gerici ayırımına karşı çıkarak "Ortanın Solu"nun ilk işaretlerini vermişti. 
     Menderes, Demirel ve Özal Türkiye’de en büyük sosyal ve ekonomik modernleşmeleri gerçekleştirdiği halde irtica suçlamasından kurtulamadılar. 
     Şimdi de yenilendiğini iddia eden AKP takiye mi yapıyor 
     TÜSES’e göre Türkiye’de "şeriat istiyor musunuz " diyenlerin en yükseğe çıktığı yıl 1996’dır ve oran yüzde 26.7’dir. Erbakan’ın aldığı oylardan da fazla... 
     TÜSES’in 2002 araştırmasında "şeriat istiyorum" diyenlerin oranı kabaca yüzde 10’a inmiş. Ne kadar köksüz bir fikirmiş değil mi 
     Bu konuda Prof. Binnaz Toprak ile Doç. Dr. Ali Çarkoğlu’nun TESEV adına yaptığı "Türkiye’de Din, Toplum ve Siyaset" adlı bilimsel araştırma çok aydınlatıcıdır. Şeriat isteyenlerin oranı orada da yüzde 20 civarında idi ama miras, kadın hakları, ceza gibi somut sorular sorunca yüzde 5’e kadar düşüyordu. 
     İbadet, dürüstlük, yardımseverlik gibi değerler de geleneksel kesimde şeriat kavramına dahil sayıldığı için, her zaman teokrasi anlamına alınmıyor. Nitekim somut konular sorulunca yüzde 5’e kadar düşüyor. 
     TÜSES’in önemli bulgusu, somuta inmeden, genel soru halinde sorulunca "şeriat istiyorum" diyenlerin oranının kırsal kesimde yüzde 11.7, kentlerde yüzde 8.7 olmasıdır. Başka rakamlara boğulmadan, kentleşmenin, eğitimin ve ekonomik refahın sekülerleşme getirdiğini belirtelim. CHP’de yüksek sosyal ve eğitim statüsü ile laikliğin buluşması bunun bir örneğidir. 
     
     AKP ve şeriat 
     AKP’de kendini "Müslüman" diye kimliklendirenlerin oranı SAM’a göre yüzde 72’dir ama şeriat isteyenlerin oranı AKP’nin yüzde 20 olduğu nisan ayında bu yüzde 20’nin 22.8’i idi. Aynı dönemde Saadet Partisi yandaşları içinde şeriat istediğini söyleyenlerin oranı yüzde 37.3’tür. Karşı olanlar AKP’de yüzde 43.5, SP’de yüzde 23.5’tir. 
     Yenilikçi hareket’ olarak başlayıp Erbakan’dan kopan AKP’nin, SP’ye göre gerçekten daha yeni olduğu belli. Küçülen SP’nin tabanını korumak için daha "Milli Görüşçü" bir üsluba sarılması, yükselişteki AKP’nin ise dincilik’ yerine daha geniş kesimlere seslenen bir liberal dil geliştirmesi tabiidir. 
     İşte Erbakan hala eski lafları söylüyor. AKP merkez sağ bir parti gibi konuşuyor. 
     TESEV’in verilerinden hareketle, AKP genel kutsallık anlamında şeriat isteyen azınlığın da somut konular sorulduğunda önemli oranda laikleşmiş olduğunu söylemek mümkün. 
     AKP’nin motivasyonu teokrasi, rejimi değiştirmek gibi radikal, devrimci özlemler değildir. Geleneklerinden ve alt sınıf statülerinden dolayı aşağılanmayacakları bir demokrasi yani "adalet" ve sınıf atlatabilecekleri, üst statülere yükselebilecekleri bir "kalkınma"dır. 
     Bu toplumsal özlemler DP, AP ve Özal’ın ANAP’ının da belirgin nitelikleriydi. Aynı dinamikler İslami kesimleri, özellikle de AKP’yi dönüştürmektedir. 
     Yaşanan siyasi tecrübe ve sosyal gelişmelerin bir siyasi hareketi nasıl etkileyebileceğine ilişkin tipik örnek, MHP’dir TÜSES’e göre, MHP’de şeriata evet diyenlerin oranı 1998’de yüzde 20 iken 2002’de yüzde 6’ya inmiş. 
     
     Sınıf atlamak 
     Muhafazakar ve ezilmiş kesimlerin "sınıf atlama" veya statülerini yükseltme özlemi son derece önemlidir ve kalkınma, modernleşme konusunda en önemli dinamizmlerimizden biridir. 
     ANAR’ın araştırmasında bu statü ve sınıf farkının günlük hayatta nasıl mahrumiyet biçiminde kendini gösterdiğinin bulguları var 
     Yüksek ekonomik ve sosyal statü göstergesi olan araçlara oransal olarak en az sahip olan kesim, AKP’ye oy verecek olanlar Bu da AKP’nin en çok oy aldığı kesimin alt, alt orta ve ezilen’ kesimler olduğunu doğruluyor. 
     Muhafazakarlık bu kesimlerle kültürel iletişimi kolaylaştırıyor. 
     "Kalkınma" bu kesimlerin statü yükseltme, sınıf atlama özlemlerinin öteki adıdır ve Menderes’ten beri temel slogandır. Devletin geleneksel olarak muhafazakar değerleri bazen aşağılaması, bazen ilgisizliği bu kesimlerde "adalet" özlemi yaratmaktadır. Türban bu iki özlemin simgesidir. 
     
     Simge olarak türban 
     Sosyoloji Derneği’nin düzenlediği akademik nitelikli 1. Ulusal Sosyoloji Kongresi’ne sunulan bilimsel tebliğde türbanın "modernleşmeye kendi usulünce katılım... feminen şıklık unsuru... korunaklı güvenli bir alan, bir kimlik alanı..." daha önemlisi "geleneksellikten bir tür emansipasyon" yani kadını ezen, eve kapatan, kamusal alana çıkmasına izin vermeyen eski gelenekten kurtulma simgesi olduğu belirtilmiştir. Sf. 619 vd. 
     İslami kesimler de sınıf ve statü yükselmesini başardıkça sekülerleşiyor, normal muhafazakar hale dönüşüyor. 
     "Kenar"a, sivil topluma Osmanlı’dan beri kuşkuyla bakan "merkezödeki "devletçi seçkinler" ise irtica simgesi zannettikleri türbanı yasaklayarak, aşağılayarak bu ezilmiş muhafazakar’ kesimlerdeki ezilmişlik ve adalet arama duygusunu güçlendiriyor. TESEV’e göre halkın yüzde 76’sı üniversitelerde türban yasağını yanlış bulmaktadır ki, bu, sağın toplam oylarını aşan bir orandır. En ezilmiş hissedenler AKP’ye gidiyor. 
     
     Özlemler ve uyarı 
     Devletçi seçkinler türban simgesinde, bu çok geniş kesimin sınıf atlama ve statü yükselmesi özlemlerini engelledikçe "adalet" özlemi derinleşiyor. Ekonomik kriz ise "ezilmişlik" duygusunu derinleştirip "kalkınma" yani sınıf atlama ve statü yükseltme özlemini daha da güçlendirdiği için AKP yükseliyor. 
     Kemal Derviş’in bir uyarısını yazı dizimizin sonuna bırakmadan hemen hatırlatmalıyım Bu kesimler "sıra bizde" duygusuna, yani devletin bu defa da bu kesimlere bal dağıtması beklentisine kapılırsa çok yanlış olur. 
     AKP merkez sağı önemli ölçüde almıştır ama oturması "bal dağıtmasına" değil, demokrasi ve kitlevi kalkınma konusundaki başarısına bağlı olacaktır. Yoksa çabuk gelen oylar çabuk gider. 
     
Ecevit ve gericilik      Merkezöde yer alan devletçi seçkinci devlet partisi CHP, "kenarödaki kitlelere irtica korkusuyla baktı, onlarla bütünleşemedi. Bu makus talihi sadece Ecevit "Ortanın Solu" hareketi ile kırdı. Ecevit’in 1970’te yayımlanan "Atatürk ve Devrimcilik" adlı kitabı CHP’nin bu seçkinci geçmişiyle bir hesaplaşmadır. Ecevit’ten birkaç paragraf 
     "Örneğin bir şapka devrimi, hiç kuşkusuz yararlı, gerekli bir devrimdi. Ama köylüye ne getirmişti Ekonomik bakımdan, sosyal bakımdan ne getirmişti Hatta biçimsel olarak ne getirmişti 
     ........ 
     O zamana kadar yapılan devrimler, köylünün, geniş halk topluluklarının yaşamına belirli bir ferahlık getirmemişti. Halkta oluşan bu özlemi gidermemişti halkta daha çok bilinç dışı olarak beliren statü değişikliği isteğini karşılamamıştı. 
     ........ 
     46 ruhu’ denilen şey, aslında, halkta nicedir alttan alta oluşan böyle bir özlem ve birikimin eseriydi. 
     ........ 
     Bazı sözde aydınlar toplumdaki bu tepkileri... halkın altyapı devrimi özlemini bir gericilik eğilimi gibi göstermeyi başarabildiler..." 
     CHP, hayatında ilk ve son defa Ortanın Solu’nun bu yaklaşımıyla 1972’de yüzde 42 oy alabilecekti. 
     
     YARIN AKP ve öbür sağ partiler 
     



 SİYASET 

















</TEXT>
</DOC>
