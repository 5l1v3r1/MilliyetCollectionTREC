<DOC>
<DOCNO> 103946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/spor/spo03.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo başkana 
</HEADLINE>
<TEXT>

Cim - Bom’un patronu Özhan Canaydın, ezeli rakip Fenerbahçe’ye dostluk elini uzattı, "Şampiyonlar Ligi’ne kalmalarını canı gönülden istiyorum" açıklamasını yaptı 
     Kadıköy’e giderdim’ 
     GALATASARAY Başkanı Özhan Canaydın, Fenerbahçe’ye Feyenoord ile oynayacağı rövanş maçı öncesinde başarı diledi. Ezeli rakiplerinin Şampiyonlar Ligi’ne kalmasını canı gönülden istediğini belirten Canaydın, "Bu yolda el ele yürümemiz gerekiyor. Salı günü gönlüm Fenerbahçe’den yana. Kura çekimi nedeniyle Monaco’ya gideceğim. Eğer maç günü burada olsaydım, Aziz Yıldırım davet eder, ben de severek Kadıköy’e giderdim" dedi. 
     
     Güzel maç oldu’ 
     TEKNİK Direktör Fatih Terim ilk yarının 10 dakikalık bölümünde oyuna iyi başlayamadıklarını dile getirdi. Terim, "Daha sonra baskılı oynayıp, top yapmaya başladık. İkinci golün ardından tempomuz biraz düşse de, karşılıklı pozisyonlar devam etti. Güzel maç oldu. Defansta arayışım yok. Başkalarının abuk sabuk laflarına takılmayın. Hepsi benim defans oyuncum. Biri olmazsa, diğeri oynar. Arif iyiydi. Ancak attığından fazlasını kaçırdı" diye konuştu. 
     
Yeni Aslan CHRISTIANGalatasaray’ın Bordeaux’tan kiraladığı Brezilyalı golcü dün İstanbul’a geldi, "Benim işim gol atmak" diye konuştu 
     İmza bugün 
     GALATASARAY’IN yeni golcüsü Christian dün öğlen saatlerinde İstanbul’a geldi. Bugün sağlık kontrolünden geçecek olan Sambacı’nın daha sonra basın önünde yeniden sözleşme imzalayacağı açıklandı. Christian havalimanında yaptığı açıklamada, "Galatasaray’ı seçtiğim için gururluyum. Gol atmaya geldim. Çok atacağıma da inanıyorum. Benim işim bu. Teknik Direktör Fatih Terim’i Avrupa’daki başarılarından dolayı tanıyorum" dedi. 
     
     Maçı izledi 
     CHRİSTİAN sözlerini şöyle sürdürdü "Pinto ile Internacional takımından arkadaşız. Felipe ve Mondragon’u da yakından tanıyorum. Milli futbolcuları da Dünya Kupası’nda izleme şansı buldum. Çok büyük bir takıma transfer oldum." Paris’ten, yöneticiler Burak Elmas ve Özer Saraçoğlu ile birlikte gelen Christian, kısa bir süre otelde dinlentikten sonra menajeri ile birlikte Ali Sami Yen Stadı’na giderek Bursaspor ile oynanan maçı izledi. 
     

</TEXT>
</DOC>
