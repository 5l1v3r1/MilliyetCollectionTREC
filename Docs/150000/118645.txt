<DOC>
<DOCNO> 118645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/soneko08.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada tepki alımları etkili oldu... 
</HEADLINE>
<TEXT>

     İMKB Ulusal-100 Endeksi, 12,100 puan seviyelerinden gelen tepki alımlarıyla 287.51 puan yükseldi ve günün ilk yarısını 12,385.04 puandan tamamladı. 
     Hisse senetleri ortalama yüzde 2.38 prim yaptı. 
     12,077.61 seviyesine kadar düşüş gösteren endeks, en yüksek değer olarak 12,465.65 puana ulaştı. 
     Seans kapanışında mali endeks 468.81 puan artışla 15,984.92 puana, sanayi endeksi 265.84 puan artışla 11,455.37 puana ve hizmetler endeksi 44.35 puan artışla 7,733.39 puana yükseldi. 
     Böylece önceki kapanışa göre mali grup hisseler ortalama yüzde 3.02, sanayi grubu hisseler ortalama yüzde 2.38 ve hizmetler grubu hisseler ortalama yüzde 0.58 oranında değer kazandı. 
     İşlem gören toplam 281 hisse senedinden 215'i değer kazanırken, 16 hisse senedi değer kaybetti. 50 hissenin fiyatında ise değişiklik olmadı. 
     Seansta, 445 trilyon 301 milyar 117 milyon liralık işlem hacmi oluştu. 
     Yapı ve Kredi Bankası, Garanti Bankası, İş Bankası C , Sabancı Holding ve Tüpraş en yoğun işlem gören hisseler oldu. 
     Borsa uzmanları, endeksin 12,000 seviyesindeki kısa vadeli destekten gelen alımlarla 12,300-12,400 seviyelerindeki direnci zorladığını ifade ederek, bu aralıktaki direncin aşılmasıyla endekste 12,750-13,000 seviyelerine doğru bir çıkış gerçekleşebileceği ihtimali üzerinde duruyorlar. 
     





</TEXT>
</DOC>
