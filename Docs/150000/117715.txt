<DOC>
<DOCNO> 117715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/spor/ygokberk.html </URL>
<DATE> 2002/11/08/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Futbol 6 da, yorumcuları kaç peki 
</HEADLINE>
<TEXT>

     Serhat, Washington, Ortega, Tuncay, Yusuf’lu Fenerbahçe. 6 - 0 galip değil de 6 - 0 mağlup olsaydı ne olurdu sizce Evet, Galatasaray 6, Fenerbahçe 0. 
     İşte doğmamış çocuğun donu. Hatta pantolonu. Dört forvetle başlanır mıydı Yusuf haftalardır oynamıyordu ve ..... Rapajc için Panathinaikos maçı sonrası yazılanlar . Üstelik hücum yönlüydü o. Bütün yük Stevic - Johnson’a biniyordu. Stevic zaten üç metre karede oynuyor Hakan Bayraktar niye yok , orta sahada bütün yük tek Johnson’a kalıyordu. Ve tabii Fener’in sahasının ortası yok oluyordu. Washington yerine Serhat - Tuncay çiftleşmeliydiler. Çabuk ama dengesiz Fatih’i ve Yusuf’u, Galatasaray’ın Hakan, Ergün, Hasan’ın önüne bu Lorant nasıl koyardı Rüştü zaten SOS veriyordu, falan filan ..... Ama futbol bu denir ya ne demekse , evet futbol bu. Ya da bu futbol bazen işte öyle yorumcusuna da böyle ..... Dört forvetli, üstelik Yusuf’lu, üstelik Stevic’li, üstüne üstlük Lorant’lı Fener’in maç öncesi onbir böyle olur mu denen onbiri, yine maç öncesi işte onbir olursa böyle olur denen Terim’in onbirini 6 - 0 yeniyordu. Evet, futbol belki de nasıl kıvıracaklar diye yorumcularını deniyordu. 
     
Ne 2008’i be      Neymiş, 2008’i komşu ile beraber organize mi edecekmişiz Ya da edebilir miymişiz, neymişiz. Bırakalım komşuyu da, bu Galatasaraylı ve bu Fenerli seyircilerle beraber organize edebilir miyiz, onu düşünelim. Daha doğrusu biz komşusuz acaba organize edebilir miyiz 
     Bu ikisinin birbirinden nefret ettiğinden de mi fazla nefret ediyorlar zannediyorsunuz Yunan, Türk’ten veya Türk, Yunan’dan Ne o Panathinaikoslular’ın, ne bu Galatasaraylılar’ın, ne şu Fenerliler’in içinde oldukları yığınların, 2008 değil, mikibinsekiz bile organize etmeye hakları var mı Ya da ne hakları var Unutmadan, bırakın derbilere, deplasman seyircisi gelsin mi gelmesinmiyi, bundan sonraki derbilere bence evsahibini de almayın. Çünkü onlara ne derbi layık, ne maç, ne de başka birşey. 
     
Yalçın Granit’e      Hürriyet’te NBA, Türk basketbolunu öldürecek diyorsun. Öldürecek tabii. Hatta öldürdü de. Ama ilk darbeyi vuranlardan biri de sen değil misin Yalçın Ağabey. Milliyet’teki o tam sayfa olağanüstü NBA yazılarının onda biri kadar Türk basketbolu da yazsaydın keşke. 
     Hatırlar mısın, bilmem. CNN Türk’te İhsan Topaloğlu’lu, Fatih Terim’li futbol zirvesi bir geceliğine yerini bize bırakmıştı. Yani senle bana. Üstelik prime time. Ülker - Efes’in şampiyonluk serisi de yeni bitmişti. Elli dakikada beş dakika, bırak Efes’i, Ülker’i, E veya Ü bile diyememiştim. Ama sen hep NBA demiştin. Ben tehlikeyi o zaman farketmiştim de... Senle belki bazen hiç anlaşamadığımız için çok iyi anlaşıyoruz. Zaten diğer ikililerden de farkımız, birbirimizden de farklı olmamız. Onun için iyi bir ikiliyiz. Sevgi ve saygılarımla. 
Köyün Delisi 

A.K.F.      Üç Kasım’da Sayın Mehmet Y.Yılmaz’ın köşesinde reytingi, Toyokumi Usta’nın Kihotimi teknikli Japonuna, Toyota’nın krikosuyla kar- şı koyan Temel aldı. İşte o Temel yine. Hani fren sistemleri deneniyormuş. Önce Alman BMW’siyle gelmiş. Önce gaz, sonra fren. Sonra da zınk ne demekse diye durmuş zaten. Sonra inmiş, alkışlar arasında A.B.S demiş. Anlat demişler, A.B.S. ne demek. İşte anti blokaj sistem filan falan. Sonra Temel çıkmış piste. O da önce gaz, sonra fren, sonra da duvarda patlamış zaten. Sonra inmiş yara bere içinde. Tabii kızgın ve sinirli. Sonra da bağırmış, A.K.F. Vay be demişler seyredenler, bu ne, yeni bir sistem mi Ne sistemi be demiş Temel. A..... K...... Freni. 
     
Sizi ikiyüzlüler sizi      İkiyüzlülük yanlız sporda mı, değil tabii. Hani şu taraftara bile bu muhteşem taraftar demenin seçimcesi de şu Jet - Pa’cıyı bile seçen bu milletin kararına bile saygı duyuyoruz demek herhalde. Tabii milletin kararına saygı duyacağız. Duymasak ne yapacağız sanki. Ama eleştiremeyecek miyiz de Kimse Jet - Pa’cıyı seçenlerin kararına saygı duymamı beklemesin benden. Kısaca ne o taraftarı muhteşem buluyorum, ne de o milletin kararına saygı duyuyorum. 
     
     Üç duyuru 
     1- Sayın Mustafa Taşar. XXXVI haftalık hoşgörünüze teşekkür ediyorum. Saygılarımla. 
     Köyün Delisi - Crazy of the Village 
     2- Öğrencilerime. Tamam mı, devam mı Devamsa bilgingokberk mail.com, tamamsa yine bilgingokberk mail.com. 
     Köyün Delisi - Crazy of the Village 
     3- Heeeeyyy. Seni seviyorum. 
     Sakın unutma. Köyün Delisi 
     
     
     SERİ İLANLAR 



 SPOR 






















</TEXT>
</DOC>
