<DOC>
<DOCNO> 111089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/spor/spo03.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜRÜST SERT ÇIKTI 
</HEADLINE>
<TEXT>

Galatasaray 2. Başkanı Ali Dürüst, takıma yönelik eleştirilerin kasti yapıldığını savundu, "Bir yenilgi ile bizi yerin dibine sokmaya çalışanlar var" diye konuştu 
     ERHAN TELLİ 

     Milliyet’e konuştu 
     SEZON başından bu yana konuşmama kararı alan Galatasaray Yönetimi sonunda suskunluğunu bozdu. 2. Başkan Ali Dürüst, Fatih Terim ile futbolculara yönelik eleştirilere sert yanıt verdi, "Barcelona ve Brugge maçlarından sonra kasıtlı davrananlar oldu. Bir takım eleştirilebilir ancak tek maça göre değerlendirme yapıp, yaygara koparmak yanlış. Biz takımdan memnunuz" dedi. 
     
     İyi yoldayız’ 
     BİR yenilgi aldı diye Galatasaray’ı yerin dibine sokmak isteyenlerin olduğunu kaydeden Dürüst, "Kötü oyun çok mizahi bir kavram. Neye göre kötü Bu bir maraton. Mühim olan sonunda istediğini almak. Bence takım iyi yolda. Biz başarılı olduğumuz geçmiş senelerde de sıkıntı çektik. 34 maçın hepsini kazanıp şampiyon olmadık ki. Yeryüzünde her maçta gelip geleceksin diye bir kaide yok" diye konuştu. 
     
     Tarzımız belli’ 
     YÖNETİM olarak yapılması gerekenlerin yapıldığında dikkat çeken Ali Dürüst, "Bizim takıma yardımcı olma şeklimiz bellidir. Başkan soyunma odasına indiği vakit takım daha başarılı olacak diye bir şey yok. Benim Fatih Terim ile 250-300’e yakın maçım oldu. Ne zaman ne yapmamız gerektiğini çok iyi biliyoruz. Takımda kadro dışı kalacak oyuncu yok. Futbolculardan yana bir sıkıntımız bulunmuyor" ifadelerini kullandı. 
     
Yönetimden geri adım      Eskiye dönüş 
     GALATASARAY yönetimi önceki akşam yaptığı toplantıda Brugge maçı sonrası yaşanan gelişmeleri değerlendirdi. Teknik Direktör Fatih Terim’in de katıldığı görüşmede, Başkan Özhan Canaydın, teknik heyete ve Sarı - Kırmızılı futbolculara her konuda tam destek sözü verirken, bundan böyle Futbol Şubesi’nin yine eskisi gibi işleyeceği öğrenildi. 
     
     Başkan istedi 
     TERİM’İN göreve gelişi ile birlikte Futbol Şubesi’nde görev alan yöneticiler Burak Elmas ve Özer Saraçoğlu geri planda kalmış, futbolcuların tüm sıkıntıları ve sorunları tecrübeli hocanın omuzlarına bırakılmıştı. Bu konuda yapılan eleştirilerin ardından geri adım atan Başkan Canaydın, Elmas ve Saraçoğlu’nun yine takımla iç içe olmasını istedi. 
     
Hakan Ünsal şoku      SARI-KIRMIZILI takımda Hakan Ünsal’ın sol ayak arka adalesinden sakat olduğu açıklandı. Brugge maçı sonrası ağrılarından şikayetçi olan tecrübeli oyuncunun dün MR’ı çekildi. Sol diz arka adalesinde ödem tesbit edilen Hakan’ın Elazığ deplasmanında oynamasının zor olduğu belirtildi. 
     KULÜP doktorları yıldız futbolcu hakkında kesin kararın bugün yapılacak kontrolden sonra verileceğini ifade ettiler. Galatasaray, Elazığspor maçının hazırlıklarına dün sabah basına kapalı olarak yaptığı çalışmayla devam etti. Antrenmanı beli ağrıyan Suat yarıda bıraktı. 
     
En centilmen Galatasaray      ŞAMPİYONLAR Ligi’nde ilk üç maçlar sonunda Galatasaray ile Arsenal en centilmen takımlar seçildi. Her iki ekip de sadece bir sarı kart görürken, Maccabi Haifa 1 kırmızı, 11 sarı kart, Genk 1 kırmızı, 10 sarı kart ile en hırçın takım olarak dikkat çektiler. 
     BARCELONA topla oynama yüzdesinde ilk sıraya yerleşti. İspanyol temsilcisi, ulaştığı maç başına yüzde 60 topla oynama ortalamasıyla Real Madrid’i geride bıraktı. Galatasaray’ın yüzde 52 ortalamayla tamamladığı maçlarda en kötü topla oynama yüzdesi 42 ile AEK’nın oldu. 
     
1’e 50      İNGİLİZ bahisçiler Galatasaray’ın Şampiyonlar Ligi şampiyonluğu için 1’e 50 şans tanıyor. Real Madrid, bu sezon da şampiyonluğun en büyük adayı olarak gösterilirken, Arsenal 9’a 2 oranla 2. sırada bulunuyor. Sarı-Kırmızılı takımla aynı grupta yer alan Barcelona, 8’e 1 oranla Milan ile birlikte 4. sırayı paylaşıyor. 
     



 SPOR 



























</TEXT>
</DOC>
