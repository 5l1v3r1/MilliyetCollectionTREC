<DOC>
<DOCNO> 111558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/spor/spo04.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON’DA BAHAR 
</HEADLINE>
<TEXT>

Bordo - Mavili takımda Bursaspor galibiyeti kara bulutları dağıttı. Oyuncular baskıdan kurtuldu, Aybaba rahatladı, yönetim "K bustan çıktık" mesajını verdi 
     Yüzler gülüyor 
     LİGDE kötü günler yaşayan Trabzonspor, Bursaspor deplasmanında elde ettiği üç puanla huzur buldu. Hafta içinde 811 milyar liralık ödeme yapan yönetim alınan galibiyetle rahatladı. Yönetici Coşkun Kahraman, "K bus gibiydi. Tribünlerden tepki yükseliyordu. Yönetim olarak tedirgindik. Ama önce borçlarımızın önemli bir bölümünü kapattık. Ardından da çok kritik bir maç kazandık. Bu iki gelişme, doping etkisi yapacaktır. Güzel günlerin devamı gelecektir" diye konuştu. 
     
     "Kin beslemem" 
     TEKNİK Direktör Samet Aybaba da, Bursa galibiyetiyle rahat bir nefes aldıklarını vurguladı. Aybaba, "Üzerimizdeki baskı sona erdi. Uzun süredir kazanamamanın sıkıntısını yaşıyorduk. Şimdi sahamızda da kazanmak istiyoruz" açıklamasını yaptı. Takımın performansından çok memnun kaldığını belirten genç hoca, "Sistem yavaş yavaş oturuyor. İsimlere takılıp kalmanın bir anlamı yok. Gökdeniz de, Bushi de bu takımın oyuncuları. Kimseye özel bir kin beslemem" dedi. 
     
     Ali çok şen 
     BURSASPOR maçında Bordo - Mavili formayla ilk golünü atan Ali Şen büyük bir mutluluk yaşıyor. 19 yaşındaki genç yetenek, "Rüyalarım gerçek oldu. Gol anı, hayatımın en önemli adımlarından biri oldu. Maçtan sonra da sevinçten uzun süre uyuyamadım. Çok mutluyum. İnşallah arkası da gelecek" diye konuştu. 
     
     Ateşleyen slogan 
     KARADENİZ ekibinde, Bursalı taraftarların "Trabzon kümeye" tezahüratlarının oyuncuları ateşlediği ortaya çıktı. Samet Aybaba, "Bu öylesine hırslanmamıza yol açtı ki, futbolcularımın adeta canlarını vermeye hazır olduğunu hissettim" dedi. İki gün izin verilen takımda oyunculara 4’er milyar lira prim dağıtılacak. 
     
     



 SPOR 






























</TEXT>
</DOC>
