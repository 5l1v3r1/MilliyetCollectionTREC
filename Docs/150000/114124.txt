<DOC>
<DOCNO> 114124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/guncel/gunz1.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bürokrasi ortada bıraktı 
Meram Ekspresi’ne 4 saat cenaze rötarı      Haydarpaşa Garı’ndan önceki akşam Konya’ya hareket eden Meram Ekspres’inde Mediha Terliklioğlu 67 aniden fenalarak hayatını kaybetti. Tren Bostancı İstasyonu’nda durdurularak, durum polise bildirildi. Ölümün normal olduğunun belirlenmesi üzerine cenazenin kaldırılması talimatı verildi. Ambulans cenaze taşıyamayacağını, Belediye Cenaze İşleri de doktor raporu’ olmadan cenazeyi alamayacağını açıkladı. Trenin 4 saat rötar yapmasına neden olan bürokrasi düğümü, gazetecilerin gelmesiyle çözüldü ve Terlik-lioğlu cenaze aracına konularak morga götürdü. 
     
     Tatilde katil oldu... 
Gurbetçi, kavga ettiği gençleri ciple ezdi      Berlin’den tatil için İzmir’e gelen emlakçı Murat Katlı 26 , eşi Yasemin 25 ve kuzeni Ali Katlı 23 , eğlenmek için Alsancak’a gitti. Eğlence dönüşü Murat Katlı, alkollü olan Halil İbrahim Demir 19 , Onur Bakan 20 ve iki arkadaşıyla tartıştı. Büyüyen tartış-mada Demir, Katlı’yı kalçasından bıçakladı. Bunun üzerine cipine binen Katlı, Demir ve Bakan’a çarptı. Demir öldü. Katlı gözaltına alındı. 
     
     Vergi dairesi fatura çıkardı 
2 milyarlık mirasa 20 milyarlık ceza      Fatsa’da fotoğrafçılık yapan Kemal Özkara, Türk Ticaret Bankası’ndan kendisine gönderilen bir yazıyla, 12 yıl önce ölen annesinin bankada iki milyar 100 milyon lirası bulunduğunu öğrendi. Bunun üzerine parayı almak için girişimlere başlayan Özkara, paranın ödeneceği Fatsa Vergi Dairesi’ne gittiğinde, verasetle ilgili işlemleri yaptırmadığı gerekçesiyle özel usülsüzlük cezası ve gecikme faizi ile birlikte 20 milyar ödemesi gerektiğini öğrenince şok oldu. Özkara, hukuki mücadele başlatacağını söyledi. 
     



 GÜNCEL 



















</TEXT>
</DOC>
