<DOC>
<DOCNO> 133158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sontur18.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamı Sabri Doğan gözaltına alındı... 
</HEADLINE>
<TEXT>

     Hakkında yasak bulunduğu dönemde yurtdışına çıktığı ileri sürülen işadamı Sabri Doğan ile kendisine yardımcı oldukları belirtilen 3'ü polis 4 kişi gözaltına alındı. 
     Mali Şube Müdürlüğü'nden alınan bilgiye göre, işadamı Doğan'ın, hileli iflas ve vergi kaçakçılığı iddialarına ilişkin davalar kapsamında hakkında yurtdışı yasağı bulunduğu dönemde yurtdışına çıktığı belirlendi. 
     Yurda dönen Doğan ve kendisine yurtdışına çıkışında yardımcı oldukları ileri sürülen sekreteri ile 3 polis memuru, Mali Şube Müdürlüğü'nce gözaltına alındı. 
     Polis yetkilileri, Doğan ile diğer 4 kişinin, rüşvet vermek ve rüşvet almak iddialarına ilişkin Bakırköy Cumhuriyet Savcılığı'na sevk edildiğini kaydettiler. 
     İşadamı Sabri Doğan, şirketinin yaşadığı mali darboğaz nedeniyle bunalıma girerek 29 Nisan 2000 tarihinde Dedeman Oteli'nin 11. katından atlayarak intihar etmek istemişti. Ağır yaralı olarak hastaneye kaldırılan Doğan, uzun süre yoğun bakım servisinde tedavi gördükten sonra tabucu edilmişti. 
     





</TEXT>
</DOC>
