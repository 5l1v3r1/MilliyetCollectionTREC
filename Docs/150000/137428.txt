<DOC>
<DOCNO> 137428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/siyaset/siy08.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Helikopterle Öcalan ziyareti 
</HEADLINE>
<TEXT>

11 haftadır avukatlarıyla havalar kötü’ diye görüştürülmeyen Öcalan’ı ziyaret eden Avrupa İşkenceyi Önleme Komitesi üyelerine helikopter verildi 
     BURSA DHA 

     Avrupa İşkenceyi Önleme Komitesi AİÖK üyeleri, Abdullah Öcalan’ın sağlık durumu ve içinde bulunduğu koşulları yerinde görmek üzere, dün sabah askeri helikopterle İmralı adasına gitti. Kötü hava koşulları nedeniyle avukatları ve yakınlarıyla 11 haftadır görüşemeyen Öcalan’ın Avrupa’daki avukatları, müvekkillerine tecrit uygulandığını, avukatlarıyla görüştürülmeyerek savunma hakkının ihlal edildiğini öne sürdü. Avukatların başvurusu üzerine de AİÖK, Türkiye’ye heyet gönderdi. Önceki gün İstanbul’dan Bursa’ya gelen komite üyesi Lark Neve, Belçikalı Dr. Timothy Harding, bir tercüman ve bir sekreterin bulunduğu dört kişilik heyet, dün saat 08.30’da Jandarma Bölge Komutanlığı’na geldi. Burada kimlik kontrolleri yapılan ve X - Ray cihazından geçen heyet üyeleri, saat 09.15’te askeri helikopterle İmralı’ya hareket etti. Heyet, saat 16.15 sıralarında helikopterle yeniden İmralı’dan döndü.. 
     AİÖK, başvuru halinde veya gerek görüldüğü taktirde, istedikleri zaman, habersiz olarak nezarethane veya cezaevlerinde inceleme ve denetleme yapabilme yetkisine sahip bulunuyor. 
     



 SİYASET 

















</TEXT>
</DOC>
