<DOC>
<DOCNO> 132163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun10.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'te bir Amerikalı öldü... 
</HEADLINE>
<TEXT>

     Kuveyt'in kuzeyinde düzenlenen saldırıda, bir Amerikan vatandaşının öldüğü, diğerinin yaralandığı bildirildi. 
     ABD'nin Kuveyt Büyükelçiliği sözcüsü John Moran, kimliği belirsiz saldırganların, başkent Kuveyt yakınlarındaki ABD'nin Doha kampı yakınlarından geçen otoyolda, 2 Amerikalıya ateş açtıklarını söyledi. 
     Sözcü, saldırıya uğrayan Amerikan vatandaşlarının, Kuveyt'te üslenen ABD ordusu için çalışan sivil müteahhitler olduğunu belirtti. 
     Moran, her ikisi de erkek olan sivillerin, saldırıya uğradıkları sırada araçlarında olduğunu kaydetti. 
     Kuveyt'te, 15 binden fazla ABD askeri bulunuyor. 
     





</TEXT>
</DOC>
