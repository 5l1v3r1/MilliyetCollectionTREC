<DOC>
<DOCNO> 114011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/spor/spo01.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yürekli olun" 
</HEADLINE>
<TEXT>

Beşiktaş Teknik Direktörü Lucescu, Denizlispor sınavı öncesinde futbolcularını uyardı, "3 puanın yolu savaşmaktan geçiyor" dedi 
     Kolay olmayacak’ 
     BEŞİKTAŞ, Denizlispor ile oynayacağı kritik maç öncesinde galibiyete şartlandı. Siyah - Beyazlı takımın Rumen hocası Lucescu dün futbolcularıyla bir toplantı yaptı. Lucescu, "Yürekli olmanızı istiyorum. Savaşmadan üç puanı alamayız. Maçın her dakikasında zekanızı da ön plana çıkarın" dedi. 
     
     Kritik viraj’ 
     ALAVES maçı öncesinde Denizlispor ve Malatyaspor maçlarını galibiyetle kapatmalarının gerektiğini söyleyen Lucescu, "Sizlere güveniyorum" dedi. Rumen hoca sözlerini şöyle noktaladı "Alaves sınavına kadar ligde kayıpsız yürümeliyiz. Konsantrasyonunuzu kesinlikle dağıtmayın ve dikkatli olun." 
     
Feshane karıştı      FESHANE’DE düzenlenen 2. Geleneksel İletişim Fuarı’nda Beşiktaş’ın açtığı standa taraftarların çok büyük ilgisi vardı. Düzenlenen imza gününe iki saat geç katılan Pascal Nouma, aşırı ilgi nedeniyle beş dakika sonra standı terk etti. Ezilme tehlikesiyle karşılaşan Fransız futbolcu, ancak güvenlik güçlerinin yardımıyla aracına gitti. 
     
Bilgili’den destek      Beşiktaş Başkanı Serdar Bilgili, Beşiktaş Engelliler Spor Kulübü ile İzmir Rehabilitasyon Ortopedik Özürlüler Kulübü arasında oynanan Tekerlekli Sandalye Basketbol maçını izledi. Bakan Erdoğan Toprak ve GSGM İstanbul İl Müdürü Vedat Bayram ile birlikte oturan Bilgili, Avrupa Şampiyonası’nda ikinci olan Milli Takım’ın dört oyuncusu Kaan, Yasin, Murat ve Mithat’a birer plaket verdi. 
     
     
     



 SPOR 
































</TEXT>
</DOC>
