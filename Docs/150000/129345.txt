<DOC>
<DOCNO> 129345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur14.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'den emeklilere "Yapılanlar ideali değil" 
</HEADLINE>
<TEXT>

     Türkiye İşçi Emeklileri Derneği, Tüm İşçi Emeklileri Derneği ve Bağ-Kur Emeklileri Derneği yöneticileri, maaşlarının artırılması nedeniyle AK Parti Genel Başkanı Recep Tayyip Erdoğan'a teşekkür etti. 
     AK Parti TBMM Grubu'nda gerçekleşen teşekkür ziyaretinde Türkiye İşçi Emeklileri Derneği Başkanı Kazım Ergun, ''Gazanız mübarek olsun, tuttuğunuz altın olsun, işiniz rast gitsin'' dedi. 
     Tüm İşçi Emeklileri Derneği Başkanı İsmail Aslan da ''Ümmetimin en hayırlısı başkalarına hizmet edendir'' hadisini okuyarak, işçi emeklilerinin maaşlarının artırılmasıyla 16 milyon ailenin yüzünün güldüğünü söyledi. 
     Bağ-Kur Emeklileri Derneği Başkanı Hasan Çavuşcuoğlu ise maaş artışlarıyla emeklilerin yüzünün güldüğünü ifade ederek, vergi düzenlemeleri ile esnafın da rahatlayacağını kaydetti. 
     
     ERDOĞAN 
     AK Parti Genel Başkanı Recep Tayyip Erdoğan da işçi emeklilerine, ''Bu nezakete, bu ilgiye teşekkür ediyorum'' diyerek karşılık verdi. 
     Yapılanların ideal olmadığını kaydeden Erdoğan, ''İnşallah ayaklarımızın üzerinde tam durduğumuz anda daha ideal olanlara doğru gideceğiz. O zaman vadettiğimiz insanca yaşam standardını da hep birlikte el ele yakalayacağız'' dedi. 
     





</TEXT>
</DOC>
