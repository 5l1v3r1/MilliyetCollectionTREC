<DOC>
<DOCNO> 101928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko07.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
267 milyar dolarlık iflas 
</HEADLINE>
<TEXT>

     EKONOMİ SERVİSİ 

     Haber portalı MSNBC’nin internet sitesi BankruptcyData.com’a dayanarak verdiği habere göre, 2002 yılının ilk altı ayında ABD’li firmaların karıştığı muhasebe skandalları ve iflasların boyutu 267.6 milyar dolara ulaştı. Bu rakam, 2001 yılının tamamında gerçekleşen iflaslardan daha büyük. Geçen yıl toplam büyüklükleri 258.6 milyar dolara ulaşan 255 şirket iflası gerçekleşmişti. 
     Habere göre en büyük 10 iflastan üçü bu yıl gerçekleşti. Tüm zamanların en büyük iflası olarak ise 103.9 milyar dolarlık hacmiyle telekomünikasyon devi WorldCom ile 63.3 milyar dolarlık hacmiyle enerji devi Enron da iflas eden şirketler arasında yer aldı. Ayrıca telekomünikasyon şirketi Global Crossing ve perakende zinciri Kmart da listede ilk 10’da yer alıyorlar. 
     
     En çok telekomda 
     Habere göre telekom sektöründeki 129 kamuya açık şirketten 22’si, toplam 203 milyar dolarlık hacimle iflas etti. ABD’nin en büyük altıncı havayolu şirketi US Airways de 11 Eylül saldırılarının sektörde yarattığı krizden sonra batan ilk şirket oldu. 
     Moody’s’in araştırma şeflerinden David Hamilton, 1990 - 2000’li yıllarda birçok büyük firmanın, ısınan piyasalardan önemli miktarlarda çürük tahvil aldığını belirtti. 
     
2002’nin iflas şampiyonları Firma İflas tarihi Aktifler milyar WorldCom Inc. 21.07.2002 107.000 Adelphia Com. 25.06.2002 24.409 NTL Inc. 08.05.2002 16.834 Kmart Corp. 22.01.2002 17.007 Global Crossing Ltd. 28.01.2002 25.511      



 EKONOMİ 


















</TEXT>
</DOC>
