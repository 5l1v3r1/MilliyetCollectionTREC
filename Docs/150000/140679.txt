<DOC>
<DOCNO> 140679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/siyaset/siy05.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır Kaosa neden olmamak için istifa etmedim 
</HEADLINE>
<TEXT>

Tezkereye ret oyu veren Yalçınbayır, 59. hükümetin 12 Mart’ta kurulabileceğini belirterek, "Yeni kabinede görev alıp almayacağım başbakana bağlı" dedi... 
     ANKARA Milliyet 

     Tezkereye ret oyu veren ve Siirt seçimleri sonrası kurulacak hükümette yer almayacağı öne sürülen Başbakan Yardımcısı Ertuğrul Yalçınbayır, "Yeni hükümet 12 - 13 Mart’ta kurulabilir" dedi. Yeni şartlar oluşması halinde tezkerenin yeniden TBMM’ye gelebileceğini kaydeden Yalçınbayır, oylamanın ardından istifa etmesi gerektiğini, ancak kaos yaratmamak için böyle bir yola başvurmadığını ifade etti. 
     CNN Türk’e konuşan Yalçınbayır, YSK’nın 9 Mart’ta seçim sonuçlarını açıklaması halinde, hükümetin 3 - 4 gün içinde oluşturulabileceğini vurguladı. "Başbakan Gül’ün istifası da beklenen bir durum" diyen Yalçınbayır, yeni hükümette görev alıp almayacağının da, başbakanın takdiri olduğunu kaydetti. 
     
Siirt 6 saatte bitecek      3 Kasım’da Doğanköy’de sandık kurulamadığı için iptal edilen ve 9 Mart’ta yenilenecek Siirt seçiminde 119 bin 210 kayıtlı seçmen, 09.00 - 15.00 saatleri arasında 568 sandıkta oy kullanabilecek. Dört partinin katılacağı seçimden sadece AKP ve CHP vekil çıkarabilecek. 
     



 SİYASET 


















</TEXT>
</DOC>
