<DOC>
<DOCNO> 148133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko22.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 126 günlük bono ihalesinde faiz yüzde 56,48 oldu... 
</HEADLINE>
<TEXT>

     Hazine Müsteşarlığı tarafından bugün yapılan 126 gün vadeli iskontolu bono ihalesinde, bileşik faiz yüzde 56,48 olarak gerçekleşti. 
     İhalede 1 katrilyon 626,8 trilyon liralık nominal, 1 katrilyon 393,3 trilyon liralık da net satış gerçekleşti. 
     Basit faiz oranı yüzde 48,43, bileşik faiz oranı da yüzde 56,48 olarak gerçekleşen ihaleye gelen teklif ise 1 katrilyon 694,2 trilyon lira olarak belirlendi. 
     Kamuya 3 trilyon liralık net satış yapılırken, bonoların geri ödemesi 13 Ağustos 2003 tarihinde yapılacak. Bugünkü ihale, TRB130803T12 tanımlı senedin yeniden ihracı niteliği taşıyor. 
     Öte yandan Hazine Müsteşarlığı'nın en son 18 Mart 2003'de yaptığı iki ihaleden biri olan 147 gün vadeli iskontolu bono ihalesinde bileşik faiz yüzde 55.47, diğeri olan 350 gün vadeli ihalede de yüzde 59.95 olmuştu. 
     İhalelerde nominal satış tutarı 147 gün vadelide 975.1 trilyon lira, 350 gün vadeli iskontolu bonoda ise 4 katrilyon 96.4 trilyon lira düzeyinde gerçekleşmişti. 
     





</TEXT>
</DOC>
