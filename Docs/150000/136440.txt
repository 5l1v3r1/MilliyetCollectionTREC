<DOC>
<DOCNO> 136440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sondun06.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrenin tam yaşı ortaya çıkartıldı ''13.7 milyar yıl'' 
</HEADLINE>
<TEXT>

     Bilimadamları, Amerikan Havacılık ve Uzay Yönetimi'ne NASA ait insansız uzay aracının gönderdiği bilgilere dayanarak evrenin yaşının tam olarak 13.7 milyar yıl olduğunu hesapladı. 
     Bilimadamları, evrende yıldızlar ve galaksilerin olmadığı sadece küçük ısı farklılıklarının bulunduğu zamanları incelemek amacıyla oluşturulan ve Wilkinson Microwave Anisotop Probe WMAP adı verilen görev çerçevesinde bilgiler gönderen insansız uzay aracının verilerini açıkladılar. 
     Söz konusu ısı farklılıklarının bir derecenin bir milyonda biri kadar küçük olmasına karşın muazzam sıcak ve soğuk bölgeler oluşturduğunun belirlendiğini belirten bilimadamları söz konusu sıcak ve soğuk bölgelerin, sonunda evrende bilinen her yapıyı oluşturan kümeleşmenin ilk işaretlerini verdiğini kaydettiler. 
     Dünya'dan 1.6 milyon kilometre uzaktaki insansız uzay aracının gönderdiği verilerin ışığı altında, yıldızların, evrenin başlangıcı olduğu varsayılan Büyük Patlama'dan 200 milyon yıl sonra parlamaya başladığının tespit edildiği belirtildi. 
     İnsansız uzay aracının gönderdiği verilerin Dünya yörüngesindeki Hubble Uzay Teleskobu'nun görebileceğinden bile daha eski zamanlar hakkında aydınlatıcı bilgi verebildiği ifade edildi. 
     





</TEXT>
</DOC>
