<DOC>
<DOCNO> 122237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/yazar/altan.html </URL>
<DATE> 2002/12/02/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
O bildiğimiz hik ye... 
</HEADLINE>
<TEXT>

     Yüzüne bir kristal gölgesi vurmuş gibi, Işıkların iç içe titrediği 
     bakışlar 
     Zamanı can evinden vurup 
     dururmuş gibi, 
     Artık ondan ibaret, baharlar, yazlar, 
     kışlar... 
     Ne güneşin düzeni, ne evrenin 
     boşluğu, 
     Ne çiçekler açarken, ne deniz 
     kıpırdarken, 
     Ne gökte uçan böcek, ne havuzdaki 
     kuğu, 
     Aynı anlamda değil artık yalnız o 
     varken... 
     İskeleler, duraklar, alanlar, istasyonlar, 
     Kapılar, pencereler hepsi beklemek 
     için. 
     Göründü, görünmedi, çeyrek var, beş 
     dakka var 
     Onca çekilen çile, "Oh geldi" demek 
     için. 
     Kaldırım geçilirken kızı belinden 
     tutma 
     "Seni çok seviyorum", "Ben de seni 
     aslında..." 
     Yan bakışla süzeni, sert bakışla 
     korkutma 
     Parklarda dolaşmalar, öpüşmeler 
     faslında. 
     "Sen beni anlamadın", "Pekala, ya 
     sen beni " 
     "İlk kez kırıldım sana", "Affet rica 
     ederim" 
     Zorla öpmeye kalkmak elleriyle iteni, 
     Birkaç damla gözyaşı, "Yapma canım 
     ciğerim" 
     "Gizlice nişanlansak, çok mu kızarlar 
     evden " 
     "Babamın haberi yok, surat asıyor 
     annem" 
     "Sen bana kaç istersen, evlenelim tez 
     elden" 
     "Delirdin mi ayol, ben öyle şey 
     beceremem" 
     Baba çaresiz kalmış annenin 
     dırdırına, 
     Hala araya girer, dayı da ister kızı. 
     Zaten çoktan verilmiş mercimek de 
     fırına, 
     Muratlarına erer iki gönül hırsızı. 
     Oğlan az kazanıyor, ucuza ev bulmalı 
     Nişan uzun sürmesin, nikah çabuk 
     kıyılsın. 
     Yatak odası bizden, hem ceviz 
     kaplamalı, 
     Düğün sade olmalı ama, herkes 
     bayılsın. 
     Duvaklı beyaz giysi, kalp biçimi 
     şekerler, 
     "Ben kabul ettim, evet", "Ben... Ben 
     de... Ben de... Evet" 
     Kutlamalar, alkışlar, imzalanan 
     defterler, 
     Yığın yığın davetli, çiçekler sepet 
     sepet... 
     "Karımsın, bir tanemsin", "Kocamsın, hayatımsın" 
     "Çok mutluyuz, değil mi, hiç bitmesin 
     bu masal..." 
     "Balımsın, kaymağımsın, şekerimsin, 
     tadımsın..." 
     "Evliliğimiz eşsiz. Evliliğimiz kutsal..." 
     "Hiç bekleme bu gece, gecikebilirim 
     ben" 
     "Bu kaçıncı gecikme, ne oldu kuzum 
     sana " 
     "Müdürün daveti var, boşuna çok 
     üzülmen..." 
     Damat yalanı basar, gelin girer 
     kapana... 
     Bir gün geç, iki gün geç, üç gün geç, 
     on beş gün geç... 
     "Varmaz olsaydım keşke, gençliğim 
     yandı gitti..." 
     "Şu evin haline bak, evlilik miii, boş 
     ver geç... 
     Para al, para getir, yaşama zevkim 
     bitti..." 
     "Belanı versin Tanrı, namussuz rezil 
     herif..." 
     "Çok söylenme, yırtarım senin ağzını 
     şimdi" 
     Haftada birkaç defa, bıkkınca malum 
     keyif 
     Nerde o eski sözler, o sevişenler 
     kimdi .. 
     "Bu kadından çektiğim yetti artık, 
     yetti be, 
     Bas git ulan sızlanma, nerden aldım 
     seni ah..." 
     Ev değil mumu sönmüş, küf kokulu 
     bir türbe, 
     Karı koca inlerler, "Evlilikten 
     illallah..." 
     - 
     Not 22 yıl önce yazılmış bir yazı... "Kadın, Işık ve Ateşöten... 
     
     







Bülent Tanör’e saygı 


O bildiğimiz hik ye... 


Baykal Rencide olmayalım 


Gündem Kürt meselesi 


Türban, Kıbrıs ve sorumlu siyaset 


Bunları da görüp bunları da yazacağız... 


Ozan Ceyhun umutlu 


Diyarbakır’da olağan’ haller 


AKP’ye "Lopez kontratı" gerekliydi 


Halkın yüzde 43’ü yoksul, yüzde 12’si beslenemiyor 


</TEXT>
</DOC>
