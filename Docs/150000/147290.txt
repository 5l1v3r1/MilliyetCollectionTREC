<DOC>
<DOCNO> 147290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko41.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredilerinin toplamı 3 katrilyon 379.7 trilyon liraya indi 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada 2.7 trilyon lira azalarak 21 Mart itibariyle 3 katrilyon 379.7 trilyon liraya indi. 
     Söz konusu kredilerin 3 katrilyon 379 trilyon 694 milyar lirası TL, 46 milyar lirası yabancı para kredilerinden oluştu. 
     Tüketici kredilerinin toplamı, 14 Mart'ta 3 katrilyon 382.4 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 0 trilyon lirası konut, 1 katrilyon 230.8 trilyon lirası otomobil ve 1 katrilyon 618.8 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 21 Mart itibariyle, TL cinsinden kredilerin 797.2 trilyon lirası kamu bankalarından, 2 katrilyon 367.7 trilyon lirası özel bankalardan ve 214.9 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada 204.6 trilyon lira azaldı. 
     Bankaların kullandırdığı kredi kartlarının tutarı 14 Mart'ta 4 katrilyon 526.1 trilyon lira iken, 21 Mart'ta 4 katrilyon 321.5 trilyon liraya indi. 
     Aynı dönemde TL cinsinden kullandırılan kredi kartlarının 434.5 trilyon lirası kamu bankalarına, 3 katrilyon 4 trilyon lirası özel bankalara ve 395.6 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 21 Mart itibariyle 381 milyar lira azalarak, 38 trilyon 727 milyar liradan 38 trilyon 346 milyar liraya geriledi. 
     Döviz cinsinden kullandırılan kredi kartlarının 2.9 trilyon lirası kamu bankalarına, 33.1 trilyon lirası özel bankalara, 2.2 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı ise bir haftada yaklaşık 631 trilyon lira arttı. 
     14 Mart itibariyle 363.5 trilyon lira olan tasfiye olunacak tüketici kredileri ve kredi kartlarının tutarı, 21 Mart'ta 364.1 trilyon liraya çıktı. 
     Söz konusu tutarın 87.1 trilyon lirası tasfiye olunacak tüketici kredileri, 277 trilyon lirası da tasfiye olunacak kredi kartları alacaklarından oluşuyor. 
     





</TEXT>
</DOC>
