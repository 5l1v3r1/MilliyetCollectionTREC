<DOC>
<DOCNO> 108150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur26.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıfta kalan liseli okul müdürünü bıçakladı 
</HEADLINE>
<TEXT>

     İzmir'in Karşıyaka İlçesi'nde, iki yıl üst üste sınıfta kaldığı için öğrenim haklarını kaybeden 17 yaşındaki öğrenci, okul müdürünü döner bıçağıyla yaraladı. 
     Alınan bilgiye göre, Gümüşpala Ticaret Meslek Lisesi'nde sabah töreninin ardından okula gelen A.E., müdür Ata Türkeli'yle görüşmek istediğini belirterek, odasına girdi. 
     Lise 1. sınıf öğrencisi olan ve iki yıl üst üste kaldığı için öğrenim haklarını kaybettiği öğrenilen A.E, gizlediği döner bıçağını çıkarıp, ''öğrenim hayatımı bitirdiniz'' diyerek, Türkeli'nin üzerine saldırdı. 
     Türkeli kolundan hafif şekilde yaralanırken, çevrede bulunanların müdahalesi üzenine A.E, olay yerinden kaçarak uzaklaştı. 
     Olayın bildirilmesi üzerine Karşıyaka Emniyet Müdürlüğü Asayiş Büro Amirliği ekipleri, kısa sürede A.E.'yi yakaladı. 
     Gözaltına alınan A.E'nin, ikinci yılını okuduğu 1. sınıfta, 6 dersten zayıfının bulunduğu ve bütünleme sınavlarına da girmeyerek sınıfta kaldığı belirlendi. 
     Yaşının küçük olması nedeniyle ifadesi Karşıyaka Cumhuriyet Başsavcılığı'nda ifadesi alınan A.E., tutuksuz yargılanmak üzere serbest bırakıldı. 
     





</TEXT>
</DOC>
