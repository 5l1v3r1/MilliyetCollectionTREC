<DOC>
<DOCNO> 113143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/ekonomi/eko01.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Masum Türker IMF mektup savaşı... 
</HEADLINE>
<TEXT>

Financial Times’in haberine sinirlenen Bakan Türker, "Bazı çevreler, onurlu bir mektubun imzasını benden sonraki bir bakana bırakmak istiyorlar" dedi 
     EKONOMİ SERVİSİ 

     Financial Times’ın, IMF’nin bir yetkilisine dayandırarak verdiği, "1.6 milyar dolarlık kredi diliminin serbest bırakılması için seçim sonrası yeni hükümetin programa bağlılığının teyit edilmesinin bekleneceği" haberine sinirlenen Devlet Bakanı Masum Türker, "Bazı çevreler önce Türkiye’de, şimdi yetmezmiş gibi İngiltere’de yayımlanan Financial Times’a haber yaptırmışlar" dedi. 
     
     IMF gazeteciliğine son vereceğim...’ 
     İstanbul’da katıldığı toplantılardaki konuşmalarda, IMF’ye karşı ulusal bir duruş sergilediğini belirten Türker, gazetecilere de yüklenerek, "Türkiye’de IMF gazeteciliğine son vereceğiz. IMF ile konuşulmayanları bile bir - iki kişinin IMF istiyor gibi dayatmasına karşı çıkacak biri var burada" dedi. 
     
     Kimseyi kandırmanın lemi yok’ 
     IMF’ye de "Benle anlaşmasa ben de derim ki, bu program, 20 milyar doları Türkiye’de bulunan IMF’nin de IMF’ye fon veren ülkelerin de programıdır" diyen Türker, "Yapamayacağınız şeyleri yapıyor gözüküp insanları kandırmanın artık lemi yok" şeklinde konuştu. 
     Türker, dün akşam saatlerinde IMF yetkilileriyle yaptığı 4 saatlik görüşmeden sonra Bilkent Hotel’de Dünya Bankası Başkan Yardımcısı Johannes Linn ile ekonomi bürokratlarının da bulunduğu bir toplantıda bir araya geldi. Türker, toplantı bitiminde gazetecilerin soruları üzerine IMF ile ek niyet mektubuyla ilgili yapılan tüm çalışmaları gözden geçirdiklerini ve bugün son bir kez bir araya gelip yazılı metne tekrar bakacaklarını da söyledi. Türker, atıl istihdamda gönüllü emekliliğin uygulanacağını belirtti. 
     
Mektubu ben imzalayacağım’      IMF’ye verilecek niyet mektubunu kendisinin imzalayacağını ve imzalamadan önce de açıklayacağını belirten Türker, 2002 büyüme hedefinin yüzde 3’ten yüzde 4’e çıkarılması, "sosyal riski azaltma" ve "tarım sektörüne ayrılmış olan bir katrilyon 859 trilyona yıl sonuna kadar dokunulmayacağı" hükmünün de niyet mektubunda yer alacağını açıkladı. Türker geçen yıllarda okullar kapandığında ödenen burslar, ilk defa bu yıl okullar açılırken ödenmeye başlanacağını söyledi. 
     
     Dolar 3 milyona çıkmaz 
     Türker, "Türkiye’de bardağın yarısı doludur, dolar 3 milyona çıkmayacaktır" dedi. "Artık kendimizi başkalarının yaptırımlarına bağlamayalım" diyen Türker, herkesin Türkiye’de faizler yüksek’ diye bağırması gerektiğini söyledi. Irak’a operasyon halinde ekonomisinin uğrayacağı zararların hesaplandığını belirten Türker, bunların giderilmesine ilişkin çalışma yapıldığını söyledi. Türker, "Benim burnu kanayacak gencimin maliyeti mi olur Bu kadar mı onursuzuz " dedi. 
     
FT IMF Türkiye’ye ültimatom verecek      Financial Times, IMF’nin Türkiye’nin 3 Kasım seçimlerinin ardından 16 milyar dolarlık kredi ile desteklenen ekonomik istikrar programını devam ettireceğini ispat edene kadar para vermeyi askıya almaya hazırlandığını açıkladı. 
     Haberde, "IMF yüzde 6.5’lik faiz dışı fazla hedefinin tutturulması konusunda Ankara’nın yükümlülüklerini yerine getirip getirmediğini kontrol ediyor" ifadesine yer verildi. Bunun Türkiye için Arjantin tarzı bir iflas yaşayıp yaşamayacağının kanıtı olacağı belirtilen haberde, hükümetin parlamentonun dışına itilecek olmasının yarattığı basınç altında Başbakan Bülent Ecevit’in 20 bin yeni kamu işçisi için kadro açmaya çabaladığı belirtildi. Aynı zamanda Ecevit hükümetinin gönüllü olarak kamuda çalışan sayısının indirilmesi ile ilgili olarak IMF ile anlaşmaya vardığı da belirtildi. 
     
Bakan Türker, IMF temsilcisine sordu Financial Times’a siz mi sızdırdınız ’      SEÇKİN ÜREY Ankara 

     Ekonomiden Sorumlu Devlet Bakanı Masum Türker, önceki gün Financial Times’te yayımlanan "IMF’in programa devam edileceği ispatlanana kadar para vermeyi askıya alacağı" yönündeki habere duyduğu öfkeyi, IMF Türkiye Temsilcisi Juha Kahkonen ile yaptığı toplantıya taşıdı. Edinilen bilgilere göre Türker, Kahkonen’e "Bu haberleri siz mi veriyorsunuz " diye sordu. 
     Kahkonen ile dün akşam makamında biraraya gelen Türker, IMF’ye sunulacak niyet mektubu üzerinde çalıştı. Kahkonen ile Türker ekleriyle beraber yaklaşık 35 - 40 safya tutan niyet mektubundaki maddeleri tek okuyarak görüş alışverişinde bulundu. Türker’in itiraz ettiği noktalar olması nedeniyle, mektubun bazı paragraflarında değişiklik yapılması ve bazı eklemeler yapılması benimsendi. 
     
     Alakam yok 
     Yaklaşık dört saat süren toplantı sırasında Türker ile Kahkonen arasında ilginç bir sohbet de yaşandı. Türker, İstanbul’da öfkesini dile getirdiği Financial Temis haberini, Kahkonen ile yaptığı görüşmede de gündeme getirdi. Türker’in Kahkonen’e "Bu haberleri siz mi veriyorsunuz. Financial Times’in haber kaynağı siz misiniz " diye sorduğu öğrenildi. Kahkonen’in de bu soruya, "Bizimle bir alakası yok. Haber bize dayandırılarak yapılmadı" yanıtını verdiği ifade edildi. 
     



 EKONOMİ 


















</TEXT>
</DOC>
