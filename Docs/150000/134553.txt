<DOC>
<DOCNO> 134553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/siyaset/siy08.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, belgeseli için şiir okudu 
</HEADLINE>
<TEXT>

     SELMAN EKİCİ Ankara 

     Gazeteci Can Dündar ve 32. Gün programının Yayın Yönetmeni Rıdvan Akar, Türk siyasi yaşamının mihenk taşlarından DSP lideri Bülent Ecevit’in hayatını konu alan bir belgesel çekti. Ecevit’in şair ve siyasetçi kişiliğinin iç içe anlatıldığı Karaoğlan adlı belgesel, beş bölüm halinde Kanal D ve CNN Türk ekranlarında izleyiciyle buluşacak. Rahşan Ecevit’le yapılan röportajlara da yer verilen belgeselde Ecevit’in kendi ağzından okuduğu şiirler de bulunacak. Belgesel hakkında bilgi veren Akar, Ecevit’in yakın tarihe ışık tutacak çok önemli açıklamalar yaptığını belirterek, "Ecevit’in hiçbir yerde yayımlanmamış görüntülerine de yer vereceğiz. Ecevit’i sadece siyaset sahnesindeki resmi yüzüyle tanıyanlar için oldukça keyif verici olacak" dedi. Akar, Ecevit’in YTP, Hüsamettin Özkan ve Kemal Derviş hakkında çok önemli açıklamalarda bulunduğu ifade etti. Yönetmenliğini Rengin Güner, müziğini Sina Koloğlu’nun yapacağı belgeselin önümüzdeki bahar aylarında izleyiciyle buluşması bekleniyor. 
     



 SİYASET 



















</TEXT>
</DOC>
