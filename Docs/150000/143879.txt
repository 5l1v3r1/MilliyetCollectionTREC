<DOC>
<DOCNO> 143879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun56.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ABD helikopteri Irak'ın güneyinde düştü 
</HEADLINE>
<TEXT>

     Amerikalı yetkililer, bir askeri helikopterin Irak'ın güneyinde düştüğünü bildirdiler. 
     Yetkililer, özel operasyonlar birliğine bağlı askeri helikopterin, sabah erken saatlerde düştüğünü, helikopterdeki mürettebatla seçkin birliklerin kazadan kurtulduğunu kaydettiler. 
     Geliştirilmiş MH-53 tipi olduğu sanılan helikopterin sabah erken saatlerde Bağdat'a düzenlenen hava saldırısı öncesinde düştüğünü bildiren yetkililer, helikopterin tam düşüş yerini belirtmediler. 
     Düşen helikopterin Iraklıların eline geçmemesi için imha edilebileceği kaydediliyor. 
     Bu arada, yetkililerden biri, helikopterin uygun zamanda başlayacak büyük kara saldırısı öncesi seçkin birlikleri Irak'a götürecek araçlardan olduğunu belirtti. 
     Savunma Bakanlığı Pentagon ise kazayla ilgili yorum yapmayı reddederken, soruları, ''operasyonel olayları konuşmuyoruz'' diyerek yanıtladı. 
     Uzmanlar, kaza sonucu düştüğü söylenen helikopterin Irak tarafından da vurulmuş olabileceğini belirtiyor. 
     

     
</TEXT>
</DOC>
