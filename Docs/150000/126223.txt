<DOC>
<DOCNO> 126223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo15.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Pınar Karşıyaka 91 - Darüşşafaka 85 
</HEADLINE>
<TEXT>

     Pınar Karşıyaka Ufuk x, Jefferson xxxx 38, Hakan xxx 16, Louis xx 15, Thornton xx 10, Burak x 3, Güven x, Hüseyin x 2, Orbay xx 7 . 
     Darüşşafaka Cüneyt xx 13, Mehmet xxx 15, Frahm xxx 21, Burak xx 5, Jones xxx 13, Erdem xx 6, Caner x, Cevher xx 10, Ceyhun x 2 . 
     1. Periyot 17-25 . 
     Devre 42-41 Pınar Karşıyaka lehine . 
     3. Periyot 65-66 . 
     Beş Faulle Çıkanlar 36.01 Cüneyt, 39.59 Burak Darüşşafaka . 
     Türkiye Basketbol Ligi'nde Pınar Karşıyaka, Darüşşafaka 91-85 yendi. 
     Pınar Karşıyaka'nın cezası nedeniyle Bursa'da yapılan maça, Darüşşafaka hızlı başladı. Cüneyt ve Frahm ile bulduğu sayılarla İstanbul temsilcisi 4. dakikada 12-0'lık üstünlük sağlarken, 5. dakikayı da 14-5 önde kapadı. Cüneyt'in etkili oyunuyla skor üstünlüğünü elinde tutan Darüşşafaka, ilk periyodu 25-17 üstün tamamladı. 
     2. periyoda da hızlı başlayan taraf yeşil-siyahlı takım oldu. Darüşşafaka, Cüneyt ve Jones'in sayılarıyla 15. dakikayı 36-30 önde geçerken, bu dakikadan sonra toparlanan Pınar Karşıyaka, Jefferson ve Louis'in etkili oyunlarıyla aradaki farkı kapatmaya başladı. 
     Darüşşafaka'nın Cevher ile farkı açma çabaları sonuç vermezken, İzmir temsilcisi Louis ve Orbay'ın sayılarıyla önce skorda dengeyi sağladı devreyi de 42-41'lik üstünlükle kapattı. 
     3. periyotta taraflar birbirine üstünlük kuramazken, 25. dakika Darüşşafaka'nın 57-54 üstünlüğüyle geçildi. Pınar Karşıyaka, Burak ve Jefferson'un dış sayılarıyla skorda dengeyi korumasına karşın, İstanbul temsilcisi Darrüşşafaka, periyotu 1 sayı farkla önde bitirdi 66-65. 
     Karşılaşmanın son periyodu oldukça çekişmeli geçti. Karşılıklı basketler sonucu 35. dakika 71-71 beraberlikle tamamlandı. Bu bölümden sonra sert savunma yaparak rakibine kolay sayı vermeyen İzmir temsilcisi, Jefferson'ın etkili oyunuyla sonuca gitti ve sahadan 91-85'lik skorla galip ayrıldı. 
     





</TEXT>
</DOC>
