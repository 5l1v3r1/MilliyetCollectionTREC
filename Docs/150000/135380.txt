<DOC>
<DOCNO> 135380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/siyaset/siy03.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Devleti etkileyen dini davranışa izin yok 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, devlet düzenini ve kamusal yaşamı etkilemeye çalışan dinsel tutum ve davranışlar karşısında duyarsız kalmasının düşünülemeyeceğini söyledi. Sezer, laiklik ilkesinin anayasaya girişinin 66. yıldönümü dolayısıyla yayımladığı mesajda, laikliğe gereken özenin gösterilmemesinin demokratik ve bağımsız Türkiye Cumhuriyeti’ne zarar vereceğini belirtti. Sezer, şunları kaydetti "Laiklik ulusal birliğin temel taşıdır. Kamusal yaşam ve devlet düzeninde, din kurallarının simgesel ve eylemsel olarak yaşama geçirilmesini reddederken, inanan bireylere, özgür ortamlar ve olanaklar tanır. Laiklik dinin sömürülmesinin önünde engel oluşturan toplumsal düzeni de birlikte getirir." 
     TBMM Başkanı Bülent Arınç da yayımladığı mesajında, "Türkiye Cumhuriyeti’nin vazgeçilmez ilkelerinden biri olan laiklik, insanlarımızın dini inanç ve düşüncelerini her türlü baskı ve yönlendirmeden uzak bir biçimde yaşamalarının teminatıdır" dedi. 
     



 SİYASET 















</TEXT>
</DOC>
