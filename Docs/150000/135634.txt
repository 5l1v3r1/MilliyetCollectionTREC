<DOC>
<DOCNO> 135634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/spo00.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizmeyi fethettik 
</HEADLINE>
<TEXT>

Inter yöneticisi Gabriele Oriali, Emre için "Kaderi, Inter’de tarih yazmak olacak. Onu asla satmayacağız "dedi 
     Övgü yağıyor 
     İTALYA haftalardır Inter’in iki Türk oyuncusu Emre ve Okan’ı konuşuyor. Basın iki yıldızımızı her gün manşetlere taşırken, övgü dolu sözler yağdırmaya devam ediyor. Inter yöneticisi Gabriele Oriali, La Gazzetta dello Sport’a, "Emre ve Okan göğsümüzü kabartarak söyleyebilirim ki, büyük kazanç sağlayan transferler" açıklamasını yaptı. 
     
     Küçümsemeyin’ 
     ORİALİ özellikle Emre için "Bize kazancı yalnızca teknik açıdan olacak. Çünkü onu asla satmayacağız. Kaderi, Inter’de tarih yazmak" yorumunu yaptı. Okan konusunda "Onu da küçümsemeyin. Henüz daha iyi neler yapabileceğini görmediniz" diye konuşan İtalyan yönetici, Inter’in Hasan Şaş ile anlaştığı yolundaki haberleri de yalanlamadı. 
     
     Nihat’ı önerdi 
     CORRİERE dello Sport Gazetesi’ne demeç veren Okan ise Hasan Şaş ile ilgili olarak, "Yüreğiyle oynuyor ve ilk dakikadan son saniyeye dek pes etmiyor. Gerçekten çok büyük ve çok sürükleyici. Altın değerinde" ifadesini kullandı. Tecrübeli oyuncu Nihat’ı da İtalyan kulüplerine önerirken, "Türk futbolu kısa bir zaman sonra Dünya’yı fethedecek" dedi. 
     
     Benzerlik çok’ 
     İTALYAN futboluyla Türkiye arasında büyük benzerlikler olduğunu savunan Okan, "Bizim ülkemizde de futbol ritmli, sert ve çekişmeli oynanıyor. Taraftarlar özel, ateş gibiler. Gazeteler her zaman baskı yapıyor ve televizyonlar İtalya’daki gibi güçlü" dedi. Milli oyuncu İnterli taraftarlara da tüm kupaları alacaklarına dair söz verdi. 
     
Transfer Türk dolu      CORRİERE dello Sport Türk futbolcularını İtalyan kulüplerine "karlı transfer" diye tanıttı. Gazete oyun stilleriyle İlhan Mansız’ı Vieri’ye, Tümer’i Recoba’ya, Tuncay’ı Rui Costa’ya, Kemal’i de Corini’ye benzetti. Köşe yazarı Maurizio Cucchi de Emre Davids’ten iyi görüşünü savunurken, gazete sezon sonunda alınması gereken Türk futbolcularının listesini de verdi. 
     
İŞTE GÖZDELER Nihat Kahveci R.Sociedad Yıldıray Baştürk B.Leverkusen Alpay Özalan A.Villa İlhan Mansız Beşiktaş Okan Koç G.Birliği Sergen Yalçın Beşiktaş Tuncay Şanlı F.Bahçe Ümit Karan G.Saray Kemal Aslan F.Bahçe Hüseyin A.Gücü Tümer Beşiktaş      



 SPOR 


























</TEXT>
</DOC>
