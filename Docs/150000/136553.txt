<DOC>
<DOCNO> 136553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yazar/cetiner.html </URL>
<DATE> 2003/02/13/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Sevişmek ne ki Ağız tadı ile bayram yaşayamadık 
</HEADLINE>
<TEXT>

     Yazıları gibi güzel Pakize Suda kızımız böyle halinden acı acı şikayet ederse. Bir de bizim kuşağı ve hatta bizden öncekiler ile bizden hemen sonrakileri şöyle bir düşünün 
     Her neyse, bu derin, çok derin ayrı bir konu Biz şu bayram günü bayramların hele şu son bayramın tatsız ve tuzsuzluğuna dönelim 
     Bir tarafta fokur fokur kaynayan Kıbrıs. Dünü bilmeyen veya unutan Kıbrıslı bazı gençlerin yüreğimizi hançerleyen sözleri Kıbrıs Türk’tür Türk kalacaktır. Manevi maddi her şeyimizi bu sloganla verdiğimiz Kıbrıslılar. Geçelim, unutalım Öte yanda, Irak cephesinde savaş. NATO’nun nankörlüğü Ekonomik sorunlar, şu bu Hangi birini sayalım 
     
Depremden çıkmış...      İstanbul’da bir kesim zaten bayramı unuttu. Çoğunluk bayram deyince "tatil" hatırlıyor Ohh yaşadık diyor Ya "eyvah çoluk çocuğa birazcık giyecek, yiyecek almak gerek n’apıcaz" endişesinde olanlar 
     Evet, büyük ekonomik sıkıntılar var, herkes artık lirayı eskiden kuruştu hesaplıyor ama yine de çarşıya pazara koşanlar yok değil 
     Şu aksiliğe bakın siz Ramazan Bayramı, yılbaşı, Kurban Bayramı son 90 günün içine sığmaz mı 
     Aile bütçeleri bugün depremden çıkmış gibi 
     Beşiktaş’tan Nişantaşı’na, oradan Akmerkez’e kadar şöyle bir dolaştım arife günü. Aman ne kalabalık ne kalabalık. Anlaşılan vatandaş son günü bekledi. 
     Pahalı mağazaların, orta hallilerin hepsi kocaman kocaman ucuzluk panoları açmışlardı. Peşin öderseniz, yüzde 40 - 50. Eğer kredi kartı kullanırsanız indirim 10 puan azalıyor. 
     Şöyle bir baktım fiyatlara. Gömlek 270 milyon, yüzde 50 indirimle 135 milyon. Yerli üretim gayet güzel gömlekleri yokladım 90 milyondan 45 milyona indirilmiş fiyatı. Tabii daha ucuzları da var. 
     Gömlek bir örnek, tüm giyim eşyaları aynı oranda indirimle satılıyor. Peki ama yaklaşık 3 aydır bu malları bu şekilde kocaman kocaman ucuzluk yaftalarıyla pazarlayan bu firmalar... Madem bu fiyatlarla idare edebiliyorlar, işin başında gerçek rakamları ortaya koysalar ya 
     Yüzde 60 hatta 70 indirim İyi güzel Allah razı olsun da... İnsanın içine şüphe giriyor "yoksa kazıklanıyor muyuz" diye 
     
30 gün çalışmadık      Bayramda eczaneler bile kapalı. Yasa gereği mi, yoksa sahipleri mi böyle istiyor, bilemem Bakkallar, dükkanlar hepsi 4 gün tatilde. Allah bayramda kimseyi hasta etmesin, evet bayramda oralarda bile ne doktor ne de kimseyi bulmak mümkün 
     Vatandaş bolluktan, refahtan öylesine sağlığını, keyfini düşünür hale geldi ki, tatil deyince çılgına dönüyor, ohh çekiyor Çok çalışmış, kazanmış da hazır yiyormuş gibiyiz maşallah Şu son 90 günün 30 gününü neredeyse yan yatıp keyif çattık 
     Ahh ah. Pakize Suda’nın "ağız tadı ile şöyle bir sevişemedik" diye şikayeti de ne ki Yahuu bizler ağız tadıyla yıllardır huzur içinde bir bayram yaşayamadık Ama yine de nankörlük etmeyelim O gizli gizli sevişmelerin, korkulu, tedirgin anların, bakışmaların ayrı bir lezzeti yok muydu 
     







Geleceği düşünmek 


Halka halka dumanlar... 


Gül, yerini Erdoğan’a bırakmamalı 


Sevişmek ne ki Ağız tadı ile bayram yaşayamadık 


Eğer... 


Gözden kaçmaması gereken ibare 


Yeni bir dünya kurulur, Türkiye nerede olur .. 


NATO, mato ve bir "baba elçi " 


Gül’ün ikilemi 


Kardeş aileler mutlaka birbirlerini tanımalı 


Yurtdışındaki Türkler kırgın 


Pentagon Türksat 2A ile Irak’a ulaşmaya talip 


</TEXT>
</DOC>
