<DOC>
<DOCNO> 109886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/soneko05.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızıbiber cepleri de yaktı... 
</HEADLINE>
<TEXT>

     Özellikle Güneydoğu Anadolu Bölgesi mutfağının vazgeçilmez baharatlarından olan kırmızıbiberin tadı ağızları, fiyatı cüzdanları yakmaya başladı. 
     Gaziantepli baharat satıcısı Beyhan Harat, yurtiçi kadar yurtdışında da ilgi gören kırmızıbibere talebin sürekli arttığını söyledi. 
     Turistik gezi amacıyla Gaziantep'e gelen yerli turistlerin, kalitesi ve acısının özelliği nedeniyle özel hazırlanan kırmızıbibere ilgi gösterdiğini belirten Harat, ''Geçen yıl kilosu 4 milyon lira olan birinci kalite, ev yapımı kırmızıbiber, bu yıl yüzde 100 zamla 8 milyon liraya çıktı'' dedi. 
     Harat, aynı zamanda C vitamini açısından da zengin olan kırmızıbiberin fiyatı ve kalitesinin, tuz ve yağ oranı ile rengine bağlı olarak 4-8 milyon lira arasında değiştiğini kaydetti. 
     





</TEXT>
</DOC>
