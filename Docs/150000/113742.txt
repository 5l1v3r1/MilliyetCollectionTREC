<DOC>
<DOCNO> 113742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur19.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem En iyisine oy verin 
</HEADLINE>
<TEXT>

     YTP Genel Başkanı İsmail Cem, erken seçimin Türkiye'deki birçok olumsuzluğu değiştirmek için bir fırsat olduğunu belirterek "3 Kasım seçimleri, korkaklarla cesaretli olanların seçimi olacak" dedi. 
     İzmir Ticaret Borsası İTB , Ege Bölgesi Sanayi Odası EBSO , İzmir Ticaret Odası İZTO ve İzmir Esnaf ve Sanatkarlar Odaları Birliği'ni İESOB ziyaret eden Cem, Buca'da bir tekstil fabrikasında işçilerle öğle yemeği yedi. 
     Cem, 3 Kasım seçimlerinde vatandaşların çok dikkatli olmasını ve Türkiye'yi değiştirecek partiye oy vermeleri gerektiğini belirterek şöyle konuştu 
     "3 Kasım seçimleri, korkaklarla cesaretli olanların seçimi olacak. Seçmenler cesaretle bildiklerinin en iyisine oy vermelidir. Halk cesaret göstermeyip korkacaksa yenileşme ve değişim beklememelidir. O yüzden oyunu değişime vermelidir." Dünyada seçim öncesinde miting yapan ülkelerin hemen hemen kalmadığını belirten Cem, "Sadece Yunanistan'da seçim mitingi yapılıyor. Orada da sadece iki büyük parti seçimlerden birkaç gün önce çok büyük birer miting yapıyor. Yüzbinler katılıyor. 1983'te İspanya'da da mitingler yapılıyordu, artık yok. Fransa'da salon toplantıları şeklinde yapılıyor" dedi. 
     





</TEXT>
</DOC>
