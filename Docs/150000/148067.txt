<DOC>
<DOCNO> 148067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun15.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat halkı kentin yıkılışını seyrediyor.. 
</HEADLINE>
<TEXT>

     Irak'ın başkenti Bağdat'ta yaşayanlar, adeta kentin yıkılışını seyrediyor. 
     Kentte dün gece başlayan bombardıman devam ederken, uçak, füze, top ve tüfek sesleri, şiddetli bir savaş alanının habercisi olarak görülüyor. Bağdat halkı, adeta kentin yıkılışını seyrediyor. 
     Bağdat'ta dakika başına 50-60 füze ya da top ateşi duyulabiliyor. Bu sabahtan itibaren ilk kez hafif silah sesleri de duyulmaya başladı. 
     Bu arada, sabah saatlerinde başlayan ve halen devam eden şiddetli kum fırtınası, Bağdat'ta görüş mesafesini neredeyse 10 metreye düşürdü. 
     Kentin güney, güneybatı ve güneydoğusundan Amerikan saldırıları sürerken, Bağdat semalarında Amerikan ve İngiliz savaş uçakları sık sık görülebiliyor. 
     Iraklı yetkililer, Enformasyon ve Dışişleri bakanlıkları binalarının Amerikan güçlerinin eline geçtiği yolundaki haberleri yalanladılar. Amerikalılar da bu bilgiyi doğruladı. 
     Enformasyon Bakanı Muhammed Said Essahaf, Filistin otelinin önüne gelerek gazetecilere açıklamalarda bulundu. Bağdat'ın merkezine Amerikan tanklarının girmediğini açıklayan Essahaf, ''ABD birlikleri Bağdat'ın kapılarında intihar ediyor'' dedi. 
     ''Yüzlerce kafir, Bağdat kapılarında intihar ediyor. Emin olunki Bağdat güvende, korunuyor. Iraklılar kahramandır'' diyen Essahaf, ''Onları katletmeye devam edeceğiz. Bu yalancılara inanmayın'' diye konuştu. 
     





</TEXT>
</DOC>
