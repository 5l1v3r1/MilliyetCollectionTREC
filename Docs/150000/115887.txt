<DOC>
<DOCNO> 115887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/spor/spo01.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE SIFIR ÇEKTİ 
</HEADLINE>
<TEXT>

Beşiktaş’ın Rumen hocası, 223 gündür yenilgi yüzü görmüyor. Son mağlubiyetini Galatasaray ile Barcelona karşısında alan Lucescu’nun, 19 Mart’tan bu yana 20 resmi maçta bileği bükülmedi 
     ZAFER BÜYÜKAVCI 

     Rekora koşuyor 
     BEŞİKTAŞ Teknik Direktörü Mircea Lucescu’nun 223 gündür bileği bükülmüyor. Galatasaray’da büyük başarılara imza atan ardından Türkiye’ye macerasını Siyah - Beyazlı takımda sürdüren Rumen teknik adam, resmi maçlarda 19 Mart 2002’den bu yana yenilgi yüzü görmüyor. Kırılması güç bir rekora koşan, Lucescu son mağlubiyetini Galatasaray ile Şampiyonlar Ligi’nde Barcelona önünde aldı. 
     
     Müthiş performans 
     BARCELONA maçından sonra Galatasaray’ın ligde oynadığı 8 karşılaşmada 7 galibiyet, bir beraberlik elde eden tecrübeli teknik adam, başarılı grafiğini Beşiktaş’ta da sürdürdü. Siyah - Beyazlı takım ile ligde 10, Avrupa’da ise 2 maçta görev yapan Lucescu, 7 galibiyet, 5 beraberlik alırken, kalesinde gördüğü dokuz gole karşılık rakip filelere 23 gol bıraktı. 
     
2001 - 2002 G.Saray - Bursa 2-1 D.Bakır - G.Saray 0-0 Trabzon - G.Saray 0-2 Samsun - G.Saray 0-1 İst.Spor - G.Saray 0-2 G.Saray - A.Gücü 2-0 Kocaeli - G.Saray 0-2 G.Saray - Y.Yozgat 5-0      
     
2002 - 2003 Bursa - Beşiktaş 2-2 Beşiktaş - Kocaeli 2-1 İst.Spor - Beşiktaş 1-2 Beşiktaş - D.Bakır 2-0 Göztepe - Beşiktaş 2-2 Beşiktaş - Sarajevo 2-2 Beşiktaş - Trabzon 0-0 A.Gücü - Beşiktaş 0-1 Sarajevo - Beşiktaş 0-5 Beşiktaş - G.Antep 0-0 Denizli - Beşiktaş 1-2 Beşiktaş - Malatya 3-0      
     
Nouma izdihamı      Olivium Alışveriş Merkezi’nde zihinsel özürlü çocuklar yarına Beşiktaş forması imzalayan Pascal Nouma ile Daniel Pancu yine büyük ilgi gördü. Vatandaşlar, Fransız yıldızı görmek için alışveriş merkezinde izdiham oluştururken, küçük bir kız Nouma’ya tesbih hediye etti. Bu arada tekerlekli sandalyeli bir Beşiktaş taraftarı da Nouma’ya forma imzalatırken, Fransız futbolcuyla uzun süre sohbet etti. 
     
Nihat ayın adamı      REAL Sociedad formasıyla harikalar yaratan Nihat Kahveci, Ekim ayının futbolcusu seçildi. İspanyol basınının değerlendirmesinde Nihat, Barcelonalı Puyol ve Real Madridli Roberto Carlos’un önünde en başarılı ismi oldu. Ekim’de dört gol birden atan milli futbolcumuz, takımının liderliğe yükselmesinde büyük pay sahibi olmuştu. 
     ATTIĞI toplam beş golle krallık yarışında da iddialı duruma gelen Nihat, 7 gollü Makaay ve 6 gol kaydeden Kovacevic’in ardında halen üçüncü durumda bulunuyor. Ligin ilk yedi haftasının altın karmasında forvet olarak yer bulan temsilcimiz, aynı zamanda bu sezonun en büyük sürprizini gerçekleştiren futbolcu olarak gösteriliyor. 
     
Beşiktaş Günlüğü      İspanya’ya gidiyorlar 
     SİYAH - Beyazlılar, bu sabah saat 09.30’da özel bir uçak ile İspanya’ya giderek kampa girecek. Akşam Alaves maçının oynanacağı stadda son hazırlığını yapacak olan Beşiktaş’ta sakat olan Ahmet Dursun ve cezalı olan Tümer dışında eksik bulunmuyor. 35 kişilik kafileye yönetimden sadece Başkan Serdar Bilgili ile asbaşkanlar Yıldırım Demirören ve Kıvanç Oktay eşlik edecek. 
     
     Alaves’de alarm 
     ALAVES, UEFA Kupası’nda Beşiktaş ile oynayacağı kritik sınav öncesi alarm verdi. Teknik Direktör Mane’nin isteği üzerine futbolcular üç gün öncesinden kampa alındı. Adeta inzivaya çekilen Alaves’de Mane’nin oyuncularına özellikle fizik kondisyon yüklemesi yaptığı öğrenildi. Öte yandan taraftarlara Vitoria Belediyesi tarafından destek çağrısı yapıldı. 20 bin adet basılan biletlerin tamamen tükendiği bildirildi. 
     
     Kaptan Tayfur Bülent’i solladı 
     KÜÇÜKÇEKMECE Kanaryaspor’un gecesinde Beşiktaş kaptanı Tayfur ile Galatasaray kaptanı Bülent ve Ergün’ün imzalı orjinal maç formaları açık artırma ile satışa çıktı. Müzayede sonucu Tayfur’un forması 5, Bülent ve Ergün’ün formaları ise 1.5 milyara alıcı buldu. 
     
     Pancu benim benzinim’ 
     BEŞİKTAŞ’IN süper starı Sergen Yalçın, Pancu’nun orta sahadaki yükünü hafiflettiğini söyledi. Son haftaların formda ismi, "Bana sahada çok yardımcı oluyor. Birlikte oynadığımız sürece hiç yolda kalmam. Çünkü benzinimi sürekli dolduruyor" esprisini yaptı. Sergen, ayağındaki ağrılara rağmen Alaves maçında forma giyeceğini de belirtti. 
     
     Kolej’de kutlama 
     CUMHURİYET Bayramı nedeniyle Beşiktaş Koleji’nde düzenlenen kutlamalara Divan Kurulu Başkanı Şeref Nasır, eşiyle birlikte katıldı. Yaklaşık üç saat süren kutlamalarda Nasır, Cumhuriyet Pastası’nı keserken bir hayli duygulandı. Şeref Nasır, şeref defterine, "Böylesi anlamlı bir günde Beşiktaş Koleji’nde olmaktan mutluluk ve gurur duydum" diye yazdı. 
     
     Hertha ısrarlı 
     ALMAN Bild Gazetesi, Hertha Berlin’in menajeri Dieter Hoeness’in, ısrarla İlhan Mansız’ı istediğini yazdı. Mansız’ın, 17. Dünya Kupası sırasında Japon futbolseverler tarafından İngiliz David Beckham’dan bile daha çok sevilen futbolcu olarak seçildiği belirtilen haberde, Hoeness’in "İlhan Mansız’ın burada doğmuş olması ve Almanca konuşması büyük avantaj" sözlerine yer verdi. 
     
     



 SPOR 


























</TEXT>
</DOC>
