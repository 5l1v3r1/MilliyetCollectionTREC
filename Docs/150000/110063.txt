<DOC>
<DOCNO> 110063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/son/soneko01.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO'dan "Seçimin Etkileri" araştırması 
</HEADLINE>
<TEXT>

     Ankara Ticaret Odası ATO tarafından yapılan "Seçimin Etkileri" konulu araştırma, siyasette yaşanan belirsizliğin, ekonomide durgunluğu körüklediğini ortaya koydu. 
     ATO'dan yapılan açıklamaya göre, 35 sektörde gerçekleştirilen araştırmanın sonucunda okulların açılması ve seçim hazırlıklarının, kağıtçılık, matbaacılık, kırtasiye, lokantacılık, reklam-tanıtım, akaryakıt, servis-dağıtım, konaklama sektörlerinde yüzleri güldürdüğü, seçim tarihindeki belirsizliğin ise 28 sektörde durgunluğu körüklediği belirlendi. 
     Açıklamada, 3 Kasım 2002 tarihine 33 gün kalmasına karşın seçimin yapılıp yapılmayacağının hala tartışılıyor olmasının, halen krizin etkisinde olan sektörleri olumsuz etkilediği kaydedildi. 
     Araştırma sonuçlarını değerlendiren ATO Başkanı Sinan Aygün, "Siyasi istikrarsızlık ve seçim tarihi tartışmaları, üretim ve tüketimin kimyasını bozdu. Türkiye'nin ekonomik, sosyal ve siyasi açıdan yeniden istikrara kavuşması için 3 Kasım seçimleri bir adım olacak. Seçimler ertelenirse durgunluğun altında hepimiz kalırız" dedi. 
     





</TEXT>
</DOC>
