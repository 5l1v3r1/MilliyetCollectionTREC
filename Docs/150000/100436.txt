<DOC>
<DOCNO> 100436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/siyaset/siy02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’ye talih kuşu 
</HEADLINE>
<TEXT>

DSP bölündü, dördüncü sıraya düştü ama, yasa gereği alacağı seçim yardımı para h l aslan payı. 41 ilde örgütlenmesini tamamlayamayan YTP ise şokta... 
     ANKARA Milliyet 

     TBMM Plan ve Bütçe Komisyonu’nda partilerin alacakları yardım görüşülürken Maliye Bakanı Sümer Oral’ın yaptığı açıklama, trilyonlarca lira yardım bekleyen YTP’de şok yarattı. YTP, 41 ilde örgütlenemediği için Hazine’den yardım alamayacak. 
     "Yeni oluşum" hareketiyle bölününce TBMM’de dördüncü sıraya düşen DSP’nin Hazine’den alacağı seçim yardımı, bölünme’ konusunda bir düzenleme bulunmadığı için "aslan payı" olma özelliğini kaybetmedi. 
     Oral, 150 trilyon liralık seçim harcamalarını karşılamak için hazırlanan "ek bütçe yasa tasarısının görüşüldüğü komisyonda, üyelerin partilerin alacağı yardım konusunda bilgi istemeleri üzerine, rakamları tek tek saydı. 
     150 trilyon liranın 85 - 90 trilyon lirasının partilere yardım olarak, 55 - 60 trilyon lirasının da YSK’ya seçim harcamaları için verileceğini söyleyen Oral, şu bilgileri verdi 
     
     Topçu’dan TDP’ önergesi 
     "DSP’ye 19 trilyon 249, MHP’ye 15 trilyon 596 milyar, ANAP’a 11 trilyon 469 milyar, DYP’ye 10 trilyon 419 milyar, CHP, SP ve AKP’ye 7 trilyon 555 milyar lira olmak üzere 79 trilyon 401 milyar lira yardım yapılacak." 
     Komisyonun ANAP’lı üyesi Yaşar Topçu, isim vermeden Sema Pişkinsüt liderliğindeki 3 milletvekilli Toplumcu Demokrat Parti’yi TDP kastederek, seçime katılmayacak olan bazı partilerin Hazine yardımı almasının önlenmesi için bir değişiklik önergesi verdi. Buna gerek olmadığını bildiren Oral, bir partinin seçim yardımı alabilmesi için "en az 3 milletvekili olması ve 41 ilde örgütlenmesini tamamlaması" koşulunun arandığını vurguladı. 41 ilde örgütlenemeyen bir partinin, Meclis’te grubu varsa seçime girebileceğini vurgulayan Oral, "Ancak 41 ilde örgütlenmeyen bir parti, 100 milletvekili bile olsa yardım alamaz" dedi. 
     Oral, AKP’li Zeki Ergezen’in "DSP’nin alacağı 19 trilyon liralık yardım, bölünmeden önce mi, sonra mı " sorusunu da, "Bölünmeyle ilgili bir düzenleme yok" diye yanıtladı. 
     Bu arada TDP, YSK’nın seçime katılamayacaklarına’ ilişkin kararına itiraz etti. YSK, yapılan bu itirazı reddetti. 
     



 SİYASET 















</TEXT>
</DOC>
