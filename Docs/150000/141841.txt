<DOC>
<DOCNO> 141841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sonspo09.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den resmi açıklama Fatih Altaylı provoke etti 
</HEADLINE>
<TEXT>

p    Fenerbahçe'de, Galatasaray derbisinin bitiminde yaşanan olaylara tepkiler sürüyor. 
     Yönetim kurulu imzasıyla Fenerbahçe'nin resmi internet sitesinde yapılan açıklamada, Ali Sami Yen Stadı'ndaki derbi maç sonrasında protokol tribününde bulunan Fenerbahçe Kulübü Başkanı Aziz Yıldırım ile yöneticilere, Galatasaray VIP tribününden ağır küfürler edildiği kaydedilerek, şöyle denildi 
     ''Bunun üzerine kulüp yöneticilerimiz, emniyet güçleriyle beraber, Galatasaray VIP tribünündeki bu kişilere müdahale etmiş ve olaylar yatıştırılmıştır. Olayların yatıştırılmasının ardından, Galatasaray VIP Salonu'na gelen Fatih Altaylı, provokatif hareketleriyle olayların yeniden başlamasına sebep olmuştur. İddia edilenin aksine, başkanımızın yalnızca bir koruması bulunmaktadır. Ayrıca, bu kişi hiç bir şekilde yaşanan olaylarda yer almamıştır.'' Bugüne kadar Fenerbahçe Şükrü Saraçoğlu Stadı'nda oynanan maçlarda, Galatasaray Kulüp Başkanı ve yöneticilerine hiç bir kötü tezahürat ile sözlü saldırıda bulunulmadığı da ifade edilen açıklamada, Ali Sami Yen Stadı'nda sporun spor olmaktan çıkarıldığı bir olayın yaşandığı ve bu durumun kasıtlık olarak provoke edilip başka mecralara çekildiği iddia edildi. 
     





</TEXT>
</DOC>
