<DOC>
<DOCNO> 120628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo03.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido, Phoenix Suns maçında 13 sayı attı 
</HEADLINE>
<TEXT>

     ABD Profesyonel Basketbol Ligi'nde NBA , 4. hafta mücadelesine, bu sabaha karşı yapılan 12 maçla devam edildi. 
     Pasifik Grubu lideri Sacramento Kings, evinde Phoenix Suns'ı farklı skorla yenerek, 14. maçında 10. galibiyetini alırken, Kings'de Hidayet Türkoğlu da 13 sayıyla oynadı. 
     Oyuna sonradan girip 23 dakika sahada kalan Türkoğlu, 2 sayılık atışlarda 7'de 4, 3 sayılık atışlarda 1'de 1 ve serbest atışlarda da 2'de 2 isabet kaydetti. Milli basketbolcu ayrıca, 1 savunma, 1 hücum ribaundu aldı, 1 asist yaptı ve 2 de top çaldı. 
     Kings'de Bobby Jackson 24 sayı, Chris Webber, 21 sayı, 13 ribaunt ve 6 asist, Doug Christie, 18 sayı ve 4 asist, Yugoslav pivot Vlade Divaç da 18 sayı, 6 ribaunt ve 5 asistle galibiyetin mimarları oldu. 
     Konuk ekipte ise Stephon Marbury, 39 sayı ve 5 asistlik performansla oynamasına karşın farklı skorlu yenilgiyi önleyemezken, Shawn Marion da 18 sayı ve 10 ribauntla oynadı. 
     Mehmet Okur'un oynamadığı maçta ise Merkez Grubu ikincisi Detroit Pistons, deplasmanda Miami Heat'e üstünlük sağlayarak, 13. maçında 10. kez galibiyetle tanıştı. 
     Konuk ekibi bu maçta galibiyete taşıyan isimler olarak 17 sayıyla Richard Hamilton, 14 sayı ve 7 ribauntla Corliss Williamson, 8 sayı ve 22 ribauntla da Ben Wallace göze çarptı. Heat ise Eddie Jones'un 17 sayı ve 4 asist, Brian Grant'ın 16 sayı ve 14 ribaunt, Caron Butler'in de 14 sayı ve 8 ribauntluk performansına karşın yenilgiden kurtulamadı. 
     Son 3 sezonun şampiyonu Los Angeles Lakers, eylül ayından beri sakat olan ünlü pivotu Shaquille O'Neal'ın bu sezon ilk kez forma giydiği karşılaşmada, evinde Chicago Bulls'u farklı skorla yenerek, 3 maç sonra galibiyetle tanıştı. 
     13. maçında 4. galibiyetini alarak grubun son sırasından kurtulan Lakers'da, risk almamak için yalnızca 21 dakika sahada kalan O'Neal, 17 sayı ve 7 ribauntluk performansıyla galibiyete büyük katkı yaptı. Evsahibi ekipte ayrıca Kobe Bryant, 21 sayı, 10 ribaunt ve 7 asist, Derek Fisher de 16 sayı ve 6 ribauntla oynadı. 
     Konuk ekipte ise Donyell Marshall'ın 14 sayı ve 14 ribaunt, Tyson Chandler'ın da 12 sayı ve 8 ribauntluk performansları galibiyete yetmedi. 
     Lige, yarın sabaha karşı yapılacak 9 maçla devam edilecek. 
     NBA'de, günün maçlarında alınan sonuçlar şöyle 
     New Jersey Nets-Cleveland Cavaliers 120-79 Indiana Pacers-Orlando Magic 106-70 Boston Celtics-Atlanta Hawks 105-98 uzatmada 
     Miami Heat-Detroit Pistons 72-75 Philadelphia 76'ers-Toronto Raptors 90-80 Houston Rockets-Washington Wizards 93-86 San Antonio Spurs-Memphis Grizzlies 95-86 New Orleans Hornets-New York Knicks 105-97 uzatmada 
     Sacramento Kings-Phoenix Suns 118-101 Golden State Warriors-Milwaukee Bucks 91-95 Los Angeles Lakers-Chicago Bulls 86-73 Denver Nuggets-Los Angeles Clippers 72-70 
     





</TEXT>
</DOC>
