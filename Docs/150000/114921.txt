<DOC>
<DOCNO> 114921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur17.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere İslam Cemaati örgütünü yasakladı 
</HEADLINE>
<TEXT>

     İngiliz hükümeti, 200'e yakın kişinin hayatını kaybettiği Bali'deki saldırıya karıştığı ileri sürülen aşırı dinci İslam Cemaati adlı örgütü yasaklayarak, İngiltere topraklarında sahip olduğu sanılan malvarlıklarını dondurdu. 
     İngiltere Bakanı David Blunkett, Asya'da faaliyet gösteren İslam Cemaati örgütünün yasaklanmasıyla ilgili kararnameyi imzaladığını, konunun gelecek hafta Avam Kamarası'nda ele alınacağını söyledi. 
     Maliye Bakanı Gordon Brown da "İslam Cemaati, terörist faaliyetlerde bulunuyor. Örgütün amacı, Malezya, Singapur ve Filipinler'in bir kısmını kapsayan, İslam esaslarına dayanan bir devlet kurmak. Bunlar silahla, bombayla amaçlarına ulaşmaya hazırlar. Malvarlıklarını dondurarak, gelecekteki eylemlerini engelliyoruz" dedi. 
     Brown, örgütün İngiltere topraklarında parasının bulunup bulunmadığı konusunun bankalarca incelenmekte olduğunu da kaydetti. 
     ABD Dışişleri Bakanlığı da dün, İslam Cemaati'ni, El Kaide ile bağlantılı bir terör örgütü olarak nitelemişti. 
     





</TEXT>
</DOC>
