<DOC>
<DOCNO> 147469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun17.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'a bombalı saldırılar yoğunlaşıyor... 
</HEADLINE>
<TEXT>

     Irak'ın başkenti Bağdat'a ittifak güçleri tarafından yapılan saldırılar, dün gece ve bu sabah daha da yoğunlaştı. 
     Amerikan ve İngiliz güçlerinin füze ve bombalı saldırılarına Irak uçaksavar ve füze bataryaları savaşın başladığından bu yana ilk defa karşılık vermedi. Irak uçaksavar ve füze bataryaları önceki saldırılara Amerikan bombaları ve füzelerine az ya da çok karşı ateşte bulunuyordu. 
     Bağdat'a dün gece ve bugün yapılan saldırılarda 40'un üzerinde patlama duyuldu. 
     Iraklı yetkililerin verdiği bilgiye göre, ittifak güçlerinin saldırılarında çok sayıda Iraklı öldü ya da yaralandı. Yetkililer, ölen ya da yaralanan Iraklıların sayısı hakkında ise bilgi vermediler. 
     Bu arada, Bağdat'ın Filistin ve Sheraton otellerinde kalan basın mensupları, elektriklerin kesik olması ve haber kaynaklarına ulaşamamaları nedeniyle büyük sıkıntı çekiyor. Gazeteciler, uydu telefonlarını kullanamıyor. 
     





</TEXT>
</DOC>
