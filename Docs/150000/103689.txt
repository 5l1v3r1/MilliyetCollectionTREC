<DOC>
<DOCNO> 103689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/spor/spo05.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DOKUNULMAZLAR 
</HEADLINE>
<TEXT>

Futbol Federasyonu, Bakan Ünlü’nün haklarında soruşturma açma yetkisini içeren talimat hükmünü yürürlükten kaldırdı 
     CEMAL ERSEN 

     Sessiz operasyon 
     SPORDAN Sorumlu Devlet Bakanı Fikret Ünlü ile Futbol Federasyonu arasında yıllardır devam eden çekişmede yeni bir sayfa daha açıldı. Futbol Federasyonu "sessiz" bir operasyonla Ünlü’nün, Başkan, Vekilleri, Yönetim Kurulu Üyeleri ve MHK hakkında soruşturma açılmasıyla ilgili talimat hükmünü yürürlükten kaldırdı. Yeni talimat 4 Ağustos 2002 tarihli resmi gazetede yayınlandı. 
     
     Soruşturma açamaz 
     "SORUŞTURMA açılması" başlıklı 64. maddenin c bendinde, "Federasyon Başkanı, Başkanvekilleri ve Yönetim Kurulu Üyeleri ile Denetleme Kurulu’nun, Tahkim Kurulu’nun, MHK Başkan ve Üyeleri hakkında soruşturma açılması Spordan Sorumlu Devlet Bakanı’nın iznine bağlıdır" ifadeleri yer alıyordu. Federasyonu’nun bu maddeyi yürürlükten kaldırması, Ünlü’nün soruşturma yetkisini de elinden aldı. 
     
     Müdahale yetkisi kısıtlandı 
     DİSİPLİN talimatındaki bu değişim Federasyon ile Ünlü arasında yıllardır devam eden çekişmenin bir parçası olarak nitelendirildi. Söz konusu değişiklikten sonra bakanlığın, federasyon üzerindeki denetim yetkisi 3813 sayılı yasanın 31. maddesinde yer alan hükme bağlı kaldı. Bu hüküm ise herhangi bir soruşturma yetkisi vermediği gibi bakanlığın gözetim hakkını kullanmasını içeriyor. 
     



 SPOR 

























</TEXT>
</DOC>
