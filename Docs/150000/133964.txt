<DOC>
<DOCNO> 133964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko02.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nayloncuya af Sezer’den döndü 
</HEADLINE>
<TEXT>

Cumhurbaşkanı Sezer, naylon fatura kullananlara af getirdiği ve bu nedenle de özel af’ niteliğinde olduğu gerekçesi ile Vergi Barışı Kanunu’nu veto etti 
     ANKARA Milliyet 

     Cumhurbaşkanı Ahmet Necdet Sezer, 16 Ocak’ta AKP’li millvekillerinin oylarıyla çıkartılan ve naylon fatura kullananlara af getiren Vergi Barışı Yasası’ nı veto etti. Cumhurbaşkanlığı’ndan dün yapılan açıklamada özellikle, naylon fatura kullananlara getirilen affın, kamu vicdanını sızlattığı vurgulandı. 
     Gerekçede, yasa ile Vergi Usul Kanunu’nun 359’uncu maddesinde yapılan değişiklikle naylon fatura kullananlar için suç duyurusunda bulunulamayacağı, soruşturma aşamasında olanlar için takibat yapılmayacağı, açılmış davaların düşeceği, kesinleşmiş mahk miyetlerin infaz edilmeyeceği hükmünün özel af’ niteliğinde olduğu Anayasa’nın, 87. maddesinde de özel affın Meclis üye tamsayısının beşte üç çoğunluğu ile çıkarılabileceği ifade edildi. 
     
     Asıl çıkarı kullanan sağlar’ 
     Yasada naylon fatura kullananlar ile basan ve düzenleyenlerin ayrılması, kullananların af kapsamına alınması da en önemli bozma gerekçelerinden biri oldu. Bilindiği gibi Milliyet, yasa daha tasarı aşamasındayken, naylon fatura kullanana af’ getirilerek, aynı suçtan yargılanan Maliye Bakanı Kemal Unakıtan’ın da kurtarılmak istendiğini haber konusu yapmıştı. 
     Cumhurbaşkanı Sezer’in iptal açıklamasında, naylon fatura suçu’nun, topluma karşı işlenmiş suç’ niteliğinde olduğu hatırlatılarak şöyle denildi 
     "Sahte belgeden asıl çıkar sağlayanlar, bu belgeleri basanlar ya da düzenleyenler değil, kullananlardır. Yasakoyucu, sahte belgeyi basma, düzenleme ve kullanma eylemlerini eşit ağırlıkta gördüğü için, aralarında bir ayrım yapmadan tümünü yaptırıma bağlamıştır. Bu nedenlerle, eylemleri daha ağır nitelik taşımasına karşın, sahte belge kullananların af kapsamına alınmaları Yasa’nın toplumsal barış sağlama amacıyla, vergisel kamu düzeniyle, adalet duygusuyla ve hukuk devleti ilkesiyle bağdaşmamaktadır." 
     
     Aklanma hakkını önlüyor 
     Cumhurbaşkanı Sezer, affın ayrıca bireylere Anayasa’nın verdiği yargı önünde aklanma hakkının’ kullanımını engellediğini de belirtti. 
     Türkiye’de 1980 - 2000 yıllarında 11 kez olmak üzere ortalama iki yılda bir vergi affına başvurulduğunu hatırlatan Sezer, mali afların gelenekselleştiğini, bunun da vergi suçlarını özendirdiğini, vergi cezalarının caydırıcı etkisini azalttığını, vergisini zamanında ödeyen yurttaşların adalet duygusunu incittiğini ve sarstığını belirtti. 
     
Ayrım iptal gerekçesi oldu      Cumhurbaşkanı Sezer, yasanın şu maddelerini iptal etti 

</TEXT>
</DOC>
