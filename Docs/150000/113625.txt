<DOC>
<DOCNO> 113625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yasam/yas05.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar haberleri salgına yol açar 
</HEADLINE>
<TEXT>

Milliyet’e uzmanlardan destek geldi Basında çıkan intihar haberleri, bunu aklından geçirenleri tetikliyor’ 
     AYŞEGÜL AYDOĞAN İstanbul 

     Yayınlanmasıyla topluma yarar sağlamayacak, toplumu bilinçlendirmeyecek ya da bir başka canı kurtarmayacak intihar haberlerine’ sayfalarında yer vermeme kararı alan Milliyet’in bu tavrına, uzmanlar da sonuna kadar destek verdi. 
     Eğitim ve Sağlık Muhabirleri Derneği ESAM , Türk Tabipler Birliği TTB ve İstanbul Tabip Odası’nın ortaklaşa düzenlediği, Türk Psikiyatri Derneği’nin de katıldığı Sağlık Bilinci ve Medya’ konulu toplantıların altıncısı sonunda özetle, basındaki intihar haberlerinin, intihar ve taklitlerini gösterileri arttırıp, aklında intihar olan kişileri de harekete geçirdiği belirtildi. 
     
     Sosyolojik sorun olur’ 
     Tabip Odası’ndaki toplantıda konuşan Türkiye Psikiyatri Derneği 2. Başkanı Doç. Dr. Mustafa Sercan, basında yer alan intihar ve intihar taklitlerinin, vakaları arttırdığının 17. yüzyıldan bu yana bilindiğine dikkat çekti. 
     Bu nedenle bu tür haberlere yer verilmemesi gerektiğini söyleyen Sercan, "Kişinin içinde bulunduğu kötü bir süreçte sorunlarını çözme çabası varsa ya da Doktora mı gideyim, intihar mı edeyim ’ düşünceleri arasında gidip geliyorsa, okuduğu haber terazinin dengesinin bozulmasına yol açıyor" dedi. 
     Batman’daki kadın intiharlarını hatırlatan Türkiye Psikiyatri Derneği İstanbul Şube Başkanı Dr. Cem Ataklı da, "Benzer şeyleri yaşayanlar bunun bir çıkış noktası olduğunu görünce aynı şeyi deneme yoluna gidiyor. Batman’da olduğu gibi intihar salgın haline geliyor, sosyolojik bir sorun oluyor" dedi. 
     



 YAŞAM 





















</TEXT>
</DOC>
