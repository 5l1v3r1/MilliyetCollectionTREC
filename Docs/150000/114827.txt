<DOC>
<DOCNO> 114827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/zbirand.html </URL>
<DATE> 2002/10/24/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs paketi hazırlanıyor 
</HEADLINE>
<TEXT>

     Eğer bir sorununuz varsa ve bu sorunun muhatabı olan iki taraf çözüm bulamazlarsa, sonunda birileri çıkar ve sizlerin yerine çözüm üretir. 
     Kıbrıs’taki durum aynen böyledir. 
     İşin kötü tarafı önünüze konulacak paket ne sizi ne de karşıdaki muhatabınızı tatmin edecektir. Ancak çaresiz şekilde boyun eğmek zorunda kalırsınız. 
     Kıbrıs’ta Türk ve Rum toplum liderleri aylardır tartışıyorlar. Bütün çabalara rağmen çözüm bulamadılar. Sonunda her iki tarafın da korktuğu başına geliyor. 
     BM Genel Sekreteri, şimdiye kadar ki görüşmelerde ortaya atılan ve kabul gören önerilerden hareket ederek bir paket hazırlıyor. 
     Bu paketin içeriği şu aşamada tam olarak belli değil. Mutlaka Türk tarafını hem memnun edecek, hem de kızdıracak unsurlarla karşılaşılacaktır. 
     Aynı şekilde, Türklerin sevindiğine Rumlar kızacak, Rumların tepki gösterdiklerine de Türkler alkış tutacaktır. 
     Bu noktada en önemli soru işareti, BM Genel Sekreteri’nin Washington-Londra ve AB üçlüsünden alacağı destektir. Bu üçlü Annan’ın öneri paketinin arkasında sıkı durursa işin rengi değişecektir. 
     O zaman Türk ve Rum direnci azalacaktır. Aksi gerçekleşirse, daha önceki Genel Sekreterler gibi, Kofi Annan da tarihe "çözülemeyen bir Kıbrıs paketi daha bırakmış" olacaktır. Diğer bir olasılık da ABD ve İngiltere’den yeterli destek sağlayamadığı taktirde Kofi Annan’ın böyle bir paket sunmaktan vazgeçmesidir. 
     Hangi olasılığın gerçekleşeceği önümüzdeki bir iki hafta içinde belirlenecektir. 
     Son aşamaya girmeden önce benim, Kıbrıs’ta taraf olan herkese bir çift sözüm var 

</TEXT>
</DOC>
