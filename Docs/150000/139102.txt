<DOC>
<DOCNO> 139102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yasam/yas09.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan’dan Berivan özrü 
</HEADLINE>
<TEXT>

Midyat Belediye Başkanı Nasırlıoğlu, "Berivan’ı kovduğum için pişmanım. Sibel Can’dan özür dileyeceğim" dedi 
     YAŞAR ÇAKMAK 

     Midyat Belediye Başkanı Şehmus Nasırlıoğlu, ilçesinden kovduğu "Berivan" dizisinin ekibinden ve dizinin başrol oyuncusu Sibel Can’dan özür dileyecek. Ailesiyle görüşmek için İstanbul’a gelen Nasırlıoğlu, yaptığının yanlış olduğunu kabul ettiğini vurgulayıp şöyle konuştu 
     "Can’a saygısızlığım olmadı. Set ekibi, oyuncularla fotoğraf çektirmek için toplanan Midyatlılara kötü davrandığını gördüğüm için onlara tepki gösterdim. Karavana da Can’dan halkın kendisiyle birlikte fotoğraf çektirme isteğini yerine getirmesini rica etmek için girdim. Yaşanan tatsız olaylar nedeniyle özür dilemek için Tolga Savacı’yı aradım, ulaşamadım. Bu olay medyaya yansıdıktan sonra başta ailem olmak üzere bir çok yakınımdan tepki aldım. Berivan’a şığım. O türküyü dinler, dinler kırmızı şarap içerim. Mardin’e dönünce, çiçek ve baklava alıp Berivan Ağa’dan Sibel Can özür dileyeceğim. Çekim için ilçemize dönmeleri için elimden geleni yapacağım. Onlara her türlü desteği vermeye de hazırım." 
     



 YAŞAM 


























</TEXT>
</DOC>
