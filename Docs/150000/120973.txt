<DOC>
<DOCNO> 120973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur07.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Döverek öldürdüler, sonra yakmak istediler... 
</HEADLINE>
<TEXT>

     İzmir'in Kadifekale semtinde sabıkalı bir kişi, dövülerek öldürüldükten sonra yakılmak istendi. 
     Alınan bilgiye göre, 07 sokak 6 numaradaki evde, yangın çıktı. Yangın, çevredekiler ve itfaiye ekiplerinin müdahalesi sonucunda büyümeden söndürüldü. Eve giren polis, Hasan Atsoy'un 27 hafif şekilde yanmış cesedi ile karşılaştı. 
     Yapılan incelemede, Atsoy'un dövülerek öldürüldüğü, sonra çıkarılan yangında yakılmak istendiği belirlendi. 
     Emniyet yetkilileri, Atsoy'un hırsızlık malları satarak geçimini sağladığını, ''sahte döviz bozdurmak'', ''sahte abonman bileti'' ''hırsızlık'' suçlarından çok sayıda sabıkası bulunduğunu söyledi. Yetkililer, Atsoy'un, eşi ile 10 gündür ayrı yaşadığını, iki gün önce de tartıştığının belirlediğini, soruşturmanın bu yönde sürdürüldüğünü kaydettiler. 
     





</TEXT>
</DOC>
