<DOC>
<DOCNO> 129344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur13.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Halı sahadaki maçtan sonra kavga çıktı... 
</HEADLINE>
<TEXT>

     Adapazarı'nda, halı sahadaki maçtan sonra tartışan gençler arasında çıkan kavgada 2 kardeş yaralandı. Yaralılardan birinin durumunun ağır olduğu bildirildi. 
     Dün akşam saatlerinde halı sahada maç yapan gruptan Ömer 22 ve Adem Badur 19 kardeşler, birlikte yürüdükleri Birol Cihan ve Erdem Gerçek ile Yağcılar Mahallesi Güler Sokak'ta henüz belirlenemeyen nedenle tartışmaya başladı. 
     Kısa sürede kavgaya dönüşen olayda, sert cisimle yüzlerine vurulan Ömer ve Adem Badur, yere düşerek kalkamadı. Çevreden yetişenlerce Sakarya Devlet Hastanesi'ne götürülen Adem Badur tedavi altına alınırken, durumu ağır olan Ömer Badur ise ilk müdahalenin ardından Kocaeli Tıp Fakültesi'ne sevk edildi. 
     Olaydan sonra kaçan Birol Cihan ve Erdem Gerçek'in arandığı bildirildi. 
     





</TEXT>
</DOC>
