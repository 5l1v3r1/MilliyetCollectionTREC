<DOC>
<DOCNO> 120061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/ekonomi/eko03.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yatırımcıya POAŞ fırsatı 
</HEADLINE>
<TEXT>

İş - Doğan Petrol Yatırımları AŞ, POAŞ’ın halka açık yüzde 23.17’lik kısmını elinde bulunduran ortakların hisse senetlerini 6.850 liradan alma çağrısında bulundu 
     İş-Doğan Petrol Yatırımları A.Ş İş Doğan , Petrol Ofisi A.Ş POAŞ ile gerçekleştirmeyi planladığı birleşme öncesinde, POAŞ’ın halka açık hisselerini 6 bin 850 liradan satın almak üzere çağrıda bulundu. 
     SPK, dün akşam yaptığı toplantıda, İş-Doğan’ın POAŞ ile birleşme girişimini değerlendirdi. İş-Doğan, söz konusu birleşme öncesinde, POAŞ sermayesinin halka açık yüzde 23.17’lik kısmını elinde bulunduran ortaklara ait hisse senetlerini satın almak üzere çağrıda bulundu ve çağrıya katılmayan ortaklara, İş Doğan ortakları tarafından satma hakkı sunulmasına ilişkin bilgi formunu onayladı. 
     
     Yatırımcıya alternatifler 
     Açıklamaya göre, hisse alımı için çağrı fiyatı, İş Doğan’ın, Özelleştirme İdaresi Başkanlığı’nın portföyünde kalan POAŞ sermayesinin yüzde 25.8’ine karşılık gelen paylar için 8 Ağustos 2002’de ödediği 30 bin liralık fiyatın aylık yüzde 4 faiz oranı kullanılarak bugüne getirilmiş değeri olan 6 bin 850 lira bölünme etkisi dikkate alındığında 34 bin 250 liraya denk geliyor olarak belirlendi. 
     Getirilen diğer alternatifler ise şöyle 
     İkinci yıl sonunda küçük yatırımcılara hisselerini satma hakkı getirilerek 6.850 liralık fiyat 15.11.2002 tarihli kurla dolara çevrilecek. Yıllık yüzde 3.5 faiz ödenecek. Faiz ödemeleri altı ayda bir olacak. Dileyen ortaklar 2 yıllık süre içerisinde bu hakkından vazgeçip hisse senetlerini teslim alabilecekler. Dolayısıyla küçük ortak hisse senedini dilediği zaman borsada satabilecek. 
     
     Çağrıya katılmayanlar 
     Çağrıya ve satma hakkı kullanımına katılmayan ortaklar için, İş-Doğan Petrol Yatırımları AŞ, 17.11.2002 tarihli yönetim kurulu toplantısında birleşmenin gerçekleşmesi halinde yüzde 40 oranında ilave hisse senedi verilmesinin sağlanması için genel kurula teklif götürdü. 
     Açıklamaya göre, Kurul, "söz konusu onayın bundan sonra yapılabilecek olası birleşmeye izin başvurusunun kabul edileceği anlamına gelmediği, yapılacak birleşme başvurusunun ayrıca değerlendirileceği hususunda POAŞ ve İş Doğan’ın bilgilendirilmesine’’ karar verdi. 
     Petrol Ofisi hisse senetleri 15 Kasım Cuma günü 5.400 liralık fiyattan kapanmış ve ağırlıklı ortalama işlem fiyati ise 5.250 lira olmuştu. 
     



 EKONOMİ 
















</TEXT>
</DOC>
