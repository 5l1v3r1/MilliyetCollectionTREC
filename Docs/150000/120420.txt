<DOC>
<DOCNO> 120420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/soneko14.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıl sonu enflasyon beklentisi 32'ye geriledi... 
</HEADLINE>
<TEXT>

     Merkez Bankası Beklenti Anketi'ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 32'ye indi. 
     Kasım ayının ilk anketinde yüzde 40 olarak belirlenen en yüksek yıl sonu tahmininde ise bir değişiklik olmadı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Kasım ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre Kasım ayının ilk anketinde yüzde 29-40 aralığında seyreden yıl sonu TÜFE öngörüsü, Kasım ayının ikinci anketinde de değişmeden kaldı. Daha önce yüzde 32.3 olan yıl sonu uygun ortalama enflasyon beklentisi ise yüzde 32'ye düştü. 
     Kasım ayının ilk anketinde yüzde 3.1 olan cari ayın TÜFE'ye göre uygun ortalama enflasyon beklentisi, ikinci anketinde yüzde 2.9'a geriledi. 
     Kasım ayının ilk anketinde yüzde 1.5-4.0 aralığında seyreden cari ayın TÜFE beklentisi, ikinci ankette yüzde 1.7-4.5 aralığında oluştu. 
     
     2 AY SONRASI İÇİN TÜFE BEKLENTİSİ 
     Kasım ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 1.0-4.1 olurken, ilk ankette yüzde 2.8 olan uygun ortalama enflasyon oranında bir değişiklik yaşanmadı. 
     Kasım ayının ilk anketinde de, iki ay sonrasının TÜFE beklenti aralığı yüzde 1-4 aralığında gerçekleşmişti. 
     Gelecek 12 aylık dönemin TÜFE beklentisi aralığı Kasım ayının ikinci anketinde yüzde 21.5-30.0 olurken, bu oranlar ilk anketinde yüzde 20-35 olarak belirlenmişti. 
     Kasım ayının ilk anketinde, yüzde 26.5 olarak belirlenen gelecek 12 aylık dönemin TÜFE uygun ortalaması da, yüzde 26.2'ye geriledi. 
     
     FAİZ ORANLARI 
     Öte yandan Kasım ayının ikinci anketinde, aynı ayın ilk anketine göre cari ayın bileşik faiz oranı beklentisinde düşüş yaşandı. 
     Buna göre, Kasım ayının ilk anket sonuçlarına göre yüzde 45-68 aralığında seyretmesi öngörülen cari ayın bileşik faiz beklentisi, ikinci anketinde yüzde 45-64 aralığında gerçekleşirken, uygun ortalama da yüzde 52.3'den yüzde 48.0'e indi. 
     Yıl sonu bileşik faiz beklentisi, Kasım ayı ikinci anket sonuçlarına göre yüzde 40-60 aralığında, uygun ortalamada yüzde 46.6 olarak gerçekleşti. 
     Bileşik faiz beklentisi, Kasım ayının ilk anket sonuçlarında, yüzde 40-65 aralığında ve uygun ortalamanın da yüzde 48.7 olması öngörülmüştü. 
     Yıl sonu basit faiz oranı beklentisi ise Kasım ayının ikinci anketinde yüzde 34-47 uygun ortalama ise yüzde 41.1 olarak hesaplandı. 
     Kasım ayının ilk anketinde bu oranlar sırasıyla yüzde 30-50 ve yüzde 41.2 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Kasım ayının ikinci anketinde cari ay sonu kur beklentisi aralığı 1,550,000-1,750,000 lira olurken, uygun ortalama 1,616.2 lira olarak belirlendi. 
     Kasım ayının ilk anket sonuçlarında cari ay sonu kur beklentisi aralığı 1,600,000-1,800,000 olurken, uygun ortalama ise 1,684.600 bin lira olarak saptanmıştı. 
     Bu arada katılımcılar, Kasım ayının ikinci anketinde yıl sonu dolar kuru beklentisi 1,550,000-2,400,000 lira olurken, uygun ortalama 1,690,1 liraya geriledi. 
     Kasım ayının ilk anketinde uygun ortalama 1,550,000- 2,470,000 lira, uygun ortalama ise 1,750,000 lira olmuştu. 
     
     BÜYÜME BEKLENTİSİ ARTTI 
     Katılımcılar ayrıca Kasım ayının ikinci anketinde, yıl sonu GSMH'sinin yüzde 3 ile yüzde 7.4 aralığında artacağını, uygun ortalamanın da yüzde 4.5 olacağını öngördüler. 
     Kasım ayının ilk anketinde, yıl sonu GSMH 2-7 aralığında uygun ortalama ise 4.3 olarak belirlenmişti. 
     Kasım ayının ikinci anketinde, yıl sonu cari işlemler dengesinin eksi 4 milyar dolar ile 4 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Kasım ayının ilk anketinde, cari işlemler dengesinin eksi 4 milyar dolar ile 5 milyar dolar arasında seyredeceği öngörülmüştü. 
     





</TEXT>
</DOC>
