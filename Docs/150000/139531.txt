<DOC>
<DOCNO> 139531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur30.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan "ABD ile temaslar devam ediyor, son şekil veriliyor" 
</HEADLINE>
<TEXT>

     Devlet Bakanı Ali Babacan, ''ABD ile temaslar devam ediyor, dökümanlara son şekli veriliyor'' dedi. 
     Babacan bugün AK Parti TBMM Grup toplantısından ayrılırken gazetecilerin sorularını yanıtladı. 
     ''Görüşmeler Tamamlandı mı '' şeklindeki soruya Babacan, ''temaslar sürüyor'' yanıtını verdi. 
     ''ABD ile yürütülen müzakerelerde vergi sorunu aşıldı mı '' sorusunu karşılık Babacan, ''Artık o konular geçildi. Sözleşmede kelimelere son şekli veriliyor'' dedi. 
     ''Tezkerenin Genel Kurul'a gelişi niye ertelendi '' sorusu üzerine Babacan, Grup toplantısında söz almak isteyen 80-90 milletvekili olduğunu, bunların ancak yarısının konuşabildiğini kaydetti. Babacan, bazı bakanların yarınki Milli Güvenlik Kurulu toplantısına katılacağını, konuşamayan milletvekillerinin cumartesi günü yapılacak Grup toplantısında dinleneceğini, bu nedenle Grup toplantısının Cumartesi günü yapılacağını kaydetti. 
     





</TEXT>
</DOC>
