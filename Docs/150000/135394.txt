<DOC>
<DOCNO> 135394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/spor/spo02.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü’den yeşil ışık 
</HEADLINE>
<TEXT>

     YUSUF KOBAL 

     Menajerini çağırdı 
     SEZON sonunda futbol hayatını Avrupa’da sürdüreceği iddia edilen Rüştü, Fenerbahçe’de kalmaya sıcak bakıyor. Milli kalecinin, Futbol Şube Sorumlusu Sadettin Saran ile görüştüğü ve Futbolu yuvanda bırak’ önerisine sıcak baktığı açıklandı. Milli kalecinin, görüşmeleri sürdürmesi için menajeri Finiyahavi’yi Türkiye’ye çağırdığı da bildirildi. 
     
     Fatih’i uyardık’ 
     RÜŞTÜ, Fenerbahçe söz konusu olunca gelen hiçbir teklifin kendisi adına önem taşımadığını açıkladı. Fatih’in Beşiktaş maçında gördüğü kırmızı kartı da yorumlayan tecrübeli eldiven şöyle konuştu "Eğer bilinçli yapsaydı, cezasını biz takım olarak verirdik. Sadece uyardık. Fatih, yenilginin sorumlusu olamaz. Bu şanssızlık herkesin başına gelebilir." 
     
En dişli Kartal      LİGİN ikinci yarısının başlamasına kısa bir süre kala, Fenerbahçeli taraftarlar, en büyük rakibi Beşiktaş olarak seçti. www.1907.org’ internet sitesinde yapılan "En büyük rakip kim " anketinde Siyah - Beyazlı takım yüzde 68’lik oy oranıyla zirveye çıktı. İkinciliği yüzde 22 ile Gençlerbirliği elde ederken, Galatasaray yüzde 9’luk oranla üçüncü sırada yer aldı. 
     
Fener’de birlik çağrısı      BEŞİKTAŞ yenilgisinin ardından Fenerbahçeli taraftarlar Ankaragücü maçı için çeşitli organizasyonlar düzenliyor. Takımın eski havasını bulması için İstanbul’dan özel eskortlarla havaalanına kadar yolcu edileceği vurgulandı. Ankara’da da derneklerin özel karşılama töreni yapacağı bildirildi. Öte yandan Sarı - Lacivertli takım Ankaragücü maçının hazırlıklarını dün yaptığı tek idmanla sürdürdü. Oğuz Çetin, taktiksel çalışmalara ağırlık verdi. 
     
Paket teklif iddiası      İSPANYA’NIN yüksek tirajlı Ole Gazetesi’nde Ortega - Fenerbahçe - River Plate arasındaki sıcak temaslar yine geniş yer buldu. Yıldız futbolcunun menajeri Caliendo’nun Fenerbahçeli yöneticilerle görüştüğü ve River Plate’in teklifini ilettiği iddia edildi. Ortega’nın ise susmayı tercih ettiği vurgulandı. 
     KULÜBE yakın çevreler, ilk etap görüşmelerinde River Plate’in Ariel Ortega karşılığında Fenerbahçe’ye 3 futbolcu vermeye hazır olduğunu vurguladılar. Bu konunun Sarı - Lacivertliler’in gündemine girdiği ve önümüzdeki günlerde son kararlarını menajer Miranda’ya bildirecekleri belirtildi. 
     
Kadroya makyaj      ANKARAGÜCÜ karşısında yeni transferiyle vizyona çıkacak olan Fenerbahçe’de ideal on bir ortaya çıkmaya başladı. Oğuz Çetin’in kırmızı kart cezalısı Fatih Akyel’in yerine Ali Güneş’e, Johnson’un yerine ise Kemal’a forma şansı tanıyacağı öğrenildi. Vladimir’in forvette, Tuncay’ın sağ kanatta, yeni yıldız Rebrov’un solda görev yapacağı vurgulandı. 
     



 SPOR 




























</TEXT>
</DOC>
