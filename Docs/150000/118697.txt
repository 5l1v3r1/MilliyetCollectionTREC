<DOC>
<DOCNO> 118697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sontur04.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM Otoyolu'nda zincirleme trafik kazası... 
</HEADLINE>
<TEXT>

     TEM otoyolunda meydana gelen zincirleme trafik kazasında 1 kişi yaralandı. 
     Edinilen bilgiye göre, Gemlik'e fındık götüren İrfan Yüce yönetimindeki 34 KGT 45 çekici plakalı TIR, sabaha karşı Köseköy kesiminde arızalandı. Güvenlik şeridinde arızasını gidermeye çalışan TIR'a, arkadan gelen Halis Korkmaz idaresindeki 42 DA 258 plakalı kağıt yüklü kamyon çarptı. 
     Bu sırada, yola yayılan kağıt balyalarından birine çarpan İbrahim Demirhan'ın kullandığı 34 VG 3418 plakalı minibüs ise önce sol, ardından da sağ bariyerlere savruldu. 
     Kazada, kamyonda sıkışan sürücü Halis Korkmaz, görevlilerin çabasıyla çıkartılarak Kocaeli Devlet Hastanesi'ne götürüldü. Sağ ayağında kırık tespit edilen Korkmaz'ın tedavisi sürüyor. 
     Bir süre kapalı kalan otoyolun İstanbul şeridi, ekiplerin yoğun çabasıyla yeniden trafiğe açıldı. 
     





</TEXT>
</DOC>
