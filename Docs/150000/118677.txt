<DOC>
<DOCNO> 118677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo12.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
O da bir fanatik... 
</HEADLINE>
<TEXT>

     Fotoğrafı tüm dünyaya geçen ajanslar onu, "kimliği bilinmeyen bir kadın taraftar" diye tanımladı. 
     Yer, Yeni Zelanda... 
     Yatçılar, Louis Vuitton Challenge Cup çeyrek finali için kapışmış. 
     Üzerlerine takımlarının tişörtünü giymiş taraftarlar kıyıda tezahürat yapıyor. 
     Gerçi sözkonusu olan yat yarışı olduğu için çığlıkların, sloganların yatçıların kulaklarına ulaşması biraz zor 
     Ama ne gam... Kadın taraftarı kim tutar... Erkek arkadaşlarının arasında, aşka gelip bir anda üzerindeki tişörtü sıyırdı. 
     Belki gazetecileri, fotoğraf makinelerini görünce "Cannes film festivali" sırasında şöhret arayan genç ve güzel kadınların yaptıklarını hatırladı. 
     Belki de içkinin etkisiyle içinden geldiği gibi davrandı... 
     Kimbilir... 
     Ancak sözkonusu spor olunca, taraftarların hangi ulustan olduğu, davranış biçimlerini çok da değişmiyor galiba. Hatta erkek ve kadın oluşları bile... 
     Yarışlar mı.. Merak edenler için belirtelim İsveç ekibi parkuru 1 dakika 18 saniyelik derece ile önde bitirdi... 
     





</TEXT>
</DOC>
