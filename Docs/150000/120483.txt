<DOC>
<DOCNO> 120483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sontur01.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, ''İnşallah beklediğimiz neticeyi alabiliriz'' 
</HEADLINE>
<TEXT>

     AK Parti Genel Başkanı Recep Tayyip Erdoğan, ''İnşallah 12 Aralık'ta beklediğimiz olumlu neticeyi alabiliriz'' dedi. 
     Erdoğan, Strazbourg'tan Türkiye'ye dönüşünde Esenboğa Havalimanı'na inişi sırasında uçağın hoparlöründen kısa bir konuşma yaparak, gezisini izleyen gazetecilere teşekkür etti. 
     AB'ye girme yolunda azimli ve kararlı şekilde, bir yolculuğa hep beraber çıkıldığını ifade eden Erdoğan, gezisi boyunca kendisini yalnız bırakmayan basın mensuplarına ayrıca teşekkürü borç bildiğini kaydetti. 
     Gezi boyunca bazı eksikliklerin olmuş olabileceğine işaret eden Erdoğan, ''Artık bunları da görmemek lazım. Teşekkür ediyorum. Temennimiz, 12 Aralık'ta beklediğimiz olumlu neticeyi almaktır'' diye konuştu. 
     





</TEXT>
</DOC>
