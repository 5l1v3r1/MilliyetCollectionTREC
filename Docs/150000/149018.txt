<DOC>
<DOCNO> 149018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/yasam/yas04.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özür dilerim, sana tecavüz edeceğim’ 
</HEADLINE>
<TEXT>

Yolda görüp aşık olduğu kızı kaçıran ve evlenmek istemeyince tecavüz eden sapık kendini savundu Ama önce özür diledim...’ 
     TESLİME TOSUN, SONER KOCAER DHA 

     Altınova Mahallesi’nde çiftçilik yapan Mehmet Çakır 25 , yolda görüp aşık olduğu A.D.’yi 22 dört akrabasıyla kaçırdı. 
     Genç kızı Serik’te bir eve götürüp altı gün boyunca zorla sakinleştirici içiren Çakır, A.D.’yi evliliğe ikna etmeye çalıştı. Çakır, A.D.’nin evlenmeyi kabul etmemesi ve camları kırarak intihar etmeye kalkışması üzerine, "Özür dilerim ama sana tecavüz etmek zorundayım" diyerek zorla ırzına geçti. 
     Daha sonra Serik Belediyesi’nden evlendirme memuru Namık Kuzu’yu çağırıp nikah kıydıran Çakır, ihbar üzerine evi basan polis tarafından yakalandı. Mehmet Çakır ile kuzeni gözaltına alınırken, üç akrabası ise kayıplara karıştı. 
     
     Gerçek imzamı atmadım’ 
     Bir petrol istasyonunda muhasebeci olan A.D., ifadesinde 4 Nisan’da işyerine giderken kaçırıldığını söyledi ve şöyle konuştu "İlaç verip beni uyuttular. Mehmet Çakır zorla tecavüz etti. Tanımadığım biri gelip bana nikah defterine zorla imza attırdı. Ben de gerçek imzamı atmadım, sadece karaladım." 
     "Yaralama, bıçaklama, adam dövme" suçlarından kaydı bulunan Çakır ise, ifadesinde şunları söyledi "Ona ilk görüşte aşık oldum. Evlenmeyeceğini bildiğim için kaçırdım. İlk gece ona dokunmadım ama ertesi gece evlenmeye zorlamak için tecavüz etmek zorunda kaldım. Kendisinden buna mecbur olduğumu söyleyip özür diledim." 
     Nikah memuru Namık Kuzu ise "Görevimi yaptım. Nikah sırasında kimse itiraz etmedi" diye ifade verdi. Mehmet Çakır ile kuzeni Halil Çakır’ı gözaltına alan polis, diğer üç kişinin de peşine düştü. 
     


YAŞAM 















</TEXT>
</DOC>
