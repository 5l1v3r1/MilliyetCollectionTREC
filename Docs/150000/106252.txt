<DOC>
<DOCNO> 106252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sondun04.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai'ye suikast girişimi ile ilgili 17 kişi gözaltına alındı 
</HEADLINE>
<TEXT>

     Afganistan'ın güneyindeki Kandahar'da Devlet Başkanı Hamid Karzai'ye yönelik suikast girişimiyle ilgili üst düzey bir güvenlik yetkilisi ve 17 kişi gözaltına alındı. 
     Suikast girişiminin meydana geldiği güney şehri Kandahar'ın valisi Gül Ağa Şerzai'nin sözcüsü Halid Peştun, dün gözaltına alınan kişilerin suikast girişimiyle bağlantılarının soruşturulduğunu söyledi. 
     Peştun, gözaltına alınan üst düzey güvenlik yetkilisinin adının Said Resul olduğunu söyledi, ancak ayrıntılı bilgi vermedi. 
     Karzai, geçen yıl Afganistan'da ABD'nin askeri operasyonu sırasında yıkılan Taliban rejiminin kalesi durumundaki Kandahar'da önceki gün meydana gelen suikast girişiminden kılpayı kurtulmuş, olayda ikisi asker giysili saldırgan toplam 3 kişi ölmüştü. Karzai ile araç konvoyunda olan Şerzai'nin boynunu ise kurşun sıyırmıştı. 
     





</TEXT>
</DOC>
