<DOC>
<DOCNO> 116055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/guncel/gun01.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatroya baskın terör eylemiydi...’ 
</HEADLINE>
<TEXT>

Eylemcilerle bağlantıda oldukları iddia edilen Kafkas Vakfı ve Kafkas Çeçen Derneği başkanları, baskının terör eylemi olduğunu kabul etti 
     ÖMER ERBİL İstanbul 

     Rus İstihbarat Birimi FSB’nin, Moskova’daki tiyatro baskınının ardından kara listeye aldığı Kafkas Vakfı’yla Kafkas Çeçen Derneği’nin başkanları, maruz kaldıkları tutuma sert tepki gösterdi. Başkanlar, baskının da, müdahalenin de terör olduğunu savundu. Kafkas Vakfı Başkanı Mehdi Nusret Çetinbaş, faaliyetlerini dernek çatısı altında sürdürdüğünü, 2 trilyona yakın para topladıklarını kaydederek, "Bu parayı Türkiye’nin İçişleri Bakanlığı’nca tayin edilen üç denetçiyle mültecilere dağıttık. Silah alınmadı. Savaşanlara nakdi para olarak gönderilmedi" dedi. 
     
     SAVAŞ BİTSİN İSTİYORUZ’ 
     Rusya’nın en büyük korkusunun vakıflarınca kurulan Ajans Kafkas olduğunu savunan Çetinbaş, şöyle devam etti "Ajans sayesinde her gün bir milyon kişi siteyi ziyaret ediyor. Çeçenistan’dan en son gelişmelerden haberdar oluyor. Ajans, Putin’in görüşlerine de yer veriyor. Habercilik mantığıyla hareket ediyor. Vakfımızın yasadışı iş yapmasına Türk hükümeti izin vermez. Biz savaşın bitmesini istiyoruz. Tiyatro baskınını tasvip etmiyoruz." Kafkas Çeçen Derneği Başkanı Muktedir İlhan da, "Rusya, kendi halkını da kara listeye alıyor. Tiyatro baskını bir terör olayı. Ancak müdahale de bir terör olayıdır" diye konuştu. 
     
200 sivil ölmüştü      Kafkas Çeçen Derneği Başkanı Muktedir İlhan, "Baskının terör eylemi olduğunu kabul ediyoruz. Ancak müdahale de bir o kadar terör eylemiydi. Ruslar, düzenledikleri operasyonla tiyatro binasındaki 200 sivili katletti" diye konuştu. 
     
Rus Bakan Gaz Fentanil’ içerikli      Rusya Sağlık Bakanlığı, Çeçen operasyonunda kullanılan gazın uyuşturucu ilaç olarak bilinen "Fentanil" içerikli olduğunu bildirdi. Rusya Sağlık Bakanı Yuri Şevçenko, operasyonda uluslararası sözleşmelerin yasakladığı hiçbir kimyasal maddenin kullanılmadığını belirtti. Şevçenko, Fentanil’in anestezik bir bileşim olduğunu ve ölümlere yol açamayacağını da savundu. Tıpta uyuşturucu ve ağrı kesici olarak kullanılan Fentanil’in, uyuşturucu etkisinin morfininkinden 50-100 kat fazla olduğu kaydediliyor. Fentanil’in aşırı dozunun, insanlarda solunumu durdurarak ölüme yol açabildiği belirtiliyor. 
     
Mashadov’un yardımcısı Kopenhag’da tutuklandı      İRFAN KURTULMUŞ Kopenhag 

     Danimarka polisi, Çeçenistan’ın Rusya tarafından tanınmayan Devlet Başkanı Aslan Mashadov’un temsilcisi Ahmet Zakayev’i, Rusya’nın "Moskova’daki tiyatro baskınına karıştığı" yolundaki suçlamaları üzerine, Dünya Çecen Kongresi’ne katılmak için geldiği Kopenhag’da gözaltına aldı. Dün mahkemeye çıkarılan Zakayev’in gözaltı süresi 13 gün uzatıldı. Danimarka’nın Moskova Büyükelçisi Lars Vissing, Zakayev’i Rusya’ya iade etmeyeceklerini söyledi. Vissing, Danimarka’nın Rusya ile suçluların iadesi anlaşması bulunmadığını, ayrıca Rusya’da idam cezası bulunduğu için Zakayev’in iade edilemeyeceğini açıkladı. Rusya ise, iade için Danimarka’ya baskı yapmaya başladı. 
     



 GÜNCEL 














</TEXT>
</DOC>
