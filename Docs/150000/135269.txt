<DOC>
<DOCNO> 135269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sonspo04.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin İdmanyurdu, Sivasspor maçına hazırlanıyor... 
</HEADLINE>
<TEXT>

     İkinci Futbol Ligi A Kategorisi takımlarından Mersin İdmanyurdu, deplasmanda yapacağı Sivasspor maçına hazırlanıyor. 
     Teknik direktör Yücel İldiz, yaptığı açıklamada, lige iyi başladıklarını, bunu sürdürmek için de çok zor bir karşılaşma olmasına karşın Sivasspor'dan puan almak zorunda olduklarını belirtti. 
     İldiz grupta, şampiyonluğa oynayan ve düşme hattındaki takımların ara transfer yaparak güçlerine güç kattıklarını vurgulayarak, şunları kaydetti 
     ''Sivasspor, sahasında iyi sonuçlar alan bir ekip. Her iki takımın da hedefi Birinci Süper Lig. Sahada iyi olan taraf maçı kazanacak. Hedefe varmak için her maçımıza puan için çıkıyoruz. Sivasspor deplasmanından alacağımız puan bize doping etkisi yapacak.'' İldiz takımda, Çanakkale Dardanelspor maçında sakatlanan Fatih'in dışında eksiklerinin bulunmadığını kaydetti. 
     





</TEXT>
</DOC>
