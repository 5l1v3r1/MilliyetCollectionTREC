<DOC>
<DOCNO> 113685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko05.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkokul mezunları işsiz kalmıyor 
</HEADLINE>
<TEXT>

     Türkiye'de iş alanlarının darlığı ve yenilerinin açılamaması nedeniyle özellikle üniversite mezunlarının birincil sorunu olan işsizlik, ilkokul mezunları açısından sorun olarak görülmüyor. 
     Türkiye'deki toplam istihdamın yarısından fazlasını ilkokul ve daha düşük seviyede eğitime sahip olanların dolduruyor. Avrupa Eğitim Vakfı'nca kurulan Türkiye Ulusal Gözlemevi'nin hazırladığı raporda, nüfusun ekonomik faliyetleri çerçevesinde istihdamın eğitim seviyesi istatistiklerle ortaya konuldu. Türkiye'de toplam iş gücünün 22 milyon civarında olduğu kaydedilen raporda, bunun 16 milyonunu erkekler, 6 milyonunu da kadınlar oluşturduğu belirtildi. 
     Rapora göre, Türkiye'deki işyerleri ağırlıklı olarak eğitimsiz ya da ilkokul mezunlarına "ekmek kapısı" oluyor. "İlkokul eğitimi, Türk iş gücünün medyan orta noktasını ve modunu en yaygınını oluşturmaktadır ve buradaki gelişmeler yavaştır" denilen raporda, erkeklerin istihdamında ilkokul mezun olanlar yüzde 'lük bir oranı oluşturuyor. Bu durumun Türkiye iş gücü piyasaları ve sürekli mesleki eğitimin önünde aşılması gereken "engellerden" biri olduğu belirtilen raporda, şöyle denildi 
     "Bu kişilerin büyük çoğunluğu ekonomi içinde yarıtalacak yeni işlerin kaliteli bölümü için uygun olmayacağından yetişkinler için mesleki eğitim ihtiyacı yüsek olacaktır. Var olan eğitim düzeyi, iş gücü verimliliği ve buna bağlı olarak ekonomik büyüme olanakları açısından olumsuzdur." Hem erkekler hem de kadınlarda en az istihdam edilen eğitim seviyesindekilerin ise üniversiteliler olduğu bildirildi. Erkekler arasında üniversite mezunları sadece yüzde 8'lik bir dilime sıkışabildi. Rapora göre, kadın üniversiteliler diğer istihdam açısından erkeklere göre daha şanslı. Üniversite mezunu kadınlar, Türkiye'de çalışan kadınların toplamının yüzde 11.3'ünü oluşturuyor. 
     





</TEXT>
</DOC>
