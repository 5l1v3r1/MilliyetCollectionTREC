<DOC>
<DOCNO> 112414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sondun14.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova'da Sırp otobüsüne saldırı... 
</HEADLINE>
<TEXT>

     Kosova'nın batısındaki İpek kentinde Arnavutlar bir Sırp otobüsüne saldırdı. 
     BM Polis Gücü tarafından yapılan açıklamada, Arnavutların, emekli maaşlarını almak üzere İpek kentindeki Emekli Hizmetleri Merkezi'ne gelen 10 Sırp'ın bulunduğu, eski Sırbistan plakalı ve üzeri Sırpça yazılı otobüse saldırdıkları kaydedildi. 
     Açıklamada, otobüsü gören Arnavutların aracın etrafında toplandığı, daha sonra otobüse taş ve molotof kokteyli attıkları belirtildi. 
     Kalabalığın, Kosova Barış Gücü KFOR askerleri ve polis güçlerinin göz yaşartıcı gaz ve copla müdahale etmesiyle dağıtıldığı, olayda bazı polislerin yaralandığı ve etraftaki otomobillerde maddi hasar meydana geldiği bildirildi. 
     





</TEXT>
</DOC>
