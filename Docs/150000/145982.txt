<DOC>
<DOCNO> 145982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/soneko18.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
KAMU-SEN Çalışanlar, nemalarını nisan ayı başında beklemektedir 
</HEADLINE>
<TEXT>

     Türkiye Kamu Çalışanları Sendikaları Konfederasyonu KAMU-SEN Genel Başkanı Bircan Akyıldız,''Kamu çalışanları nemalarını nisan ayı başında beklemektedir''dedi. 
     Akyıldız, sendikanın Aydın İl Temsilciliğinde düzenlediği basın toplantısında, Kamu-Sen olarak 'adım adım Türkiye'' projesi kapsamında yurt gezilerine çıktıklarını, sendika çalışmalarının yanı sıra ülke sorunları ve sorunlarının tespiti konusunda da çalışmalar yaptıklarını bildirdi. 
     AK Parti iktidarının kamu çalışanları adını hiç bir somut adım atmadığını öne süren Akyıldız şöyle konuştu 
     'AK Parti iktidarının attığı tek adım nemalardır. Nemalarda toplumun çalışanların temsilcileri ile içlerine sinmemesine rağmen bir mutabakat sağlanmış ancak bu durum bile sulandırılması, bulandırılması, uygulamanın geciktirilmesi söz konusudur. Burdan sesleniyorum ki, aklınızın ucundan bile geçirmeyin, kamu çalışanları nemaları nisan ayı başında beklemektedir. Ana parayı ödemek zorundasınız. Hükümet bu konuda varılan mutabakatın arkasında durmak zorundadır'' Akyıldız, Çalışma ve Sosyal Güvenlik Bakanı Murat Başeskioğlu ile dün bir görüşme yaptıklarını, özellikle 4688 sayılı kanunun eksikliklerinin giderilmesi konusundaki görüşlerini kendisine ilettiklerini ve olumlu yanıt aldıklarını bildirdi. 
     Sendika olarak norm kadro uygulamasına hassasiyet gösterdiklerini belirten Akyıldız,''Norm kadro uygulamasının Türkiye'de hiç de hoş bir geçmişi yoktur. Uygulamanın sonuçlarını gördük. Şu anda 118 müdür yardımcısı açıkta kalmıştır. Böyle bir norm kadro uygulaması bize hiç bir şey kazandırmaz. Aksine bir çok şey kaybettirir. Çalışan, üreten insanların atıl kalması anlamına gelir''şeklinde konuştu. 
     Akyıldız, Türkiye'de hiç bir siyasi partiye yakın ve uzak durmadıklarını, her siyasi partinin içinde olduklarını belirterek kamu çalışanların sorunlarının çözümleneceği tek yerin siyasi iradeler olduğunu ifade etti. 
     




</TEXT>
</DOC>
