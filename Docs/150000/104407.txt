<DOC>
<DOCNO> 104407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/soneko04.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Enron, Türkiye'deki enerji tesisini satıyor... 
</HEADLINE>
<TEXT>

     ABD'de skandallı şekilde iflas eden enerji devi Enron'un, aralarında Türkiye'deki bir enerji tesisinin de bulunduğu 12 malvarlığını satışa çıkaracağı açıklandı. 
     Enron'un geçici başkanı Stephen Cooper, açıklamasında, dünyanın çeşitli bölgelerinde satışa çıkarılacak tesisleri almaya talip olanlar için son başvuru tarihinin Kasım olacağını bildirdi. 
     Açıklamada, satışa sunulacak tesisler arasında, Enron'un yüzde 50 hissesine sahip olduğu, Marmara Ereğlisi'nde kurulu 478 megawatt gücünde Trakya Project adlı doğalgaz enerji santralının da bulunduğu belirtildi. 
     Diğer 11 enerji tesisi, ABD'nin yanısıra, Brezilya, Bolivya, Porto Riko, Meksika ve Kanada'da bulunan enerji santralları, enerji dağıtım şebekeleri, enerji şirketleri ve boruhatlarını kapsıyor. 
     ABD'de bir dönemin en parlak şirketlerinden olan Enron, çeşitli muhasebe skandallarının ardından geçen Aralık'ta iflasını istemişti. 
     





</TEXT>
</DOC>
