<DOC>
<DOCNO> 130479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/yazar/akyol.html </URL>
<DATE> 2003/01/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Din ve kadın 
</HEADLINE>
<TEXT>

     Yazar bir müzisyen, bazı sinema ve televizyon filmlerinde rol almış. Sonra kendi deyimiyle "hidayet" yoluna giriyor, tesettürlü dindar bir bayan oluyor, Vakit gazetesinde yazıyor. 
     Sanatla ilgili bir entelektüel olan Bayan Ceylan, Peygamberimizin eşi Hz. Aişe’ye Ayşe değişik açılardan bakıyor 
     Geleneksel İslam’da "örnek mümine" olarak ele alınan Hz. Ayşe, buna ilaveten, Ceylan tarafından bir kadın hakları savunusu, entelektüel, ve siyasi lider olarak ön plana çıkarılıyor. 
     
     CEYLAN’IN kitabı bir akademik çalışma değil. Kaynaklardan yaptığı alıntılara yeni yorumlar getiriyor önemi burada. 
     Bayan Ceylan, "ataerkil toplum" değerlerini eleştiriyor, Hz. Aişe’nin kadınca’ ve kadınları savunan tavırlarını ön plana çıkarıyor. 
     Habeşli bir ekip mescidde oynuyor, Ayşe ve diğerleri seyredip hoşça vakit geçiriyor. Peygamberimiz geliyor... Ve sevgili eşi Ayşe’nin sırtını rida pelerin ile örterek sevgisini gösteriyor, bıkıncaya kadar seyretmesini sağlıyor. Sf. 26 
     Bayan Ceylan, Paygamberimizin döneminde, Müslüman kadınların o günkü ortama göre makyaj yaptığını, süslendiğini, romantik sevgi duygularının övüldünü, kıskançlık gibi insani duyguların da yaşandığını anlatıyor. Sf. 36 vd. 
     "Erkek despotizmi"ni eleştiriyor, Hz. Aişe’nin "kadını küçük düşürücü pek çok söylemi düzelttiğini" belirtiyor. Sf. 120 
     
     KİTAPTAN bazı konu başlıkları "Kadın Lider, Eğlence ve Sanat Anlayışı, Hz. Peygamber’in Müzik Esprisi, Peygamber Devrinde Kadın Evde mi Otuyordu , Kadın Hakları, Kadının Toplumda Yerini Alması..." 
     Ceylan, Hz. Aişe’nin "despotizm ve dogmatizm kuranları çağlar ötesinden ikaz ettiğini" anlatıyor. 
     "Hz. Aişe kadın filozof’ tanımına uyar... En önemlisi de onun sadece Kur’an ile yetinmeyip çağının tüm bilimlerine vakıf olması. Ondaki entelektüel birikim olaylara bakış açısının çok yöne açılımını, problemlere çok boyutlu çözümler getirmesini sağlamış..." Sf. 31 
     Kitapta anlatılan olaylar geleneksel İslam kaynaklarından aktarılmış. Bunun yanında, feminizmi çağrıştıran yaklaşımlar, dogmatizmin ve ataerkil despotizmin eleştirilmesi, bireysel özgürlük, kültür ve sanat gibi konuların ön palana çıkarılması ise Geleneksel İslam’dan çok farklı, modern’ yorumlardır ve orta sınıf toplumuna dönüşmekte olan Türkiye’nin liberal değerlerle tanışmasının etkisi açıktır. 
     Yorum bilim hermenötik artık ülkemizde de önem kazanıyor. 
     Okuldan ve değişen hayattan alınan modern değerler, dindarlıkla sentez ediliyor. Sosyologların "çok - türlü modernleşme, değerlerin melezleşmesi" gibi kavramlarla anlattığı süreç. 
     Bu sosyolojik süreci anlamayanlar dinle modernitenin tanışmasını engellemeye çalıyorlar "irtica" evhamıyla, türban gibi yasaklarla... 
     
     







Din ve kadın 


Yaz, kış falan, filan 


Myers’in ziyareti 


Tehlike çanları... 


Vur, deyince öldürmeyelim... 


ANAP, statüko, CHP 


Selam Dünyalı ben Türküm ..’ 


Komşumuz Sam Amca’nın Türkiye’den talepleri 


Bush’un ekonomiyi canlandırma planı 


</TEXT>
</DOC>
