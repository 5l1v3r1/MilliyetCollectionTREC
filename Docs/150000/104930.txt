<DOC>
<DOCNO> 104930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/spo04.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer fıkrası 
</HEADLINE>
<TEXT>

Trabzon’un inanılmaz trafiği adeta kördüğüme döndü. Brezilyalılar ve Koreli oyuncudan vazgeçildi, Gineli Bangoura da pahalı geldi 
     BORDO - Mavili kulüp, gizlemeye çalıştığı transfer harekatı ile baş döndürdü. Brezilya’da yardımcı antrenör Ulvi Güveneroğlu’nun tavsiye ettiği Admilson ile Jardemilson fiyat yükseltince frene basıldı. Jardemilson’un sorun çıkarmadığı bildirilmesine rağmen, yönetim transferleri askıya aldı. Bu arada G.Koreli 34 yaşındaki Hwang İstanbul’a getirildi. Ancak Gaziantep’te kadro dışı bırakılan Fatih Tekke ile anlaşma sağlanınca, Hwang’ın Trabzon’a gelişi iptal oldu. 
     YÖNETİM aynı zamanda Belçika’nın Lockereen takımının Gineli golcüsü Bangoura’yı da gizlice İstanbul’a getirtti. Bu kez de, geçen yıl bonservisi 2.5 milyon Euro olan, ama bu sezon 400 bin dolara düştüğü bildirilen Bangoura için kulübü 1.2 milyon dolar istedi. Samet Aybaba’nın ısrarla Gineli oyuncuyu istemesine rağmen bu sürpriz rakam üzerine transfer rafa kaldırıldı. Trabzon’un, Beşiktaşlı Tamer ile Rizeli Devran ve Koray konusundaki ısrarını sürdürdüğü de ifade edildi. 
     



 SPOR 



























</TEXT>
</DOC>
