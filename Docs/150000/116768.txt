<DOC>
<DOCNO> 116768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur32.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Or-an'daki çalışma ofisinde sonuçları izliyor... 
</HEADLINE>
<TEXT>

     Milletvekili genel seçimleri dolayısıyla DSP Genel Merkezi'nin birinci katında Basın Merkezi kuruldu. Parti yöneticileri de oy verme işleminin sona ermesinden itibaren genel merkeze geldiler. 
     Oy verme işleminin sona ermesinin ardından DSP Genel Merkezi hareketlenmeye başladı. 
     Devlet Bakanı Tayfun İçli, Zeki Sezer ve Melda Bayer, DSP TBMM Grup Başkanvekili Emrehan Halıcı, Genel Sekreter Süleyman Yağız ile Genel Sayman Mecit Şekercioğlu oy verme işlemi sona erdikten sonra parti genel merkezine geldiler. 
     DSP Genel Başkanı ve Başbakan Bülent Ecevit ise oyunu kullandıktan sonra geçtiği Oran Şehri'ndeki çalışma ofisinde seçim sonuçlarını takip ediyor. 
     Ecevit'in saat 22.00 sıralarında genel merkeze gelmesi bekleniyor. 
     DSP Genel Merkezi'nin birinci katında oluşturulan Basın Merkezi'ne Dev ekran televizyon konuldu. Basın Merkezi'nde gazeteciler için çok sayıda telefon kullanıma açıldı. 
     Seçim sonuçları, parti genel merkezinin yanındaki binada oluşturulan Bilgi İşlem Merkezi'nden Basın Merkezi'ne bilgisayar aracılığıyla aktarılıyor. 
     Bu arada, Devlet Bakanı Tayfun İçli ile Grup Başkanvekili Emrehan Halıcı Basın Merkezi'nde bir ara satranç oynadılar. 
     





</TEXT>
</DOC>
