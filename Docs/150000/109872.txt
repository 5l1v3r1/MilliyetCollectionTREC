<DOC>
<DOCNO> 109872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun10.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi ile Türkiye arasında heyet krizi... 
</HEADLINE>
<TEXT>

     Avrupa Konseyi Parlamenterler Meclisi'nin AKPM , Türkiye'de yapılacak seçimlere gözlemci heyet göndermek istemesiyle ortaya çıkan kriz devam ediyor. 
     AKPM Başkanlık Divanı'nın bugün yaptığı toplantıda, Türkiye'ye seçimler için heyet gönderilmesi konusu bir kez daha gündeme geldi. 
     Toplantıda konuşan AKPM Türk Heyeti Başkanı Uluç Gürkan, Türkiye'nin 3 Kasım'da yapılacak seçimler için gözlemci heyet kabul etmeyeceğini bildirdi. Gürkan, şöyle dedi 
     ''Türkiye serbest ve özgür bir ülke. Herkes, istediği zaman ziyaret edebilir. AKPM üyesi parlamenterler de Türkiye'ye isterlerse gelebilirler ve bizim misafirimiz olurlar, ancak onların resmi olarak seçim gözlemci heyeti sıfatıyla Türkiye'ye gelmelerine karşı çıkarız. Bu konuda hükümet resmi bir davetiye yapmayacaktır.'' Uluç Gürkan, Türkiye'nin 1999 yılında yapılan seçimlerde olduğu gibi AGİT üyesi ülkelerin parlamentolarına seçimleri izlemek için bir davet yapabileceğini belirtti ve her biri AGİT üyesi olan Avrupa Konseyi üyesi ülkelerin bu çerçevede seçimler için gelmesinde sakınca bulunmadığını ifade etti. 
     AKPM Türk Heyeti Başkanı Uluç Gürkan, AKPM Başkanı Peter Schieder'in, ''Türkiye üzerinde izleme mekanizması olduğu gerekçesiyle heyet göndermek istiyoruz'' şeklindeki gerekçesine de karşı çıktı ve bu konuda alınan kararın, üzerinde izleme mekanizması olan her ülkeye seçim için kesin heyet gönderilir anlamına gelmediğini söyledi. 
     





</TEXT>
</DOC>
