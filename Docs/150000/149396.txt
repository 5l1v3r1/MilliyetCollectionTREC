<DOC>
<DOCNO> 149396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo35.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 1 - Beşiktaş 2 
</HEADLINE>
<TEXT>

     Birinci Süper Ligde Malatyaspor kendi sahasında Beşiktaş'a 2-1 yenildi. 
     Birinci Süper Futbol Ligi'nde Malatyaspor, kendi sahasında Beşiktaş ile yaptığı karşılaşmanın ilk yarısını 2-0 yenik tamamladı. 
     7. dakikada Kaan Dobra'nın sağdan taraftan ortaladığı topla buluşan Ahmet Dursun, ceza sahası içinde çarpazdan sert vurdu. Kaleci Miloşevski'nin eliyle dokunduğu topu, Malatyaspor savunması uzaklaştırdı. 
     15. dakikada hakem Kuddusi Müftüoğlu, Malatyaspor taraftarlarının sahaya attığı yabancı maddeler nedeniyle 3 numaralı anonsu yaptırdı. 
     19. dakikada soldan gelişen Beşiktaş atağında kale içine gönderilen topla Ahmet Dursun buluştu. Ahmet Dursun'un vuruşunda top az farkla auta gitti. 
     23. dakikada Beşiktaş'ın ilk gölü geldi. Kazanılan serbest atışı kullanan Sergen, düzgün bir vuruşla topu filelere gönderdi 0-1. 
     29. dakikada Timuçin serbest vuruştan kaleye gönderdiği topu Nouma uzaklaştırmak istedi. Ancak, top kısa düştü. Topla buluşan Ayman'ın şutunda top az farkla yandan auta çıktı. 
     40. dakikada Beşiktaş ikinci golünü attı. Ceza sahası içerisinde topla buluşan Sergen, topu müsait durumdaki Kaan Dobra'ya aktardı. Kaan Dobra sert bir vuruşla kalecinin sağından topu filelerle buluşturdu 0-2. 
     Maçın kalan dakikalarında her 2 takımın atakları sonuç getirmeyince, ilk yarı Beşiktaş'ın 2-0 üstünlüğüyle bitti. 
     Malatyaspor karşılaşmanın ikinci yarısına Stankov'un yerine Serkan'ı alarak başladı. 
     47. dakikada Timuçin'in pasıyla ceza sahası içerisinde topla buluşan Mithat'ın kafa vuruşunda top kalecide kaldı. 
     56. dakikada Beşiktaş'ta Nouma'nın yerine, Pancu oyuna dahil oldu. 
     58. dakikada Sergen Malatyaspor savunma oyuncularından kaptığı topla ceza sahasına girdi. Kaleciyi de çalımlayan Sergen'in boş kaleye attığı topu son anda Muharrem kornere çıkardı. 
     63. dakikada Malatyaspor'da Timuçin'in yerine Fazlı Beşiktaş'ta ise Giunti'nin yerine Yasin oyuna girdi. 
     65. dakikada rakibine sert giren Ali Eren, sarı kart gördü. 
     73. dakikada Hasan Özer'in kafa ile aşırttığı topa Sertan kafayla vurdu. Top üstten az farkla dışarı çıktı. 
     77. dakikada kazanılan korner atışını Mert kullandı. Ceza sahasına gelen topa Tolga kafayla vurdu. Ancak, top az farkla üsten auta çıktı. Beşiktaş'ta Sergen'in yerine Tümer oyuna dahil oldu. 
     87. dakikada Hasan Özer'in ceza sahasına gönderdiği topu sol çaprazda bulunan Sertan önünde buldu. Sertan'ın gelişine vurduğu top üst direkten oyun alanına geri döndü. 
     89. dakikasında Mithat'ın ceza sahasına ortaladığı topu iyi takip eden Tolga'nın kafa vuruşunda kaleciyi de geçen topu, son anda Ali Eren uzaklaştırdı. 
     Maçın uzatma dakikalarında Serkan'ın sağdan ceza sahasına gönderdiği topu önünde bulan Mert, gelişine vurarak topu filelere gönderdi ve karşılaşma da Beşiktaş'ın 2-1 üstünlüğü ile sonuçlandı 
     





</TEXT>
</DOC>
