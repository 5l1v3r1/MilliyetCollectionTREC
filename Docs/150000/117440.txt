<DOC>
<DOCNO> 117440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sontur31.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a Atina'dan jet davet 
</HEADLINE>
<TEXT>

     AKP Genel Başkanı Tayyip Erdoğan'a partisinin seçimden birinci çıkması üzerine ilk davet Yunanistan'dan geldi. Smitis Erdoğan'ı Atina'ya özel temsilcileri aracılığıyla davet etti. 
     Yunanistan Başbakanı Smitis'in Başbakanlık Protokol Daire Başkanı ve Özel Temsilcisi Büyükelçi Suti Satiropulos Pambovkis AKP Genel Başkanı Tayyip Erdoğan'ı ziyaret etti. 
     Yaklaşık bir saatlik görüşmenin ardından Pambovkis yaptığı açıklamada, Erdoğan'a Başbakan Smitis'in davetini yeniden illettiğini ve Atina ziyaretini görüştüklerini bilidirdi. 
     Ziyaretin çok iyi bir şekilde gerçekleşmesini istediklerini kaydeden temsilci, ziyaretin Yunanistan-Türkiye ilişkilerini çok daha ileri götürmesini amaçladıklarını belirtti. 
     Büyükelçi, gazetecilerin soruları üzerine ziyaretin tarihi için "Çok yakın bir tarihte gerçekleşecek, birkaç gün içinde" karşılığını verdi. Pambovkis davetin "Türk halkının oy verdiği AKP'nin Başkanı olarak" Tayyip Erdoğan'a yönelik olduğunu söyledi. 
     Pambovkis bir başka soru üzerine Erdoğan'ın Atina ziyaretinde Fenerbahçe'nin Panatinaykos takımıyla UEFA kupası karşılaşmasını izleyip izlemeyeceğini bilmediğini söyledi. 
     





</TEXT>
</DOC>
