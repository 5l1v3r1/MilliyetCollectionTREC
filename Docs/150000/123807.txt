<DOC>
<DOCNO> 123807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sontur18.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kusura bakma yeğen" dedi öldürüldü... 
</HEADLINE>
<TEXT>

     Malatya'da kaldırımda yürüdüğü sırada omuzuna çarptığı kişiye ''kusura bakma yeğen' diyen genç bıçaklanarak öldürüldü. 
     Alınan bilgiye göre, İnönü Caddesi üzerinde yürümekte olan Seyhan Yaman 18 , karşıdan gelen ve omuzuna çarptığı M.B'ye 17 , ''Kusura bakma yeğen'' deyince aralarında tartışma çıktı. Tartışmaya Yaman ve M.B'nin arkadaşları da katılınca olay kavgaya dönüştü. Kavga sırasında Yaman, göğsünden aldığı bıçak darbesiyle yaralandı. 
     Malatya Devlet Hastanesi'ne kaldırılarak ilk müdahalesinin ardından Turgut Özal Tıp Merkezi'ne kaldırılmak istenen Yaman, yolda yaşamını yitirdi. 
     Olaydan sonra gözaltına alınan M.B'nin üzerinde 2 bıçak ele geçirildiğini belirten yetkililer, olaya karıştıkları belirlenen E.A, A.A ve E.Ş'nin yakalanarak gözaltına alındığını, ayrıca bir kişinin de yakalanmasına çalışıldığını bildirdi. 
     





</TEXT>
</DOC>
