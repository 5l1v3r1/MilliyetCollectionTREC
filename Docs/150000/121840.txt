<DOC>
<DOCNO> 121840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo15.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını İnter, Emre ve Okan'la yeniden yaratıldı... 
</HEADLINE>
<TEXT>

     İtalya'nın yüksek tirajlı spor gazetesi La Gazzetta dello Sport, FC İnter Teknik Direktörü Hector Cuper'in, Emre ve Okan'ı oynatmasının takımda çok olumlu değişiklikler yaptığını kaydetti. 
     La Gazzetta dello Sport'ta bugün yer alan haberde, Cuper'in, Şampiyonlar Ligi'nde Newcastle'a karşı deplasmanda alınan 4-1'lik galibiyetle yeni bir takım yarattığını belirtti. 
     Arjantinli teknik adamın takımda yaptığı revizyonun 5 faktörle sıralandığı haberde, Cuper'in, sakatlığından sonra tekrar formuna kavuşan Emre'yi ''tüm sahanın yönetmeni'', Okan'ı da ''sağ kanadın dinamosu'' olarak oynatmasının taktik bir başarı olduğu savunuldu. 
     Gazete ayrıca, Recoba'nın dışarıda bırakılıp ileride Crespo-Vieri ikilisine şans verilmesini, Almeyda'nın Di Bagio'nun oyun sitiline değişiklik kazandırmasını ve sol kanatta genç oyuncu Pasqulae'ye güven verilmesini teknik direktörün başarısı olarak gösterdi. 
     FC İnter'de 2. sezonunu geçiren 47 yaşındaki Cuper'in geçen hafta Milano derbisinde alınan 1-0'lık yenilgiyi hemen unutturduğu ifade edildi. 
     Bu arada İtalyan basını, ligin 12. haftasında pazar günü TSİ 16.00'da başlayacak maçta Brescia'ya karşı kendi sahasında oynayacak İnter'de Emre ve Okan'a ilk 11'de yer verdi. Geçen hafta aldığı yenilgiyle 4. sıraya düşen İnter'in 23 puanı bulunuyor. 

     
</TEXT>
</DOC>
