<DOC>
<DOCNO> 119330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/spor/spo03.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dereli kızdırdı 
</HEADLINE>
<TEXT>

Galatasaraylı yöneticiler maçın hakemine tepki gösterdi. 2. Başkan Ali Dürüst, "Küçük bir cisimle anons yaptırdı. Keşke Kadıköy’de olsaydı. Sahaya atılanlar kamyonla dışarı çıkardı" dedi 
     Çifte standart 
     İKİNCİ Başkan Ali Dürüst karşılaşma sonrası hakem Selçuk Dereli’ye büyük tepki gösterdi. Dürüst, çifte standartın bitmesini istedi, "Sahaya atılan küçük bir cisim için üç numaralı anonsu yaptırdı. Keşke Kadıköy’deki Fenerbahçe maçını yönetseydi. Orada atılanlar ancak kamyonla dışarı çıkardı. Seyirciyi gereksiz yere gerdi. Artık bu tip haksızlıklar son bulmalı" diye konuştu. 
     
     Bunlar tetikçi’ 
     BAŞKAN Özhan Canaydın da "Bizi bölmek isteyenler amaçlarına ulaşamadı" açıklamasını yaparken, yönetici Burak Elmas da Dereli’ye öfke yağdırdı. Elmas, "Buraya hep tetikçileri gönderiyorlar. Olmadık anonslarla taraftarların üzerinde baskı oluşturuyorlar. Bu, sezon başından beri sürüyor. Seyircimize tahriklere gelmedikleri için teşekkür ediyoruz. Hakkımızı yedirmeyeceğiz" dedi. 
     
Haluk Ulusoy tatlı sert      FUTBOL Federasyonu Başkanı Haluk Ulusoy, A Milli Takım’a gelen futbolcuların ligdekinden daha iyi oynadığını, Ay - Yıldızlı ekipte tam bir huzur ve birlik havası olduğunu söyledi. Ulusoy, "Fatih Terim bu kampın yıllık programda yer almadığını, bunun da kulüpleri sıkıntıya sokabileceğini söylemiş. Bana göre Fatih hoca bunları şikayet anlamında ifade etmedi. Ama erken yapılan bir açıklama. Şenol hocayla görüşüp konuşması daha iyi olurdu" dedi. 
     
     Maçın adamı 
AYHAN      Sahanın yıldızıydı. Galatasaray’ın en iyi oyuncusuydu. Müthiş bir mücadele gösterdi. Eskiden kulübeye bakıyordu. Şimdi hiç kulübeye bakmadan oynadı. Sahanın her yerindeydi. Defansına çok yardım etti. Orta sahada çok etkili oynadı. Maçın en iyi pres yapan oyuncusuydu. 
     
Göze batanlar      Hasan Şaş Bütün ağırlığını oyuna koydu. Özellikle ilk yarıda muhteşemdi. Trabzon sağ kanadını çok zorladı. Hücumda çok etkiliydi. 
     Suat Sahanın en yaşlısıydı. Ama en genci gibi mücadele etti. Her pozisyonda vardı. Savunmanın emniyetiydi. Eski Suat’ı hiç aratmadı. 
     Gökdeniz Maça çok iyi başladı, bir de gol attı. Orta sahayı iyi götürdü, etkili oldu. Ama ikinci yarıda yoruldu, etkisini yitirdi. 
     Fatih Tekke Maçın kaderini çizen adamdı. Attığı penaltı ciddiyetten uzaktı. Böyle bir maçta sadece kendine oynadı, takımını yaktı. 
     Serkan Kılıç Çok iyi bir oyuncu olduğunu gösterdi. Müthiş bir mücadele örneği sergiledi. Doğrusu Galatasaray’ı en çok zorlayan adamdı. 
     
NOTLAR      Hasan cezalı 
     TRABZONSPOR karşısında sarı kart gören Hasan Şaş cezalı duruma düştü. Ligin başından bu yana dördüncü kez kart gören yıldız futbolcu, Sarı - Kırmızılı takımın Gençlerbirliği ile oynayacağı maçta yer alamayacak. 
     
     Terim’e sevgi 
     SARI - Kırmızılı taraftarlar kendilerini tribüne çağırarak destek isteyen Fatih Terim’i bağırlarına bastılar. Seyirciler maç öncesinde Terim’e büyük sevgi gösterisinde bulundular. 
     
     Yeni forma 
     GALATASARAY, Trabzonspor maçına Sarı - Kırmızılı futbolcular yeni gri formalarıyla çıktı. Bu arada uzun süredir saçlarını uzatan yıldız oyuncu Hasan Şaş’ın da kafasını sıfıra vurdurduğu gözlendi. 
     
     Sakat ordusu 
     GALATASARAY’DA sakatlıkları nedeniyle Trabzonspor karşısında Hakan Ünsal, Ümit Davala, Batista ve Cihan forma giyemediler. Cezalı olan Emrek Aşık ise kadroda yer almadı. 
     
     Yönetime protesto 
     GALATASARAY taraftarları tribünlere pankart asmayarak, kendilerini Kadıköy’de yalnız bıraktıklarını düşündükleri yöneticileri protesto ettiler. Sadece kapalıdaki, "İmparator ordun hep seninle" yazılı pankart dikkat çekti. Bu arada bazı taraftarların Başkan Özhan Canaydın aleyhine sloganları, diğerleri tarafından susturuldu. 
     
     Cim-Bom galip 
     GALATASARAY ile Trabzon arasındaki PAF maçını ev sahibi kazandı. Sarı - Kırmızılı ekip 4 - 2 galip geldi. 
     
     Birlik’ten çağrı 
     KULÜPLER Birliği de, centilmenlikle ilgili çalışmalarını sürdürdü. Başkan Cemal Aydın imzasıyla dağıtılan broşürde, "Herkesi centilmenliğe davet ediyoruz. Sahanız kapanmasın, maçınız seyircisiz oynanmasın. Küfüre ve şiddete hayır" mesajı iletildi. 
     
     Yoğun önlem 
     EMNİYET güçleri yeni aldıkları tedbirleri dünkü maç öncesinde de yoğun şekilde uyguladılar. Stat kapılarına 12 kişilik men cezasına çarptırılan amigoların fotoğraflı listesini asan polisler, tribünlere 50’şer kişilik gruplar halinde yerleştiler. 
     



 SPOR 

























</TEXT>
</DOC>
