<DOC>
<DOCNO> 134244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yazar/gunes.html </URL>
<DATE> 2003/01/31/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
New York’ta ve İstanbul’da suç oranları nasıl düştü 
</HEADLINE>
<TEXT>

     Şahin’e göre İstanbul’da 2002 yılında suç sayısı yüzde 21 oranında azalmış. Çözümler de yüzde 15 artmış. Kapkaç, yankesicilik ve diğer tüm hırsızlıklarda azalmalar olmuş. Sadece gasp sayısı artmış. Mülke dayalı suçlar azalıp, diğerlerinin artması bize 2001 krizinin düzeltmesi izlenimini veriyor. Malum ekonomik krizlerde mülke dayalı suçlar çok artar. 
     Şahin diğer metropollerle karşılaştırmalı bilgiler de veriyor. 10 milyonun üzerinde nüfusu olan İstanbul’da yıllık suç sayısı 91.693’müş. Oysa 3 milyon 300 binlik Berlin’de 573 bin, 1 milyon 600 binlik Viyana’da 154 bin, 2 milyon 800 binlik Madrid’de ise 230 bin suç işlenmiş. Yani, suç oranı Madrid’de yüzde 8, Viyana’da yüzde 10, Berlin’de yüzde 17. İstanbul’da ise yüzde 1’in altında. Kaldı ki, bunlar Avrupa’nın sakin bilinen başkentleri. 
     Oysa Amerika’da suç oranının yüksekliği öteden beri bilinir. Hele New York’ta. Ancak 1990’lı yıllarda Amerika’da da suç oranının ciddi biçimde düştüğü biliniyor. Ülke genelinde tam yüzde 28 New York’ta da bir ciddi mücadele stratejisiyle suç oranı ülke genelinin tam iki katı kadar, yüzde 56 oranında azalmış. Özellikle mala ilişkin suçlarda düşüş yüzde 65 olmuş. Kısacası, 2002 yılında İstanbul’da elde edilen gelişme, korkulu kent New York’ta on yılda elde edilmiş. 
     Bu başarıyı eski Belediye Başkanı Rudolph Giuliani’nin sert politikalarına ve onun aldığı önlemlere bağlayanlar var. Eh ne de olsa Giuliani İtalyan asıllıydı ve bu işlerden anlardı Başkan Giuliani özellikle küçük suçlara yönelik olarak uygulanan "kırık pencere yaklaşımının" yanı sıra ciddi bir polis faaliyeti uygulattı. Kırık pencere yaklaşımı da küçük suçların engellenerek daha ileride büyüyecek suçların engellenmesi yöntemi. 
     1998 yılında bir konuşmasında Başkan Giuliani şöyle diyordu "Elbette katliam ile duvara yazı yazma arasında dağlar kadar fark var. Ama nihayetinde her ikisi de suç. Ve birine olanak tanıyan iklim diğerini de yeşertir." 
     Biri Türk olmak üzere ABD’de iki araştırmacı Hope Corman ve Naci Mocan bu konu ile ilgilenmişler. ABD’nin bilinen araştırma kuruluşu NBER’ın yayımladığı bu araştırmaya göre, "kırık camlar" yöntemi birçoklarının iddia ettiği gibi suçu doğrudan engellememekte, fakat soygun ve araba çalma suçları üzerinde etkili olmakta. 
     Ancak yanılmayalım. Öncelikle Avrupa kentlerinde elbette bizden daha fazla suç işlenmiyor. Sadece ülkemizde çoğu suç istatistiklere girmiyor, çünkü adliyeye havale olmuyor. İkincisi, suç kavramı Avrupa’da elbette daha geniş bir kavram. Bizim suç saymadığımız birçok davranış orada ciddi cezalar görüyor. 
     Ve nihayet suçlunun yakalanmasından çok onu oluşturan ortamının ortadan kalkması daha doğru. Gelişmiş ülkelere göre de suç için bizde daha uygun bir toplumsal ortam olduğuna göre rakamlar bizi yanıltmamalı. 
     
     







Irak’ı yeniden kurmak 


Eski köşk bahçelerinin alçak duvarları üstündeki flörtler... 


CHP üzerine... 


Üslerinizi açarsanız Irak bunu unutmaz 


Saddam kalırsa, Saddam giderse 


Ata’nın gururu 


14. Genç İletişimciler Yarışması 


New York’ta ve İstanbul’da suç oranları nasıl düştü 


AB’yi unuttuk 


İktidar bozar, mutlak iktidar mutlak bozar .. 


Şizofrenik bir yazı... 


F tipi adalet 


Irak’ı silahlandıran Amerika değil miydi 


Tütüncünün hali duman 


</TEXT>
</DOC>
