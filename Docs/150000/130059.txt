<DOC>
<DOCNO> 130059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur06.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Torunu yaşındaki çocuğu "taciz" etti, cezaevine girdi... 
</HEADLINE>
<TEXT>

     Okul çıkışı evine giden, torunu yaşındaki kız çocuğunu ''taciz ettiği'' iddiasıyla tutuklanan 74 yaşındaki sanık Murat Bülbül hakkında 4 yıla kadar hapis istemiyle dava açıldı. 
     Edinilen bilgiye göre, Bülbül, Seyranbağları'nda 7 Ocak 2003 tarihinde okul çıkışı evine gitmekte olan A.K'yi 11 kahvehane önünde durdurarak taciz etti. Şikayet üzerine gözaltına alınan Bülbül, tutuklanarak Ankara Merkez Kapalı Ceza ve Tutukevi'ne konuldu. 
     Olayla ilgili soruşturmayı yürüten Cumhuriyet Savcısı Sami Kuzu'nun hazırladığı iddianamede, Bülbül'ün, A.K'yi kahvehane önünde durdurduktan sonra 3 milyon lira verdiği, parayı almak istemeyen çocuğu ''seni döverim'' diye tehdit ettiği ileri sürüldü. 
     Bülbül'ün, daha sonra, mağdurenin birkaç defa yanağından öptüğü ve cinsel organını okşadığı öne sürülen iddianamede, A.K'nin kendisini öptürmemek için geri çekildiğine yer verildi. 
     İddianamede, sanığın, ''Beni burada bulursun, her gün yanıma gel, sana para vereyim'' dediğine işaret edilerek, mağdurenin geri çekildiğini gören tanıklar Ayla Uslu ve Leyla Uslu'nun, ''Bu senin deden mi '' diye sordukları, A.K'nin de ağlayarak ''Hayır, dedem değil'' yanıtını verdiği kaydedildi. İddianamede, tanıkların polise haber vermesi üzerine sanığın yakalandığı belirtildi. 
     İddianamede, Murat Bülbül hakkında Türk Ceza Kanunu'nun ''ırza tasaddi'' suçunu düzenleyen 415. maddesi uyarınca 2 yıldan 4 yıla kadar hapis istendi. 
     





</TEXT>
</DOC>
