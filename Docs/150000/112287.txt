<DOC>
<DOCNO> 112287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur21.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçakları taşıyan teknenin kayalıklara çarparak battığı anlaşıldı 
</HEADLINE>
<TEXT>

     Aydın'ın Didim İlçesi'nde kaçakları taşıyan teknenin kayalara çarparak su alması sonucu battığı ve 15 kaçağın çevrede bulunan iki balıkçı tarafından kurtarıldığı anlaşıldı. 
     Alınan bilgiye göre, 10 kişilik tekneye 24 kişi binen kaçaklar, Yunanistan'ın Farmakos Eşek Adası'na doğru bir Türk teknesi ile yola çıktılar. Ancak 6-7 metre boyunda ve 17 Nijeryalı, 6 İranlı ve 1 Türk kaptan olmak üzere 24 kişiyi taşıyan tekne, Tekağaç Burnu açıklarında kayalıklara çarptı. Su almaya başlayan teknenin kaptanı her şeyi göze alarak yine de seyrine devam etti. Tekne Didim'in Tekağaç Burnu mevkiinin 2 mil kadar kuzey doğusunda battı. 
     Teknenin battığı bölgede balık avlayan Murat Enser Çakan ve Güven Yalçın, olay yerinde saatlerce çalışarak 15 kişiyi sağ kurtarmayı başardı. Bu arada biri hamile olan iki Nijeryalı kadının cesedi denizden çıkarıldı. 
     Kurtarılan 15 kişi ve iki ceset, Didim Jandarma Bölük Komutanlığı'na teslim edilirken, 6 Nijeryalı ve Türk kaptanı arama çalışmaları karada ve denizde sürdürülüyor. 
     





</TEXT>
</DOC>
