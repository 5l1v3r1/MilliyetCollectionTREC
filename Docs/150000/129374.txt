<DOC>
<DOCNO> 129374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/ekonomi/aeko.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Proje verdi, 30’unda Koç’a ortak oldu... 
</HEADLINE>
<TEXT>

Koç’un yeni markası Paro’nun yaratıcısı olan Engin Oytaç, hem şirketin ortağı, hem de genel müdür yardımcısı oldu 
     EKONOMİ SERVİSİ 

     Koç Bilgi Grubu’nun kazandıran para’ sloganı ile tanıtımı yapılan ilk markası Paro’nun yaratıcısı Engin Oytaç, şirketin yüzde 3 ortağı ve genel müdür yardımcısı oldu. 31 yaşındaki Oytaç, amacı Müşteriyi tanımak ve tüketici alışkanlıklarını takip ederek ona özel hizmet sunmak’ olan Paro’ adlı uygulamayı, ilk olarak 1998’de ABD’de tasarladığını belirtti. Washington Üniversitesi Ekonomi Bölümü mezunu olan Oytaç, Türkiye’ye geldiğinde de Koç’ta çalışan bir avukat arkadaşına anlattığını, onun da İstersen İş Geliştirme Bölümü’ne de fikrinden bahset’ demesi üzerine, Paro’nun temellerinin Koç Grubu ile birlikte atıldığını söyledi. 
     Koç’un en genç şirketi ve en yeni markasının tanıtımına Koç Bilgi Grubu Başkanı Ali Koç’un yanı sıra Koç Holding CEO’su Bülent Özaydınlı, Strateji ve Planlama Grubu Başkanı M. Ali Berkman ve Dayanıklı Tüketim Grubu Başkanı Cengiz Solakoğlu da katıldı. Tanıtımda konuşan Ali Koç, "Bu proje dünyada ilk ve tek. Devrimsel bir proje. Finansal dünyada nasıl ki Visa bir devrim yarattı, bizim amacımız da pazarlamanın Visa’sı olmak" dedi. 
     Yeni kurulan şirketin Genel Müdürü Mehmet Ali Neyzi ise şirketin kuruluş sermayesinin 15 milyon dolar olduğunu ve Holding’ten şirkete 55 milyon dolarlık bütçe ayrıldığını söyledi. Neyzi, yıl sonuna kadar çeşitli mağazalara toplam 15 bin ParoPOD adlı ekran kurmayı hedeflediklerini, grup dışındaki şirketlerle stratejik ortaklıklara da hızla gideceklerini söyledi. Neyzi, şu an için Migros mağazalarında 6 bin üye kaydettiklerini yılsonu hedeflerinin ise 3 milyon üye olduğundan bahsetti. 
     
Tanı’ ismi Rahmi Koç’tan      Yeni kurulan şirket ve markanın isim ve logo çalışmaları sırasında Koç Holding Yönetim Kurulu Başkanı Rahmi Koç’a da danışılmış. Ali Koç, Tanı isminin Rahmi Koç tarafından bulunduğunu, Paro markası ve logosunun tasarlanırken de Rahmi Koç’tan görüş aldıklarını belirtti. Paro markası ABD, Avrupa ve Türkiye’de patent koruması altına da alınmış. Migros mağazalarının 21’inde uygulamaya başlanan Paro sistemi şöyle Kullanıcı sahip olduğu tüm kredi kartları ile sisteme üye oluyor. Veri tabanındaki bilgilerin analiz edilmesiyle oluşturulan kişiye özel’ kazanç fırsatları ekrana yansıyor, tüketici, kampanya ve indirimlerden anında haberdar oluyor. 
     



 EKONOMİ 
















</TEXT>
</DOC>
