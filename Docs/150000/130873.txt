<DOC>
<DOCNO> 130873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/guncel/gun04.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’dan sadece selam aldım 
</HEADLINE>
<TEXT>

     ABDULLAH KARAKUŞ 

     AKP Genel Başkanı Tayyip Erdoğan, Irak lideri Saddam Hüseyin’den kendisine Devlet Bakanı Kürşad Tüzmen aracılığıyla mesaj gelmediğini belirterek, "Bana sadece selamı ve duruma gösterdiğimiz hassasiyetten ötürü şükran geldi" dedi. Erdoğan, Pekin’e gelişinde uçakta soruları yanıtladı. "Irak’a ne zaman girilecek " sorusu üzerine "Biz Çin’e gidiyoruz, şu an" karşılığını verdi. 
     
     YENİ GELİŞMELER VAR’ 
     Birleşmiş Milletler silah denetçilerinin raporunun görülmesi gerektiğini kaydeden Erdoğan, raporla ilgili yeni bir gelişme olduğunu, bir yıl ek süre istendiğini belirterek durumun değişebileceğini kaydetti. Erdoğan, Çin Başbakanı Zhu Rongji ile görüşmesinde de "Irak sorununun BM çerçevesinde çözülmesinden yanayız. Tüm gücümüzle savaştan kaçınmak istiyoruz. Irak, kitle imha silahlarıyla ilgili raporu iletti. Bunlar dikkate alınmalı. Irak’ın şartsız biçimde BM ile işbirliği yapmasını istiyoruz" dedi. 
     



 GÜNCEL 






















</TEXT>
</DOC>
