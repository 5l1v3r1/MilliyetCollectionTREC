<DOC>
<DOCNO> 142016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko14.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, olası savaşta petrol üretimini gerekirse artıracak 
</HEADLINE>
<TEXT>

     Petrol İhraç Eden Ülkeler Teşkilatı OPEC üyesi ülkelerin temsilcileri, Viyana'daki toplantıda ''ABD'nin Irak'a olası müdahalesi halinde ortaya çıkacak petrol açığını önlemek için üretimi artırabilecekleri'' sinyalini verdi. 
     OPEC, bu işaretle, gergin piyasalara, ''Irak'a muhtemel askeri operasyon halinde Irak'ın günlük 2 milyon varillik üretiminin kesilmesi halinde, daha çok petrol temin edileceği'' garantisini verdi. 
     Nijerya devlet başkanının petrol ve enerji danışmanı Rilwanu Lukman, ''piyasaya makulen petrol arz edilmeye devamını istiyoruz'' diyerek, piyasalarda halihazırda yeterince petrol bulunduğuna inandığını söyledi. 
     Suudi Arabistan Petrol Bakanı Ali Naimi de, Viyana'daki oteline varışındaki açıklamasında, piyasaya yeterince ham petrol arzedildiğini belirtti. 
     OPEC Başkanı Abdullah bin Hamad Al-Attiyah bayka bir otelde basın mensuplarına açıklamasında, OPEC'in piyasada herhangibir şoktan kaçınmak için elinden geleni yapacağını, fakat bunun da üretim kapasitesiyle bağlantılı olduğunu belirterek, ''aşamayacağımız bir düzeye ulaştığımızda, o zaman hiçbirşey yapamayız'' dedi. 
     Al Attiyah, Irak'a olası müdahale halinde OPEC'in üretimi artırıp ve hatta muhtemelen de üretim kotalarını artırıp günlük toplam ham petrol üretimini azami 3-4 milyon varile çıkaracağını söyledi. 
     OPEC Genel Sekreteri ile İran, Cezayir ve Venezüella'nın petrl bakanları, günlük toplam ham petrol üretimi miktarının 24.5 milyon varilde tutulması ihtimalinden bahsederken, OPEC Başkanı Al-Attiyah, daha büyük ölçüde esneklik gösterip, üretimin belirli düzeyde korunmasını tasvip etmedi. 
     Bugünkü toplantıda ham petrol üretimini gözden geçirecek olan OPEC üyeleri dünyanın ham petrolünün üçte birinden fazlasını sağlıyor. Petrol fiyatlarının son 12 yılın en yüksek düzeylerine çıkmasından istifade OPEC üyeleri, mevcut ham petrol üretim kotalarının zaten üzerinde üretim yapIYOR. 
     Bazı analistlere göre, halihazırda limitlerine yakın düzeylerde petrol pompalamakta olan OPEC üyelerinin, Irak'a olası müdahale halinde fiyatları dizginleyebilecek pek fazla da imkanı yok gibi. 
     OPEC üyesi Birleşik Arap Emirlikleri BAE , ''olası müdahalenin Irak'ın sınırlarının ötesine yayılması halinde, Kartel'in ortaya çıkabilecek petrol açığını kapatmasının zor olacağını'' savlıyor. 
     Kuveyt, Irak'a olası müdahale halinde Irak'ın karşı saldırısının önlenmesi için kuzeydeki petrol yataklarını kapatmaya sevkededeceğini, ülkenin günlük ham petrol üretiminin 700 bin varil yaklayık üçte bir azalacağını bildirdi. 
     ABD ve diğer öndegelen petrol ithalatçısı ülkelerin de toplamı 4 milyar varile varan stratejik petrol rezervlerini kullanmalarının gerekebileceği tahmin ediliyor. 
     Petrol ithalatçısı bu ülkeler, olası müdahalenin petrol arzını tehlikeye atması halinde OPEC'in üretimini azamileştirmesini istiyor. Uluslararası Atom Enerjisi Ajansı IAEA toplantısı için Viyana'da bulunan ABD Enerji Bakanı Spencer Abraham OPEC liderleriyle biraraya gelebileceğini bildirdi. 
     OPEC'in günlük 3-4 miyon varillik günlük ham petrol üretimi ek kapasitesi olsa da, Kartel'in üretimini ne kadar artırmasının Amerikan taleplerini tatmin etmeye yetebileceği belli değil. 
     Suudi Arabistan ve belki de Nijerya bir yana, OPEC üyelerinin çoğunun limitlerine yakın miktarlarda petrol pompaladıklarına inanılıyor. 
     
     PETROL FİYATLARI BİRAZ GERİLEDİ 
     Yatırımcıların, borsacıların kar amaçlı satışlara geçmeleri üzerine, New York Ticaret Borsası'nda petrol fiyatları TSİ dün gece biraz geriledi. 
     New York borsasında Amerikan Batı Teksas petrolünün varil fiyatı 48 sent düşüşle 37 dolar 30 sente geriledi. 1990-91 dönemindeki Körfez krizi ve savaşı sırasında ham petrolün varil fiyatı 41 dolara kadar fırlamıştı. 
     Borsacılar, piyasalarda en son endişe edilecek hususun petrol arzında kesinti, sıkıntı, azalma olduğunu, insanların OPEC'den sert tutum beklemediğini, OPEC'den dünya kamuoyuna dostane davranmasının beklendiğini anlatıyor. 
     





</TEXT>
</DOC>
