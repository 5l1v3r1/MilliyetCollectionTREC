<DOC>
<DOCNO> 138911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun18.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, BM'de Irak kararını veto edebilir... 
</HEADLINE>
<TEXT>

     ABD'nin Fransa Büyükelçisi Howard H. Leach, Fransa'nın Irak konusundaki ikinci BM kararını veto etmesi halinde, ülkesinin bunu ''pek dostça olmayan'' bir şekilde değerlendireceğini söyledi. 
     Büyükelçi Leach, LCI televizyonuna yaptığı açıklamada, ''Fransa ve ABD birlikte birçok şey yapabilir. Birlikte çalışmaya devam edeceğimizi umuyorum'' dedi. 
     Leach, hiçbir durumda veto olmamasını ümit ettiğini, çünkü vetonun pek dostça olmayacağını belirterek, buna pek arkadaşça bakmayacaklarını söyledi. 
     Fransa'nın vetosunun ne tür sonuçlar doğuracağına ilişkin bilgi vermeyen Leach, Fransız ürünlerine yönelik ciddi bir boykot olacağını sanmadığını, Amerikalıların Fransız karşıtı bir tavrı olmadığını belirtti. 
     





</TEXT>
</DOC>
