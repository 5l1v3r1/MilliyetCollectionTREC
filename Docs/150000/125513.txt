<DOC>
<DOCNO> 125513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/ekonomi/eko03.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz bütçe hedeflerini şaşırttı 
</HEADLINE>
<TEXT>

2002’de 42.7 katrilyon öngörülen faiz ödemesi 52 katrilyona çıkıyor. Bütçe açığı 37.9 katrilyonu bulurken, faiz dışı fazla da yüzde 5.1’de kalacak 
     Ekonomik krizin etkilerinin yaşandığı 2002’de bütçe hedefleri sapma gösterdi. 
     Başlangıçta 98 katrilyon 130.3 trilyon lira olarak bağlanan 2002 bütçesi, ekimde IMF ile yapılan görüşmeler sonrasında 110 katrilyon 563 trilyon liralık bir büyüklüğe çıkarıldı. Ancak, aralık ayında bu rakamın da tutmayacağı ve bütçenin 113 katrilyon 509 trilyon lira olacağı ortaya çıktı. Bütçe harcamalarının gerçekleşmemesinin en önemli nedeni ise beklentilerin üzerinde bir borç faizi ödemesiyle karşı karşıya kalınması oldu. 
     Yıla başlarken Türkiye’nin 2002’de 42 katrilyon 795 trilyon lira bir borç faizi ödeyeceği hesaplandı. Ancak faiz ödemesinin 52 katrilyon 76 trilyon lira olacağı anlaşıldı. Bütçe açığı 34.2 olarak revize edilen bütçe açığı ise 37.9 katrilyona çıkıyor. 
     
     Faiz dışı fazla hedefi 
     Bütçede yüzde 5.7 öngörülen ekimde yüzde 6.5’e yükseltilen faiz dışı fazlanın milli gelire oranın da yüzde 5.1’de kalacağı hesaplandı. Tüm kamunun faiz dışı fazla hedefi ise yüzde 6.5 olarak devam ediyor. 
     Sosyal güvenlik kuruluşlarının bütçe açıkları da 9 katrilyon 804 trilyon lira olarak revize edilmişti. Ancak bu açığın da 10 katrilyon 194 trilyon lira olduğu ortaya çıktı. 
     
Irak için IMF’den ek kredi olanağı      Irak’a olası müdahale halinde, Türkiye’nin ödemeler dengesinin bozulması ihtimaline karşı, IMF’den Ek Rezerv Kolaylığı SRF kredisi alabilme imk nı bulunuyor. 
     IMF yetkilileri, böyle bir durumda, Türkiye’nin bu imk ndan faydalanabileceğini ifade ediyor. SRF, IMF’nin önemli kredi kaynaklarından birisi olarak büyük sıklıkla kullanılmıyor. Ancak IMF üyesi bir ülkenin, olağanüstü bir durumda, ödemeler dengesinin bozulması ve bunun ardından uluslararası rezervlerin ciddi biçimde düşmesiyle piyasa güvensizliğinin yarattığı bir duruma düşmesi halinde, normal kredi limitlerinin üstünde kredi yardımı yapılabiliyor. 
     



 EKONOMİ 




















</TEXT>
</DOC>
