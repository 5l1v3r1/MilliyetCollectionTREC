<DOC>
<DOCNO> 147834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/spor/spo05a.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çirkinlik dizboyu 
</HEADLINE>
<TEXT>

Kayseri’de futbol terörü hortladı. AKP Rize Milletvekilleri Abdülkadir Kart ve İmdat Sütlüoğlu yaralandı. Kart’ın kaşına, Sütlüoğlu’nun eline üç dikiş atıldı 
     Ortalık karıştı 
     FAİR - Play adına yapılan tüm çağrılara karşın dün Kayseri’de futbol terörü yaşandı. Kayseri - Çaykur Rize maçının bitiminde iki takım futbolcuları birbirini tebrik ederken, şeref tribünde kavga başladı. Yöneticiler yumruklaştı. AKP Rize Milletvekili Abdülkadir Kart soyunma odasına giderken saldırıya uğradı. Kart’ın kaşına üç dikiş atıldı. Eli kapıya sıkışan milletvekili İmdat Sütlüoğlu’nun eline de üç dikiş atıldığı bildirildi. 
     
     500 kişi toplandı 
     İKİ milletvekilinin yanısıra Rizesporlu yöneticilerden Ekrem Cengiz ve Ali Erten de yaralandı. Olaylar tribünlere sıçradı. Bazı taraftarlar saha içine girerek çirkinliği daha da artırdı. Stat içindeki gerilimin yatıştırılmasından sonra, öfkesi geçmeyen Kayserisporlu taraftarlar, Sivas Caddesi’nde toplandı. Çevreye taş ve şişe atan 500 kişilik grubu polis cop kullanarak dağıttı. Emniyet güçleri olaylar sırasında 5 kişiyi gözaltına aldı. 
     
Kayserispor 1 Çaykur Rize 1      İKİNCİ Lig A Kategorisi’nde zirve mücadelesi veren Kayserispor ile Çaykur Rize yenişemedi. Maça hızlı başlayan ev sahibi Kayserispor, 8’de savunmanın hatasından faydalanan Tayfun ile 1 - 0 öne geçti. 42’de Serkan yaklaşık 25 metreden sert vurdu. Rüzgarın da etkisiyle top filelere gitti ve skor eşitlendi. İkinci yarıda taraflar skorda dengeyi bozamadı. Maçın sonunda tatsız olaylar yaşandı. İki takım futbolcuları birbirine girdi, saha karıştı. 
     
     Maçın karnesi 
     HAKEMLER Bülent Demirlenk, Tekin Lenk, Süleyman Özay 
     KAYSERİSPOR Hasan 5 - Serkan 4 Barış Özkan Dk.46 5 , Altaycan 5 , Cihat 6 - Hayati 6 , Barış Bayram 5 , Eray 5 , Zafer 5 , Tayfun 6 - Vahit 4 Ergün Dk.69 6 , Mehmet 5 Seyit Dk.60 5 
     Ç.RİZE Murat 5 - Gürol 4 , Serkan 6 , Kürşat 5 , Koray 5 Merthan Dk.90 - Recep 5 , Şener 5 , Cumali 4 Ünal Dk.36 5 , Okan 5 - Zeki 5 , Tetteh 5 Birol Dk.89 
     GOLLER Tayfun Dk.8 , Serkan Dk.42 
     SARI KARTLAR Serkan Kayseri , Kürşat, Serkan, Murat, Zeki Ç.Rize 
     


SPOR 





























</TEXT>
</DOC>
