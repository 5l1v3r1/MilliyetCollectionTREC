<DOC>
<DOCNO> 140938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yasam/yas02.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarla değil mamayla 
</HEADLINE>
<TEXT>

Yedikule Hayvan Barınağı’nda tam bin 200 şipşirin köpek bulunuyor. Ve onlara sahip olmak için yüzlerce dolar değil, sevginiz ve bir torba mama yetiyor... 
     ŞENOL DEMİRCİ İstanbul 

     Fatih Belediyesi tarafından Yedikule’de oluşturulan Hayvan Barınağı’nda 1200 şirin köpek hayvanseverlerin ilgisini bekliyor. 
     Mimar Meral Olcay yönetiminde, 2001’de faaliyete geçen barınakta, sokaklardan toplanan köpekler uzman eğitmenler tarafından ev yaşamına alıştırıyor, sürekli sağlık kontrolünden geçiriliyor. Barınağın amacı, terk edilen köpekleri tekrar sahiplendirmek. 
     
     Cins de var, yavru da 
     Geçen iki yıl içinde 500 köpeğe sahip bulduklarını belirten Olcay, Beni evlat edin’ kampanyasını da şöyle anlattı 
     "Barınağımızda sevgi verilip sonra terk edilmiş cins köpeklere veya yavru, hasta sokak köpeklerine hak ettikleri ilgiyi geri verebilirsiniz. Köpeklerimizi evinize götürebilir veya evlat edinebilirsiniz." 
     
     Maması sizden 
     Olcay’ın verdiği bilgiye göre, köpek sahibi olmak isteyip de evinde bakamayacak ya da alerjik nedenleri bulunanlar, hayvanı evlat edinebiliyor. Karşılığında köpeğiniz’ için ayda bir çuval kuru mama vermeniz yetiyor. Köpeğinizi isterseniz birkaç günlüğüne evinizde misafir edip gezdirebiliyorsunuz. 
     
     



 YAŞAM 





















</TEXT>
</DOC>
