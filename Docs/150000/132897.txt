<DOC>
<DOCNO> 132897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko14.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'nın gözü, Kuzey Kore'nin ekonomik potansiyelinde... 
</HEADLINE>
<TEXT>

     Kuzey Kore'nin nükleer programından kaynaklanan krizin çözümü için diplomatik çabalar sürerken, Rusya, bu ülkede bir dizi ekonomik potansiyeli dikkate alıyor. 
     Bu potansiyeller arasında başta geleni, Güney Kore'yi Kuzey Kore toprakları üzerinden Rusya'nın Trans-Sibirya demiryoluna bağlayacak demiryolu hattı önerisi. 
     Bu demiryolu hattıyla, dünyanın en faal, yoğun limanlarından biri olan Güney Kore'nin açık deniz limanı Pusan'dan Rusya'ya, oradan Avrupa pazarlarına bağlanacak. Rusya demiryolu hattından taşınacak mallardan yılda 2 milyar dolara varabilecek geçiş ücretleri alacak. 
     Rusya Demiryolları Sibirya'daki Ussuriisk ile Kuzey Kore'nin sınır şehri Khasan arasındaki hattı yenileme ya da kurmayı önerdi. Fakat, 3.3 milyar dolarlık maliyeti kimin karşılayacağı belirsiz. 
     Rusya, Kuzey Kore'nin açlık, kıtlık sorununa, dökülen altyapısına çözüm bulup, kömür, madenler ve teknisyenler sağlayarak bu ülkeden çok kazanç elde etmeyi planlıyor. 
     Kuzey Kore'de Sovyet döneminde inşa edilmiş fabrikalar ve elektrik santralleri Rus yardımıyla yeniden inşa edilebilir. Rusya Kuzey Kore'ye dizel yakıtı ve suni gübre imalatının ana girdisi sülfür teminini de düşünüyor. 
     Eski SSCB'nin dağılmasından bu yana Rusya-Kuzey Kore ticaret hacmi, yüzde 80 azalarak 2001'de 115 milyon dolara indi. 
     





</TEXT>
</DOC>
