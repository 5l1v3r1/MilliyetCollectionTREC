<DOC>
<DOCNO> 100478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yazar/guclu.html </URL>
<DATE> 2002/08/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Burada gözler tamamen kapalı 
</HEADLINE>
<TEXT>

Trabzonlu her şeyden öyle bıkmış ki hiçbir şey umurunda değil. Hükümete küskünler. Siyasete, tepki oyları yön verecek 
     Samsun ve Giresun’daki heyecanın onda biri Trabzon’da yoktu. Çağırmazsanız gelmiyorlar, sormazsanız konuşmuyorlar. Sanki Karadeniz’de gemileri batmış. Tam o durumdalar... Siyasilere olan inançları hepten yok olmuş. En büyük grup, burada da kararsızlar. Hükümete karşı küskünler. Bu yüzden tepki oyları ya da son dakika gelişmeleri siyasete damgasını vuracak... 
     
     Yine AKP’li gençler 
     Derviş’in ne yapacağı burada da merakla bekleniyor. Ama onu başbakan olarak değil, ekonominin patronluğuna devam etmesi için istiyorlar. Israrla sorulan sorulardan biri de şuydu İktidara aday olan partiler CHP, AKP ya da DYP Derviş olmadan ekonomiyi nasıl idare edecekler Hemen her yerde kurşun asker gibi karşımıza çıkan AKP’li gençler, Trabzon’da da konuğumuz oldu. "Derviş IMF’nin adamı ondan bize hayır gelmez" diye uzun uzadıya konuştular. Peki oyunuz neden Tayyip Erdoğan’a sorusunun cevabı ise yok. Anlaşılan o ki bu seçimde de oylar gözü kapalı kullanılacak. 
     Melih Altındağ, 30 yaşında işi gücü olan, siyasete de ilgi duyan bir genç. Bugüne kadar hiç oy kullanmamış. "Kendime yakın bir parti göremedim" diyor. Ama Derviş desteğindeki YTP onu heyecanlandırmış. Trabzon teşkilatını kurmak ya da içinde olmak için genel merkeze ulaşmaya çalışmış. Ama bunu bir türlü başaramamış. 118’de bile numarası yok. 
     Trabzon meslek lisesi ve meslek yüksekokulu mezunlarının en yoğun olduğu illerden birisi. Ama sanayi olmadığı için neredeyse tamamına yakını işsiz. "Aklı olan gidiyor. Kalan sürünüyor" diyorlar. İşsize iş, işçiye ve memura zam deyince para yok diyen siyasilerin seçime 150 trilyon lira harcaması onları çok kızdırmış. Öldük, bittik diye ağlayan Giresun gibi Trabzon’un vitrinleri de cıvıl cıvıl. Yerli yabancı tüm markalar var. En çok da kuyumcu ve döviz büfesi. Bu durumu zenginimiz çok zengin, fakirimiz de çok fakir şeklinde yorumluyorlar. Özal’ın ortadireği ise onunla birlikte yok olup gitmiş. Trafik, işsizlik, çöpün denize dökülmesi, çay ve tütün ücretlerinin zamanında ödenmemesi, içme suyunun pahalılığı, denize girecek temiz sahil kalmaması ve toplu olarak hareket etme yerine iki kişinin bir araya geldiğinde dedikodu yapması sayabildikleri en önemli şikayetleri... 
     
     Zam sözü ne oldu 
     Üniversiteden genç asistanlar geldi. Temmuzda zam sözü verip yerine getirmeyenlerin seçimde hangi yüzle karşılarına çıkacaklarını sordular. Öğretmenlik bekleyen gençlerin umutları da kırılmış durumda. Üniversite adayları da hala hangi mesleği seçeceklerinin şaşkınlığı içindeler. Hangi işi daha iyi yapabileceklerinden çok hangi fakülteyi bitirirsem iş bulurumun arayışındalar. Sonuç olarak Trabzonlular zor ve az konuşuyorlar ama konuşmaya başlayınca da susturmak çok zor. 
     
     







Derviş ne yapacak 


Türkiye kendini aşma yolunda... 


Uygarlık kriteri 


Ecevit Derviş’e bağlı 


K bus senaryosu, huzur senaryosu 


Azil olmaz 


Burada gözler tamamen kapalı 


Bu seçim eskilerin son seçimi olmalı 


Tokat, Zile, Erbaa, Niksar 


Derviş’siz olmaz 


Türkiye AB’siz de yolunu bulur 


Her şey Türkiye için’ 


Bekleyip görelim 


Bizim TIR’da Demirel’in adı hiç yok 


Camdan kaleler 


Merkez’in operasyonu faizi aşağı çekebilir 


Göç etmek istemiyoruz’ 


</TEXT>
</DOC>
