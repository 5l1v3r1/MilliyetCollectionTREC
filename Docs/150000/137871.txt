<DOC>
<DOCNO> 137871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/yguven.html </URL>
<DATE> 2003/02/20/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Aziz Yıldırım haklıdır .. 
</HEADLINE>
<TEXT>

     Mesaj hedefe ulaştıktan sonra yapılan rötüş ve yumuşatmalar işin teknik yanıdır. Şayet düşünceleri ile ifadeleri arasında bir iletişimsizlik yoksa herkes Sayın Yıldırım’ın ne demek istediğini anlamıştır. 
     
     Ayrıca, Fenerbahçe Başkanı Sayın Aziz Yıldırım, kişisel mantık kurgusu içinde son derece haklıdır .. 
     Birincisi 
     "Başkanı eleştirmek Fenerbahçe’nin felaketini istemektir. Fenerbahçe’yi sevenler otomatikman kendisini sevecekler, insanlar Aziz Yıldırım sevgisi oranında Fenerbahçeli olacaklardır. Fenerbahçe, Aziz Yıldırım’dır." 
     İkincisi 
     "Para, araba, borç verdiği kişiler, karşı saflarda yer alamazlar. Ekonomik çıkar sağladığı insanlar, aldıklarının hakkını vermek zorundadırlar. Karşısında cephe kuranlar ise aynı oranda menfaatlendirmedikleridir ve aslında para, araba, borç istedikleri için öyle yapmaktadırlar." 
     Sayın Yıldırım’ın bu kurgusu doğru, ancak mantık yanlıştır. 
     
     Fenerbahçe ile kendini özdeşleştirmesi "esas" hatadır. Seçimle iktidara gelen kişiler muhalefet ve eleştiriyi göze almalı, "bana karşı olan Fenerbahçe’ye karşıdır" türü tehlikeli ve saçma mantık illüzyonlarından kaçınmalıdır. 
     Avusturyalı onbaşı, "Ben Almanya’yım" dediği ve Almanların büyük bir çoğunluğu buna inandığı için Dünya büyük bir felaket yaşamıştır. 
     Fenerbahçe’nin altyapı ve tesisler konusunda eleştirilecek bir yanı olmadığı gibi, eleştiriye son derece müsait bir sezon yaşayan futbol takımı tenkit edildiğinde, Sayın Başkan bunu kişiliğine bir saldırı olarak algılamamalıdır. 
     Fenerbahçe sevgisini yüreğinde hisseden herkes, Aziz Yıldırım’ı da sevmek zorunda değildir. Aksi halde, başta Sayın Ali Şen olmak üzere pek çok eski yönetici ile kongrede Sayın Yıldırım’a oy vermeyenler oranında hayli kalabalık bir Fenerbahçeli kitlesinin Fenerbahçeliliğinden şüphe edilir. 
     Ve zaman içerisinde, Fenerbahçe, Sayın Yıldırım’ın başkanı olmak istemeyeceği kadar küçülebilir. 
     
     Para, araba ve borç konusu ise vicdanların ve ahlakın mahkum ettiği bir eylemdir. 
     Ancak olayın tarafları, Sayın Aziz Yıldırım ile medya değil, Başkan ile aynı kulvarda yürüyen sayılı insanlardır. 
     Sayın Başkan şunu asla unutmamalıdır 
     Nasıl ki doğanın dengesine en ufak müdahale, kestirilemeyen sonuçlar verirse medyadaki menfaat karşılığı yapay kayırmalar da sonunda parayı verenin zarar hanesine yazılacak gelişmelerin tetikleyicisidir. 
     Nitekim, Sayın Başkan’ın açıklamalarının özü, söz konusu "şaibeli alışverişte" uğradığı haksızlığa isyandır. 
     Sayın Yıldırım, satılık adamların ihanetine uğramıştır ve bu son derece normaldir. Şeytanla masaya oturanın kaşığı uzun olmalıdır. 
     
     Fenerbahçe’nin şampiyonluk şansı ilk kez azalmamıştır... Ancak ilk kez Fenerbahçe’ye somut hizmetleri bu kadar büyük bir yönetim, bu boyutta skandala taraf olmaktadır. 
     Başkan’ın iddiasına göre, Fenerbahçe medyasının kimyası bozulmuşsa azmettiren kimdir .. 
     Ortada "cezasını" kamunun keseceği bir suç vardır ve rüşveti veren de alan gibi sanık sandalyesine çıkmalıdır. 
     Fenerbahçe Başkanı Sayın Aziz Yıldırım, ava giderken avlanmış, medyaya bir kez daha "menfaat" sağlamaktan kurtulamamıştır. 
     Bilerek ya da bilmeyerek bu açıklamalarıyla "temiz futbol" yolunda çok büyük bir adım atılmasının yolunu açmıştır. 
     Bu da, dürüst medyanın Sayın Yıldırım’dan çıkarı olacaktır. 
     
Çetin’e bir ay ceza      Oğuz Hoca yönetmeliğine aykırı davranıp, imajına kravat takmakta ısrar edince bir ay ceza alarak "yılın gafı"nı yaptı. 
     Önce uyardılar Sayın Çetin’i 
     "Henüz teknik direktör belgeniz olmadığı için sahaya eşofmanla çıkmak zorundasınız" dediler... Dinletemediler. 
     Şimdi Disiplin Kurulu bir ay ceza verince, alafranga giysili - alaturka kafalı kişiler, isyan ettiler 
     "Ya ne kadar şekilciyiz, bu devirde elbise cezası olur mu" 
     Olur .. Ceza takım elbiseye değil, yönetmeliklere aykırı davranmaya. Beğenmiyorsanız yönetmeliği değiştirirsiniz, değişene kadar da uyarsınız. 
     Aslında çok daha can yakıcı bir cezayı kendine kesmeli Sayın Oğuz Çetin. Takımını on kişi bırakan futbolcusu Fatih Akyel’e 15 bin dolar ceza verilen yerde, böylesine kritik bir devirde, elbise inadı yüzünden üç maçta tribünde oturacak olan kendisine... 
     
O’ kafa ..      Zamanında Fatih Terim’in cumhurbaşkanı olmasını önerenler, bu kez Lucescu’yu milli takım teknik direktörlüğüne layık gördüler. 
     Aynı kişiler olmasa bile, aynı zihniyet. 
     Sözüm hocalara değil .. Her ikisi de bu görevleri son derece başarılı bir şekilde yapabilirler. Ama, ne Sayın Terim’in uzmanlık alanı siyaset, ne de Lucescu, Dünya üçüncüsü olmuş Türk Milli Takımı’nı yüceltecek tek şahsiyettir. 
     Sezona altı yabancı hoca ile başlayan Süper Lig’de TC vatandaşı olmayan tek hoca Lucescu kalmışken, Milli Takım Türk hocalarla doruklara tırmanmışken, Lucescu’yu okkalamak isteyenler başka çareler bulsun lütfen. 
     Hem onun aklı karışır, hem de Türk Hocalar’a ayıptır. 
     
Savaşsever Ortega      Hani "bölgede savaş çıkar diye korkuyordu"... 
     "Hasta ve hamile eşi uzakta diye endişeleniyordu". 
     "Arjantin’i özlüyordu" 
     Meğer "savaşseverömiş ... Eve uzak, savaşa yakın Suudi Arabistan’da ne işi var Ortega’nın .. 
     Revivo aslan, Ortega şahin çıktı. 
     Keşke Sayın Yıldırım "savaşı" daha önce açsaydı. 
     
     



 SPOR 





















</TEXT>
</DOC>
