<DOC>
<DOCNO> 127647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur20.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Moldovalı sevgilisi için dün köprüde, bugün valilikte eylem yaptı 
</HEADLINE>
<TEXT>

     Moldovalı sevgilisinin sınırdışı edilmek üzere gözlem altına alınmasını protesto amacıyla dün Fatih Sultan Mehmet Köprüsü'nden atlamak isterken engellenen Kemal Vural, bugün de kendini İstanbul Valiliği'nin bahçe kapısına zincirleyerek eylemini sürdürdü. 
     Etiler'deki Dilara Danışmanlık Şirketi'nin sahibi Kemal Vural 33 , Moldova uyruklu 20 yaşındaki sevgilisi Oksana Kaporov'un önceki gece sınırdışı edilmek üzere Yabancılar Şube Müdürlüğü ekiplerince gözaltına alınmasını protesto amacıyla İstanbul Valiliği'ne geldi. 
     Aynı amaçla dün çıktığı Fatih Sultan Mehmet Köprüsü'nden atlamak isterken 3 saat süren çaba sonucu ikna edilen Vural, burada kendisine yardım sözü veren polislerin sözlerini tutmadıklarını öne sürerek, yanında getirdiği zincirle kendini bahçe kapısına bağlayarak kilitledi. 
     Olay yerine gelen güvenlik kuvvetlerinin engellemeye çalıştığı Vural, kilidin anahtarını denize attığını söyledi. 
     Zincirin kilidini keserle vurarak kıran polisler, yaklaşık 10 dakika eylem yapabilen Kemal Vural'ı gözaltına aldı. 
     Vural, polis merkezine götürülürken de, ''Oksana'ya kavuşana kadar eylemlerime devam edeceğim'' diye bağırdı. 
     





</TEXT>
</DOC>
