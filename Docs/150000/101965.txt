<DOC>
<DOCNO> 101965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/siyaset/siy09.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DTP Lideri Tartışmıyoruz 
</HEADLINE>
<TEXT>
Bayar İttifak şık ve kolay olmalı 
     ANKARA Milliyet 

     DTP Genel Başkanı Mehmet Ali Bayar, YTP ile DTP’nin hangi partinin çatısı altında seçim ittifakı yapacaklarının henüz kararlaştırılmadığını belirterek, "Bunun en şık ve kolay şekilde olması gerekir" dedi. 
     İşadamlarından oluşan Trakya grubunu kabul eden Bayar, soru üzerine, YTP ile işbirliğine ilişkin çalışmaların devam ettiğini kaydetti. Bayar, hangi partinin çatısı altında seçime girileceğine ilişkin tartışmaların hatırlatılması üzerine, DTP ile YTP arasında böyle bir tartışma olmadığını söyledi. Her iki partinin de çalışmalarını ortaklık zemini olup olmadığı yönünde yoğunlaştırdığını kaydeden Bayar, görüşmelerde birlikteliğin şekline ilişkin aşamaya geçmediklerini belirtti. 
     



 SİYASET 





















</TEXT>
</DOC>
