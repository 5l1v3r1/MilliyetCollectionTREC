<DOC>
<DOCNO> 127150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/guncel/gun90.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin duruş 
</HEADLINE>
<TEXT>

     Alper Mestçi - Hüseyin Özcan 

     "Aptallığa karşı savaşta Tanrı’nın bile uğraşları sonuçsuz kalmıştır..." 
Friedrich von Schiller 

Büyü de gel...      Çocuklar Duymasın’ın Havuç’u Furkan’la, Büyüklerden Duymayanın kalmadığı Deniz Akkaya, atv’nin yılbaşı programını sunacaklar. Çocuk popüler, çocuk sevimli. Deniz desen, fazlası var eksiği yok. Yine de "Bir araya gelmelerinden nasıl bir espri üretelim" derken parlak bir fikir gelmiş akıllarına. Havuç, Deniz’e hayranlığını belli edecek Deniz de ona "Büyü de gel" diyecekmiş. 
     Yani AB’nin müzakere tarihi misali Havuç’un önüne "Büyüme" havucu asılmış. Ancak 13 yaşındaki Furkan’a espri yaptıralım derken çaktırmadan bir hedef belirtilmiş. Dolayısıyla Furkan, 18 yaşına girip "Büyüme" kriterini yerine getirdiğinde "Eveeet Deniz Hanım, yıllar çabuk geçti. Günü geldi. Furkan ben. Hani şu 5 sene önce yüz vermediğiniz çocuk... 2003 yılbaşındaki sözünüzü hatırlatırım" diyebilir. 
     Tabii demeyebilir de, belki de biz biraz kötü niyetliyiz. Ama, şayet derse, o zaman da Deniz Hanım Sayın Demirel gibi "Dün dündür, bugün bugündür" demesin sakın Derse "dediydik" deriz, ona göre... 
     
FECİ DİYALOGLAR      Güntekin Onay Evet Ariel Ortega fizyoterapist eşliğinde çalışıyormuş sayın seyirciler. 
     Turgay Şeren He yani psikolojik problemleri var... 
     Güntekin Onay Nasıl Turgay Abi 
     Turgay Şeren E sen dedin ya 
     Güntekin Onay Psikolog değil Turgay Abi, fizyoterapist, 
     fizyoterapist 
     Turgay Şeren Haaaaa anladım 
     
Uzay yolu...      Şu pahalı eğlence mek nlarımızın isimlerine bir bakalım Bibita, Maximum, Spica, Polo13, Keops vs... Peki bu mek nlarda genelde kimler sahne alıyor Serdar Ortaç, Hande Yener, Demet Akalın, Kenan Doğulu, Kuşum Aydın, Arto, Fatih Ürek vs... Eee, bu isimler ne böyle Ne Alaka Spica, Keops, Polo13, Maximum Sanki dersin ki ortam "Uzay Yolu", Atılgan’la bilinmeyen yıldız kümelerine doğru ilerliyoruz 
     - Maximum güç yüklendi kaptan, Polo13 güç reaktörünü Bibita’ya yönlendirdik. Eğer Spica yıldız kümesinden ışık hızında geçmeyi başarabilirsek tüm Keops’ları imha edebileceğiz .. 
     - Anlaşıldı hemen yok edin Televole gemilerine dikkat edin, arkadan saldırabilirler. Yok olduklarından tamamen emin olmalıyız 
     - Anlaşıldı kaptan .. 
     
Hiç ..      100 kişiye sorduk 
     Hiç yukarıda adı geçen eğlence mek nlarından birine gittiniz mi 
     6 Evet gittim 
     94 Hayır gitmedim 
     
     Binlerce 
     "Mesaj hastası değilim tabii ki, normal insanlar gibi bana da günde binlerce mesaj geliyor binlerce telefon geliyor. Mesaj hastası değilim..." b b 
</TEXT>
</DOC>
