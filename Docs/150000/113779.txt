<DOC>
<DOCNO> 113779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko07a.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski komünist ülkelere bakınca üzülüyorum’ 
</HEADLINE>
<TEXT>

TÜSİAD Başkanı Özilhan, Macaristan gibi eski komünist ülkelerin sağladığı gelişmelere bakınca üzülüyorum’ dedi 
     TÜSİAD Başkanı Tuncay Özilhan, eski komünist ülkelerin kısa zamanda kaydettikleri gelişmelere bakınca üzüldüğünü söyledi. Macaristan Cumhurbaşkanı Ferenc Madl’ın da katıldığı Türk-Macar İş Konseyi’nin çalışma yemeğine katılan Özilhan, Macaristan’ın 2004’te AB’ye üye olacağına işaret ederek, "Üzülüyorum. 1980’li yılları hatırlıyorum. Onlar, bize büyük bir gıpta ile bakıyorlardı. Bir komünist ülkenin bu kadar yabancı sermayeye güven vermesi, altyapısını oluşturması çok düşündürücü. Bundan siyasilerimizin ders almasında fayda var diye düşünüyorum" dedi. 
     Özilhan, Avrupa Birliği ülkeleri başkentlerindeki temasları konusunda yaptığı değerlendirmede de şöyle dedi 
     ’Zirveden, Türkiye’yi mutlu edebilecek bir karar çıkabilir diye düşünüyorum. Bizim mesajımız şu oldu Bu 10 üyeye çok kolay üyelik verildi. Kopenhag kriterlerine uydular ama bazılarında birtakım sorunlar olduğunu da biliyoruz. Onlara gösterilen toleransı Türkiye’ye de göstermeniz lazım. Tekrar gidip üç dört ülkeye daha bir raund yapacağız." 
     AKP iktidarından dolayı bir endişe var mı ’ şeklindeki bir soruyu da "AKP ve politikası bilinmiyor. Kendisini Batı’ya anlatması gerekir diye düşünüyoruz" şeklinde karşılık verdi. 
     
     Türkiye’nin tarihi görevi önlemek 
     Özilhan, Türkiye’nin, Irak’ta olası bir savaşa karşı tarihi görevinin, savaş çıkmasını engellemek olduğunu söyledi. Temennilerinin savaş olmaması olduğunu ifade eden Özilhan, "Türkiye’de burada tarihi görevini yerine getirmeli. Yani savaş çıkmaması için çaba ve gayretini sarfetmeli" dedi. 
     



 EKONOMİ 






















</TEXT>
</DOC>
