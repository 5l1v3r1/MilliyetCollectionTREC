<DOC>
<DOCNO> 134399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun05.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık zil çalmayacak 
</HEADLINE>
<TEXT>

     BURCUM DEVREZ İstanbul 

     İstanbul İl Milli Eğitim Müdürü Ömer Balıbey, ikinci yarıyılda okullarda zil sesi duyulmayacağını söyledi. Balıbey, sözlerini şöyle sürdürdü "İstanbul’da ikinci dönem okul zillerini kaldırıyoruz. Ziller veliyi, vatandaşı, çocukları artık rahatsız etmeyecek. Artık okul dışında değil, okul içinde çok küçük zil çalacak. Eğer idareciler ve öğretmenler kabul ederse, içerdeki zillere de gerek olmayacak." İstanbul’daki tüm ilköğretim okullarının tekli eğitime geçmesi için kendilerine sorumluluk verildiğini de kaydeden Balıbey, "İki yıl içinde İstanbul’daki ilköğretim okulları tekli eğitime geçecek duruma gelecektir" dedi. 
     



 GÜNCEL 




















</TEXT>
</DOC>
