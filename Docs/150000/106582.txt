<DOC>
<DOCNO> 106582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo14.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Hasan ve Berkant sevindirdi... 
</HEADLINE>
<TEXT>

     Galatasaray, Kocaelispor ile 13 Eylül Cuma günü oynayacağı lig maçının hazırlıklarını, 1 günlük izinin ardından yaptığı antrenman ile sürdürdü. 
     Teknik direktör Fatih Terim yönetiminde Florya Metin Oktay Tesisleri'nde gerçekleştirilen ve 1.5 saat süren antrenmanda, 1 haftalık aradan sonra A Milli Takım'da bulunan oyuncular da yer aldı. 
     Sakatlıkları düzelen Hasan ve Berkant'da takımla birlikte çalışırken, iki oyuncunun birden düzelmesi teknik heyeti oldukça memnun etti. Sakatlığı devam eden Ergün ve çift kale maçta yer almayan Faruk ise takımdan ayrı olarak çalıştılar. 
     Antrenmana ülkesinin milli takımına giden Sarr ve sakatlığı bulunan Mehmet Polat katılamadı. Sarr'ın yarın İstanbul'a geleceği bildirildi. 
     
     CİHAN 3 GOL ATTI 
     Sarı-kırmızılılar antrenmanda fizik-kondisyon hareketlerinden sonra yarı sahada çift kale maç oynadılar. 
     Kerem, Bülent, Batista, Ayhan, Cihan, Almaquer, Felipe, Berkant, Arif ve Cristian'dan oluşan turuncu takım, Mehmet Bölükbaşı, Vedat, Ümit Davala, Emre, Suat, Baliç, Hakan, Ümit Karan, Hasan ve Pinto'dan oluşan turuncu takımı 8-3 yendi. 
     Antrenman maçında turuncu takımdan Cihan 3 gol atarken, diğer goller ise Ayhan, Berkant 2 ve Arif kaydetti. 
     Yeşil takımın golleri ise Hasan, Suat ve Ümit Karan'dan geldi. 
     Antrenman maçında durgun görünen yeni transfer Christian'ın şutlarının direklerden dönmesi dikkat çekti. 
     Kaleci Mondragon da kaleci antrenörü Eser Özaltındere yönetiminde takımdan ayrı olarak özel bir çalışmaya tabi tutuldu. 
     
     ERİM'DEN UYARI VE İSTEK 
     Teknik direktör Fatih Terim, çift kale maç sırasında futbolcularına uyarılarda bulundu. 
     Terim, maç sırasında durgun gördüğü Felipe ve Baliç'e ''Çok durgunsunuz, dar alanda koşmuyorsunuz'' diyerek uyarırken, oyuncularından sık sık iyi pas yapmalarını istedi. 
     
     BASTİTA'DAN YENİ İMAJ 
     Galatasaray'ın Brezilyalı futbolcularından Batista, saçlarını kazıtarak yeni imajıyla antrenmana çıktı. 
     Sarı-kırmızılı ekipte hırslı futboluyla dikkat çeken Batista, vatandaşı Christian ve Hasan'a uyarak saçlarını kazıttı. 
     Diğer yandan, Fatih Terim'in Batista'yı savunmanın sağında oynatması, bu futbolcunun önümüzdeki günlerde bu mevkiide oynayacağı yorumlarına yol açtı. 
     
     MEDYA ORDUSU TAKİP ETTİ 
     Galatasaray'ın yaptığı haftanın ilk antrenmanını adeta bir basın ordusu takip etti. 
     Antrenmana 23 futbolcu katılırken, çalışmayı yazılı ve görsel medyadan toplam 25 kişinin takip etmesi dikkat çekti. 
     





</TEXT>
</DOC>
