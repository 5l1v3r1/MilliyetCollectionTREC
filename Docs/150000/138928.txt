<DOC>
<DOCNO> 138928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/soneko08.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alfa Menkul Değerlerler'de usulsüz işlemler... 
</HEADLINE>
<TEXT>

     Alfa Menkul Değerler, Genel Müdür Asistanı olarak çalışan bir kişinin müşteri hesaplarında yaptığı usulsüz işlemlerle ilgili olarak, bugüne kadar müşteri itirazları sonucunda 32.3 milyar liranın ödendiğini bildirdi. 
     Alfa Menkul Değerler'den Borsa Başkanlığı'nın talebi üzerine gönderilen ek açıklamada, şirketin Genel Müdür Asistanı Billur Fenerci'nin, bazı müşteri hesapları üzerinde yaptığı usulsüz işlemlerle ilgili olarak bugüne kadar müşteri itirazları sonucunda, 32 milyar 317 milyon 152 bin liranın müşterilere ödenerek giderleştirildiği, ayrıca, 174 milyar 235 milyon liralık karşılık ayrıldığı belirtildi. 
     Bu arada, Sermaye Piyasası Kurulu da SPK , Alfa Menkul Değerler A.Ş'den, müşteri hesaplarındaki usulsüzlük tutarı ve bunun şirketin mali durumuna etkisinin, ''Özel Durumların Kamuya Açıklanmasına İlişkin Tebliği'' çerçevesinde kamuya açıklanmasını istedi. 
     SPK, şirketin, söz konusu tutar dikkate alınarak 24 Şubat 2003 tarihi itibariyle hazırlanacak sermaye yeterliliği tablolarının, usulsüzlüğe konu müşteri isim listesi ile Kurul'a iletilmesi gerektiğini de bildirdi. 
     Öte yandan, Alfa Menkul Değerler hisselerinin sırası, şirketten ek açıklama istenmesi nedeniyle geçici olarak işleme kapatıldı. 
     





</TEXT>
</DOC>
