<DOC>
<DOCNO> 144392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/ekonomi/eko11.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Psikolojimizi bozmadan çarkları döndürelim 
</HEADLINE>
<TEXT>

Boyner Holding Murahhas Azası Cem Boyner, çarkların dönmesi gerektiğini belirterek, "Savaşın işimizin önüne geçmesine izin vermeyelim" dedi 
     EKONOMİ SERVİSİ 

     Aylar öncesinden, daha savaş olmadan başlayan "savaş" psikolojisinin yeni yeni toparlanan ekonominin hızını bir kez daha kestiğini söyleyen Boyner Holding Murahhas Azası Cem Boyner, bu atmosferden çıkılması gerektiğini belirtti. 
     "Çalışmayalım, üretmeyelim, kendimizi zora sokmayalım ama batı dünyası - her nedense - bizi desteklesin" düşüncesinin geçerli olmadığını çok net gördük" diyen Boyner, kendi ayakları üzerinde durabilen bir Türkiye için güçlü, istikrarlı, çarkları dönen ve üreten bir ekonomiye ihtiyaç olduğunu kaydetti. 
     
     Üretmek toplumsal sorumluluk 
     Boyner, "İçinde olmasak da savaş ortamında olduğumuzu düşünerek ülkemizi her koşulda savunabilmek için ekonomimizin çarklarını döndürebilmeliyiz. Boyner Grubu olarak, üretmeye, satmaya, ürünümüzü tanıtmaya, kısacası çalışmaya devam ediyoruz. Bunu da toplumsal sorumluluğumuzun gereği olarak kabul ediyoruz" dedi. 
     Savaş psikolojisinden bir an önce çıkarak hayatı normal seyrinde sürdürmek gerektiğini belirten Boyner, "Savaşın işimizin önüne geçmesine izin vermeyelim" diye konuştu. 
     



 EKONOMİ 






















</TEXT>
</DOC>
