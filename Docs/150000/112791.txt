<DOC>
<DOCNO> 112791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/siyaset/asiy.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Doç. Ali Çarkoğlu, siyasetin yükselenleri’ni yorumladı 
</HEADLINE>
<TEXT>
Sohbet Odası 
Öfkeyi seslendiriyor Çarkoğlu, "Dışlanmışım diye düşünen insanlara mitinglerde ayin benzeri’ kampanyayla, yemin ettirir gibi Ankara’ya öfkesini seslendirirseniz, bir defa da ona oy verebilirler" diyor 
     DERYA SAZAK 

Türkiye’de seçmen tercihlerinin her seçimde büyük değişiklikler göstermesini neye bağlıyorsunuz 
     1980 askeri rejimi, siyaseti sürekli kötüledi. Ve partiler ülkenin yararına değil, zararına çalışır jargonuyla büyüyen bir nesil 1990’larda oy verme çağına gelince, merkezdeki seçmenin profili değişmeye başladı. Bu çocuklar, memleket yararı için siyaset dışında bir şeyler yapılması gibi, aslında demokratik mantığa sığmayan bir sosyalizasyonla büyüyorlar. 
     
İdeolojiden uzak... 
     12 Eylül aşısıyla büyüdüler Genç neslin herhangi bir şekilde bir partiye bağlılık geliştirmesi mümkün değil. Gençler partilere değil ceplerine bakacaklar Bu durum, her seçimde yeni bir seçmen kitlesi yarattı. Genç seçmenler, tepkilerine aracı olacakpartiyi arıyor. 
     
Bugünkü Genç Parti fenomeninin altında da 1990’lardan bu yana büyüyen tepkisellik mi yatıyor 
     Halkın beklentileri 15 yıldır karşılanamıyor. Arkasından krizler ve depremler geldi. 3 Kasım’da ilk defa oy kullanacak genç seçmen sürekli kriz ortamında yaşıyor. Bu krizlerin bu genç insanlara söylediği şey şu Ankara’da bir hükümet var ama hiçbir şey yapma becerisine sahip değil, üstelik bu adamlar nalıncı keseri gibi hep kendilerine yontuyorlar.’ 
     Bunları dikkate aldığımızda gerek Tayyip Erdoğan’ın yükselişi, gerek Cem Uzan olayı bir muamma olmaktan çıkıyor. Çünkü bu insanların herhangi bir partiye bağlılıkları yok. 
     
Tepki oyları solda toparlanmıyor 
     Türk seçmeni ortanın sağına kaydı. 
     
Siyasal İslamcı parti de yükselmiyor mu 
     12 Eylül aşısı, sosyalize olan kitlelerin sola karşı, sağ ideolojilerin kabul edilebilir olduğu yönünde bağışıklık kazanmalarına yol açtı. İnsanlar sağa kaydıktan sonra neye bakılacak Gelen iktidar hükümet edebilecek mi 28 Şubat’tan sonra İslami kesim partilerinin şüpheyle karşılanması, o tehlike AKP için seçime kadar var. İnsanlar eğer iktidara gelmek için oy verdikleri kişilerin hükümet edemeyecekleri fikrine sahip olurlarsa tereddüt ederler. 
     
Erdoğan’ın partisi seçimi kazansa da başbakan olamayacak’ olması seçimi etkiler mi 
     Etkilemesi beklenir. Ancak öteki partilerin kampanya stratejilerinde bu fikir yeterince öne çıkarılmış görünmüyor. 
     
Bir ilk yaşanıyor Yasaklı lider, gücünü mağduriyetten alıyor, seçmen tabanına Tek başına çoğunluğu da aşan Meclis aritmetiğiyle iktidara getirin ki, Anayasa’yı değiştirelim’ mesajı veriyor. 
     Bence burada seçimlerden sonra bir krize hazırlıklı olun’ mantığı da yatıyor. Ara ya da erken seçimle Tayyip Bey’in Meclis’e girmesi o kadar kolay bir şey değil. Ne olacak ANAP döneminde bu yaşandı, kim yönetiyor memleketi, Turgut Özal mı Başbakan, emanetçi durumuna düşmüştü. Benzer bir tecrübeye gitmekte olduğumuz seçim kampanyasında öteki partilerce işlenirse o zaman halk arasında Krize oy verme’ endişesi doğar ki, AKP’ye oy verecek seçmenin bir bölümü bundan etkilenebilir. 
     Seçim sonrası bir demokrasinin yaşaması gereken doğal ortam olmayacak. Bu potansiyel bir kriz 
     
     AKP’nin merkez parti olması zor 
Yüzde 30’ oyla merkezi AKP temsil edebilir mi 
     AKP’nin merkez olduğunu söylemek şu anda epey zor. MHP için de 1999 seçimlerinden sonra tartışıldı. Ben o zaman bu kadar oy alan partinin marjinal olduğunu söylemek zor diye düşünüyordum. Seçim yaklaştıkça MHP’nin iç dinamiklerinin MHP’yi yine merkezin sağına doğru ittirdiğini görüyoruz. AB’ye karşı tutumu da bunun kanıtı. 
     AKP, idamın kaldırılmasından yana olursak tepki oyları MHP’ye kayar düşüncesiyle farklı bir tutum izledi. Merkez partisi olabilmek için toplumun her kesimine seslenmek gerekiyor. Oysa AKP’nin seçmen tabanı hala ağırlıklı olarak dindar kesimlerden. 
     
Genç Parti’ye dönersek... Neden insanlar, inandırıcılığı olmayan bir popülizme inanıyor 
     Önce rakip partilerin Genç Parti’nin hedef kitlesini niye boş bıraktığına bakalım. Cem Uzan’ın yükselişi karşısında öteki partiler şimdi hedef seçtilerse çok geç. Kriz, öfke, sisteme yabancılaşma... siz bu tepkiyi zamanında göremezseniz seçime üç hafta kala Nerden çıktı bu Genç Parti ’ diye şaşırırsınız. 
     
Siyasal propaganda ve reklamcılık performansı da atlandı. 
     Aganigi, naganigi... Mesajların hepsinde, Türk halkının o yabancılaşmış, toplum içinde değersiz, izole edilmiş, ahlaki normları takip ederek bir şey elde edeceğine olan inancı sıfırlanmış kesimine damardan popülizm’ veriliyor. İnandırıcılığı var mı, yok mu ikinci planda kalıyor, aylardır televizyondan tekrarlanan mesajlar insanlarda yer ediyor. O kitle kendisini şöyle tanımlıyor Ben zaten toplum içinde değerli birey değilim, oy vererek, katılarak, toplumsal hayatın parçası olarak herhangi bir şeyi değiştiremem. Değiştiremem. Bana izin vermezler. İzole olmuş durumdayım.’ Böyle düşünen insanlara siz gidip mitingde, ayin benzeri’ kampanyayla gelin hep beraber bir şeyler söyleyelim şekilde yemin ettirir gibi Ankara’ya öfkesini seslendirirseniz, seçimde bir defa da buna verelim’ derler 
     
     GP, Türkiye’ye has değil 
Genç führer’ benzetmesi yapılıyor, Arjantin’de Peron’un örgütlediği gömleksizler’den Hitler’i iktidara taşıyan Nazi Almanyası’ndaki propaganda yöntemlerine uzanan pek çok çağrışım uyandırıyor. Berlusconi gibi daha çağdaş örnekler de akla geliyor 
     Bu sürpriz bir şey değil. Parti örgütleri halka kapalı. O açıdan tek kişi, tek lider partisinin çekici gelmesi şaşırtıcı değil. Türk halkı 1970’lerden bu yana kendisine örgütle ulaşmaya çalışan partiyle tanışmadı. Yok öyle bir parti. Ya patronaj ile ulaşmaya çalışıyor. Müteahhit, avukat ağı denilebilir. Ya da televizyondan sloganlar veriliyor. Partiler il ve ilçe teşkilatlarını baş ağrısı’ olarak görmeye başladılar. Genç Parti fenomeni Türkiye’ye has bir durum değil. ABD’de Clinton’ın karşısında aday olan Ross Perot 100 milyon doların üzerinde para harcayarak yüzde 19 dolayında oy aldı. Cem Uzan nasıl Ankara’yı karşısına aldıysa, o da Washington’a meydan okumuştu. İtalya’da Berlusconi, hakkındaki korkunç suçlamaları izleyecek komitelere kendi adamlarını atayarak AB’de bir başbakan olarak görevini sürdürebiliyor. Modern demokrasilerin de karşılaştığı bir sürpriz. 
     
Derviş’in gücü azaldıSiyasetin yeni aktörü Derviş’li CHP’nin şansını nasıl görüyorsunuz 
     Haziran ayında Derviş’e baktığınızda, parti gibi adam’ diyebilirdiniz. Lider görüntüsü veriyordu. Bugün aynı şeyi söylemek zor. Parti seçimindeki tereddütleri ve sonunda CHP’ye gitmesi, Derviş’i Türk halkının gözünde sıradanlaştırdı. Gittiği partiyi değiştireceği yargısını uyandırması gerekirdi, bu olmadı. Kendisi parti kursa belki çekiciliği daha fazla olurdu. Değişmeyen, değişmek istemeyen CHP’nin içine herhangi bir aday gibi monte olması Derviş’in gücünü azalttı. Bunları yapsaydı dahi halktan büyük destek bulamayabilirdi, çünkü olağanüstü halde siyasi kariyerini oluşturmuş bir insan Derviş. Ve ekonomik kriz sonrası uygulanan politikalardan kendisini iktidara getirecek kadar çok insanın yararlandığını söylemek güç. 
     
AKP - CHP arasındaki fark, seçimin son haftasında kapanır mı 
     Ana resmin değişmesi kolay değil. Kararlar seçimden iki hafta önce verilmiyor. Anketlerde gözüken yüzde 20 - 30 kararsızlar ise Ben partimi seçtim ama söylemiyorum’ anlamına geliyor. Ben tepedeki partinin büyük sürprizle ikinci üçüncü sıraya düşeceğini beklemiyorum. 
     
Diyelim 3 parti Meclis’e girdi. Bu durumda en az yüzde 40’ın temsil edilmeyişi meşruiyet krizi yaratmayacak mı 
     Kriz demeyelim de tartışma yaratır. Varsayalım AKP, CHP ve Genç Partili bir Meclis oluştu. CHP’nin de muhalefette kaldığı bir hükümet kuruldu, o zaman merkezi temsil eden oyların üçte ikisi dışarıda kalacak demektir. Asıl kriz o zaman başlayacak. 
     



 SİYASET 






















</TEXT>
</DOC>
