<DOC>
<DOCNO> 122446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yazar/tamer.html </URL>
<DATE> 2002/12/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yoksulluk yardımında söz Gemici’nin 
</HEADLINE>
<TEXT>

     Yoksulluk yardımının nasıl olması gerektiği konusunda en fazla sözü olacak kişi, hiç kuşkusuz 57. hükümetin DSP’li Devlet Bakanı Hasan Gemici. E - postama yolladığı mesaj biraz sitem kokarak başlayıp bana göre önemli 2 noktanın altını çiziyor 
     1 Amerika’yı yeniden keşfetmenin alemi yok. Devlette süreklilik esastır. 
     2 Basınımız AKP’nin her yaptığında keramet aramaktan vazgeçmelidir. 
     Gemici’nin mesajını bir de siz okuyun, belki sizler farklı hususları ön plana çıkartırsınız 
     "Sayın Tamer, 
     Yoksullukla ilgili yazılarınızı ilgiyle izliyorum. Bir sorunu tartışırken ve öneriler çözümler geliştirirken, o sorunla ilgili daha önce neler yapılmış olduğunun ve yapılmakta olanların bilinmesi ve düşüncelerin onların üzerine geliştirilmesinde yarar olduğu kanısındayım. 
     İlköğretimde çocukların beslenme ihtiyaçlarının devlet tarafından karşılanması önerisine katılıyorum. İsveç ve Danimarka’da Okul Beslenme Yasası’ 1902’den beri yürürlüktedir. 
     
     Gemici’nin icraatı 
     Ülkemizde de benim bakanlığım döneminde sorumlu olduğum Sosyal Yardımlaşma ve Dayanışmayı Teşvik Fonu’ndan 1997’den bu yana yoksul çocukların eğitimlerine çok ciddi kaynaklar ayrıldı. Bir fikir vermesi açısından sadece 2001 - 2002 eğitim öğretim yılında yapılanları ana başlıklarıyla sıralayacak olursak 

</TEXT>
</DOC>
