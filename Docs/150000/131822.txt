<DOC>
<DOCNO> 131822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/soneko07.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan tekstil ihracatında atağa hazırlanıyor... 
</HEADLINE>
<TEXT>

     Global tekstil pazarında yeni bir düzen kurulurken, Pakistan da tekstil ihracatını alabildiğine artırmaya hazırlanıyor. 
     ABD başta olmak üzere, zengin ülkeler tekstil ve giyim ithalatında kotaları, miktar kısıtlamalarını 2004 yılında kaldırmaya hazırlanırken, Pakistan da 1 milyar dolarlık tekstil makinesi ithal etti. 
     Pakistan, daha önce kotalarla kısıtlanan tekstil ve giyim ihracatında 2004 yılında artış bekliyor. Bu ülkenin ihracatında tekstilin payı dörtte üçe 2000 yılında 6.6 milyar dolar ulaşıyor, imalat sanayiinde çalışanların yüzde 40'ı da tekstil sektöründe. 
     Dünyanın en büyük tekstil ithalatçıları ABD, Avrupa Birliği AB ve Kanada gibi zengin ülkeler, tekstil ithalatında kısıtlamaları Dünya Ticaret Örgütü WTO kuralları uyarınca 2004 yılı sonunda kaldıracak. 
     Böylece, uluslararası tekstil ticaretinde 1960'lardan beri yürürlükteki kota sistemi ortadan kalkacak. Pakistan ve diğer tekstil, giyim ihracatçısı ülkeler ihracatlarını artırmayı ümit ediyor. 
     Bu durum, ithalatçı ülkelerdeki tekstil üreticilerini de bir yandan endişelendiriyor, mesela, sadece ABD'de 1 milyon civarında insan bu sektörde istihdam ediliyor. Pakistan gibi ülkelerden ucuza tekstil ve giyim girişinde artış, ithalatçı ülkelerdeki yerli tekstil-giyim sektörünü silip süpürebilir. 
     ABD'nin tekstil-giyim ithalatında kotaların kalkmasından en fazla Çin, Hindistan ve Pakistan'ın yararlanması bekleniyor. 
     Mevcut sistemde her bir ülkenin kotası ayrı, fakat, 2005 yılı başından itibaren ihracatçı ülkelerin tümü pazar payı için birbirleriyle rekabet edecek. 
     Bilhassa tekstil gibi düşük teknolojili ve el emeğine dayalı sektörlerde güçlenen Çin'in diğer tüm ihracatçı ülkelerin önüne geçmesi bekleniyor. 
     Çin'in rekabeti karşısında, Pakistan'ın teknolojisini modernleştirip, iplik ve dokuma üretiminden daha yüksek katma değerli giyime yönelmesi gerekecek. Bunun için de Bangladeş gibi yabancı yatırım çekilmesi de lazım. Daha ayrıntılı bilgi için 
     





</TEXT>
</DOC>
