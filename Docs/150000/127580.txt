<DOC>
<DOCNO> 127580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun09.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
BM yetkilileri, Irak'ta 3 tesisi inceledi... 
</HEADLINE>
<TEXT>

     BM silah denetçilerinin, Irak'ta bugün 3 tesiste inceleme yaptığı bildirildi. 
     Iraklı yetkililer, silah uzmanlarının, başkent Bağdat'ın dışında bulunan iki şirketi ve bir gümrük bürosunu ziyaret ettiklerini söylediler. 
     BM'nin 1441 sayılı kararı uyarınca Irak'ta yapılacak silah denetimleri kapsamında 100'den fazla uzman bu ülkede bulunuyor. 
     Irak'taki BM silah denetçilerinin sözcüsü, dün yaptığı açıklama, Irak'ın, kimyasal, biyolojik, nükleer ve balistik silah programlarıyla ilgili 500'den fazla bilim adamının isim listesini kendilerine verdiğini bildirmişti. 
     Listeyi, BM silah denetim komisyonu UNMOVIC'in Başkanı Hans Blix, 12 Aralık'ta Irak'tan istemişti. 
     BM silah denetçileri, Irak'ın silah programlarıyla ilgili araştırmalarında yardımcı olabileceği amacıyla bilim adamlarını geçen hafta sorgulamaya başlamıştı. 
     BM silah denetçileri, 27 Kasım'da Irak'ta göreve başlamalarından bu yana, ülke çapında 200 yerde inceleme yaptı. 
     





</TEXT>
</DOC>
