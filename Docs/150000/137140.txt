<DOC>
<DOCNO> 137140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo18.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 0 - Galatasaray 4 
</HEADLINE>
<TEXT>

     Birinci Süper Lig'de Bursaspor, Galatasaray'a sahasında 4-0 yenildi. 
     Karşılaşmaya hızlı başlayan taraf konuk ekip Galatasaray oldu. Bursaspor, ilk 20 dakikada rakibinin orta alanda kurduğu baskıyı aşamayıp çok sayıda pas hatası yaptı. Bu dakikadan sonra toparlanan yeşil-beyazlı takım kale önüne dek iyi ataklar geliştirmesine karşılık, son vuruşlarda etkisiz kaldı. 
     Konuk Galatasaray ise ilk dakikalardan itibaren oyunun kontrolünü eline aldı. Özellikle sol kanadı çok iyi kullanan konuk takım, 1-0 öne geçtikten sonra rahatlamış göründü. 
     Galatasaray, ilk yarıyı 1-0 önde kapadı. 
     Karşılaşmanın ikinci yarısına iyi başlayan taraf konuk Galatasaray oldu. Bursaspor'un 10 kişi kalmasıyla rahatlayan konuk ekip, ilk 15 dakikada 3 farklı üstünlüğü yakaladı. 
     Bursaspor ise ikinci yarıda, rakibin ataklarını önlemekte zorlandı. Glauber'in kırmızı kart görmesiyle oyun sistemini değiştirmek zorunda kalan yeşil-beyazlılar, forvette Okan'ı yalnız bırakarak, savunma güvenliğine ağırlık verdi. 
     Maçın ilk tehlikeli atağı 3. dakikada Galatasaray'dan geldi. 
     Hakan'ın sol kanattan penaltı noktası üzerine gönderdiği ortaya, Majdan ve Lukunku birlikte yükseldi. Majdan'ın topu elinden kaçırmasıyla oluşan tehlikeyi Erkan son anda araya girerek önledi. 
     4. dakikada Hakan'ın ceza alanına gönderdiği topu kaleci Majdan yumrukla uzaklaştırdı. Ceza yayı üzerine gelen topu Ergün bekletmeden kaleye gönderdi. Kaleye giden top, Lukunku'nun müdahalesiyle üstten az farkla auta gitti. 
     6. dakikada Galatasaray'ın golü geldi. Hakan Ünsal, topu sol kanattan Bursaspor ceza alanı içine gönderdi. Arka direkte bekleyen Ümit, topu düzgün bir vuruşla filelere gönderdi 1-0. 
     27. dakikada Glauber'in yaklaşık 30 metreden sert vuruşunda, top üstten auta çıktı. 
     34. dakikada Glauber'in Baliç'e arkadan yaptığı müdahaleyi, hakem kırmızı kart olarak değerlendirdi. Glabuber'in çıkmasıyla Bursaspor, maçı 10 kişiyle sürdürmek zorunda kaldı. 
     42. dakikada Bursaspor, net bir gol pozisyonundan yararlanamadı. Orta alandan aldığı pasla hareketlenen Mustafa Şahintürk, ceza alanına girer girmez topa yerden sert vurdu. Kaleci Mondragon'u geçen top direkten döndü. 
     44. dakikada orta alandan aldığı topla hızla hareketlenen Junior'un pozisyonunu bozmak isteyen Bülent'in ters vuruşunda, top direğe çarparak kornere çıktı. 
     47. dakikada Batista'nın yaklaşık 25 metreden sert şutunda, kaleye giden topa kaleci Majdan, son anda parmaklarıyla dokunarak müdahale etti. 
     51. dakikada orta alandan yapılan ortada, Lukunku topu kafayla Revivo'nun önüne aktardı. İsrailli oyuncu, penaltı noktası üzerine düşen topu, yarım vole bir vuruşla filelere gönderdi 2-0. 
     55. dakikada Bursasporlu Mustafa sarı kart gördü. 
     59. dakikada Galatasaray 3. gole ulaştı. Baliç'in ceza yayı üzerinde düşürülmesini hakem serbest vuruş olarak değerlendirdi. Atışı kullanan Revivo, düzgün bir vuruşla topu filelere gönderdi 0-3 
     62. dakikada Bursaspor'da, Varesanoviç'in yerine Franja x oyuna girdi. 
     72. dakikada yine Bursaspor'da Yakup, yerini Fatih'e x bıraktı. 
     73. dakikada Bursaspor, net bir gol pozisyonundan yararlanamadı. Mustafa Şahintark'ün arapasıyla ceza alanına giren Okan, kaleciyle karşı karşıya kaldığı anda topa yerden sert vurdu. Kaleci Mondragon, topu ayaklarıyla çeldi. 
     76. dakikada Galatasaray'da, Baliç'in yerine Arif oyuna alındı. 
     81. dakikada Galatasaray'da bu kez Lukunku, yerini Pinto'ya bıraktı. 
     82. dakikada Galatasaray, 4 farklı üstünlük yakaladı. Orta alandan aldığı pasla hareketlenen Revivo, ceza alanına girer girmez topu plase bir vuruşla filelere gönderdi 4-0. 
     83. dakikada Bursaspor'da, Okan'ın yerine Ender, Galatasaray'da da Hakan'ın yerine Ayhan oyuna dahil oldu. 
     Kalan dakikalarda Arif ile yakaladığı 2 net pozisyonu değerlendiremeyen Galatasaray, sahadan 4-0 galip ayrılırken, geçen sezon bu stadda aldığı 5-0'lık yenilginin rövanşını 1 gol eksikle almış oldu. 
     





</TEXT>
</DOC>
