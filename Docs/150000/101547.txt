<DOC>
<DOCNO> 101547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/siyaset/siy07.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ın küskünleri hareketlendi 
</HEADLINE>
<TEXT>

     AYDIN HASAN Ankara 

     ANAP’ın Meclis Grubu’nda, daha milletvekili aday listesi belli olmadan aralarında etkili isimlerin de bulunduğu önemli bir "küskünler grubu" oluştu. Tasfiye edilme endişesi, küskün sayısının artmasında etken oldu. Yeni arayışlara giren Erkan Mumcu, Melih Gökçek ile görüştü. Mumcu’nun DP Genel Başkanı olmayı hedeflediği ileri sürüldü. Mumcu’nun ayrıca Mehmet Ağar ve Sadettin Tantan’ın da yer alacağı muhafazak r bir blok oluşturma düşüncesini taşıdığı belirtildi. Mumcu’nun temas kurduğu AKP’ye geçme ihtimalinin zayıfladığı dile getirildi. Aralarında Ersin Taranoğlu’nun da bulunduğu çok sayıda milletvekili temaslara başladı. Işın Çelebi’nin de küskünler’ içinde önemli bir ağırlığının olduğu kaydedildi. Küskünlerle DYP’nin temasını, GİK üyesi Ömer Barutçu yürütüyor. Barutçu’nun Yaşar Topçu ve Ersin Taranoğlu ile sürekli görüştüğü öğrenildi. DYP’nin temas kurmak istediği küskünler şöyle Edip Safter Gaydalı, Işılay Saygın, Mehmet Ali Bilici, Aydın Ayaydın, Evren Bulut, Lütfullah Kayalar, Rifat Serdaroğlu, Burhan İsen. 
     



 SİYASET 

















</TEXT>
</DOC>
