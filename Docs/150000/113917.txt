<DOC>
<DOCNO> 113917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sonspo17.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Denizlispor maçı için Denizli'ye hareket etti 
</HEADLINE>
<TEXT>

     Beşiktaş, Denizlispor ile yarın yapacağı Birinci Süper Lig maçı için bu akşam Denizli'ye gitti. 
     Siyah-beyazlılarda, sakatlıkları süren Ahmet Dursun ile Serdar, göz nezlesi nedeniyle idmansız kalan Nouma ve kart cezalısı Zago'nun yanısıra Niyazi, Eser ve kaleci Yasin Yıldız kadroya alınmadı. 
     Beşiktaş'ın, yarın saat 19.00'da Denizli Atatürk Stadı'nda yapılacak karşılaşmaya, şu muhtemel 11 ile çıkması bekleniyor 
     Cordoba, Tolga, Ronaldo, Ali Eren, Kaan Dobra Tamer , Amaral, Pancu, Yasin Sülün, İbrahim, Sergen ve İlhan Mansız. 
     Öte yandan Beşiktaş'ın Fransız futbolcusu Pascal Nouma, bugün Feshane Uluslararası Fuar, Kongre ve Kültür Merkezi'nde düzenlenen 2. Uluslararası Radyo, Televizyon ve İletişim Fuarı'nda BJK standını ziyaret ederek, imza gününe katıldı. 
     Feshane'ye gelişinde taraftarlarca karşılanan ve lehine tezahüratlar yapılan Nouma, yine ilginç giysisiyle dikkati çekti. Fransız futbolcu, BJK standında hayranlarına bol bol imza dağıttı. 
     





</TEXT>
</DOC>
