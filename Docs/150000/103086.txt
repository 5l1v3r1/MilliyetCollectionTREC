<DOC>
<DOCNO> 103086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yasam/yas02.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarayı aniden’ bırakan kurtulur 
</HEADLINE>
<TEXT>

Sigara bırakmak güç ama olanaksız değil. Yrd. Doç. Dr. Kutlu’ya göre sigarayı aniden bırakanların yüzde 81.5’i bir daha içmiyor 
     Azaltmak çözüm değil 
     UZMANLAR içinde barındırdığı 4 bini aşkın zararlı maddeyle insan sağlığının bir numaralı düşmanı olan sigaradan kurtulmak için en iyi yolun "aniden bırakmak" olduğunu açıkladı. Selçuk Üniversitesi’nden Yrd. Doç. Dr. Ruhuşen Kutlu, sigarayı aniden bırakanların yüzde 81.5’inin başarılı olduğunu, azaltarak bırakanlarda ise başarı oranının sadece yüzde 5.7’de kaldığını belirtti. 
     
İşin sırrı irade      SİGARAYI aniden bırakma yöntemini uygulayanların yüzde 88’inin ilk 58 gün içinde yeniden başladığını belirten Yrd. Doç. Dr. Kutlu bu süreyi hiç içmeden atlattıktan sonra tehlikenin geçtiğini belirtti. Kutlu, sigarayı bırakma yöntemlerinden hipnozun yüzde 1.6, düşük nikotinli sigaranın yüzde 1.5, nikotinli sakızın yüzde 1.4, özel sigara filtrelerinin yüzde 0.5 oranında başarılı sonuç verdiğini ifade etti. 
     
Antibiyotik kalp riskini azaltıyor      İNGİLİZ bilim adamlarınca yapılan araştırmada "sürpriz" şekilde antibiyotiğin kalp krizi riskini azaltabildiği belirlendi. Kalp hastalıklarının da nedeni olarak bilinen Helicobacter Pylori’ ve Chlamydia’ virüsleriyle vücutta meydana gelen iltihaplanma üzerindeki etkisinden dolayı antibiyotuk kalp krizini azaltabiliyor. 
     ARAŞTIRMADA antibiyotiği kullanan hastada her iki virüsün bulunup bulunmamasının ilacın etkisi üzerinde rol oynamadığı, virüs bulunmayan hastalarda da, antibiyotiğin iltihaplanmadan kaynaklanan kalp rahatsızlıkları üzerinde etkili olduğu kanıtlandı. 
     



 YAŞAM 
























</TEXT>
</DOC>
