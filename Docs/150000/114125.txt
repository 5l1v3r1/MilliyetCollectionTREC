<DOC>
<DOCNO> 114125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/magazin/amag.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşma konuştukça sıra sana da gelebilir ..’ 
</HEADLINE>
<TEXT>

Derya Tuna’nın vurulmasını O da tahrik etti’ diyerek savunur duruma düşen Hülya Avşar’a kadınlardan büyük tepki var Ya bir gün biri de çıkıp onu vurursa 
     MAGAZİN SERVİSİ 

     Hülya Avşar’ın, sahnede yıllar sonra transparan kostüm giydiği için vurulduğu iddia edilen Derya Tuna hakkında yaptığı yorum büyük tepki topladı. Tuna’nın insanları tahrik ettiğini savunarak "Bu nedenle onun için ah vah diyemem" diyen Avşar’a, özellikle kadınlardan sert tepki geldi. İşte, birkaçı 
     
Duygu Asena      O da hem seksi, hem anne 
     "Giydiği elbise, yaşı, anne oluşu nedeniyle kimse kimseyi yargılama hakkını kendinde bulamaz. O zaman başka birisi çıkıp Avşar’a da bir kurşun sıkabilir. Onun da göğüsleri ve bacakları açık, son derece açık saçık giyiniyor ve o da bir anne. Bunun sınırı yok ki. Bu, Çocuklar annelerinden utanır, babalarından utanmaz’ diyen cahil, feodal zihniyetin uzantısı. Kimse Avşar’a bir şey söylemiyor, onun bir başka kadına bir şey söylemeye ne hakkı var Erkekler o kadar çok utanılacak şey yapıyor ki, kimbilir çocukları nasıl utanıyor " 
     
Perihan Savaş      Bunu savunmak insanlık dışı 
     "Bir kadının silahlı saldırıya uğraması dünyanın en kötü şeyi. Bunu savunmak ya da anlaşılır hale getirmek kadar kötü, insanlık dışı bir şey olamaz. Ama bu konunun artık kapatılması gerektiğini düşünüyorum. Çünkü insanlar konuştukça kızım ve İdo çok etkileniyor. Kimse, bu Hülya Avşar da olsa, bu konuda yorum yapmamalı. Çocukların psikolojisini bozmaya kimsenin hakkı yok. O yüzden susma kararı aldım." 
     
Aşkın Nur Yengi      Edep kıyafette değil 
     "Bir kadın olarak böyle bir şiddet gösterisini kınıyorum. Hiç bir insan böyle bir cezalandırmayı haketmez. Zaten o kıyafet hiç de abartıldığı gibi bir kıyafet değil. Bu ülkede binlerce insan, Hülya Avşar da neler neler giyiyor sahnede. Bir kere sahne dediğiniz şey şov dünyasıdır. Bir kadının edebini sahnedeki kıyafeti göstermez. O zaman denize de bikiniyle girmeyelim " 
     
Petek Dinçöz      Kıyafet gayet normaldi’ 
     "50 yaşıma da gelsem, eğer fiziğim uygunsa neden böyle kıyafet giymeyeyim ki Derya Hanım’ın kıyafeti gayet normaldi, sesini de beğendim. İzlerken keyif aldım. Eleştirilenlere kesinlikle katılmıyorum" 
     
Şenay Akay      Önce kendilerine bakmalılar’ 
     "Vurulma anını izlerken inanılmaz üzüldüm. Ne olursa olsun, hiçbir şey bu denli büyük bir şiddeti haklı çıkarmaz. İnsanlar önce kendine ve yaşamına bakmalı, Derya Hanım sonuçta bir anne ve her şeyden önemlisi insan, sakat kalabilirdi" 
     
     Avşar Kaya çok kızardı 
     Derya Tuna’nın vurulması ile ilgili ağır tahrik var’ diyen Avşar’a, görüşlerini bir de biz sorduk ve şu cevabı aldık "Bir inat uğruna insanları tahrik etmek kötü bir olay. Derya Hanım’ın belli bir yaştan sonra buna kalkışması insanları tahrik etmiş olabilir. Gelebilecek her şeyi düşünmeliydi. İbrahim Tatlıses’in birçok hayranı var. Kimseyi suçlamıyorum ama ortada tahrik var. Vurmayı, savunmuyor, ama Tuna’nın böyle bir işe kalkışmasını yadırgıyorum. Yıllar sonra öyle bir kıyafet giyinmesi tepki uyandırmış olabilir. İnsanlar ilişkilerine dikkat etmeli. Ben böyle bir şey yapmış olsaydım, Kaya’nın tepkisi de büyük olabilirdi." 
     
Bu sözler töre zihniyeti      Avukat Nazan Moroğlu İ.Ü. Kadın Sorunları Araştırma Merkezi "Toplumumuzda kadınların diledikleri şekilde çalışmalarının h l erkek egemen bakış açısıyla kontrol edildiği ve baskı altında tutulduğunun bir göstergesidir bu olay. Ne yazık ki, bu gibi olaylarda bazı kadınların değerlendirmesi de erkeklerin dünyasına destek verici nitelikte." 
     Avukat Ayşe Kaya Mor Çatı Kadın Sığınağı Vakfı "Bu vakayı, toplumumuzda parlatılan, cilalanan bir şiddet kültürü olarak algılıyorum. Tuna’nın bunu hak ettiği yönünde açıklama yapanları da kınıyorum. Bazı kadınların da bu açıklamaları yapması, şiddet toplumunu kadınlar tarafından da destekliyor. İyi şeyler hakedilir, kötü şeyler değil." 
     Seyhan Ekşioğlu KADER Kadıköy Şube Başkanı "Tuna’yı suçlu bulan kadınların açıklaması, töre zihniyetinin devam ettiğini gösteriyor. Bu, kadınların haklarını bilmemelerinden kaynaklanıyor." 
     



 MAGAZİN 













</TEXT>
</DOC>
