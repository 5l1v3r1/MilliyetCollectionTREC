<DOC>
<DOCNO> 143861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun38.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta bombardımanın ardından yaşam normale döndü 
</HEADLINE>
<TEXT>

     Bağdat'ta sabaha karşı başlayan ABD bombardımanının ardından, tehlikenin geçtiğini haber veren sirenlerin çalmasıyla birlikte günlük yaşam normale döndü. 
     Irak halkının, tehlikenin geçtiğini haber veren sirenlerin çalmasının ardından sokaklara çıkarak, günlük hayatlarına devam ettiği gözlendi. 
     Bağdat civarındaki bir rafineri yakınlarına bomba isabet ettiği ve bu saldırıda 3-4 kadar yaralı olduğu belirtiliyor. 
     Gazetecilere bilgi veren Irak Enformasyon Bakanı Muhammed El-Sahaf, ABD'nin operasyonunu ''aptallık'' olarak niteledi ve ''Irak'ın son nefesine kadar kendini savunacağını'' söyledi. 
     Bağdat'ta caddelerde trafik akışı normale dönerken, endişeli insanlar dikkat çekiyor. 
     Yetkililer, Basra ve Musul'da durumun daha gergin olduğunu kaydettiler. 
     Türk canlı kalkanlar, Türkiye'ye dönmeyi planladıklarını belirtmişlerdi, ancak Irak'tan ayrılıp ayrılmadıkları konusunda bilgi edinilemedi. 
     





</TEXT>
</DOC>
