<DOC>
<DOCNO> 122023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/ekonomi/eko07.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
14,000’e yeniden atak yapabilir 
</HEADLINE>
<TEXT>

Endeksin kısa vadeli göstergeleri karasız bölgelerden alıma dönerken MACD satış sinyalleri üretiyor 
     Zeynep Candan AKTAŞ 

     Çarşamba günü 12,386 puanı test eden İMKB 100 Endeksi son iki gün alımlarla kendini 13,000 puanın üstüne attı. İşlem hacmi Kasım’ın ilk haftasında endeksi 14,400’lere taşıyan hacime nazaran oldukça zayıf kaldı. Kısa vadede endekste 14,400 ve 14,250’de iki zirve oluşurken, 12,000 ve 12,386 seviyelerinde iki de dip oluştu. 
     
     Yön belirlemeye çalışacak 
     Bir üçgen görünümüne sıkışan endekste bundan sonraki hareketin hangi yöne olabileceğini kestirmek oldukça güç. Endeksin kısa vadeli göstergelerinden MACD satış sinyalleri üretirken, CCI, RSI, Stochasti ve Ultımate kararsız bölgelerden tekrar alıma döndüler. Uzun vadeli göstergelerde ise aşırı alım bölgelerinde kırılmalar başladı. Göstergelerin bu görünümü ve sıkışma ile oluşan üçgen formasyonu endeksin yukarı doğru hareket edebilmesi için ciddi bir hacime ihtiyacı olduğunu gösteriyor. 
     Hacimdeki olası zayıflamalar ise güç kaybına neden olacağından göstergelerin aşağı doğru gelişen ana eğilimlerini sürdürmesine ve destek arayışlarına neden olabilir. Bu nedenle gelecek haftaya tam anlamıyla işlem hacmi damga vuracak diyebiliriz. Önümüzdeki hafta alıcı ve satıcının güçlü mücadelelerine sahne olacak piyasada, dirençler 13,500 ve 14,000 seviyelerinde, destekler ise 12,700 ve 12,300 seviyelerinde bulunuyor. 
     Bol kazançlı haftalar dileğiyle. 
     



 EKONOMİ 

















</TEXT>
</DOC>
