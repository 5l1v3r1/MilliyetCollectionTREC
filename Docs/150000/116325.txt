<DOC>
<DOCNO> 116325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/pulur.html </URL>
<DATE> 2002/11/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Birkaç iyi olay birkaç iyi insan... 
</HEADLINE>
<TEXT>

     DÖRT, beş arkadaş oturmuş konuşuyorlardı, bugünlerde ne konuşulurdu ki 
     Geçim ve seçim 
     Ağızlarına geleni söylediler, ne geldiyse, esirgemediler. 
     Sonunda içlerinden biri dayanamadı 
     "Yahu bu memlekette, hiç iyi, güzel, bir şey yok mu " 
     Biri rahmetli Refik Saydam’ı andı 
     "İçimizde bilmeyen, ya da unutan olabilir... Refik Saydam, bu Cumhuriyet’in bir başkanıydı, 1939 ile 1942 yıllarında İsmet Paşa’nın Cumhurbaşkanlığında Başbakanlık yapmıştı. Onun çok ünlü bir sözü vardır 
     - Bu memlekette işler A’dan Z’ye kadar bozuk 
     Bu teşhis bugüne kadar doğruluğunu hiç kaybetmeden sürüyor, devam ediyor, işler giderek daha da bozuluyor ve daha da bozulacak " 
     
     DÜNYAYA hep olumlu, pozitif bakan, evi yansa bile en sıkıntılı günlerinde Allah sıhhat ve afiyet versin diye etrafını teselli eden biri dayanamadı 
     "Yahu, bir an düşünün, bu yakınlarda acaba iyi bir olay ve iyi insanlarla hiç mi karşılaşmadınız Bir de böyle düşünün " 
     
     ÖNCE herkes sustu, düşündü, birinin aklına geldi 
     "Turgutreis Belediye’sine devre mülk için, Emlak Vergisi beyannamesi vermeye gitmiştim. Tertemiz, pırıl pırıl bir bina, kapıda yol, yordam gösteren bir görevli. Emlak Vergisi bölümünde birkaç genç kız oturuyordu, birine yanaştım, elimdeki tapuyu göstererek derdimi anlattım, güler yüzle karşıladı, tapuyu aldı ve beyannameyi doldurmaya başladı. Bu onun görevi miydi, değil miydi, bilmiyordum, lakin hiç yüksünmeden, şöyle şöyle doldurun, demeden doldurdu, verdi." 
     Diğeri başka bir olayı anlattı 
     "Bodrum’da Bitez yolunda bir cip, benim arabaya arkadan çarptı, jandarma mıntıkasıymış, haber verildi, beklemeye başladık. Ben, artık akşama kadar buradayız, diye düşünürken, jandarma trafik arabası geldi, astsubay kıdemli başçavuş, önce geçmiş olsun, dedi, sonra yolu trafiğe kapadı, yardımcısıyla ölçüp biçtiler, dikkat ettim, düzgün ve santimine kadar ölçülü bir kroki çizdi. Böyle kazalarda mutlaka alkol muayenesi yapılır, içimden, kim bilir hangi hastaneye, hangi doktora gideceğiz, ne kadar bekleyeceğiz, derken, bizi trafik otomobilinin yanına çağırdılar, başçavuşun yardımcısının elinde ölçüm aleti, üfletti, sigorta poliçemizi aldılar, akşam saat dörtte, beşte gelin raporu verelim, dediler. Günlerden pazardı, Konacık Jandarma Karakolu’na gittik, raporu aldık, astsubay kıdemli başçavuş Hakan Tuğrul, bize çarpana da, 
     bize de çay ikram etmeden bırakmadı." 
     
     Üçüncü olay özel sektördendi 
     "Bazı günler, Levent’teki Pizza House’a telefon edip pizza getirtiriz, yarım saate varmaz sıcak sıcak gelir. O akşam da ısmarladık, aradan bir saat geçti, pizza gelmedi, sonunda geldi ama soğumuştu. Bunlar da bozmuş deyip yedik. Ertesi gün bir telefon pizzacıdan arıyorlar 
     - Dün akşam gelen pizzayı nasıl buldunuz 
     - Nasıl bulacağız, hem geç geldi, hem de soğumuştu 
     - İşte ben de bunun için arıyorum, maalesef dün bir aksaklık oldu, o saatte pizza ısmarlayanlara mahçup olduk. Şimdi sizden ricamız, bizi affedin ve bizden vazgeçmeyin " 
     Dinleyenler, "Yahu pizzacının adresini ve telefonunu ver " dediler. 
     
     EVET, bu memlekette böyle şeyler de oluyor ama bir çuval değil, bir ton pirinçte kaç tane 
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
