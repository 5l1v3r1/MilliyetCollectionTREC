<DOC>
<DOCNO> 127617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo04.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da hakem raporu... 
</HEADLINE>
<TEXT>

     Birinci Süper Futbol Ligi'ne bu yıl mücadele etme hakkı kazanan Elazığspor'un ilk yarıdaki maçlarında toplam 15 ayrı hakem görev yaptı. 
     Bordo-beyazlılar, İstanbulspor ve Beşiktaş deplasmanlarında görev alan Bülent Demirlek ile puan elde edemedi. Doğu temsilcisinin diğer karşılaşmalarında ise Metin Tokat 2 , Metin Aydoğan, Ali Uluyol, Cem Tosyalı, Bülent Uzun, Sabit Hacıömeroğlu, Mutlu Çelik, İsmet Arzuman, Kuddusi Müftüoğlu, Hamza Mısır, Erol Ersoy, Ünsal Çimen, Orhan Edremir ve Serdar Tatlı 1'er kez düdük çaldı. 
     Elazığspor, en farklı skorlu yenilgisini İsmet Arzuman'ın yönettiği deplasmandaki Fenerbahçe karşılaşmasında 4-2'lik sonuçla aldı. 
     Bordo-beyazlı ekip, kendi sahasında yaptığı 9 maçta, 4 galibiyet, 4 yenilgi ve 1 beraberlik elde ederken, deplasmanda maçlarında ise 6 yenilgi ve 2 beraberlik sahadan ayrıldı. 
     Doğu temsilcisi, 5 maçında 3-1'lik skorlar elde etti. Ankaragücü, Beşiktaş, Denizlispor ve Gaziantepspor'a yenilen Elazığspor, Samsunspor'u yenmeyi başardı. Trabzonspor'u yenen, Galatasaray ile golsüz berabere kalan bordo-beyazlılar, Fenerbahçe Beşiktaş'a karşı ise başarılı sonuç alamadı. Elazığspor, 5 karşılaşmada da rakip ağları havalandıramadı. 
     Bordo-beyazıların ligin ikinci yarısında kendi evlerinde yapacağı Göztepe maçı ise kötü hava koşulları nedeniyle ertelendi. 
     





</TEXT>
</DOC>
