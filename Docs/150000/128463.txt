<DOC>
<DOCNO> 128463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yasam/yas05.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakında bülbül gibi şakıyabilir 
</HEADLINE>
<TEXT>

İnsanlar arasında büyüyen şempanze Kanzi, evet, üzüm, muz’ gibi sözcükler için özel sesler çıkararak konuşmaya’ başladı 
     DIŞ HABERLER SERVİSİ 

     ABD’li bilim adamları, gözetimleri altında bulunan bir şempanzenin, kendisine hiç öğretilmediği halde, bazı nesneleri anlatmak için özel sesler çıkararak "konuşmaya" başladığını iddia etti. 
     Atlanta’daki Georgia Eyalet Üniversitesi uzmanlarına göre, insanlar arasında büyüyen Kanzi adlı yetişkin bir pigme şempanze, çeşitli sembolleri kullanarak iletişim kurabilmesinin yanı sıra, kendisine öğretilmediği halde, belirli sesleri çıkarmayı da başardı. 
     İnsanlarla iletişim kurarken yumuşak tonda sesler çıkaran Kanzi’nin video görüntüleri saatlerce incelendikten sonra, maymunun "muz, üzüm, meyve suyu ve evet" gibi kelimeler için belirli sesler çıkardığı ve bu sesleri farklı duygusal şartlar altında bile aynı şekilde "telaffuz" ettiği anlaşıldı. 
     
     Soru işaretleri 
     Bilim çevrelerinde tartışma yaratan yeni verilerin, maymunların konuşma yeteneği bulunmadığı yönündeki bulgular üzerinde soru işaretleri yaratabileceği belirtiliyor. 
     Başka bir araştırmada da, orangutanların "kültürlü" hayvanlar oldukları ve kendi gruplarına has belirli davranış biçimlerini bir sonraki kuşağa aktardıkları ortaya çıktı. 
     



 YAŞAM 
























</TEXT>
</DOC>
