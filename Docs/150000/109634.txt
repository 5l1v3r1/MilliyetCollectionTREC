<DOC>
<DOCNO> 109634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/spo10.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asla arkama bakmam’ 
</HEADLINE>
<TEXT>
SIRADA REKOR VAR 
Süreyya Ayhan hakkında kimsenin doping ihbarı yapmadığını, kontrollerin rutin olduğunu söyledi. Antrenör Yücel Kop ise büyük hedefler belirlediklerini açıkladı 
     NECMİ KEPÇETUTAN 

     Rakipler tedirgin 
     AVRUPA Şampiyonu atletimiz Süreyya Ayhan, dün düzenlediği basın toplantısında kendisi hakkında hiç kimsenin doping ihbarı yapmadığını, bu konuda da hiçbir beyanat vermediğini söyledi. Ayhan’ın antrenörü Yücel Kop, Süreyya’nın başarısının Avrupalı atletler arasında tedirginlik yarattığını ileterek, "Zaten normal kontroller yapılıyor. Öyle 17 tane falan olmadı. IAAF üç ayda bir kimsenin haberi olmadan gelir, örneklerini alıp gider" diye konuştu. 
     
     Medyaya teşekkür 
     KOP, Süreyya’nın hedeflerinin büyük olduğuna dikkati çekerek, "Amacımız Dünya rekorunu kırmak. Ama şu andaki derece kontrollerin olmadığı bir yarışta kırılmış. Bu rekoru kıracak sporcu sakatlanabilir" yorumunu yaptı. Şampiyon atletimiz de Türk basını ile birlikte iyi bir takım olduklarına dikkati çekerek, "Bundan böyle 2003 Dünya Şampiyonası için hazırlanacağım. Hayatımı antrenmanlara göre ayarlıyorum. İstediğim şeyleri yiyemiyorum" dedi. 
     



 SPOR 


























</TEXT>
</DOC>
