<DOC>
<DOCNO> 116704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun02.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin arkeolojik zenginlikleri New York'ta tanıtıldı... 
</HEADLINE>
<TEXT>

     Türkiye'nin arkeolojik zenginlikleri ve önemli ören yerleri New York'ta düzenlenen bir sempozyumla tanıtıldı. 
     Kültür ve Turizm bakanlıkları ile ABD'de yayınlanan Arkeoloji Dergisi ve New York Üniversitesi'nin üzerinde yaklaşık bir yıl çalıştığı ortak proje çerçevesinde, New York Üniversitesi'nde düzenlenen ''Geçmişin Muhafızı Türkiye'' adlı sempozyum büyük ilgi gördü. 
     Açılış konuşmasını New York Başkonsolosu Ömer Önhon'un yaptığı sempozyumu, Amerika Arkeoloji Enstitüsü'nün eski başkanı James Russell yönetti. 
     Sular altında kalan Zeugma'dan Aphrodisias'a kadar birçok antik zenginliğin tanıtıldığı sempozyuma, Türkiye'de kazı çalışmaları yapan çok sayıda Amerikalı uzman katıldı. 
     





</TEXT>
</DOC>
