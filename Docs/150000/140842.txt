<DOC>
<DOCNO> 140842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur05.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kongre heyeti Ankara'ya geliyor... 
</HEADLINE>
<TEXT>

     ABD Kongresi'nden bir heyetin yarın Ankara'ya geleceği öğrenildi. 
     Edinilen bilgiye göre, Temsilciler Meclisi Uluslararası İlişkiler Komitesi Başkanı ve Temsilciler Meclisi'ndeki Türk dostluk grubunun kurucularından olan Demokrat Parti Florida Milletvekili Robert Wexler başkanlığındaki heyet, 6-7 Mart tarihlerinde Ankara'da temaslarda bulunacak. 
     Heyetin Ankara'da üst düzey temaslarda bulunması bekleniyor. 
     Wexler'ın da aralarında bulunduğu ABD Temsilciler Meclisi'nin 38 milletvekili, Başbakan Abdullah Gül'e mektup yazarak, ABD'ye, Türkiye'deki askeri üs ve limanların modernizasyonu izni için teşekkür etmiş ve Amerikan askerinin konuşlandırılması kararının da Meclis'ten geçirilmesi çağrısında bulunmuştu. 
     





</TEXT>
</DOC>
