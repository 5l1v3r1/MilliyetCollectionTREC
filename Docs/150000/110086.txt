<DOC>
<DOCNO> 110086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/ekonomi/eko04.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
500 milyon dolar erkene alınabilir 
</HEADLINE>
<TEXT>

Bakan Türker, Dünya Bankası’ndan, İstanbul Yaklaşımı için verilecek kredinin 2003 Haziran’ından önceki bir tarihe çekilmesini istedi 
     YASEMİN ÇONGAR Washington 

     Devlet Bakanı Masum Türker, İstanbul Yaklaşımı çerçevesinde sağlanması öngörülen 500 milyon dolarlık kredinin, planlanan zaman olan Haziran 2003’ten önceye çekilmesini istediklerini, Dünya Bankası’nın buna prensipte olumlu yaklaştığını söyledi. 
     Dünya Bankası Başkan Yardımcısı Johannes Lynn ile görüşmesinin ardından bir açıklama yapan Türker, salı günü de Dünya Bankası yöneticileriyle yaklaşımın esaslarını görüşeceklerini belirtti. 
     Türker, ekonomik programa ilişkin sosyal riskin azaltılması çerçevesinde, eğitim alanında değerlendirilecek 500 milyon dolarlık Dünya Bankası kredisinin kullanılmayan bölümlerinin en kısa sürede devreye sokulması için başlatılan girişimin de banka yöneticileri tarafından olumlu karşılandığını belirtti. 
     



 EKONOMİ 















</TEXT>
</DOC>
