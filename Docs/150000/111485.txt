<DOC>
<DOCNO> 111485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur04.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un kurtuluşunun 79. yıldönümü kutlanıyor... 
</HEADLINE>
<TEXT>

     İstanbul'un düşman işgalinden kurtuluşunun 79. yıldönümü, törenlerle kutlanıyor. 
     İstanbul'da ilk tören, Taksim Cumhuriyet Anıtı'nda düzenlendi. 
     Anıta çelenklerin konulmasının ardından saygı duruşunda bulunuldu ve İstiklal Marşı okundu. 
     Törende daha sonra anıt şeref defterini imzalayan İstanbul Büyükşehir Belediye Başkanı Ali Müfit Gürtuna, deftere şunları yazdı 
     ''Bugün İstanbul'u işgal eden güçlerin geldikleri gibi gidişinin 79. yıldönümünü idrak ediyoruz. Bugün İstanbullular için güzel bir gündür. İstanbul'un seması hürdür. 
     Büyük dahi Mustafa Kemal Paşa'nın önderliğinde yürütülen Türk kurtuluş harbi, zafer tacını İstanbul'da giymiştir. 'İstiklal ve bağımsızlık benim karakterimdir' diyen büyük Atatürk ve kahraman askerimizi rahmetle yad ederken, onlara zafer kazandıran şuur aydınlığının uygarlık yarışında bizim yolumuzu aydınlatan bir ışık olmasını temenni ediyorum. Allah İstanbulumuzu ve yurdumuzu ebediyen korusun.'' Törene, İstanbul Valisi Erol Çakır, 1. Ordu Komutanı Orgeneral Çetin Doğan, Emniyet Müdürü Hasan Özdemir, askeri ve mülki erkan ile Atatürk Lisesi öğrencileri katıldı. 
     Bu arada törenin sonunda Gül Cemal Karakoç adlı kişi, İstanbul'un düşman işgalinden kurtarılışını konu alan bir kahramanlık şiiri okudu. 
     





</TEXT>
</DOC>
