<DOC>
<DOCNO> 147886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun19.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna, kendi sesine tahammül edemiyor 
</HEADLINE>
<TEXT>

     Albümlerini dünyanın dört bir yanında milyonlarca insanın dinlediği Madonna'nın çocukları, annelerinin şarkılarına hasret büyüyor. Ünlü şarkıcı, ''kendi sesine tahammül edemediği için'' çocuklarına evde albümlerini dinlemelerini yasakladı. 
     Internetteki ''peoplenews'' sitesinin haberine göre, günlerce stüdyolarda sabahladığı uzun çalışmalar sonucunda albümlerini hayranlarıyla buluşturan Madonna, çalışmaktan yorgun düşünce artık kendi sesine bile tahammülü kalmadı. 
     Bu zorlu çalışmaları hatırlattığı için albümlerine evde yasak koyan Madonna, ''Çocuklarım bazen benim şarkılarımı dinlemek istiyor. Ancak, ben hemen kapatıyorum. Çünkü, onları bir kez daha dinlemeye tahammülüm yok'' dedi. 
     Madonna'nın son günlerde büyük bir müzikal üzerinde çalışmalarını sürdürdüğü, projeyi İngiltere'de hayata geçirmeyi amaçladığı belirtildi. 
     

     
</TEXT>
</DOC>
