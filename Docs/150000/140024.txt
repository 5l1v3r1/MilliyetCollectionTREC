<DOC>
<DOCNO> 140024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/spor/spo03.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN PAYI FUTBOLUN 
</HEADLINE>
<TEXT>

Galatasaray’da dün yapılan Olağan Mali Genel Kurul’da 2002 yılı hesapları ibra oldu, 2003 yılının 84 trilyon liralık bütçesi kabul edildi. Bunun 60 trilyon lirası futbola ayrıldı 
     HALİL ÖZER 

     2002 ibra oldu 
     GALATASARAY’IN dün yapılan Olağan Mali Kongresi’nde Başkan Özhan Canaydın ilk sınavından başarıyla geçti. 2002 yılı hesapları ibra olurken, yönetimin 84 trilyon liralık 2003 yılı bütçesi alkışlarla kabul edildi. Kulübün 92 milyon dolarlık borcu olduğu açıklandı. Denetçilerin raporuna göre, borçla alacak arasında 152 trilyon liralık fark olduğu belirtildi. 
     
     Denk bütçe olmadı’ 
     KONGREDE konuşan Başkan Canaydın, "Eğer ekonomik başarı göstermezsek, bundan sonra o kupaları sadece müzede görürüz. Bu bütçeye eskiden olduğu gibi hayallerimizi katmadık. Ve bu yüzden ilk kez denk bütçe olmadı" ifadesini kullandı. Bu arada Cansun Yönetimi, kendi dönemlerindeki borcun 109 milyon dolar değil, 55 milyon dolar olduğunu iddia etti. 
     
     Borçlanma yetkisi 
     CANSUN döneminde futbola 14 milyon dolar ayrılırken, 2003’te bunun 35 milyon dolara ulaştığı görüldü. Bu arada dün Galatasaray Lisesi’ndeki kongrede, Canaydın Yönetimi bütçenin gelir ve gideri arasında bulunan 30 milyon dolar için borçlanma yetkisi aldı. Ayrıca dışarıdan üyelik giriş ücreti de 10 milyar liraya yükseltildi. 
     
Kıbrıs önergesi      MALİ Genel Kurul’da üyelerden ilginç önergeler de geldi. Kongrenin son bölümünde bir üye Kıbrıs’ta Denktaş’a destek verilmesi için bir önerge açtı. Önerge Divan Kurulu’na gönderildi. Ancak kurul bu önergeyi dikkate almadı. 
     
Yeniler ilgisiz      HAZIRLANAN bütçe kitapçığında 349 yeni üyenin kulübe alındığı öğrenildi. Ancak bu üyelerden sadece 4 kişinin kongreye gelmesi tepki çekti. Bu arada toplantı sırasında yapılan konuşmalarda mektepli, mektepsiz tartışması gündeme geldi. 
     
Yanlışlar var’      BUNDAN önceki Mehmet Cansun Yönetimi bütçe görüşmelerini yakından takip etti. Bütçe kitapçığında bir çok hata bulan eski yönetimin, kitapçıkta Ali Sami Yen Stadı’nın üst hakkı konusunda eski yönetimin 27 trilyon lira borçlu olduğunu, ancak yeni yönetimin hanesinde böyle bir rakamın bulunmadığını belirttiler. 
     
Tuncay sitemi      KONGREDE söz alan üyelerden Hayri Kozak, kulüplerinin yeteri kadar altyapıya önem vermediğini söyledi. Kozak, "Tuncay olayı ortada. Bu çocuğu 600 milyara almadık. Nasıl bir futbolcu olduğu ortada. Tanzanya’da bile böyle transfer yapılmaz. Galatasaray’a yazık oluyor. " dedi. 
     



 SPOR 

























</TEXT>
</DOC>
