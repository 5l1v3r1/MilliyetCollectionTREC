<DOC>
<DOCNO> 127050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo06.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
En şanslı seyirciler Ankara'da... 
</HEADLINE>
<TEXT>

     Birinci Süper Futbol Ligi'nde 2002-2003 sezonunun 18 maçlık ilk bölümünde filelere giden toplam 440 golden 56'sı, Ankara 19 Mayıs Stadı'nda atıldı. 
     Ankaragücü ve Gençlerbirliği'nin maçlarını yaptıkları Ankara 19 Mayıs Stadı, lig maçlarının yapıldığı 17 stat içinde en fazla gol atılan stat olarak dikkat çekti. 
     Ankaragücü ve Gençlerbirliği'nin yanısıra, cezası nedeniyle Fenerbahçe-Bursaspor maçının da yapıldığı Ankara'da toplam 19 maç oynanırken, filelere toplam 56 gol gitti. 
     Sporseverler Ankara'da maç başına ortalama 2.94 gol izleme olanağı buldu. 
     
     GOL ORTALAMASI EN YÜKSEK STATLAR 

     İzmir Atatürk ve Malatya İnönü Statları, maç başına gol ortalamaları en yüksek statlar olarak göze battı. 
     Her 2 statta da sporseverler gittikleri her maçta ortalama 4 gol izleme keyfini yaşadı. 
     
     EN AZ GOL HÜSEYİN AVNİ AKER STADI'NDA 

     Ligin ilk bölümünde en az gol Trabzonspor'un maçlarını yaptığı Hüseyin Avni Aker Stadı'nda atıldı. 
     Trabzon'da yapılan 8 maçta filelere toplam 12 gol giderken, sporseverler maç başına ortalama 1.5 gol izleyebildi. 
     
     GOLLERİN YÜZDE 19'U İSTANBUL'DA ATILDI 

     Ligin ilk bölümünde filelere giden toplam 440 golden 87'si İstanbul'daki statlarda atıldı. 
     Sporseverler bu bölümde BJK İnönü Stadı, Ali Sami Yen Stadı ve Güngören Belediyesi Statlarında 20'şer, Fenerbahçe Şükrü Saracoğlu Stadı'nda ise 27 kez gol izledi. 
     Böylece, ligde atılan toplam gollerin yüzde 19.77'si İstanbul'daki 4 ayrı statta filelere gitmiş oldu. 

     
</TEXT>
</DOC>
