<DOC>
<DOCNO> 115010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/akyol.html </URL>
<DATE> 2002/10/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk devleti .. 
</HEADLINE>
<TEXT>

     NUH Mete Yüksel giderayak Türk - Avrupa ilişkilerini dinamitleyecek davayı açtı 
     "Alman Vakıfları Türkiye’yi bölmeye ve laikliği yok etmeye çalışıyor " 
     Hem de Türkiye’yi destekleyen, iktidara gelmelerini sevinçle kutladığımız Sosyal Demokratların vakıfları ülkeyi bölmeye ve laikliği yıkmaya çalışıyormuş 
     Diyelim ki, öyle... Tartışmalı bir savcının böylesine önemli bir davayı görevi devralacak yeni savcıya bırakması daha sağduyulu ve sorumlu bir davranış olmaz mıydı 
     Nuh Mete Yüksel gibi, ideolojik "taraf" olmasıyla belirginleşmiş, Cumhurbaşkanı’nca, Başbakan’ca, Adalet Bakanı’nca eleştirilmiş, mesleki soruşturmalar geçirmiş bir savcının değerlendirmesiyle, soğukkanlı ve objektif bir savcının değerlendirmesi farklı olabilirdi. 
     
     AKP’NİN kapatılması davası... 
     Yasama organı istediği kadar 312. maddeyi değiştirsin, Anayasa’yı değiştirerek parti kapatmayı zorlaştırsın... 
     Uygulamaya bakıyoruz, sanki 312. madde hiç değişmemiş gibi hükümler de veriliyor... Anayasa hiç değişmemiş gibi parti kapatma davaları açılıyor. 
     Hem Anayasa’nın 69. maddesine göre, hem Anayasa Mahkemesi’nin istikrar kazanmış içtihatlarına göre, partiler hakkında ancak üç sebeple "temelli kapatma" kararı verilebilir 

</TEXT>
</DOC>
