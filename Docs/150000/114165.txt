<DOC>
<DOCNO> 114165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/spor/spo15.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Milliler’e güvenoyu      UEFA’NIN resmi internet sitesi "www.uefa.comöda Avrupa Şampiyonası Grup Elemeleri için yapılan ankette en fazla oyu Türkiye aldı. "Liderlerden kim çıkar " sorusuna oy verenlerin yüzde 31.2’si Türkiye’yi, yüzde 14.74’ü Galler’i ve yüzde 14.36’sı ise Hollanda’yı seçti. 
     
Barça düşüşte      GALATASARAY’IN Şampiyonlar Ligi’ndeki rakiplerinden Barcelona, İspanya Ligi’nde deplasmanda oynadığı Valladolid maçını 2 - 1 kaybetti. Ev sahibi ekibin ilk golü 53’te D.Aganzo’dan geldi. V.Pachon 85’te farkı ikiye çıkardı. Saviola’nın 88. dakikada attığı gol maçın skorunu belirledi. 
     
Müthiş itiraf      MANCHESTER United’ın eski kalecisi Harry Gregg, 1960’lı yıllarda kulübünün şike yaptığını iddia etti. George Best, Bobby Charlton gibi ünlülerle forma giyen ve Münih uçak kazasından sağ kurtulan 69 yaşındaki Gregg, "Şikeciler kendilerini biliyor ve hep bu utançla yaşayacaklar" dedi. 
     
Zirvedekiler      2002 Türkiye Off-Road Şampiyonası’nın 5. yarışı, Büyükçekmece Alkent’te yapıldı. N1’de Suzuki Samurai ile Erkan BirinciKemal Akçayazı ekibi, N2’de Mitsubishi Pajero ile Kenan Çarpışantürk - Kemal Yılmaz ekibi birinci oldular. 
     
Mahmut Uslu Taraftaria’da      CNN Türk’ün ilgiyle izlenen spor programı Taraftaria’nın bu geceki konuğu Fenerbahçe Kulübü Asbaşkanı Mahmut Uslu olacak. 20.30’da başlayacak programda haftanın maçları değerlendiricilecek, Uslu, Sarı - Lacivertli takımdaki son gelişmeler hakkında çarpıcı açıklamalar yapacak. 
     
     



 SPOR 




































</TEXT>
</DOC>
