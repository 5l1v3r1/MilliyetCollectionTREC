<DOC>
<DOCNO> 121276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yasam/yas02.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspa direndi şişeyi yedi’ 
</HEADLINE>
<TEXT>

Kendisine saldıran üç gaspçıdan birinin kafasında bira şişesi kıran delikanlıya, o şişe parçalarını tek tek yutturdular 
     TAYLAN YILDIRIM İzmir DHA 

     İzmir’de bir delikanlı, üç saldırgana karşı koyduğuna pişman oldu. Üniversite sınavına hazırlanan Göktuğ Hızel 18 , özel bir havayolunda çalışan babası emekli Hava Pilot Binbaşı Atilla Hızel’le bir hafta önce İstanbul’dan, ayrı yaşayan annesini ziyaret için İzmir’e geldi. Önceki gün Karşıyaka’da bulunan yakınlarının ziyaretinden Alsancak’taki annesinin evine dönen Hızel’in yolu, Atatürk Spor Salonu arkasında alkollü üç saldırgan tarafından kesildi. Para ve cep telofunu isteyen saldırganlarla tartışan Göktuğ Hızel, aralarında çıkan kavga sonucu kaldırımda bulduğu bir bira şişesini birinin kafasında kırdı. 
     
     Ağzı kesik içinde 
     Bunun üzerine iyice sinirlenen saldırganlar, önce Hızel’i tekme tokat dövdü. Ardından iki saldırgan Hızel’in kollarından tuttu, üçüncüsü de kafada kırılan bira şişesinin kırık cam parçalarını delikanlının ağzına doldurup zorla tek tek yedirdi. 
     Çaresiz kalan genç, cam parçalarının bir bölümünü yutmak zorunda kalırken, İsteklerimizi yapmayanları cezalandırırız’ dedikleri öne sürülen gaspçılar kaçtı. 
     Olay sonrası şoka giren Hızel, Atatürk Devlet Hastanesi’nde yapılan ilk tedavinin ardından Hatay Askeri Hastanesi’ne sevk edildi. Doktorları, Hızel’in ağız ve dil bölgesinde kesik izleri, midesinde de cam parçalarına rastlandığını, ancak delikanlının durumunun iyi olduğunu açıkladı. 
     
200 kapkaçlık uzman’ en son işinde ele geçti      ELVAN EZBER İstanbul 

     Kadıköy’de çalıntı otomobillerle çok sayıda kapkaça karışan Birol Bal ile iki arkadaşı son işlerinde yakalandı. Bal, Türkiye kapkaç uzmanıyım’ dedi. 
     Anadolu yakasında kapkaç olaylarının artması üzerine denetimlerini sıklaştıran Asayiş Şube Müdürlüğü ve Maltepe İlçe Emniyet Müdürlüğü ekipleri, ortak çalışma başlattı. Uzun süreli takip ve denetimler sonucu, çalıntı otomobilde kendilerine kurban arayan Birol Bal, Sinan Bağcı ile Şenol Kölemen yakalandı. Zanlıların üzerlerinde yapılan aramalarda sahte kimlikler ele geçirildi. 
     İfadelerinde onlarca kapkaç yaptıklarını belirten zanlılar, kurbanları olan tam 18 kadın tarafından da teşhis edildi. Yetkililer, yaklaşık 200 kapkaç yaptıkları tahmin edilen zanlıların işlediği suçları belirlemeye çalışıyor. 
     



 YAŞAM 























</TEXT>
</DOC>
