<DOC>
<DOCNO> 137641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/spor/spo03.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TEK BEN VARIM 
</HEADLINE>
<TEXT>

Ortega ve Hagi’ye saygı duyduğunu belirten Revivo, "Ama şimdi onlar burada değil" diyerek, sadece kendisinin ayakta kalabildiğini vurguladı 
     Arjantinli’ye gönderme 
     BURSASPOR karşısında hat - trick yapan Galatasaray’ın yeni transferi Haim Revivo, Florya’da dün düzenlenen basın toplantısında çarpıcı açıklamalar yaptı. Gazetecilerin sürekli Ortega ve Hagi ile kıyaslandığı yolundaki sorusunu yanıtlayan İsrailli futbolcu, "Hagi ve Ortega’ya saygım son derece büyük. Ama şimdi onlar burada değil. Türkiye’de tek ben varım" cevabını verdi. 
     
     Sami Yen’i bekliyor’ 
     HAİM Revivo bu ifadelerle, Fenerbahçe’de başarısız olarak ülkesine geri dönen dünyaca ünlü Arjantinli oyuncu Ariel Ortega’ya da gönderme yaptı. Cim - Bom’un yeni yıldızı, Bursaspor maçında üç gol atmasından çok, takımının kazanarak üç puan almasına daha çok sevindiğini belirterek, "Ben ve arkadaşlarım Ali Sami Yen’de oynayacağımız maçları sabırsızlıkla bekliyoruz" dedi. 
     
     Kaybetmeyi sevmem’ 
     REVİVO ile birlikte basın toplantısına katılan Abel Xaiver ise Galatasaray’ın sahip olduğu karizmaya uygun beklentileri karşılamak zorunda olduklarını söyleyedi. Portekizli yıldız, "Kendimi iyi ve hazır hissediyorum. Yenilgiyi asla kabul etmediğim için Galatasaray’dayım. Ben de kaybetmeyi sevmem. Her futbolcu kendisini aşacak şeyler yapmalı" diye konuştu. 
     
Hasan Şaş sevinci      Çift idman yaptılar 
     CİM - BOM dün yaptığı çift antrenmanla Malatyaspor maçının hazırlıklarına başladı. Sabahki idmana sakatlığı geçen Hasan Şaş’ın da katılması sevinç yarattı. Futbolcularını iki gruba ayırarak çalıştıran Fatih Terim’in, Malatya maçında da, Bursa’da oynattığı ilk 11’e şans vermeyi planladığı bildirildi. Bu arada Ergün, memleketi Zonguldak’taki Türk Spastik Çocuklar Derneği Şubesi’ne futbol topu, çanta, forma, şort ve tozluktan oluşan spor malzemesi hediye etti. 
     
Revivo 5 Ortega eder’      İKİNCİ yarıya fırtına gibi başlayan Ümit Davala, Galatasaray’ın Beşiktaş ile arasındaki farkı kapayacak güçte olduğunu söyledi. Yönetimin nasıl transfer yapılacağının dersini dosta, düşmana verdiğini ifade eden Sarı - Kırmızılı oyuncu, Revivo konusunu da yıllardır söylenen espriyle yorumladı "Revivo en az 5 Ortega eder. Fenerbahçe’nin, Revivo gibi bir futbolcuyu nasıl olup da bıraktığını aklım, mantığım almıyor." 
     
Sevgililer buluşuyorGalatasaray Teknik Direktörü Fatih Terim, taraftardan uzun süre uzak kaldığını belirterek, "Malatya maçıyla birbirimize kavuşacağız. Onları çok özledik" dedi 
     İKİNCİ yarıya iyi bir başlangıç yapan Galatasaray’ın Teknik Direktörü Fatih Terim, Bursa maçını ve bundan sonraki düşüncelerini anlattı. İlk yarıya göre takımda yüzde 40 oranında bir yenilik bulunduğunu ifade eden Fatih hoca, "İlk maçta oyuncularımın Galatasaray ruhunu sahaya yansıtmaları beni memnun etti. İdeal olma yolunda gideceğiz. Transferlerle istikbalin takımını rayına oturtma niyetindeyiz" diye konuştu. 
     ÖZELLİKLE ilk kez bir arada oynayan savunma dörtlüsünden memnun kalan Terim, Ümit ve Ergün’ün orta alanda daha verimli olduklarını ifade etti. Koşan, savaşan Galatasaray’ın yavaş yavaş ortaya çıkacağını vurgulayan Cim - Bom çalıştırıcısı, "İleri bölgemize üçün üstünde de oyuncu atmaya çalışıyorum. Hücuma döndük ama bu defanstan da ödün vereceğiz anlamına gelmez. Ama gerekirse de veririz" dedi. 
     MALATYASPOR maçıyla taraftarlarla yeniden buluşacaklarını belirten Fatih Terim, "Sevgililer bu hafta sonunda Ali Sami Yen’de birbirine kavuşacak. İnşallah üç puanı da alarak bu buluşmayı gerçekleştiririz. Onları çok özledik" ifadesini kullandı. Terim son olarak da Hasan Şaş’ın kadro dışı bırakıldığı söylentilerini yalanladı, "Ayrıca bir oyuncu sağlıklı olsa da oynayacak diye bir kaide yok" yorumunu yaptı. 
     



 SPOR 






















</TEXT>
</DOC>
