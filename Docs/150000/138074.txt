<DOC>
<DOCNO> 138074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/ekonomi/eko06.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçede savaş maliyeti 
</HEADLINE>
<TEXT>

Maliye Bakanı Unakıtan, bir - iki gün içinde tamamlanacak olan 2003 bütçesi çalışmalarında, Irak operasyonunun maliyetinin hesaba katıldığını söyledi 
     ANKARA Milliyet 

     Maliye Bakanı Kemal Unakıtan, 2003 yılı bütçesinde, olası Irak operasyonunun maliyetinin hesaba katıldığını söyledi. 
     Türk Sanayici ve İşadamları Derneği’nin TÜSİAD Sheraton Otel’de düzenlediği vergi sistemi konulu seminere katılan Unakıtan, bütçede ABD ile müzakere sonuçlarının beklenip beklenmediği sorusunu, "Biz her şeyi gözönüne alarak, kendi hesabımızı yapıyoruz. Ama, falan paketi bekliyoruz, fişmanın sözünü bekliyoruz diye bir şey yok. Sabırlı olun, hepsi, bir iki gün içinde çıkar. Biz her şeyi hesaplamak mecburiyetindeyiz" diyerek yanıtladı.. 
     Devletin artık yatırım yapacak halinin olmadığını belirten Unakıtan, "Yatırımı özel sektör yapacak, bu bilinsin. Devlet artık baba değil" dedi. Unakıtan’ın verdiği bilgiye göre vergi reformu paketi ileyatırım stopajı kalkacak. Kurumlar vergisi yüzde 45’lere düşürülecek. Yatırım indirimi otomatik hale getirilecek, oranlar azaltılacak. 
     
     ’Muhakkak senet olmalı’ 
     Vergi ödeyenler üzerindeki yükün, büyümeyi tehdit eder boyuta ulaştığını beliren TÜSİAD Başkanı Tuncay Özilhan da ABD pazarlık konusunda şöyle dedi "Körfez krizinde, Roger Planı’nda taahhütler yerine getirilmedi. Senatodan geçmesi lazım’ dendi, geçmedi. Onun için muhakkak bir senet, bir mutabakat zaptı imzalanıp, ABD’nin taahhüt altına girmesi gerek." 
     
Bütçede vergi geliri 2 katrilyon artırıldı      Unakıtan, seminerde yaptığı konuşmada, 2003 vergi gelirlerinin bütçede 84 katrilyon olarak öngörüldüğünü söyledi. Bilindiği gibi bu konuda daha önceki açıklamalarda 82 katrilyon rakamı telaffuz edilmişti. Bütçenin üçte birinin açık olduğunu vurgulayan Unakıtan, vergi borçlularını vergi barışından yararlanmaya çağırarak, "Çok ciddi bir vergi denetimine başlayacağız, yani fena geleceğiz. Bundan sonra kimse bana yandım Bakanım’ demesin" diye konuştu. 
     
Vergi affında iki madde geçti      Cumhurbaşkanı Sezer’in veto ettiği Vergi Barışı Yasası’nın Meclis görüşmeleri başladı. İlk iki maddenin oylamasında nitelikli çoğunluk bulundu. Ancak yemek arasından sonra Hükümet ve komisyon gelmedi. AKP’liler, Genel merkezde önemli toplantı var’ diyerek oturuma katılmadı. Bu tutumu protesto eden Grup Başkanvekili Haluk Koç, barış için 1 dakika karanlık eylemi’ne katılarak başladığı basın toplantısında, otomatik oylamada 39 milletvekilinin pusulayla oy kullanmasını da skandal’ olarak değerlendirdi. 
     



 EKONOMİ 




















</TEXT>
</DOC>
