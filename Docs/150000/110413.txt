<DOC>
<DOCNO> 110413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sontur23.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteorolojiden yağış uyarısı 
</HEADLINE>
<TEXT>

     Yurdun kuzeybatı kesimlerinde görülen sağanak yağış, yarın Marmara'nın kuzeyi, yarın geceden itibaren de Batı Karadeniz'de etkili olacak. 
     Meteoroloji Genel Müdürlüğü'nden yapılan ''meteorolojik uyarı''ya göre, etkili ve sürekli yağışların Çarşamba günü Marmara'nın doğusu ve Karadeniz'de süreceği tahmin ediliyor. 
     Perşembe günü Doğu Karadeniz'de etkili olacak sağanak yağışlar, Cuma günü yurdu terk edecek. 
     Bu arada, rüzgar, özellikle Karadeniz'de kuzey yönlerden, yarın ve Çarşamba günü, fırtına şeklinde esecek. 
     Hava sıcaklığı, yarın ve Çarşamba günü kuzey ve batı, Perşembe günü ise kuzey ve doğu bölgelerde 6-8 derece azalacak. 
     Karadeniz'de beklenen fırtına nedeniyle denizcilerin, Marmara'nın doğusu ve Karadeniz'deki etkili yağış nedeniyle de ilgililerin ve vatandaşların tedbirli olmaları gerekiyor. 

     
</TEXT>
</DOC>
