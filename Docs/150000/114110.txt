<DOC>
<DOCNO> 114110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/ekonomi/eko05.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Grubu, enerji ve Pamukbank’ı gözlüyor 
</HEADLINE>
<TEXT>

Oyak’ın mevcut olmadığı k rlı alanlara da gireceğini bildiren Yönetim Kurulu Başkanı Yusuf Selçuk Saka, enerji sektörü ve Pamukbank’ı izlediklerini söyledi 
     KADİFE ŞAHİN 

Ünye Çimento kapasite artırdı      Çimento sektöründe yedi fabrikası bulunan Oyak, Ünye Çimento’ya 90 milyon euroluk yeni bir yatırım yaptı. Tesisin açılış töreninde konuşan Saka, en kötü koşullarda bile yatırım kararlarını ertelemediklerini söyledi. Ünye Çimento Genel Müdürü Sedat Orhan, yeni yatırımın maliyetlerini düşürdüğünü ve kapasiteyi iki buçuk katına çıkardığını ifade etti. Yıl sonu toplam satış hedefinin 1 milyon 100 bin ton olduğunu söyleyen Orhan, yatırımın yüzde 28’nin özkaynaktan karşılandığını bildirdi. 
     
     Oyak Grubu Yönetim Kurulu Başkanı Emekli Korgeneral Yusuf Selçuk Saka, Oyak’ın faaliyet göstermediği ancak k rlı bulduğu ve az etkin olduğu sektörlere yatırım yapmayı planladığını söyledi. 
     Otomotiv, çimento, finans, gıda, kimya ve hizmet sektörlerinde faaliyet gösteren Oyak Grubu’nun enerji sektörü ile yakından ilgilendiğini ifade eden Saka, enerji yatırımıları için başlatlan incelemelerin devam ettiğini bildirdi. 
     Enerjiye ilişkin yeni mevzuat değişiklikleri bulunduğuna dikkat çeken Saka, "Bunları tetkik ediyoruz. Eğer k rlı fizibıl bulursak enerjide hemen yatırıma girişeceğiz" diye konuştu. 
     Grubun finans sektöründe büyümeyi istediğini ifade eden Saka, satış süreci yargı kararına bağlı olan Pamukbank’a olan ilgilerinin devam ettiğini bildirdi. Saka, "Pamukbank ile ilgilendik. Ancak biliyorsunuz bu bankanın satışı için planlanan ihale süreci ertelendi. Fakat bizim Pamukbank’a olan ilgimiz devam ediyor" dedi. Saka, diğer sektörlerde yabancı ortaklıkları bulunan Oyak’ın bankacılıktaki çalışmalarını tek başına yürüttüğünü kaydetti. 
     
     Bilişime önem veriyoruz 
     Bilişim teknolojisinde mutlaka yer almak ve iyi bir noktaya gelmek istediklerini de ifade eden Saka, kısa bir süre önce kurulan Oyak Teknoloji ve Bilişim Anonim Şirketi’nin kuruluşunu tamamladıktan sonra grup şirketleri dışında dışarıya da hizmet vercek duruma geleceğini söyledi. 
     "Bilişim teknolojisi üzerinde hassasiyet ile duruyoruz. O şirketimizi kendi sahasında geliştirmek için gerekli olan bütün tedbirleri almaya devam edeceğiz" diyen Saka, bu alanda hedef ve menfaatlerin uyuşması halinde yabancı ortaklığın düşünülebileceğini bildirdi. 
     



 EKONOMİ 















</TEXT>
</DOC>
