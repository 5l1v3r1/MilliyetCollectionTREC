<DOC>
<DOCNO> 113223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/kohen.html </URL>
<DATE> 2002/10/16/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Nasıl bir Irak 
</HEADLINE>
<TEXT>

     ABD’nin Saddam’ı büyük olasılıkla askeri bir müdahale ile devirdikten sonraki niyetleri nedir Bush yönetimi nasıl bir Irak "yaratmak" istiyor 
     Irak’ın komşusu ve bir bölge ülkesi olarak "Saddam sonrası Irak"ın alacağı şekil, kuşkusuz Türkiye’yi çok yakından ilgilendiriyor. 
     Şu sırada ABD’nin önceliği Saddam’ı devirmenin yollarını aramak ve olası bir askeri operasyonun hazırlığını yapmak olarak görünüyor. Şimdilik "ertesi gün" ile ilgili bir planın - ve hele bir kararın - olmadığı anlaşılıyor. 
     Eğer ABD Irak’ı vuracaksa, saldırı gününe kadar, bu kararı vermesi gerekecek. Bir sonraki adım hesaplanmadan girişilecek bir askeri operasyon, tehlikeli bir serüven olur... 
     
     BELİRLİ bir plan üzerinde henüz bir karar olmamakla beraber, Bush yönetiminin ne yapmak istediğine dair bazı işaretler var. 
     Bunlardan biri, ABD’nin bu kez bir "vur - çekil" stratejisi izlemeyeceğidir. Amaç, Irak’ın kitle imha silahlarından arındırılmasının ötesindedir. Hedef, Saddam’ın tüm kadrosu ve sistemi ile saf dışı edilmesi, yerine yeni bir rejimin kurulması, yani Irak’ın yeniden yapılanmasıdır. 
     Açıkçası Washington öyle bir Irak istiyor ki, başındaki lider veya yönetim , Saddam gibi kendisine düşman veya rakip olmasın ve ABD’nin ekonomik petrol , ve stratejik siyasal ve askeri çıkarlarına ters düşmesin. Bu, Bush’un aynı zamanda Ortadoğu’da oluşturmak istediği "yeni düzen"in bir parçasıdır. 
     
     ABD’nin bu amaca ulaşmak için Irak’ta aktif bir varlığa ve de zamana ihtiyacı olacak. Aktif varlık, İkinci Dünya Savaşı’ndan sonra Almanya ve Japonya’da kurulan işgal rejimine benzer bir sistem gerektirebilir. ABD basını bunun, yakın bazı dost ve müttefik ülkelerle birlikte, 5 yıllık bir rejim olabileceğinden söz ediyor. Ta ki, Irak silahsızlandırılıncaya, istikrara ve demokratik bir yönetime kavuşuncaya kadar... 
     Saddam çeyrek yüzyıllık otoriter yönetiminde Irak’ta birlik ve istikrarı sağlamıştı. Onun saf dışı edilmesinden sonra, ülkenin çeşitli etnik, dinsel, siyasal grupları arasındaki eski rekabet ve sürtüşmeler yeniden ortaya çıkabilir. Bu arada kuzeydeki Kürtler, güneydeki Şiiler ayrı yönetimler kurmak ve hatta Bağdat’tan kopmak isteyebilir. Bu ise karmaşa yaratır. 
     Bu nedenle, ABD’nin bu işe girişmeden, mutlaka "ertesi gün" ne yapacağını iyi planlaması gerekiyor. 
     
     SADDAM’dan sonra nasıl bir hükümet kurulacak Bu işin başına hangi esaslara göre kimler getirilecek Bunlar "diaspora"daki muhalifler mi olacak Ulusal birlik ve toprak bütünlüğü nasıl korunacak 
     İstanbul’da hafta sonu çoğu ABD ve Avrupa’dan gelen uzmanların katılımı ile düzenlenen bir konferanstaki tartışmalardan edindiğimiz izlenim, bu soruların Washington ve diğer merkezlerde h l tartışılmakta olduğu ve henüz tam bir görüş birliğine varılmadığıdır. 
     Ancak Amerikalıların şu iki temel nokta üzerinde durduğu görülüyor 1. ABD Saddam’dan sonra mutlaka Batı yanlısı, demokratik bir rejim kurmaya çalışacak. 2. Irak’ın toprak bütünlüğü korunacak, ama bölgesel özerklik tüm unsurların mutabakatı ile belirlenerek tanınacak. 
     Hedefler belli de olsa, esas mesele - ve zorluk - bunun nasıl gerçekleşeceği ve başarı oranının ne olacağıdır... 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
