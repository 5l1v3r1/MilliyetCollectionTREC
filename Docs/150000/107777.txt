<DOC>
<DOCNO> 107777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sontur21.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakan "AB'ye girmek bu milletin hakkıdır" 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, "AB'ye girmek bu milletin hakkıdır" dedi. 
     Çakan, ya batıya bakıp çağdaş olunacağını ya da doğuya bakıp çağdaşlıktan uzaklaşarak oradaki ülkelerin yaşam standartlarına razı olmak durumunda kalınacağını söyledi. 
     Partilerin kendi menfaatleri ve popülist politikalarla hareket ederek, ülkenin geleceğini karanlığa gömmeye haklarının olmadığını belirten Çakan, şöyle şunları kaydetti 
     "Genel Başkanımız Mesut Yılmaz, Türkiye'nin geleceğini düşünerek, kamuoyunda bazı fikirler oluşacağını bile bile ülkenin menfaatine hareket etmiştir. AB, 40-50 yıllık hasrettir. Buna razı olmayacak hiç kimse yoktur. Eğer bu takvimi kaçırırsak bir daha kolay kolay bunu yakalamak mümkün değil. En kıymetli şey zaman. Geleceğimizi, 10-20 yılı bizim sokağa atacak halimiz yok. AB'ye girmek bu milletin hakkıdır. Bunun için AB standartlarını yakalamak, normlarına uymak mecburiyeti vardır." Çakan, ANAP'ın seçimlerde hiçbir zaman baraj problemi olmadığını ve olmayacağını da sözlerine ekledi. 
     





</TEXT>
</DOC>
