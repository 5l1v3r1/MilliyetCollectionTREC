<DOC>
<DOCNO> 100441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/siyaset/siy11.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlığa ilk kadın müsteşar... 
</HEADLINE>
<TEXT>

     ÖNDER YILMAZ Ankara 

     Başbakan Bülent Ecevit, Başbakanlık Müsteşarlığı’na halen bu görevi vekaleten yürüten Müsteşar Yardımcısı Füsun Koroğlu’nu atadı. Başbakanlık’taki ilk kadın müsteşar olarak tarihe geçen Koroğlu, Hüsamettin Özkan ile birlikte müsteşarlık görevinden istifa eden Ahmet Şağar’ın yerine atandı. Halen Başbakanlık Müsteşar Yardımcılığı görevini yürüten Koroğlu, Ecevit’in en büyük yardımcısıydı. 
     
     ODTÜ’de doktora yaptı 
     Koroğlu, önce Ankara Üniversitesi Eczacılık Fakültesini, ardından ODTÜ Jeoloji Mühendisliği bölümünü bitirdi. ODTÜ’de master ve doktorasını tamamlayan Koroğlu, daha sonra GAP proje başkanvekilliğini yürüttü. DPT’de araştırma grubu üyeliği de yapan Koroğlu, Ecevit’in Meclis’te danışmanlığını üstlendi. Daha önce DSP’den milletvekili adayı olan Koroğlu, 1997’den bu yana Müsteşar Yardımcısı’ydı. 
     



 SİYASET 















</TEXT>
</DOC>
