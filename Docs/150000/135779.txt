<DOC>
<DOCNO> 135779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur08.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümete yeraltı kriz merkezi aranıyor... 
</HEADLINE>
<TEXT>

     Türkiye'nin, ABD'nin olası Irak savaşına katılacağının giderek netleşmesi, Başbakanlık'ta saldırı durumunda kullanılacak donanımlı ve güvenli kriz merkezi yokluğunu yeniden gündeme getirdi. 
     TBMM'de üslerde modernizasyon için yetki tezkeresinin kabul edilmesi ve Türkiye'nin savaşta rol oynayacağını belirginleşmesi, Irak'ın Ankara'ya yönelik saldırı olasılığında alınabilecek önlemleri gündeme getiri. Ancak bu olasılık durumunda yaşanacak kriz ortamında Başbakanlık'ta çalışmayı sürdürecek donanımlı ve güvenli bir merkez bulunmuyor. Bu durumun Hükümet çalışmalarını ve Başbakanlık'taki işleyişi ciddi oranda sekteye uğratacağına ve yeni krizlere yol açacağına dikkat çekiliyor. 
     
     YETKİLİLERDE RAHATSIZ 
     Başbakanlık yetkilileri de, Başbakanlık'ta Hükümet'in kriz ve savaş ortamlarında dahi sürekli, güvenli çalışmasını yürütebileceği her açıdan donanımlı bir mekanın olmayışının ciddi bir eksiklik olduğunu belirtiyor. Yetkililer her kriz ya da savaş olasılığında gündeme gelen ancak çözüm yönünde herhangi bir adım atılmayan kriz merkezi sorunun en kısa zamanda giderilmesinin gereğine de dikkat çekti. Bu çerçevede önümüzdeki günlerde Başbakanlık'taki sorunun çözümü yönünde adım atılabileceği belirtiliyor. 
     
     YERALTI HAREKAT MERKEZİ SEÇENEĞİ 
     Ankara'ya dönük bir saldırıda Hükümet'in işleyişini sürdürmek üzere tek güvenli toplanma mekanının MGK Genel Sekreterliği karşısındaki yapım çalışmaları sürdürülen Yeraltı Harekat Merkezi olduğu belirtiliyor. Bu merkezin kriz, savaş ve doğal afet gibi ortamlarda çalışmaları sürdürebileceği donanım ve güvenceye sahip olduğu kaydediliyor. 
     





</TEXT>
</DOC>
