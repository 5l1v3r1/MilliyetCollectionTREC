<DOC>
<DOCNO> 128996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/siyaset/siy05.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu adam bizim vekilimizdi 
</HEADLINE>
<TEXT>

Eski MHP milletvekili Enginyurt, kamerasını kırdığı muhabirin şik yet etmesi üzerine "Keşke kafanı odunla kırsaydım" dedi 
     AFYON DHA 

     MHP Ordu eski Milletvekili Cemal Enginyurt, önceki gün partililerle tartışmasını görüntülediği için kamerasını kırdığı muhabirle dün de karşılaşınca, "Seni dövmediğime pişmanım. Keşke dövseydim de öyle şik yetçi olsaydın. Bilsem odunla kafanı kırardım" dedi. 
     Genel Başkan Devlet Bahçeli’nin de katıldığı MHP Merkez Yürütme Kurulu ve 21. dönem milletvekilleri toplantısı için Afyon’a gelen Enginyurt, önceki gün lobide bazı partililerle tartışmasını görüntüleyen İHA muhabiri Ata Gündüz Kurşun’un üzerine yürüyerek, "Neden çekiyorsun Memleketi siz batırdınız" dedi. Enginyurt, daha sonra hırsını alamayarak Kurşun’u tartakladı ve çıkan arbede sırasında kameranın objektifi kırıldı. 
     Otel görevlilerinin araya girmesiyle yatıştırılan olayın dünkü bazı gazetelere yansıması, Enginyurt’u kızdırdı. Kurşun’la dün de karşılaşan Enginyurt, "Keşke seni dövseydim de öyle şik yetçi olsaydın. Bilseydim odunla kafanı kırardım. Meşhur olmanın en güzel yolu, Cemal Enginyurt vurdu, kırdı’ demek. Şimdi ben de senden şik yetçi olacağım" dedi. 
     



 SİYASET 















</TEXT>
</DOC>
