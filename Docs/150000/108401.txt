<DOC>
<DOCNO> 108401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/spor/aspo.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan iki gol çaktı, Lokomotiv raydan çıktı 
</HEADLINE>
<TEXT>
MOSKOVA EKSPRESİ 0-2 
Avrupa sevdalısı Galatasaray, Şampiyonlar Ligi’nin ilk maçında Lokomotiv Moskova’yı net skorla geçti. Sarr’ın kafası ağları sarstı, Arif’in ustaca vuruşu Ruslara havlu attırdı 
     Direkler engelledi 
     GALATASARAY için en önemli sınavlardan biriydi. Çünkü Şampiyonlar Ligi’nin giriş maçıydı ve galibiyet kaçınılmazdı. Cim - Bom, Aslan gibi maça başladı ve Arif ile direği sarstı. Ancak Lokomotiv de boş durmadı, bir - iki tehlike Mondragon’da kaldı. Top adeta bir o kalede, bir bu kalede iken Ergün’ün sağ ayakla plasesi önce direğe çarptı, sonra çizgide adeta dans etti. Galibiyet sinyali geliyor, ama gol bir türlü gelmiyordu. 
     
     Cim-Bom pes etmedi 
     İKİNCİ 45 dakikada Ruslar biraz daha açıldı. Aslan önce sarsıldı, ama inancını bırakmadı. Fatih Terim, Sarr’ı aldı. Senegalli, girdikten kısa bir süre sonra Pinto’nun ortasına vurduğu kafayla, Rus filelerini havalandırdı. Cim - Bom rahatlamış, ancak önlemi elden bırakmamıştı. Lokomotiv Moskova son gücüyle yine saldırdı. Bu kez Ergün’ün mükemmel ara pasıyla Arif sahneye çıktı, plase vuruşuyla zorlu geceyi mutlu noktaladı. 
     
     Göze Batanlar 
     MONDRAGON Gizli kahramanlardan biriydi. Güven verdi. Kritik kurtarışlar yaptı. Kaderi tayin eden isimlerdendi. 
     ALMAGUER Defansın en diri ismiydi. Çok soğukkanlıydı. Maç boyunca hiç riske girmedi. Sıfır hataya yakın oynadı. 
     ARİF Maç başında şutu direkten döndü. Ama golünü atmadan çıkmadı. Fırsatçılığını gösterdi. İşi bitiriverdi. 
     FELIPE Kritik anlarda oyunu rahatlatan futbolcuydu. İnce ayar pasları rakibi yıldırdı. En üretken oyuncuydu. 
     
     İstatistik 
HASAN ŞAŞ Topla buluşma 36 İsabetli pas 15 Hatalı pas 5 Top kaybı 10 Top kazanma 3 Şut 2 Korner 2      
     
     



 SPOR 




























</TEXT>
</DOC>
