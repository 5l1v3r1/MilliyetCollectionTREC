<DOC>
<DOCNO> 126156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yasam/yas01.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl Aslanların bol parası olacak 
</HEADLINE>
<TEXT>

Aslan burcunda olanlar 2003’te yaşadı’... Güzellik, sağlık, başarı, para ve fırsatlar yeni yılda Aslanlardan yana... 
     2003'te sizi neler bekliyor - 5 

     R. HAKAN KIRKOĞLU 

     ASLAN 23 Temmuz - 23 Ağustos 
     Tanımlayan kelimeler 
     Cömert, sıcak, yaratıcı, hevesli, kendine güvenen, sevecen ve büyük projeleri seven. 
     - Gururuna aşırı düşkün, aşırı baskıcı, egoist, dogmatik, toleransı olmayan, her şeye karışan. 
     Yönetici gezegeni Güneş 
     Elementi Ateş Niteliği Sabit 
     Vücutta karşı geldiği bölge Kalp, omurga 
     Rengi Güneş renkleri, turuncu 
     Metali Altın Taşı Rubi 
     
     ŞANSLI ALANLAR 
     Şanslısınız zira Jüpiter 27 Ağustos’a kadar sizle beraber olacak. Bu tarihe kadar, kendinize ait özel, birçok konuda olumlu değişiklikler yapabilir, cesur adımlar atabilirsiniz. Jüpiter eğitimle, yabancılarla ve yurtdışı ile ilgili bir gezegendir. Yılın ilk yarısında istediğiniz eğitim olanağını elde etmek hiç de zor olmayacak. Hatta Jüpiter bu sayede ilişkilerinizde de sizi şanslı kılmakta. Yılın ikinci yarısında ise beklentinizin ötesinde bir bolluk söz konusu olabilir. Para daha kolay geliyor. 
     
     ZORLANMA ALANLARI 
     Burcunuz bu yıl da sert etki ya da baskılar altında değil ama Satürn grup çalışmaları ve ortaklaşa işler için daha sıkı çalışmanız gereğine işaret etmekte... Haziran ayından sonra sizi çevreleyen ama elde olmayan nedenler, örneğin psikolojik durumunuz ya da ilgilemekle yükümlü olduğunuz işler üzerinizde fazla baskı oluşturabilir. 
     
     ASLAN KADINI İÇİN AŞK 
     Bu yılın Venüs’ün olumlu açılar içinde kaldığı dönemlerde aşk hayatınıza çok daha akıcı, tatmin edici ve huzur verici olacaktır. Bu dönemler 8 Ocak-4 Şubat, 21 Nisan-15 Mayıs, 30 Temmuz-22 Ağustos, 3-27 Kasım arasında... Venüs’ün rahat açısı hem duygusal beraberliklerinizde hem de sosyal alanda sizi daha mutlu kılacak. 17 Ocak’a kadar olan dönem ile 22 Nisan - 18 Haziran arasında anlayışsızlıklar, geri dönüşü olmayan kopmalar yaratabilir daha sakin ve sabırlı olun. 
     
     ASLAN ERKEĞİ İÇİN AŞK 
     Bu yıl Jüpiter, en az Ağustos ayına kadar size büyük çekicilik getiriyor. İlişkilerinizde şanslısınız. Bu arada 17 Ocak-5 Mart ve 16 Aralık sonrasında da ilişkilerde maceranın öne çıkabileceği zamanlar var. 17 Ocak’a kadar olan dönem ile 22 Nisan-18 Haziran arasında ise tartışmalar ve gerginlikler yıpratıcı olabilir. Öfke ilişkilere zarar verebilir. 

</TEXT>
</DOC>
