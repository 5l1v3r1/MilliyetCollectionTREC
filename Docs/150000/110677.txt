<DOC>
<DOCNO> 110677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/siyaset/siy01.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidara gelince ne yapacaklar 
</HEADLINE>
<TEXT>

Partiler söz veriyorSeçime 32 gün kala partiler halka ne vaatlerde bulunuyor Partiler, seçmenin merak ettiği türban, mali milat ve trafik terörü konularındaki soruları yanıtladı 
Türban      DSP Bu konunun siyasi malzeme konusu yapılması, çözüme ulaştırılmasını engelliyor. Türban ve başörtüsü karıştırılarak bazılarına malzeme yapıldı. 
     DEHAP Hiçbir kıyafet uğruna insanların eğitim hakkı elinden alınamaz. Laikliğin özüne dikkat edeceğiz, laik devletin kılık kıyafet kuralları olması doğal. 
     MHP Türbanın bir sorun olmaktan çıkarılabilmesi, hem gençlerimizin mağdur edilmemesi, hem de gerginliğe yol açmaması için uzlaşmak şarttır. 
     DYP Kamu görevlileri için durum farklı. Düşünceyle baş örtmenin hiçbir ilgisi yoktur. Bunun mesaj olarak ortaya çıkmasına ve istismarına karşıyız. 
     ANAP Kanun çıkardık ancak iptal edildi. Ortamı uygun hale getirerek bu sorunu çözümlemeyi amaçlıyoruz. Herkesin istediği kıyafeti giymesini arzuluyoruz. 
     SP Ülkemizde türban sorunu bir insan hakları sorunudur. Tam demokraside ve özgürlükler hukuk devletinin garantisi altına girince bu sorun da hallolur. 
     TKP Türban sorunu dinci - gerici hareket tarafından siyasi şov olarak gündeme getirildi. Türban, dinci hareketin propaganda modelidir. Bunu anlatıyoruz. 
     CHP Türban sorunu siyasetçilerin benim sorunum demesiyle ortadan kalkmaz. Sorun, sadece türban çerçevesinde ele alınırsa doğru değerlendirilmiş olmaz. 
     AKP Konu temel hak ve özgürlüklerin geliştirilmesiyle çözümlenebilir. Türban eğer bir sorunsa çözümü sadece AKP’nin değil, tüm siyasi partilerin görevidir. 
     YTP Başörtüsü konusu siyasi istismar konusu yapılmıştır. Bir zıtlaşma olmuştur. İstismarın ortadan kalkması ve bazı yaptırımların anlamını yitirmesi lazım. 
     
Mali milat      DSP Mali milat uygulanacaktır. Son çıkan kriz nedeniyle uygulanamayan mali milat, 2003 Ocak itibariyle uygulanmaya başlanacaktır. 
     DEHAP Türkiye’de çok kazanan insanlardan çok vergi alınmıyor. Az kazanandan az, çok kazanandan çok vergi alacağız. 
     MHP Mali milat emeksiz ve haksız kazançla insanlara hesap sormamak anlamına gelmemelidir. Mali milat, yapanın yanına da k r kalmamalı. 
     DYP Konunun bizimle pek ilgisi yok. Bunu mali miladı getirene sormak lazım. DYP olarak, mali miladı ortadan kaldıracağız. 
     ANAP Toplumun iç dengesini rahatlatacağız. Umutla, güvenerek, yeniden ilerleyen bir ortam olacak bu. Yatırım iklimini oluşturacağız. 
     SP Mali milat, konusu aslında pek tartışılmadı. Konuya sıcak bakmıyoruz. Bu konu tam anlamıyla tartışılmadığı için de bir türlü uygulanamıyor. 
     TKP Açıkçası TKP’nin fikir üretmediği az sayıdaki konulardan biri. Çünkü mali milat, sermaye egemenliğini varsayıyor. Biz tam da bu varsayımı reddediyoruz. 
     CHP 2003’le sınırlı olmak kaydıyla kayıtlı ekonomiye aktarılacak sermayenin kesinlikle herhangi bir sorgulama konusu yapılmamasını sağlayacağız. 
     AKP Mali milat uygulaması tamamen kaldırılacaktır. Sermayenin ülke dışına kaçışını hızlandırmış bir uygulamayı sürdürmemiz mümkün değildir. 
     YTP Avrupa Birliği’ne uyum hedefleniyor. Bu yapılana kadar en azından bir yıl gibi bir süre için mali miladın ertelenebileceği öngörülüyor. 
     
Trafik terörü      DSP Özellikle deniz ve demiryolu taşımacılığındaki ihmal nedeniyle, ekonomimize olan ağır maliyetini hafifletmek için projeler geliştireceğiz. 
     DEHAP Karayollarına yüklenen trafik politikası, kazaları artıran önemli bir nedendir. Demiryolu ve denizyoluyla ulaşımı geliştireceğiz. 
     MHP Kazaların önüne geçmek için altyapı eksiklikleri tamamlanmalı, araçların kullanıcıları eğitilmeli ve toplum olarak kurallara uyma kültürü geliştirilmelidir. 
     DYP Cezaları artırmak yerine trafik eğitimi söz konusu olmalıdır. Ne kadar ceza verilirse verilsin suç azalmıyor. Hapis cezasıyla yeni bir düzenleme olabilir. 
     ANAP Altyapı çok önemli. Araç sayısı çoğaldığı halde Türkiye’de ölenlerin sayısı azalıyor. Daha da azalması için otoyollar ve bölünmüş yollara ihtiyaç var. 
     SP Trafik terörü ülkemizin büyük sorunlarından birisidir. Trafik terörünü eğitim, maddi altyapı ve yasal önlemlerle çözeceğiz. 
     TKP İlle de trafik canavarı arıyorsanız büyük kentleri, karayollarını mezbahaya çeviren sorumluları bulmak zor değil. Otomotiv tekellerine bakmanız yeterli. 
     CHP Eğitim gerçekleştireceğiz. Raylı taşımacılığı önemseyeceğiz. Ulusal demiryolu ağını ve kentsel raylı ulaşım sistemlerini geliştireceğiz. 
     AKP Karayolu çalışmalarının artırılması, raylı sisteme geçiş, bazı yetkilerin belediyelere devri ve yasal düzenlemelerle sorun çözülebilir. 
     YTP Trafik bilincinin yerleşmesi için ilkokul düzeyinden itibaren sürekli trafik dersleri verilmesi, cezaların caydırıcı bir düzeye çekilmesi gerekir. 
     



 SİYASET 















</TEXT>
</DOC>
