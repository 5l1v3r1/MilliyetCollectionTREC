<DOC>
<DOCNO> 139616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/yazar/akyol.html </URL>
<DATE> 2003/02/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Zorlu pazarlık 
</HEADLINE>
<TEXT>

     "Irak devleti, Arap ve Kürt kurucu unsurlarıyla, Türkmen ve Asuri... azınlıklarından oluşur." 
     Türkiye kesin reddetti. Görüşmeler çıkmaza girmişti. Amerikalılar yeni bir teklif getirdiler 
     "Irak devleti Arap, Kürt, Türkmen ve Asuri... unsurlardan oluşur." 
     Unsurlardan oluşma’ anlamında İngilizce "costitute" kelimesi kullanılıyordu. Türkiye ise, "costitute" yerine, anayasal bir terim olan "costituent" kurucu unsur teriminin kullanılmasını şart koştu 
     "Irak devleti Arap, Kürt, Türkmen, Asuri... kurucu unsurlarından oluşur." 
     Türkmenler de Arap ve Kürtlerle eşit "kurucu" statüsü kazanıyordu. 1926’daki Kuruluş Beyannamesi’nde olduğu gibi... 
     Günlerce tartışıldı, sonunda Türkiye’nin teklifi aynen kabul edildi. 
     
     PAZARLIKLARA başka bir örnek... Türkiye’de akaryakıt fiyatlarının yarısı Özel Tüketim Vergisi ÖTV ve KDV’ye gidiyor. Amerikalılar satın alacakları akaryakıtı reeksport’ ithal edilmiş bir malın tekrar ihracı sayarak bu vergilerden muaf olmak, yarı fiyatına almak istediler. 
     Türk uzmanlar hesap yaptı Amerikan birlikleri sevkıyat süresince günde ortalama 12 milyon litre akaryakıt kullanacaktı. KDV ve ÖTV’yi almazsak, Amerikalılar günde 2 milyon dolar az ödeme yapacaktı. 
     İki ayda 120 milyon dolar 
     Bu tartışmalarda fark edildi ki İncirlik gibi üslerde de Amerikalılar KDV’siz ve ÖTV’siz akaryakıt kullanıyormuş 
     Çetin tartışmalar sonunda uzlaşmaya varıldı "Amerikan birliklerinin akaryakıta ödeyeceği ücret, Türk Silahlı Kuvvetleri’nin ödediği miktardan az olmayacak " 
     TSK akaryakıta KDV ödüyor, ÖTV ödemiyor. Böylece Türkiye iki aylığına kabaca 60 milyon dolar kazandı. Amerikan üslerinde de artık akaryakıttan KDV alacağız. 
     
     GÜVENLİK bakımından önemli olan Kürtlere silah dağıtılması ve toplanması konusu Türkiye’nin istediği gibi çözüldü. 
     Türkiye, 20 kilometreden öteye geçmemeyi ve Amerikan askeri ile birlikte çıkmayı kabul etti. 
     Lozan’dan sonraki en zorlu pazarlık... Çünkü Lozan’dan sonraki en kritik sorun 
     Günlerce zorlu müzakerelerde çarpışan bir yetkilinin söylediği şu 
     - Keşke Yunanistan’ın NATO’ya dönmesine onay verirken de biraz pazarlık yapsa, mesela AB konusunda yazılı taahhüt alsa idi 
     Ve ekledi 
     -Biz hem yazıya döküyoruz, hem ABD Başkanı’ndan imzalı garanti alıyoruz. 
     Öyleyse Meclis’teki oylama niye cumartesiye ertelendi 
     Pazarlıkta birkaç nokta kalmıştı... Milletvekillerini tam ikna etmek gerekiyordu... Cumhurbaşkanı Sezer’in teamül dışı "uluslararası meşruiyet" açıklaması milletvekillerini tereddüte düşürmüştü... Başkan Bülent Arınç, Türk askeri ve Amerikan askeri ile ilgili maddeleri ayrı ayrı onaylatma eğilimindeydi... 
     Cuma güzü zaten MGK vardı... 
     MGK iç politika için değil, böyle konular için var elbette. Tezkere cumartesi günü kabul edilir, edilmeli de... 
     
DÜZELTME Dünkü yazımda Rauf Orbay’ın Sevr’i imzaladığı sehven yazılmıştır. Orbay, Mondros Mütarekesi’ni imzalamıştı. Düzeltir özür dilerim. 
     
     
     







Zorlu pazarlık 


Değişimin kasırgaları ve meleyen kuzular... 


Kıbrıs ve Irak... 


Yığınakta hata 


Tezkereyi ret, belayı azaltmaz çoğaltır 


Yanlış doğru 


YÖK yasa taslağı her gün değişiyor 


Yatırımcıya öğütler 


Bir kritik tarih daha... 


Ne olursa olsun yaşamaya mecbursun... 


İletişim ve değişim... 


AKP’de tezkere çatlağı 


Neden kalkınmış tek Müslüman ülke yok 2 


Duygusal gerçekçilik 


Savaşa evet’ karşılığı elma şekeri’ 


</TEXT>
</DOC>
