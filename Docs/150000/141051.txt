<DOC>
<DOCNO> 141051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo27.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de, Samsunspor maçı hazırlıkları... 
</HEADLINE>
<TEXT>

     Göztepe Kulübü Profesyonel Futbol Şubesi Sorumlusu Halil Kiraz, sarı-kırmızılı ekibin puan kaybına tahammülü olmadığını söyledi. 
     Halil Kiraz, yaptığı açıklamada, Samsunspor'un güçlü bir ekip olduğunu belirterek, karşılaşmadan 3 puanla ayrılmayı hedeflediklerini söyledi. 
     Göztepe'nin, puan cetvelinin tehlikeli bölgesinden uzaklaşmak için ''7 maçlık periyottan'' en iyi sonuçlarla ayrılmak zorunda olduğunu kaydeden Kiraz, şöyle konuştu 
     ''Bugüne kadar yenemesek de yenemeyeceğiz diyorduk. Ancak bu anlayışı artık değiştirmek zorundayız. En azından kendi sahamızda oynadığımız maçlardan 3 puan almamız gerekiyor. Tüm planlarımızı Samsunspor'u yenmek üzerine yapıyoruz.'' Öte yandan hafif sakatlığı bulunan Alp ve Mehmet'in bugün takımla idmana çıkacağı öğrenildi. 
     





</TEXT>
</DOC>
