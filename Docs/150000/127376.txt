<DOC>
<DOCNO> 127376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/siyaset/asiy.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, Irak’ı masaya yatırdı 
</HEADLINE>
<TEXT>
Esnek hareket kararı 
Milli Güvenlik Kurulu, Irak’a operasyon düzenlemesi durumunda ABD’ye verilecek mesajı belirledi "Öncelik Türkiye’nin güvenliği" 
     SERPİL ÇEVİKCAN Ankara 

     ABD’nin Irak’a operasyon için gün saydığı bir ortamda gerçekleşen tarihi MGK’dan "esnek hareket" kararı çıktı. Toplantıda Türkiye’nin önce kendi güvenliğini sağlayacak biçimde pozisyon alması gerektiğinin ABD yönetimine iletilmesi konusunda görüş birliğine varıldı. 
     
     İki brifing 
     Ağırlıklı olarak ABD’nin Irak’a operasyonu çerçevesinde Türkiye’den beklentilerinin masaya yatırıldığı dünkü toplantıda Genelkurmay Harek t Başkanı Korgeneral Köksal Karabay ile Dışişleri Bakanlığı Ortadoğu’yla İİlişkilerden Sorumlu Genel Müdürü Tahsin Burcuoğlu tarafından detaylı iki brifing verildi. 
     
     Esnek hareket 
     Toplantıda, Türkiye’nin güvenliği ve uzun vadeli çıkarları açısından ABD’nin tutumuna ve operasyondaki gelişmelere göre tavır alınması görüşü h kim oldu. Bu yaklaşımdan hareketle ABD’ye öncelikle Türkiye’nin güvenliği için gerekli gördüğü askeri önlemlerin alınması gerektiği mesajının verilmesi kararlaştırıldı. İlk aşamada Türkiye sınırından Kuzey Irak içlerine doğru 60-70 km. derinlikte Türk askerlerinin güvenlik şeridi oluşturmasının zorunlu olduğu tespiti yapıldı. Bunun hem güvenlik hem Irak’taki yapılanma hem de göç hareketine karşı Türkiye açısından zorunlu bir önlem niteliği taşıdığının ABD’ye iletilmesi konusunda görüş birliğine varıldı. 
     Türk askerinin Kuzey Irak’ta alacağı bu önlem için Meclis’ten yeni bir karar almaya gerek olmadığı, Kuzeyden Keşif prosedürünün ve bununla ilgili Meclis kararlarının yeterli olduğu belirtildi. 
     
     Bağımsız hareket edilebilir 
     Türkiye’nin operasyonla ilgili tutumunun sadece Ankara’dan taleplerle ve ABD’ye bağlı olarak değerlendirilemeyeceği kaydedildi. Türkiye’nin olası operasyonun gelişmelerine göre çıkarları açısından bağımsız hareket edebileceğine vurgu yapıldı. 
     
     Yetki için zaman var 
     Toplantıda operasyonun BM kararları ve uluslararası hukuk kararları çerçevesinde gerçekleştirilmesinin öncelikli tercih olarak kayda geçirildiği belirtildi. Türkiye’nin ABD’den beklentilerine yanıt alınmadan Meclis kararı alarak kendisini bağlamasının doğru olmayacağı vurgulandı. Toplantıda Türkiye’nin atacağı askeri adımların Irak’la savaş görüntüsü vermemesi için çaba gösterileceği, bu bağlamda Başbakan Abdullah Gül’ün Ortadoğu turunun önemli olduğu vurgulandı. 
     MGK’dan çıkan eğilimin ve Ankara’nın beklentilerinin bugün ABD Dışişleri Bakan Yardımcısı Marc Grossman’a iletileceği öğrenildi. 
     
Bildiride ne denildi      MGK bildirisinde, "ABD’nin Irak’a yönelik olası askeri harek tı konusunda, özellikle Türkiye’den beklentileri ve son gelişmeler Türkiye’nin uzun vadeli çıkarları çerçevesinde değerlendirilmiş, sorunun BM kararları ve uluslararası hukukun meşruiyeti temelinde barışçıl yollarla çözümü için gerekli çabaların sürdürülmesinin önemi vurgulanmıştır" denildi. 
     
48 filo, 300 uçak      Bu arada havaalanları ile ilgili olarak yapılan müzakerelerde ABD’nin 250- 300 uçağa servis verebilecek bir altyapı için zemin yokladığı belirtildi. Operasyonda aktif görev yapacak 48 filodan oluşan bu uçakların uçurulması ve yer hizmetleri için 5 bin civarında ABD’li personel gerektiği Türkiye’ye iletildi. 
     
Gül Barışı zorlayacağız      MGK toplantısı sonrası AKP Genel Başkanı Recep Tayyip Erdoğan’la görüşmek üzere genel merkeze gelen Başbakan Abdullah Gül, "Biz savaş istemiyoruz. Barış sürecini sonuna kadar zorlayacağız" dedi. MGK’da görüşülen Irak operasyonu ile igili Erdoğan’a bilgi veren Gül, girişte gazetecilere Irak operasyonu ile ilgili İslam ülkelerine yapacağı seyahatlerin tarihinin daha netleşmediğini söyledi. 
     
     
     



 SİYASET 













</TEXT>
</DOC>
