<DOC>
<DOCNO> 117674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko11.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez’den seçim sonrasına kalan zamlar için uyarı 
</HEADLINE>
<TEXT>

     Merkez Bankası, yatırım eğiliminin yeterince güçlenmemesi ve bazı sektörlerde kapasite kullanım oranlarının ulaştığı yüksek seviye göz önüne alındığında, önümüzdeki dönemde enflasyon hedefi açısından yurtiçi talebin kontrolünün önemini koruduğunu açıkladı. 
     Merkez Bankası’nın Ekim 2002 Para Politikası Raporu’nda, programın kararlılıkla uygulanacağına olan güven ve Irak’a ilişkin belirsizliğin azalmasına bağlı olarak kurun istikrarlı seyredeceği tahmin edildi. Raporda, kurun göreli istikrar kazanmasının, kurlardan fiyatlara olan geçişin de zayıflamasıyla birlikte, enflasyonu düşürme sürecine katkıda bulunacağının düşünüldüğü kaydedildi. 
     
     Zamlar son aylarda hızlanabilir 
     Seçim sürecinde yapısal reformlarda kısmen duraksama ve bazı harcamalarda program dışı uygulama eğilimleri gözlendiğinin altı çizilen raporda, "Kamu fiyatların görülen değişken ve yüksek artış oranları ile seçim sürecinde kısmen ertelenen fiyat ayarlamalarının 2002 yılı sonlarında hızlanma olasılığının bulunması, 2003 yılı enflasyon dinamiklerini olumsuz etkileyebilecek bir unsur olarak değerlendirilmektedir" denildi. 
     



 EKONOMİ 


















</TEXT>
</DOC>
