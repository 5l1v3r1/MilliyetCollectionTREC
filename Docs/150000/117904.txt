<DOC>
<DOCNO> 117904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/siyaset/diziyazisi.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Kasım’da sanki 1950 tekerrür etti 
</HEADLINE>
<TEXT>

3 Kasım seçim sonuçları, 1950’de DP’nin CHP’ye karşı elde ettiği seçim zaferine benziyor. CHP, meydanları doldurmuş, DP’yi dini istismar etmekle suçlamış ama DP’den 6 kat daha az milletvekili kazanmıştı 
     52 yıl öncesi gibi - 1 

     Yılmaz ÇETİNER 

     Yıl 1950... 14 - 15 Mayıs. Seçimler sona ermişti. Anadolu’nun dört bir yanından gelen haberlere, kazandıkları zafere Demokrat Partililer bile inanamıyorlardı O fevkalade ilkel iletişim araçları telli telgraflar, telli telefonlar, taşıyabilecekleri yükün fazlasıyla ne yapıyor ne ediyor, haberleri kör topal Ankara’ya, parti başkanlıklarına ulaştırıyordu. 
     27 yıllık CHP iktidarı, Milli Şef İnönü ile birlikte çatır çatır yıkılmıştı Herkes şaşkındı Böylesine hezimete, böylesine zafere hiç kimse hazır değildi 
     Demokrat Parti lideri Celal Bayar alt çenesini oynatarak heyecanını yatıştırmaya çalışıyor. Adnan Menderes, Fuat Köprülü, Refik Koraltan partinin dört kurucusu endişe ve merak içinde sonuçları bekliyorlardı. 
     Acaba İsmet Paşa iktidarı teslim edecek miydi Yoksa 1946 seçimlerinde olduğu gibi yeni bir sandık oyunu mu yapılacaktı Ya peki İsmet Paşa’ya bağlı ordu ve komutanlar Onlar ne diyeceklerdi bu ihtilale benzer iktidar değişikliğine Çünkü, iktidarın konuşmacıları Demokrat Parti’yi dincilere taviz vermekle suçluyordu Ama öte yandan CHP’li bazı siyasetçiler de aynı kaynağa selam göndermiyor değildi 
     
İşte Paşam İstanbul      Çankaya’da seçim sonuçlarını bekleyen Cumhurbaşkanı İsmet İnönü haberler geldikçe, çevresindeki bazı fanatik CHP’lilerin h l uyanamamalarına rağmen gayet net değerlendirmeler yapıyor, artık partisine muhalefet görevi düştüğünü görüyordu. 
     Bir hafta önce İstanbul’a gitmişti İsmet Paşa. Haydarpaşa’da trenden indiği andan itibaren irili ufaklı kayıklar, motorlar, mavnalar ellerinde CHP’nin 6 oklu bayrağını taşıyan partililerle lebalep doluydu. İstanbullular çoluk çocuk, genç ihtiyar yollara dökülmüştü. Cumhurbaşkanı Milli Şef İnönü’yü karşılayan İstanbul Vali ve Belediye Başkanı Prof. Fahrettin Kerim Gökay, halkı göstererek 
     - İşte Paşam İstanbul, sözlerini söylemişti 
     Evet ama her şeye rağmen 14 Mayıs seçimlerinde, o manzaradan iki gün sonra iktidarı kaybetmişti CHP, hem de ezici farkla. İnönü gayet soğukkanlı olayları izliyordu. Seçim sonuçları belli olurken bazı komutanlar İsmet Paşa’nın yanına üzülerek gelmişler 
     - Bir emriniz var mı Paşam, diye sormuşlardı 
     Paşa’nın hiçbir emri yoktu. Paşa demokrasiyi istiyordu Paşa bile bile açmıştı ülkede demokrasinin yolunu. 
     
     
Etme bulma dünyası      Başbakan Şemsettin Günaltay’ın kurduğu CHP hükümetinin bütün bakanları seçimleri kaybetmişlerdi. Aslında bu bakanlar genç, fanatik olmayan siyasetçilerdi. DP, 4 milyon 241 bin oyla 408 CHP ise 3 milyon 175 bin oyla 69 milletvekilliği kazanmıştı. Arada sadece yaklaşık 1 milyon oy farkı vardı ama çoğunluk sistemi sayesinde DP, CHP’den 6 kat fazla milletvekilliği kazanmıştı. Yasayı çıkartanlar ise CHP’lilerdi, kendileri lehine olur düşüncesiyle tercih edilmişti bu çoğunluk sistemi. Adnan Menderes o gece arkadaşlarına 
     - Etme bulma dünyası bu diyordu kahkahalar atarak Çünkü bu çoğunluk sistemini DP’yi yok ederiz düşüncesiyle bazı aklıevvel CHP’liler ısrarla getirmişlerdi 
     
YARIN Bayar nasıl cumhurbaşkanı seçildi Menderes nasıl başbakan oldu 


 SİYASET 














</TEXT>
</DOC>
