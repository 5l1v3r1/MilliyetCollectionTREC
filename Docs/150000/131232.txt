<DOC>
<DOCNO> 131232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko11.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yeniden yükseldi... 
</HEADLINE>
<TEXT>

     ABD'nin ham petrol stoklarının son 20 yılın en düşük düzeyine inmesi yanında Venezüella'da grev sürürken, Irak ile savaş halinde arzın iyice azalabileceği endişesi fiyatları yine yükseltti. 
     New York borsasının dün geceki kapanışında Amerikan Batı Teksas petrolünün fiyatı 84 sent arttı. Singapur borsasının bugünkü kapanışında Amerikan Batı Teksas petrolünün fiyatı ise 4 sent düşüşle 33.17 dolar oldu. 
     Batı Teksas petrolünün varil fiyatı Aralık ayında 33.65 dolar ile son iki yılın en yüksek düzeyine çıkmıştı. 
     Borsacılara göre, iki ayda yüzde 30'u aşan oranda artan petrol fiyatlarındaki yükseliş, henüz son ermekten uzak ve kimi uzmana göre Batı Teksas petrolünün varil fiyatı 35 doları aşabilecek. 
     





</TEXT>
</DOC>
