<DOC>
<DOCNO> 106969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun29.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 11 Eylül terör kurbanlarını anma toplantısı başladı... 
</HEADLINE>
<TEXT>

     ABD'de 11 Eylül saldırılarının yıldönümünde, anma törenleri, kaçırılan uçaklardan ilkinin New York'taki Dünya Ticaret Merkezi'ne bir yıl önce çarptığı saatte, 08.46'da TSİ 15.46 bir dakikalık saygı duruşuyla başladı. 
     New York'ta 102 dakika sürecek törende, Dünya Ticaret Merkezi'nde ölen 2801 kişinin isimleri okunacak. 
     ABD Başkanı George Bush ise eşi Laura ile birlikte, Beyaz Saray'a yaklaşık 100 metre uzaklıktaki St. John's Kilisesi'nde bir dakikalık saygı duruşunda bulundu. 
     ABD'de 11 Eylül'de hava korsanları iki ticari uçağı kısa aralıklarla ABD'nin New York kentindeki Dünya Ticaret Merkezi'nin DTM ikiz kulelerine çarptırmıştı. Üçüncü uçak, başkent Washington'daki Savunma Bakanlığı Pentagon binasına çarpmıştı. Hava korsanlarının kaçırdığı dördüncü uçak ise yolcuların müdahalesi sonucu kontrolden çıkmış ve Pennsylvania eyaletinin Shanksville bölgesine düşmüştü. 
     





</TEXT>
</DOC>
