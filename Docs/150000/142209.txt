<DOC>
<DOCNO> 142209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun21.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Russell Crowe, evlenmek için kilise yaptırıyor... 
</HEADLINE>
<TEXT>

     Hollywood yıldızı Russel Crowe, benzersiz bir düğün yapmak için kolları sıvadı. Crowe, evlenmek için kilise yaptırıyor. 
     İnternetteki peoplenews sitesinde yer alan habere göre, Crowe'un yaptıracağı kilise 300 bin euroya mal olacak. 
     Kiliseyi önce Fiji adalarına yaptırmak isteyen Crowe, daha sonra fikir değiştirerek, Danielle Spencer'le 5 Nisan'da gün batımında evleneceği mekanın, memleketi Avustralya'da olmasına karar verdi. 
     New South Wales eyaletinde yaşayan insanların kilisenin adını St. Russells olarak belirledikleri kaydedilen haberde, kilisenin mobilyalarının maun ağacından yapılacağı, Hazreti İsa'nın çarmıha gerildiğini gösteren heykelin de Milano'dan getirtileceği belirtildi. 
     





</TEXT>
</DOC>
