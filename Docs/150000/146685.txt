<DOC>
<DOCNO> 146685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/spor/spo02.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM KALDI 
</HEADLINE>
<TEXT>

Altay mağlubiyeti sonrasındaki ilk yönetim toplantısı dün akşam yapıldı. Başkan ve ekibi Devam’ kararı aldı 
     2004’e kadar görevdeyiz’ 
     ALTAY yenilgisinin ardından karışan, istifa edebilecekleri bile söylenen Fenerbahçe Yönetim Kurulu, dün akşam yaptığı toplantıda devam kararı aldı. 22 üyeden 21’inin katıldığı toplantı sonrası bir açıklama yapan Basın Sözcüsü Atilla Kıyat, "Fenerbahçe yönetimi, başkanı ve üyeleri ile birlikte herhangi bir değişiklik yapmadan 2004 olağan kongresine kadar görevine devam edecektir. Bu yönetimin kendi kararıdır" diye konuştu. 
     
     Saran rapor hazırlayacak 
     KIYAT, yönetimin içinde herhangi bir huzursuzluğun olmadığını belirterek "Göreve talip olanlar, olaganüstü kongre isterlerse, elbette kongre toplanır" dedi. Futbol Şube Sorumlusu Sadettin Saran ise toplantıda transfer çalışmalarıyla ilgili bilgi verdi. Saran, hafta boyunca iç ve dış transfer görüşmelerini sürdürecek, bir sonraki yönetim toplantısında rapor halinde çalışmalarını hazırlayarak arkadaşlarını bilgilendirecek. 
     
Harek t başladıGelecek yıla hazırlanan Sarı-Lacivertliler’e Kanu’dan olumlu yanıt geldi. Kutlualp ise İngiltere’de Yıldıray ile bir kez daha görüşecek 
     Referans olumlu 
     YÖNETİMİN bırakmama kararının ardından, gelecek sezonun takımını kurmak için hazırlıklara başlayan Fenerbahçe’ye ilk olumlu yanıt Kanu’dan geldi. Sarı-Lacivertliler’in daha önceki yıllarda transfer etmek istediği Nijeryalı yıldızın, yeşil ışık yaktığı öğrenildi. Arsenal ile sezon sonunda sözleşmesi bitecek olan futbolcunun Uche ve Okocha’dan olumlu referans aldığı belirtildi. 
     
     Kutlualp devrede 
     FUTBOL Şube Sorumlusu Sadettin Saran, menajerler aracılığıyla Kanu’nun işini bitirmeye çalışırken, Sarı - Lacivertli diğer yönetici Hakan Bilal Kutlualp de milli maç için İngiltere’ye gitti. Kutlualp’in burada Yıldıray Baştürk ile bir görüşme daha yapacağı öğrenildi. Gurbetçiyi Bayer Leverkusen’den koparmak isteyen Fenerbahçe, talipli diğer kulüplerden önce davranmak istiyor. 
     
Gidiciler cepten yiyorKadro dışı bırakılan Ogün, Yusuf, Abdullah, Ali ve kaleci Oğuz’un 4 aydır kulüpten tek kuruş almadıkları öğrenildi 
     YUSUF DURSUN 

     Sorun çıkarmıyorlar 
     TEKNİK heyetin tavsiyesi sonrasında kadro dışı bırakılan 5 futbolcu aylardır cepten yiyor. Dereağzı Tesisleri’nde çalışmalarına devam eden Ogün, Yusuf, Abdullah, Ali Akdeniz ve Oğuz Dağlaroğlu’nun ekonomik sıkıntı yaşadıkları, 4 aydır da kulüpten tek kuruş almadıkları öğrenildi. Buna rağmen özveriyle çalışan gidiciler, sezon sonuna kadar kulüple problem yaşamak istemiyor. 
     
Rüştü için görüşecek      YALÇIN TÜRK 

     İÇ transferde de çalışmalara başlayacak olan Fenerbahçe, ilk etapta Rüştü ve Ümit’in işini bitirmek istiyor. Özel işleri nedeniyle bugün İsrail’e gidecek olan Sadettin Saran burada Rüştü’nün menaceri Pini ile görüşecek. Saran, daha sonra tecrübeli eldiven ile de görüşeceğini belirterek, "Onun da düşüncesini öğreneceğim. Biz, Rüştü’nün takımda kalmasını istiyoruz" dedi. Eğer Rüştü ile anlaşma sağlanamazsa Fenerbahçe daha önce Saran’ın görüştüğü Trabzonsporlu Petkoviç’e yönelecek. 
     


SPOR 
























</TEXT>
</DOC>
