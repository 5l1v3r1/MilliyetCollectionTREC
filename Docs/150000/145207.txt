<DOC>
<DOCNO> 145207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun04.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasiriye'de çatışmalar bu sabah da devam ediyor... 
</HEADLINE>
<TEXT>

     Irak'ın güneyinden, başkent Bağdat'a doğru ilerlerken Nasıriye'de direnişle karşılaşan Amerikan birlikleri ile Irak kuvvetleri arasındaki çatışmalar devam ediyor. 
     Amerikan birlikleri ile Nasıriye kentinde olan Reuters muhabiri, iki gündür Fırat Nehri'ni geçmeye çalışan Amerikan deniz piyadeleri ile Irak kuvvetleri arasındaki çatışmaların devem ettiğini söyledi. 
     Amerikan birliklerinin, Kobra helikopterleri ve top atışlarıyla Irak mevzilerini delmeye çalıştıkları belirtiliyor. Birlikler, pazar gününden bu yana Bağdat'a, iki köprü üzerinden uzanan yeni bir güzergah açmaya çalışıyor. 
     Reuters muhabiri, kente büyük konvoy halinde giren deniz piyadelerine ateş açıldığını ve Amerikan kuvvetlerinin, Kobra helikopterleri ile desteklenen karşı ateş açtığını, çatışmaların devam ettiğini söyledi. 
     




</TEXT>
</DOC>
