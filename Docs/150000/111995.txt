<DOC>
<DOCNO> 111995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sondun12.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Demi Moore'un kaprisleri herkesi bıktırdı... 
</HEADLINE>
<TEXT>

     Ünlü aktris Demi Moore, ''Charlie'nin Melekleri'' filmindeki rol arkadaşlarını sinirlendirdi. Üç güzel yıldız Cameron Diaz, Lucy Liu ve Drew Barrymore, peşinde ''güzellik ordusu'' ile gezen ve ayrı oda isteyen Moore'dan şikayetçi oldu. 
     Internetteki ''imdb'' sitesinin haberine göre, bir dönem sinemanın en çok kazanan yıldızı iken düşüşe geçen, bu zor döneminde ''Charlie'nin Melekleri'' adlı filmin ikincisi için teklif alan Moore, çalışma arkadaşları arasında sıkıntı yarattı. 
     Filmin ''evsahipleri'' Barrymore, Diaz ve Liu'dan fazla ilgi çekebilmek için peşinde kuaför, makyajcı ve güzellik uzmanlarından oluşan kalabalık bir kadroyla dolaşan Moore, kendine özel ikinci bir oda isteyince kıyamet koptu. ''Kötü bir karakteri'' canlandıran Moore ile hem filmde, hem de sette mücadele etmek zorunda kalan güzel üçlü, Moore'un bu hareketinden dolayı uyarılmasını istediler. 
     Kendi odalarının da sanatçının odasıyla aynı büyüklükte olduğunu, üstelik üç kişinin aynı odayı paylaştığını vurgulayan ''Charlie'nin Melekleri'', ünlü yıldızın davranışlarına bir anlam veremediklerini de dile getirdiler. 
     





</TEXT>
</DOC>
