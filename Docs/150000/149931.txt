<DOC>
<DOCNO> 149931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun31.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Halle Berry, kendini çirkin buluyor... 
</HEADLINE>
<TEXT>

     Oscar ödüllü oyuncu Halle Berry, kendini çirkin bulduğunu söyledi. 
     Berry, ''Journal für die Frau'' dergisiyle yaptığı söyleşide, ''kendini her sabah makyajsız olarak aynada gördüğünü'' belirterek, ''bu yüzden kendini kandırmadığını'' söyledi. 
     Kendini büyük bir yıldız gibi hissetmediğini kaydeden Berry, formunu korumak için de yediklerine çok dikkat etmesi gerektiğini ifade etti. 
     Berry, ''Şeker hastası olduğumu çok geç tespit edebildim. Bu hastalığı spor ve doğru beslenmeyle kontrol altında tutabiliyorum'' dedi. 
     Elde ettiği başarılara rağmen film sektöründe halen zorluklarla karşı karşıya kaldığını belirten güzel yıldız, ''Ten rengim çoğu film stüdyosu ve rejisör için halen sorun oluşturuyor. Onlar, izleyicilerin siyah başrol oyuncusunu kabul edeceğine inanmıyorlar. Bu tür insanlar, seyircileri azımsıyor ve gelişmeyi engelliyor'' diye konuştu. 
     

     
</TEXT>
</DOC>
