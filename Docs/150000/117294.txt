<DOC>
<DOCNO> 117294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/spo01.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU Kıvama gelmedik 
</HEADLINE>
<TEXT>

Beşiktaş’ın hocası, bazı yıldızların tam kapasiteye ulaşamadığını açıkladı 
     Takviye istemem’ 
     BEŞİKTAŞ Teknik Direktörü Lucescu, her geçen hafta artan grafiklerine karşın bazı oyuncularının istediği kapasiteye gelemediğini açıkladı. İdmanlarda takımın daha iyi noktalara geldiğini hissettiğini açıklayan Lucescu, "Transfer dönemine 2 ay gibi bir süre var. Oyuncularımın bir kısmını daha oynamadıkları için göremedim. Ancak şu an için takviye gerekmiyor" yorumunu yaptı. 
     
     Sonuç önemsiz’ 
     MİRCEA Lucescu, dün düzenlediği basın toplantısında Fenerbahçe-Galatasaray maçıyla ilgili olarak da çarpıcı açıklamalar yaptı. Rumen teknik adam, "Derbi maçının sonucu bizi hiç ilgilendirmiyor. Önemli olan Beşiktaş’ın iyi futbolu ve alacağı galibiyetler. Yolumuza diğer takımların alacağı sonuçlara göre devam edemeyiz. Biz sadece kendi işimize bakmalıyız" diye konuştu. 
     
Ahmet Dursun yolcu      SEZON başında her iki ayağında oluşan stres kırığı nedeniyle uzun süre takımdan uzak kalan Ahmet Dursun, şimdi de yan bağlarındaki sorunla uğraşıyor. Darbeye bağlı olarak oluşan sakatlık nedeniyle iki haftadır forma giyemeyen yıldız futbolcunun, tedavi için yeniden Almanya gitmeye hazırlandığı öğrenildi. Ahmet daha önce de stres kırığı nedeniyle bir süre bu ülkede tedavi görmüştü. 
     YALÇIN Yavuzer başkanlığındaki sağlık ekibi tarafından iki haftadır tedavisi sürdürülen başarılı futbolcu, önceki gün de Prof. Ömer Taşer’e muayene olmuştu. Sakatlığındaki sürenin uzamasına kızan tecrübeli oyuncunun, Bayern Münih Kulübü’nün doktoru Wolfart’a muayene olacağı öğrenildi. Önümüzdeki günlerde Almanya’ya gidecek olan Ahmet, 3 hafta daha forma giyemeyecek. 
     
Mican kolları sıvadı      YÖNETİMDE, Fikret Orman’dan boşalan altyapı sorumluluğuna atanan Hüseyin Mican, yeni komite kurmak için harekete geçti. Mican’ın, dört kişilik bir ekiple altyapıyı için çalışmalara başlayacağı açıklandı. Bağcılar ve Çilekli’de devam eden futbol okullarının sayısının dokuza çıkarılacağı belirtildi. Öte yandan altyapıda öğretmenlik yapan Ufuk Pak, Sabahattin Ömür ve Enver Yağmuroğlu’nun da kulüple ilişkisi kesildi. 
     



 SPOR 





























</TEXT>
</DOC>
