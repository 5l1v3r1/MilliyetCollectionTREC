<DOC>
<DOCNO> 141983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun10.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 9.5 tonluk bir bombayı deneyecek... 
</HEADLINE>
<TEXT>

     Amerikan hava kuvvetlerinin 9.5 tonluk büyük bir bombayı ilk defa Eglin hava üssünde bugün deneyeceği bildirildi. 
     Eglin hava üssünden yapılan açıklamada, çevre sakinleri uyarılarak, bombanın sesinin kilometrelerce öteden duyulabileceği belirtildi. 
     Açıklamada, perşembe günü yapılacak denemenin, patlama sesini en aza indirecek hava koşullarının oluşması durumda ve üssün sınırları içinde yapılacağı belirtilerek, şok dalgalar ve çökmelerin üs sınırları içinde kalacağı kaydedildi. 
     MOAB adı verilen devasa bombanın benzeri BLU-82'den yüzde 40 daha ağır olduğu bildiriliyor. BLU-82 Vietnam Savaşı sırasında geliştirilmiş, Amerikan helikopterlerinin inmesi için ormanlık alanın temizlenmesinde kullanılmıştı. 
     Körfez Savaşı sırasında mayınlı alanların temizlenmesinde kullanılan BLU-82'ler son olarak da Afganistan'da El Kaide liderlerinin saklandığı sanılan mağaraları bombalamakta kullanılmıştı. 
     





</TEXT>
</DOC>
