<DOC>
<DOCNO> 147457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun05.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte savaşın odağındaki Bağdat Saddam Havalimanı 
</HEADLINE>
<TEXT>

     Büyük bölümünün denetiminin AB güçlerini eline geçtiği belirtilen Uluslararası Saddam Havalimanı, Irak'ın başkenti Bağdat'ın 20 kilometre güneybatısında bulunuyor. 
     1982'de bir Fransız firması tarafından inşa edilen havalimanı, her biri 3300 metre uzunluğunda iki paralel piste sahip. 
     Irak eyaletleri Babil, Niniv ve Samara'nın adlarını taşıyan 3 terminali olan havalimanı, yılda 7,5 milyon yolcuya hizmet verebiliyor. 
     Irak'a 1990'da Kuveyt'i işgal etmesinden sonra uygulanan BM ambargosu nedeniyle 10 yıl kapalı kalan havalimanı, 2000 yılının Ağustos ayında yeniden faaliyete geçti. 
     Girişinde Irak lideri Saddam Hüseyin'in mermer kaide üzerine yerleştirilmiş büyük bir resmi bulunan havalimanı, 19 Mart'tan beri faaliyette değil. Havalimanına son olarak 19 Mart'ta Arap Gulf Falcon şirketinin bir uçağı inmişti. 
     4 yıl aradan sonra ilk kez 27 Kasım 2002'de Bağdat'a gelen ve denetimlere başlayan BM denetçileri, 18 Mart'ta başkentten ayrılmıştı. 
     Bağdat'ta, kent merkezi yakınlarında bir askeri havalimanı da bulunuyor. 
     





</TEXT>
</DOC>
