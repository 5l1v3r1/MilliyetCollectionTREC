<DOC>
<DOCNO> 107706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yasam/yas03.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Böbrek nakli bekleyen Elif’in feryadı 
</HEADLINE>
<TEXT>
Baba ölüyorum Bırak şu inadı...’ 
Annesinden böbrek nakline babasının izin vermediği Konyalı Elif, önceki gün fenalaştı. Acilen tedavi altına alınan genç kadın, babasına son kez yalvardı 
     YALÇIN İREŞ Konya DHA 

     Konya’da annesinin bir böbreğini vermesi babası tarafından engellenen bir çocuk annesi Elif Aydoğdu’nun 23 sağlık durumu giderek kötüleşiyor. 
     Fenalaşması üzerine önceki gün tedavi altına alınan Aydoğdu, babasına son kez seslenerek, "Baba ölüyorum, inadından vazgeç, kurtar beni" dedi. 
     Böbrek hastalığı nedeniyle iki yıldır yaşam savaşı veren genç kadının 60 yaşındaki annesi Ayşe Koç’a geçen yıl yapılan doku testi olumlu sonuç vermişti. Ardından nakil için ameliyat günü alınmasına rağmen, doktorların Eşinin hayatı da riske girebilir’ uyarısı üzerine baba Hasan Koç 62 , ameliyattan vazgeçmiş ve kızını ölüme bırakarak, eşiyle köyüne dönmüştü. 
     
     Babası hiç yumuşamadı 
     Böbrek hastası Elif’in dramının gazetelere de yansımasına karşın, baba Hasan Koç, öz kızının canını alabilecek inadından halen vazgeçmedi. 
     Durumunun kötüleşmesi üzerine gözyaşları arasında babasına son bir kez seslenen Elif ise şunları söyledi 
     "Baba, yıllardır yoksullukla mücadele etmemiz yetmezmiş gibi bir de hastalıkla uğraşıyorum. Çocuğumu ve çok sevdiğim eşimi bırakıp yavaş yavaş ölüyorum. Doktorlar annemin tek böbreğiyle yaşayacağını söylüyor. Son defa sesleniyorum. Gel vazgeç inadından beni ve ailemi kurtar." 
     
     



 YAŞAM 
















</TEXT>
</DOC>
