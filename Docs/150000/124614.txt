<DOC>
<DOCNO> 124614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sondun06.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen "Avrupa'nın karanlık dönemlerinden biri kapandı" 
</HEADLINE>
<TEXT>

     Danimarka Başbakanı Anders Fogh Rasmussen, AB'nin 10 yeni üyeyle Avrupa tarihinin en zorlu ve en karanlık dönemlerinden birinin kapandığını söyledi. 
     Rasmussen, üye ve aday ülke liderleriyle çektirilen aile fotoğrafı sırasındaki konuşmasında, yeni üyeleri selamlayarak, ''1989 yılında cesur ve ileri görüşü olan insanlar Berlin Duvarı'nı yıktılar. Bölünmüş Avrupa'ya karşı daha fazla hoşgörü gösterilemez artık'' dedi. 
     Bugün bu insanlara umutlarını teslim ettiklerini belirten Rasmussen, ''Kıtamızı tedavi etmeye karar verdik. Tek bir Avrupa inşa etmeye karar verdik'' diye konuştu. 
     ''Bugün Avrupa tarihindeki en belalı ve en karanlık dönemlerden birini kapattık'' diyen Rasmussen, konuşmasını şöyle tamamladı 
     ''Avrupa, kanatlarını özgürlük, refah, barış içinde açıyor. Bu an Avrupa Birliği için gerçekten gurur anı. Bu, özgürlük ve demokrasi için zafer. Yeni üyelerimize ailemize candan hoşgeldiniz diyoruz. Yeni Avrupamız doğmuştur.'' 
     





</TEXT>
</DOC>
