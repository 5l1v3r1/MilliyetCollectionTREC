<DOC>
<DOCNO> 103431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur27.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, CHP MYK üyelerine brifing verdi... 
</HEADLINE>
<TEXT>

     CHP'ye katılma kararı alan eski Devlet Bakanı Kemal Derviş'in CHP MYK üyeleri görüşmesi sona erdi. 
     CPHP Genel Merkezi'nde yaklaşık iki saat süren görüşmenin ardından Genel Başkan Yardımcısı Eşref Erdem bir açıklama yaptı. 
     Görüşmeyi, ''Tanışma, sohbet'' toplantısı olarak niteleyen Erdem, ''Bir anlamda aile içinde bir sohbet oldu. Hem bir anlamda geçmişi değerlendirdik hem de geleceğe dönük Sayın Derviş değerlendirme yaptı. Bir anlamda Merkez Yönetim Kurulumuz'a kısa, özet bir brifing sundu'' diye konuştu. 
     Erdem, Kemal Derviş'in yarın saat 10.30'da CHP Genel Merkezi'nde düzenlenecek törenle partiye katılacağını bildirdi. 
     Eşref Erdem, Derviş'le görüşmeye Ankara dışında oldukları için beş MYK üyesinin katılmadığını belirtti. 
     





</TEXT>
</DOC>
