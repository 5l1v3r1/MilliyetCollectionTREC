<DOC>
<DOCNO> 125781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/spo04.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KAYBETTİM SANDIM 
</HEADLINE>
<TEXT>

     Korkuya kapıldı 
     TRABZONSPOR başkanlığına yeniden seçilen Özkan Sümer kongre sırasında sıkıntılı anlar yaşadığını, bir ara kaybettiği korkusuna kapıldığını söyledi. Sümer, "Sayım sürerken, sürekli pembe listenin zarflardan çıktığını gördük. Sarı liste daha az çıkıyor gibiydi. Bu tablo üzerine yanımda bulunanlara, Artık geçmiş olsun, kaybettik’ dedim. Ama sonra yanıldığımı anladım" dedi. 
     
     Erken sevindiler 
     AĞAOĞLU ve arkadaşlarının erken sevinç gösterisinde bulunmasının hata olduğunu da ifade eden Sümer sözlerini şöyle sürdürdü "Sonucu beklemeleri gerekirdi. Kongrenin başkanı değil, yönetimi seçtiği bir gerçek. Divan başkanı oyları açıkladığında, sayın Ağaoğlu’nun fazla oy alması başkanlık yarışını kazanmış havasına kapılmasına neden oldu. Sonuçta kazanan benim listem ve bendim." 
     
Sıra geldi Fener’e      TEKNİK Direktör Samet Aybaba, Türkiye Kupası’nda oynadıkları Sivaspor maçının kendilerine büyük moral getirdiğini, Fenerbahçe maçını da kazanmak için ellerinden geleni yapacaklarını belirtti. Aybaba, "Takım olma yolunda önemli adımlar attık. Koyduğumuz hedeflere ulaşmak istiyoruz. Bunun için hafta sonu üç puanı alarak devreyi kapatmaya çalışacağız "dedi. 
     



 SPOR 


























</TEXT>
</DOC>
