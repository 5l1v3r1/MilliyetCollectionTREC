<DOC>
<DOCNO> 119467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/spor/spo04.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih’in gözyaşları 
</HEADLINE>
<TEXT>

Trabzonspor’un golcü futbolcusu, Galatasaray maçında kaçırdığı penaltı nedeniyle soyunma odasında ağladı 
     Benim hatam’ 
     KARADENİZ ekibinde Galatasaray maçında alınan yenilginin üzüntüsü yaşanıyor. Zorlu mücadelede kritik bir penaltı kaçıran Fatih Tekke’nin soyunma odasında gözyaşlarını tutamadığı öğrenildi. "Yenilginin nedeni benim" diyen golcü futbolcuyu arkadaşları teskin etti. Bordo - Mavili oyuncular, "Herkes penaltı kaçırabilir. Bunlar olmayacak şey değil" diyerek, kendisini rahatlatmaya çalıştılar. 
     
     Fazla havalandı’ 
     PENALTI atış anını unutamadığını vurgulayan Fatih, "Topa vururken kalecinin sağ köşeye gittiğini gördüm. Dibine girip, rahat bir gol atmak istedim. Ama top fazla havalandı. Asla gayri ciddi bir vuruş yapmadım" diye konuştu. Camiadan özür dileyen yıldız oyuncu, "Kendimi kötü hissediyorum" ifadesini kullandı. Son dakikada boş kaleye vuruşu direğe çarpan Erdinç ise, "Hala inanamıyorum" dedi. 
     
     Başkan Sümer’in karar günü 
     TRABZONSPOR’DA başkanlığa adaylığını koyacağını açıklayan İskender Önal, Başkan Özkan Sümer’le bir görüşme yaptı. Önal’ın, "Tek liste oluşturabilirsek, ben adaylıktan vazgeçebilirim" dediği öğrenildi. Zirvede Sümer ve Önal’ın listesine almak istedikleri işadamı Erol Tuna da hazır bulundu. Özkan Sümer, başkanlık konusundaki kararını bu akşamki yönetim toplantısından sonra verecek. 
     
     Ağaoğlu’nun öfkesi geçmedi 
     BAŞKAN Yardımcısı Ahmet Ağaoğlu, Trabzonspor taraftarının Ali Sami Yen’den çıkarılmasının hiçbir hukuksal yanı bulunmadığının, yapılan davranışın büyük bir ayıp olduğunu savundu. Ağaoğlu, "Hiçbir olay yokken, karga tulumba dışarı çıkarılıp, otobüslere bindirildiler. Bu çağ dışı bir uygulama. Buna Galatasaray taraftarı da tepki gösterdi. Bu davranış büyük bir ayıptır" dedi. 
     
     



 SPOR 






























</TEXT>
</DOC>
