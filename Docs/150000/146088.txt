<DOC>
<DOCNO> 146088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/guncel/gun04.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak kuyuları ateşe verdi 
</HEADLINE>
<TEXT>
Kerkük patlıyor 
ABD desteğindeki peşmergeler Kerkük’e ilerlemeye devam ederken, Irak askerleri yerleşim birimlerini ve kararg hı boşaltıp kentin sınırlarına çekildi 
     NAMIK DURUKAN 
KERKÜK 

     ABD birliklerinin güney cephesindeki ilerleyişi sürerken, kuzeydeki hareketlilik hız kazandı. ABD desteğindeki Kürdistan Yurtseverler Birliği KYB peşmergeleri, Kerkük’e ilerlemeye başladı. Savunma için kararg h ve yerleşim birimlerini boşaltarak Kerkük sınırına çekilen Irak ordusu ise petrol kuyularını ateşe verdi. KYB güçleri, 30 kilometrelik alanı denetimi altına aldı. 
     KYB’nin 2 gün önce Süleymaniye’den Kerkük’e doğru başlattığı saldırıya direnen Irak ordusu, dün sabahtan itibaren kuzeyden gelebilecek güçlü bir saldırıyı karşılayabilmek için Çemçemal’in karşısında yer alan Vanimakam ve Karaincir’deki kararg hlarını boşaltarak Kerkük’e çekildi. Kerkük’ün çevresine çok sayıda zırhlı araç ve tank yerleştiren Irak askerleri, petrol kuyularını da ateşe verdi. 
     Irak ordusunun Çemçemal’den Kerkük’e uzanan bölgedeki karakolları ve köyleri boşaltmasının hemen ardından köylülerin de Kerkük’e doğru göç ettiği belirtildi. Peşmergeler, yol üzerindeki ve kararg hlarda Saddam resimlerininin bulunduğu duvarları dozerlerle yıktı. Peşmergeler kutlama amacıyla silah atışları yaptı. 
     
     Ensar El İslam’ın kalesi ele geçirildi 
     KYB güçleri Kerkük’e 5 kilometre kadar sokulurken, komutanlardan Dersim Heejer, Irak ordusunun çekilirken KYB kontrolündeki birimleri bombaladığını belirtti. Iraklı 2 askeri yetkilinin teslim olduğunu öne süren Heejer, "Irak ordusunun çekilmesinin taktik olup olmadığını bilmiyoruz. Ancak saldırıya geçerlerse ABD uçakları Irak ordusunun bulunduğu bölgeyi yoğun bombardımana tutacak" dedi. 
     ABD askerleri desteğinde Halepçe bölgesinde üstlenen ve El Kaide bağlantılı olduğu öne sürülen Ensar El İslam örgütünün yönetim merkezi olarak kullandığı Biyara kasabası KYB denetimine geçti. 40 yerleşim birimini denetiminde bulunduran örgüte karşı dün sabah birçok noktadan binlerce peşmergenin katılımıyla harek t düzenlendi. ABD uçaklarının da havadan desteklediği operasyonda örgütün mevzileri yerle bir edilirken, Biyara da kuşatıldı. Örgütün büyük zayiat verdiği belirtilen harek tta KYB peşmergeleri Biyara’yı ele geçirdi. 
     
     İtalya’dan sevkiyata devam 
     KYB, yerleşim birimleri ve karakolların çevresini Irak ordusunun mayınlama ihtimaline karşı cihazlarla kontrol ediyor. Irak karakollarında sadece askeri elbise, erzak ve mühimmat ile bazı roket ve mermilerin bırakıldığı görüldü. Kürtler, eşyalarla malzemeleri evlerine götürdü. İtalya’daki 173. Hava İndirme Tugayı’ndan haraket eden Amerikan özel birliklerinin Harir Havaalanı’na gelişleri de sürüyor. Paraşütle bölgeye inen Amerikalı askerler Irak sınırına sevk edilirken yanlarında havan topu götürdü. 
     


GÜNCEL 























</TEXT>
</DOC>
