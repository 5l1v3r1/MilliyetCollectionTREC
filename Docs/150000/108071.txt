<DOC>
<DOCNO> 108071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun20.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları, Jüpiter'e benzeyen gezegen keşfetti... 
</HEADLINE>
<TEXT>

     Bilim adamlarının, dünyadan 100 ışık yılı uzaklıkta, güneş gibi bir yıldızın etrafında dönen Jüpiter'e benzeyen bir gezegen keşfettikleri bildirildi. 
     Güneş sistemi dışındaki yeni gezegenin, New South Wales'daki İngiliz-Avustralyalı Teleskobu'nu kullanan bir grup bilim adamı tarafından keşfedildiği kaydedildi. 
     Güneş sistemi dışında bulunan 100. gezegenin kütlesinin Jüpiter kadar olduğu ve her 4 yılda bir Grus ya da Crane takımyıldızındaki Tau1 Gruis yıldızının çevresini dolaştığı belirtildi. 
     Bir zamanlar Piscis Austrinus takımyıldızının bir parçası olan bu gezegenin, yıldızıyla arasındaki uzaklığının dünyayla güneş arasındaki uzaklığın 3 katı olduğu bildirildi. 
     Bu keşfin, evrende insanoğlunun yalnız olup olmadığını ortaya çıkarabilecek bir başka gezegen sistemi arayışına yardımcı olabileceği kaydedildi. 
     





</TEXT>
</DOC>
