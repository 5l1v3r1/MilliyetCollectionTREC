<DOC>
<DOCNO> 121301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yazar/temelkuran.html </URL>
<DATE> 2002/11/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ayrılık hukuku Hayal mecalsizliği 
</HEADLINE>
<TEXT>

     İlişki, - aşk-meşk, arkadaşlık, dostluk, beraber yaşama, evlilik, yani topyekün hepsi - iki kişilik, sessiz bir hukuk sistemidir aslında. Sistem, iki insanın tanışması ile kurulmaya başlar. Önce sözsüz kurallar silik bir biçimde ortaya çıkar. Derken tekrarlanan kurallar, tıpkı İngiliz Anayasası gibi "yazılı olmayan kanunlara" dönüşür. Derken tekrarlardan, davranışlardan teamüller oluşur. Hatta iki kişi arasında oluşan yasanın "yorumlanması" bakımından Yargıtay içtihatlarına benzer görüşler yerleşik hale gelir. Kuralların çiğnenmesi halinde suçlar ve karşılığında cezalar oluşur 
     Suçlu hissettirme, küsme, kötü davranma, hayatı zehir etme, duygusal veya fiziksel şiddet vesaire vesaire... 
     
İlişki ombudsmanı      Ama ilişkinin, sünme, tadı kaçma, insanların tuhaf davranmaya başlama, dolayısıyla bitiş aşaması "keşfedilmemiş kıtadır". İlişki içindeyken o henüz bilinmeyen ayrılık bölümü için bir mevzuat üretme imkanı yoktur eşyanın doğasına aykırıdır. Bir ilişkinin bitmesi bir ülkenin yıkılması gibidir hukuk dağılır. 
     Bu yüzden işte dışarıdan birilerine ihtiyaç duyulur. Bilirkişi niyetine arkadaşlar çağırılır, İhtiyar Heyeti kabilinden ailelere başvurulur, hatta yargıç veya ombudsman sıfatı ile ortak güveni haiz insanlar bile olaya dahil edilir. 
     İşte Hülya Avşar ile Kaya Çilingiroğlu’nun dünkü Milliyet’te yayımlanan haberde anlatıldığı gibi, gece eve avukat çağırmaları bu sebeptendir. Artık iki kişinin ilişki içinde ürettiği hukukun sonuna gelinmiştir. Ortak bir hukuk tesis etmek için gereken konsensüs de yitirildiği için bir "dış hukuka" ihtiyaç vardır. Bu insan ilişkilerinin en zahmetli, en insanın içini kıyan aşamasıdır. Allah kolaylık versin 
     
Zek ilişkiyi kurtarır mı      Dün çok çok çok zeki bir arkadaşımla konuşurken ikimiz de kabul ettik ki, "Bitmekte olan bir ilişkide zek bir işe yaramaz" Ama sonra bendenizin ettiği bir cümle üzerine de uzlaştık ki cümle şudur 
     "Zek , bir ilişkide ancak ne zaman gitmen gerektiğini anlamaya yarar " 
     Elbette sonra beraberce söyledik ki, "Ne zaman gitmen gerektiğini bilmek gidebilmek anlamına gelmeyebilir" 
     İlişkinin devamı için yapılacak hiçbir şey kalmamışken, uğraşmak irrasyonelken h l uğraşanlar, bu uğraşlarıyla modern veya postmodern çağda "rasyonel olana" atfedilen kutsallığa karşı yalın kılıç savaşmaktadırlar ki, bu nereden baksanız kahramancadır Erdemlerin şövalyece olanlarından biridir. 
     
Gidememenin nedeni      Fakat şöyle de bir tarafı var bu şövalyeliğin insanın, artık kendini mutlu etmediğinin bal gibi farkında olduğu ilişkisinden gidememesinin en belirleyici nedeni, ilişkiden sonraki hayatı tahayyül etmekteki mecalsizliğidir aslında. O "sonraki" hayatı tahayyül edebilse -iyi veya kötü olması mühim değil, biraz olsun kafasında canlandırabilse derhal topuklayacaktır olay mahallinden. Ama bedeni, ruhu, aklı, gündelik alışkanlıkları, sosyal ilişkileri o kadar çok bu ilişkiye göre şekillenmiştir ki, başka bir sistemi aynı yerleşiklikte yeniden inşa etmek, onu inşa etmenin düşüncesi bile insanı bitkin düşürür. 
     Hülya Avşar da işte şimdi gidemiyorsa belki bu nedenden gidemiyordur. Bir haklı mecalsizlikten, bir haklı tahayyül takatsizliğinden... 
     
     







Anayasa ve dokunulmazlık 


Yine Köyceğiz oh be, dünya varmış be... 


Gölge boksu.. 


Arınç’tan izlenimler 


Gerçek gündemden sapmak büyük hatadır 


Nuh’un 2. gemisi 


Mumcu’dan çözüm bekleyen eğitim sorunları 


2002 euro’ya şans getirdi 


Başbakan Gül genel başkan da olsun 


Ya örtünmek istemeyen kadınların hakları 


Başbakan’ın telefonla müdahalesi... 


Yoksulluk yardımı annelere 


Ayrılık hukuku Hayal mecalsizliği 


Mali milat ve nereden buldun kalkıyor 


</TEXT>
</DOC>
