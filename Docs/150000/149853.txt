<DOC>
<DOCNO> 149853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/siyaset/siy05.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Arap zirvesinde... 
</HEADLINE>
<TEXT>

     UTKU ÇAKIRÖZER Ankara 

     Dışişleri Bakanı Abdullah Gül, Suudi Arabistan'ın başkenti Riyad'da Irak'a komşu Arap ülkelerinin toplantısına katılacak. Suudi Arabistan, Irak'a yönelik operasyon öncesinde Türkiye'nin girişimiyle İstanbul'da yapılan 6'lı zirveye benzer bir toplantıya ev sahipliği yapma kararı aldı. ABD ve İngiltere'nin çağrılmadığı toplantıya Irak'ın komşuları Türkiye, İran, Suriye, Kuveyt ve Ürdün'ün yanı sıra Mısır ve Lübnan da davet edildi. Irak'ın yapılandırılmasının ele alınacağı zirvenin sonunda ortak metin yayımlanacak. Türkiye, metinde "Irak'ın toprak bütünlüğünün korunması" ve "yeni yönetimde Irak'ın tüm halklarının yer alması" maddelerinin konulması için çaba gösterecek. 
     


SİYASET 



















</TEXT>
</DOC>
