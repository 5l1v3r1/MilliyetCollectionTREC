<DOC>
<DOCNO> 134603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sondun06.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Columbia'nın düşüşü ile ilgili araştırma komisyonu kuruldu 
</HEADLINE>
<TEXT>

     Uzay mekiği Columbia'nın düşmesiyle ilgili bağımsız bir araştırma komisyonu oluşturulduğu bildirildi. 
     NASA Genel Müdürü Sean O'Keefe, komisyonda hava ve deniz kuvvetleriyle Ulaştırma Bakanlığı ve diğer federal kurumlardan uzmanların yer aldığını söyledi. 
     O'Keefe, ayrıca NASA'nın da felaketle ilgili kendi soruşturmasını yürüteceğini söyledi. 
     Temsilciler Meclisi Bilim Komitesi Başkanı Sherwood Boehlert, komitesinin de kazayla ilgili araştırma yapacağını bildirdi. 
     Soruşturmalarda, Columbia'nın inişe geçtiği sırada NASA'nın topladığı tüm bilgilerin mürettebattan gelen bilgiler ve mekiğin alıcılarındaki kayıtların değerlendirilmesinin yanı sıra, enkaz parçalarıyla ordu, hükümet ve ticari uyduların verileri analiz edilecek. 
     Federal Soruşturma Bürosu FBI sözcüsü Angela Bell, Columbia'nın düşmesiyle ilgili terörizm işareti bulunmadığı için, FBI'ın soruşturmadaki rolünün çok az olacağını söyledi. 
     Uzay mekiği Challenger'ın 1986'da düşmesiyle ilgili 13 kişiden oluşan bir soruşturma komisyonu oluşturulmuş, 4 ay sonra komisyon kaza nedenini açıklamıştı. 

     
</TEXT>
</DOC>
