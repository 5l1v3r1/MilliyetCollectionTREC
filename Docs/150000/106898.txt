<DOC>
<DOCNO> 106898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/spor/spo03.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim - Bom’da çok mutluyuz 
</HEADLINE>
<TEXT>

Galatasaray’ın emektar kaptanı Bülent Korkmaz ile genç transfer Cihan, medyanın sorularını yanıtladılar, ilginç mesajlar verdiler 
     Cihan diyor ki 
     "Zor bir dönemeçe gireceğiz. Ama ben, kendimi oldukça hazır hissediyorum. Kocaelispor maçı da, benim için ayrı bir önem taşıyor" 
     "Defans, forvette başlar. Onlar ve orta saha görevini yapmayınca, fatura defansa kesiliyor." 
     "Fatih hoca, daha iyi olmamı istediği için az oynatıyor. Şenol hoca ise yeterli görüp daha fazla oynatıyor. Her hocanın kendi takdiri var" 
     "Kendime, her zaman Hakan Şükür’ü örnek aldım. Onu daha önceden de, şimdi de çok beğeniyorum." 
     
     Bülent diyor ki 
     "Hocamız, bence değişmemiş. Her zamanki gibi, çok koşmamızı, pres yapmamızı ve başarmamızı istiyor". 
     "Futbolu basketbola benzetiyorum. Takım halinde ofansı da defansı da birlikte yaparsan sorun yok" 
     "Her yerde taraftarımızın bizimle olmasını isteriz. Ama milli maçta olanları kabul etmiyorum." 
     "Eski yabancılar da, yenileri de karakterli ve iyi insanlar. Sahada nasıl oldukları da ortada" 
     "Ben de herkes gibi yurt dışında oynamak istiyordum. Ama iyi ki kopmamışım. Burası benim yuvam." 
     
İftira atma AYHAN      GALATASARAY, Kocaelispor’la oynayacağı lig maçının hazırlıklarını, dün yaptığı tek antrenmanla sürdürdü. Yapılan çift kalede Fatih Terim, oyuncularını sık sık uyardı. Terim, Ayhan’ın bir kontratakta kötü pas vermesi üzerine de "Ayhan, bu attığının adı pas değil, olsa olsa iftiradır. Buna iftira denir" diyerek esprili bir şekilde oyuncusunun dikkatini çekti. Uzun süredir sakatlığı nedeniyle sıkıntılı günler geçiren Ergün Penbe, dün yine MR çektirdi. Sol ayak arka adalesindeki sakatlığı gözden geçirilen yıldız futbolcunun, Kocaelispor maçında riske edilmeyerek, Şampiyonlar Ligi’ndeki Lokomotiv Moskova sınavına yetiştirilmesine çalışıldığı bildirildi. 
     



 SPOR 



























</TEXT>
</DOC>
