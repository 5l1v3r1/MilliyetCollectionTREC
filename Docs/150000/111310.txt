<DOC>
<DOCNO> 111310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yazar/guclu.html </URL>
<DATE> 2002/10/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Lefke Avrupa Üniversitesi 
</HEADLINE>
<TEXT>

     Türkiye’deki üniversitelerin yanı sıra her yıl birkaç kez de KKTC’deki üniversiteleri ziyarete giderim. Nereden baksanız 20 bini aşkın öğrenci var. Çoğu da Türkiye’den.... 
     KKTC ekonomisi, öğrencilerin yarattığı katma değerle ayakta duruyor. Şu an için 5 üniversite var. Gelecek yıldan itibaren ODTÜ de burada eğitim vermeye başlıyor. 
     Konuğu olduğum Lefke Avrupa Üniversitesi, 1990’da Kıbrıs Bilim Vakfı tarafından kurulan farklı bir üniversite. K r amacı gütmeyen, fabrikasyon eğitime yönelmeyen butik üniversitelerden birisi... 
     Rektörlük koltuğuna 1.5 ay önce son 30 yıldır İstanbul Üniversitesi İşletme Fakültesi’nden mezun olanların çok yakından tanıdığı Yıldırım Öner oturdu. Onunla birlikte de çok şeyler değişmeye başlamış. Daha önce defalarca geldiğim Lefke Avrupa’da şimdi farklı bir rüzg r esiyor. Çıta, daha da yükseltilmiş. Hedef, ismine yakışır bir şekilde Avrupa üniversitesi olmak. Yıldırım Hoca, "Siz bizi asıl birkaç yıl sonra görün" diyor. Çok iddialı. İstanbul’dan öğrencilerine sordum. Hoca diyorsa yapar görüşündeler... 
     Lefke Avrupa Üniversitesi’nin 1500 öğrencisi var. Öğrencilerin yüzde 60’ı Türkiye’den, yüzde 30’u KKTC’den, yüzde 10’u da 20 farklı ülkeden. Burs olanakları en geniş üniversite. Ücret açısından en ekonomik olan da yine o. 
     Türkiye’deki üniversitelerin yarı fiyatına bu işi nasıl başarıyorsunuz Yoksa eğitiminizin kalitesi mi düşük dediğimde önüme öğretim kadrosunun listesini koydular. Ayrıca gezerken de tanıştık ki kadro Türkiye’deki benzeri üniversitelerden hiç de aşağı değil. Artıları var eksiği yok. Çok sayıda yabancı hocası var. 
     Yıldırım Hoca’ya bir öğrenci ya da veli gözüyle baktığımızda neden Türkiye’deki vakıf üniversitelerini ya da KKTC’deki diğer üniversiteleri değil de sizi seçeyim sorusunu yönelttim. İşte cevabı 
     "Öğretim kadromuz güçlü. Üstelik en uygun ücret bizde. Öğretmen, asker, polis ve kardeşi olanlara yüzde 50 indirim uyguluyoruz. Ayrıca başarısını kanıtlayanlarla milli sporculara da aynı oranda başarı bursu veriyoruz. Bulunduğumuz bölgenin sakinliği öğrencilerimizin dış etkenlerden uzak kalmasını sağlıyor. Kendilerini sadece derslerine veriyorlar. Özellikle İngiliz üniversiteleriyle çok yoğun ilişki içerisindeyiz. Ortak eğitim programları geliştiriyoruz. Öğrencilerimiz 4 yılın 2 yılını burada 2 yılını da İngiltere’de okuyabilecekler. Bu yöndeki çalışmalarımız son aşamaya geldi. En önemlisi de öğrenci sayımızı özellikle sınırlı tuttuğumuz için öğretim üyesi - öğrenci ilişkileri son derece sıcak. Her an birlikteler. Hocalarımız her öğrencisine ismiyle hitap eder, her sorununa sahip çıkar. Kütüphane ve elektronik altyapımızı da süratle yeniliyoruz." 
     Bir vakıf üniversitesi olmanın getirdiği sosyal sorumlulukla farklı alanlara da yöneliyorlar. Örneğin Tarım Bilimleri Fakültesi sadece onlarda var. Yakında organik tarıma da yönelecekler. Deniz Bilimleri Fakültesi’nin altyapısı da bitmiş. Dört bir yanı denizle kaplı adada ilk kez su ürünlerine yönelik eğitim yapılacak. Görsel İletişim Tasarım Bölümü de farklı yönlerden bir diğeri... 
     Ön lisans, lisans ve yüksek lisansa yönelik hemen her alanda eğitim yapılıyor. Ayrıntılı bilgi www.lefke.edu.tr adresinden ya da 0392 727 75 28 - 660 20 00 nolu telefondan alınabilir. 
     KKTC’deki diğer üniversiteler gibi Lefke Avrupa da ÖSYM kanalıyla öğrenci alıyor. Önümüzdeki hafta başlayacak ek kontenjan döneminde 105 puanı aşanlar iki yıllık bölümler ile Görsel Tasarım Bölümü’nü, 120 puanı aşanlar da 4 yıllık fakülteleri tercih edebilecekler. 
     Üniversitenin yıllık öğrenim ücreti 3 bin 240 dolar. Dolar, öğretim yılı boyunca bin 500 TL’ye fikslenmiş. Yurtların aylık kirası ise 70 ile 120, yıllık 630 ile bin 80 dolar arasında değişiyor. 
     Özetin özeti Sakinliği sevenler için gözden ırak farklı bir üniversite. İlgilenmeye değer. 
     
     







Kerkük, asıl mesele... 


Ortalama 15 yılı aşmayan siyaset füzelenmesi 


Tahrikçi rahip... 


Çiller AK Parti yerine seçim isterim 


Ankara’nın Irak sıkıntısı nedir 


Kurbansız demokrasi 


Şairin intiharı 


Lefke Avrupa Üniversitesi 


DSP ile CHP arasında fark ne 


Usumi de gitti... 


Seçim ve AB takvimi 


Tatilden Koç’la dönüş 


Yönetici böyle bir şey 


Bizi AB’ye almayacaklar 


</TEXT>
</DOC>
