<DOC>
<DOCNO> 146551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun48.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'e göre Irak, yasak silahlarını Suriye'ye nakletmiş olabilir 
</HEADLINE>
<TEXT>

     İsrail, Irak'ın yasaklanan kitle imha silahlarını ve füzelerini Suriye'ye nakletmiş olabileceğini düşünüyor. 
     İsrail radyosunun haberine göre, İsrail askeri istihbaratının üst düzey yetkililerinden General Yosi Kuperwasser, parlamentonun Savunma ve Dışişleri Komisyonu'nda yaptığı konuşmada, Irak'ın bu silahları Suriye'ye nakletmiş olabileceğini söyledi. 
     ''Koalisyon güçleri Irak'ın batısındaki tüm şüpheli tesislere ulaşmış, ancak hiçbir şey bulamamışlardır'' diyen İsrailli general, Irak'ın İsrail'e saldırı olasılığının zayıf olduğunu, ancak ''Irak rejiminin, sonunun yaklaştığını hissetmesi durumunda, İsrail'e saldırı emri verebileceğini'' belirtti. 
     





</TEXT>
</DOC>
