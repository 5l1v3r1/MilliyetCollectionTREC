<DOC>
<DOCNO> 120325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/siyaset/siy99.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Şahinler kaybeder’      TAYYİP Erdoğan, önceki gece İrlanda Başbakanı Ahern’le görüştü. İrlanda’yla ilgili olarak, "Ecdadımız buralara kadar gelmiş" diyen AKP lideri, Kıbrıs konusundaki yeni yaklaşımını da şöyle açıkladı "Türkiye başını kuma gömmesin. Şahin politikalar hiç bir zaman sonuç vermez." Avrupa turunun son durağı Fransa’nın Strabsourg kentinde AKP’lilerce karşılanan Erdoğan, kucağına verilen 3 aylık Zehra’yı sevdi. 
     
Otoriter, ama şefkatlidir...      GÜLAY FIRAT 

     Maliye Bakanı Kemal Unakıtan’ın kızı Zeynep Basutcu, babasını otoriter, şefkatli, ileri görüşlü, ufku açık ve zeki bir insan olarak tanımlayarak, "Hesap uzmanı olan babamın ekonomiyle ilgisi nedeniyle Maliye Bakanı olmasını bekliyordum, sürpriz olmadı. Başarılı olacak" dedi. Türban takan Basutçu, aile hekimi olarak çalıştığı Kartal Devlet Hastanesi’nde türbanını çıkarıyor. 
     
Hepsi üniversiteli      Unakıtanlar ailece üniversite mezunu. Ankara İktisadi ve Ticari İlimler Fakültesi mezunu olan Kemal Unakıtan’ın eşi Aysen Unakıtan da İ.Ü. Hukuk Fakültesi mezunu. Büyük kızları Zeynep doktor. Oğlu Abdullah ABD’de işletme okudu, küçük kızları Fatma ise h l ABD’de... 
     
Arınç Nasihate ihtiyacım yok...      ANKARA Milliyet 

     TBMM Başkanı Bülent Arınç, Sezer’i havaalanında uğurlamaya türbanlı eşinin de gelmesiyle ilgili eleştirilere tepki göstererek, "Eşimin kıyafeti ne yasalara ne protokole aykırı. Hiç kimseden nasihat almaya, ders almaya ihtiyacım yok" dedi. Arınç, havaalanına gitmeden önce protokülü aradığını, kendisine eşiyle gitmesinin daha iyi olacağının söylendiğini belirterek, "Nezaketsizlik olmasın diye eşimle birlikte havaalanına gittim. Kopartılan fırtınayı yadırgıyorum ve yersiz buluyorum" diye konuştu. 
     
İdam sanığı’ bakan oldu      ANKARA Milliyet 

     TBMM Başkanlığı’nda, Bayındırlık ve İsk n Bakanı Zeki Ergezen hakkında DGM tarafından "anayasal düzeni din devleti kurmak amacıyla yıkmaya kalkmak" suçunu işlediği gerekçesiyle "idam" cezasıyla yargılanabilmesi için dokunulmazlığının kaldırılması istemiyle fezleke bulunduğu ortaya çıktı. Fezlekeye konu olan dava RP’nin kapatılmasının ardından 28 kişinin suçlandığı "Milli Görüş" davasına dayanıyor. Aynı davada suçlanan ancak seçilemedikleri için dokunulmazlıkları kalkan Oğuzhan Asiltürk ve Ömer Vehbi Hatiboğlu’nun yargılanmasının yolu açılırken, yeniden vekil seçilen Ergezen yargılanamayacak. 
     
Başbakan’a uzman koruma müdürü      ANKARA Milliyet 

     58. hükümetin kurulmasının ardından Başbakanlık kadrolarında başlayan yeniden yapılandırma kapsamında Başbakanlık Koruma Müdürlüğü’nü yürüten Emniyet Müdürü Bedri Yanar’ın yerine, Ali Uzuner’in atanması planlandı. Atama İçişleri’nin onayından geçti ve Uzuner göreve başladı. 
     Halen Emniyet Genel Müdürlüğü Koruma Daire Başkanlığı’nde başkan yardımcısı olarak görev yapan Uzuner, 24 yıllık meslek yaşamında üç yıl Belgrad’da misyon koruma görevinde bulundu. Daire kadrosunda 11 yıldır görev yapan Uzuner, 1996’dan beri havalimanı güvenliği konusunda Türkiye’deki tek uzman olarak biliniyor. Uzuner’in atış öğretmenliği, yakın koruma ve komando eğitimleri konusunda uzman olduğu kaydedildi. 
     
Gül, Evren’i unutmadı      Başbakan Abdullah Gül, dün Başbakan Yardımcısı Ertuğrul Yalçınbayır ile birlikte GATA’da anjiyo olan 7. Cumhurbaşkanı Kenan Evren’i ziyaret etti. 18 gündür tedavi gören Evren, Gül başbakan olduğunda telefonla kendisini kutlayan ilk isimler arasındaydı. Gül, Evren’i ziyaretinin ardından yine GATA’da tedavi gören Milli Güvenlik Konseyi üyesi emekli Org. Nurettin Ersin ile emekli Org. Fikret Küpeli’nin eşi Perihan Küpeli’ye de geçmiş olsun dileğinde bulundu. 
     
Başbakanlığı Baykal sağlar’      Brüksel Milliyet 

     Erdoğan’ın, önceki gece Brüksel’deki Türk Büyükelçiliği konutunda AB komiseri Günter Verheugen ile görüşmesinde, Başbakanlık yolunun açılmasıyla ilgili ilginç bir diyalog geçti. 
     Verheugen Anayasa’nın 76. maddesi mutlaka değiştirilmelidir. 
     Erdoğan Bu önceki Anayasa değişikliği paketinde vardı. Ancak benimle ilgili olacağı için bunu engellediler. Ama şimdi önceliğimiz bu maddenin kaldırılmasıdır. 
     Verheugen Deniz Baykal ile Varşova’da görüştüm ve ona, Kim başbakan olacak’ dedim. O da bana Seçimin galibi başbakan olacak’ dedi. Size bu konuda yardımcı olacak. 
     Erdoğan Biz de Baykal ile uzlaşma içinde bazı değişiklikler yapmayı planlıyoruz. 
     Verheugen Sizin başbakanlığınızı Baykal mı sağlayacak 
     Erdoğan Evet, umuyorum. 
     
Sezer Formül değil tarih istiyoruz      UTKU ÇAKIRÖZER Prag 

     Cumhurbaşkanı Ahmet Necdet Sezer, Avrupalı liderlerden AB desteği alabilmek için, AKP Genel Başkanı Tayyip Erdoğan’ın "reform paketini" örnek gösterdi. Sezer, dün görüştüğü İngiltere Başbakanı Tony Blair, Fransa Cumhurbaşkanı Jacques Chirac, Danimarka Başbakanı Anders Rasmussen ve İspanya Başbakanı Jose Maria Aznar’a, "Hem Erdoğan, hem de Başbakan Abdullah Gül açıkladı. İşkence bitecek" sözü verdi. 
     Avrupalı liderlerden, gelecek yıl müzakerelerin başlatılmasını isteyen Sezer, "Kopenhag’da müzakere tarihinin açıklanması dışındaki herhangi bir öneri biz tatmin etmeyecektir" uyarısında bulundu. Sezer’in destek talebini kabul eden Blair de, Avrupalı başbakanlarla görüşme sözü verdi. 
     
     Blair’in kardeşi Türkiye hayranı 
     Sezer’le görüşmesinde Blair, Türkiye hayranı aile bireyini de açıkladı. Sezer’in, İngiliz turist sayısının 1 milyonun üzerine çıkarılması talebine Blair, "Türkiye’nin güzelliklerini kızkardeşim sayesinde biliyorum. Her yıl Türkiye’ye gidiyor. En uygun zamanda ben de geleceğim" karşılığını verdi. 
     
     



 SİYASET 

















</TEXT>
</DOC>
