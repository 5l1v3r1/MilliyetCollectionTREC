<DOC>
<DOCNO> 100633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/guncel/gun01.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize’de tabloyu çay çizecek... 
</HEADLINE>
<TEXT>

Sami Kohen ve Serpil Yılmaz, Rizeli vatandaşlarla sohbet edip onların sorunlarını dinledi... 
     SİZE GELİYORUZ 

     ÇAYINI özel sektöre satıp parasını alamayan Rizeliler, bundan Mesut Yılmaz’ı sorumlu tutuyor. Çünkü o özel sektöre kefil olmuş. Peki bir diğer Rizeli Tayyip Erdoğan ne yapacak Onun tek dezavantajı, Saadet Partili Bekaroğlu’nun çok sevilmesi. 
     
Dürüst olan oyumuzu alır’      ERCAN GÜVEN 

     Bu memlekete Atatürk lazım .." Milyonlarca kez duyduğunuz bu cümle, hangi nedenle ilginç olabilir sizce .. Cevap Rize’de Adı B. Yılmaz... İmam hatip orijinli bir iktisatçı... Daha önceleri Atatürkçü Düşünce Derneği üyesiymiş... Oyunu, "af çıkaracak" diye DSP’ye vermiş çünkü "bazı" arkadaşları hapisteymiş. Bu kez oyunu AKP’ye verecek. Evet, o söyledi "Bu memlekete Atatürk lazım .." Çünkü, dürüst ve güçlü insan istiyor. Sözüne güvenilen... Ülkesini düşünen. Ulusal onuru, gururu gözeten... Yolsuzluğa müsaade etmeyen, kale gibi bir lider peşinde Rizeli genç. Gözüne kestirdiğine oyunu verecek ama pek "içine sindiremiyor". 
     Rize’de hiçbir şeye hayret etmemek gerektiğini Rizespor’un küme düşmesinden biliyordum. Hem de ne küme düşmek bir rivayete göre 11, bir başkasına göre 13 puanını hakemlere kurban vererek... Oysa biz bir sezon boyunca ne konuşmuştuk "Hakemler Futbol Federasyonu Başkanı Haluk Ulusoy tarafından yönlendiriliyor. Haluk Ulusoy ise Federasyon Başkanlığı’na Mesut Yılmaz sayesinde geldi ve ondan aldığı siyasi güçle orada durabiliyor. Yani son tahlilde federasyon, Başbakan Yardımcısı’na bağlı bir genel müdürlük gibi çalışıyor." Peki o zaman Mesut Yılmaz’ın Rizespor’u, nasıl oluyor da küme düşüyor 
     
     Derin devletin işidir’ 
     Rize insanı pratik... Bu karmaşık sorunun yanıtı da onlardan geliyor. "Derin devlet" hükümetten güçlüdür, bir Güneydoğu takımı bizim yerimize kümede kaldı. Yani Yılmaz’dan daha büyük torpil patladı." Bunu söyleyen de Ahmet Terzi... Servis şoförü. Geçen seçimde oyunu DYP için kullanmış. Bu kez AKP veya BBP arasında bir tercih yapacakmış. Muhsin Yazıcıoğlu’nu tercih etme nedeni ise, bu politikacının dürüst ve ağırbaşlı yaklaşımıymış... Dikkat edin, "dürüstlük" yine birinci sırada. Evet Rize’de, seçmenin ilk ve neredeyse tek aradığı dürüstlük. Bu yüzden işlerinin çok zor olduğunu söylüyorlar. Şaibesiz bir politikacı bulmanın güçlüğünden yakınıyorlar. Ve bağnaz diye düşüneceğiniz bir genç çıkıp sizi yeniden şaşırtabiliyor Fatih Sevin. İşsiz... İmam hatip mezunu. Oyu Tayyip Erdoğan’ınmış. Nedeni İstanbul’u susuzluktan kurtarmasıymış. Onun liderler arasında en dürüstü olduğunu düşünüyor. Sözlerini anlamlı bir cümle ile bitiriyor "İşsizliğime çare bulacak birini arıyorum. Bütün liderlerin iyi niyetli olduğuna eminim ama, sadece Erdoğan’ın daha başarılı olacağına inanıyorum." 
     Soyadını vermek istemeyen Yunus da onlardan biri. MHP’ye oy kullanmış geçtiğimiz seçimde. Çünkü "Apo’yu asacağız, türbanı serbest kılacağız ve Avrupa’ya onurla katılacağız" demişler. "Ya da öyle anladım" diyor. Parti seçmek için zaman istiyor. Çünkü koalisyondan bıkmış ve tek başına iktidar olacak bir parti istiyor. Kafamızdaki şablonlara uymayan insan manzaralarıyla Rize, bizi hem şaşırtıyor hem düşündürüyor. Hangisi doğru ve şayet varsa hata kimde 
     
Rizeli polisin haklı isyanı      MUSTAFA BAKACAK 

     Milliyet TIR’ının, Kocaeli’yle başlayıp Bolu, Karabük, Kastamonu, Sinop, Samsun, Giresun, Trabzon’la devam eden yolculuğunun dokuzuncu durağı Rize oldu. 23 Temmuz da yaşanan sel felaketinin izlerinin silinemediği Rize de, sorunlar, şikayetler, dertler Milliyet TIR’ında dile getirildi. Yazarlarımız bugüne kadar yetkililerin kulak arkası ettiği sorunları vatandaşların ağzından dinledi. Sel ile başlayan sohbet çay parasıyla sürdü. 
     
     Belediye inşaatına 2 trilyon 
     Bir polis memuru da, yapılan haksızlıkları yine Milliyet TIR’ında duyurmaya çalıştı. Haklı olarak adını saklayan polis memuru, sel felaketinden sonra bölgeye 500 milyar lira yardım yapıldığını hatırlatıp, belediye binasının halen süren inşaatına 2 trilyon lira verilmesinden yakındı. 
     
     500 milyarı çok gördüler’ 
     Polis memuru, tepkisini şöyle sürdürdü "Belediye başkanının odasının konforu için parayı esirgemeyenler, sel felaketine 500 milyar lirayı bile çok görüyorlar. Çay parasının verilmesi konusunu bile seçim malzemesi yapıyorlar." 
     



 GÜNCEL 










</TEXT>
</DOC>
