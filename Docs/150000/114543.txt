<DOC>
<DOCNO> 114543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/eko11.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trenler 1 Kasım’da duracak 
</HEADLINE>
<TEXT>

     BARKIN IŞIK Ankara 

     Türkiye Cumhuriyeti Devlet Demiryolları TCDD , vergi borçlarına karşılık taşımacılık gelirlerine el konulması üzerine, motorin parası bulamaz hale geldi. Haczin, gayrimenkullerine kaydırılması için girişimlerde bulunan TCDD Adana Ziya Paşa Vergi Dairesi tarafından 25 trilyon liralık vergi borcuna karşılık taşıma gelirlerine el konulması üzerine Maliye Bakanlığı’na bir yazı yazarak haczin, akarları üzerinden kaldırılmasını istedi. Haciz kaldırılmazsa tren seferleri 1 Kasım’da duracak. 
     
     İhracat aksar 
     TCDD’nin, İsdemir’de üretimin aksayacağını, Adana Çimento tarafından Suriye’ye yapılan ihracatın durması ile problemin uluslararası boyut kazanacağını belirttiği yazısına, Maliye olumlu yanıt vermedi. Personel giderlerini Hazine yardımıyla karşılayan TCDD, üzerindeki haczi kaldırmak için 2003 yılında 382 milyar ödenek istiyor. 
     



 EKONOMİ 



















</TEXT>
</DOC>
