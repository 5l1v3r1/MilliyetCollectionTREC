<DOC>
<DOCNO> 105525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo11.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zanetti "Emre yetenekli ama tecrübesiz" 
</HEADLINE>
<TEXT>

     İtalya'nın FC Inter takımının kaptanı Javier Zanetti, ''Emre büyük yetenek ama henüz deneyimsiz'' dedi. 
     La Gazzetta dello Sport Gazetesi'nde bugün yer alan demecinde Javier Zanetti, Emre ve Dalmat gibi deneyimi eksik ama yetenekli futbolcuların takıma çok önemli yardımları olabileceğini söyledi. 
     29 yaşındaki Arjantinli orta alan oyuncusu, Ronaldo'nun yerine Hernan Crespo'nun gelmesiyle bu sezon Arjantinli bir FC Inter izleneceğini, Crespo ile birlikte mutlaka kazanacaklarını bildirdi. 
     8 yıldır lacivert-siyahlı formayı giyen Zanetti, geçen sezon son maçta SS Lazio'ya yenilerek şampiyonluğu yitirmelerini halen unutamadığını, ancak takım olarak Olimpiyat Stadı'ndaki o maçı belleklerinden silmeleri gerektiğini anlattı. 
     Zanetti ayrıca, iyi arkadaş olmalarına karşın Ronaldo'nun FC Inter'den ayrılırken kendisini ve diğer takım arkadaşlarını selamlamamasını ''üzücü'' olarak nitelendirdi. 
     





</TEXT>
</DOC>
