<DOC>
<DOCNO> 114793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/spor/yaltayli.html </URL>
<DATE> 2002/10/24/ </DATE>
<TIME>  </TIME>
<AUTHOR> FATİH ALTAYLI  </AUTHOR>
<HEADLINE>
Düdüklü tencere 
</HEADLINE>
<TEXT>

     Galatasaray futbol takımının son yıllarda izlediğiniz en kötü Galatasaray olduğunu söylüyorsunuz. Bunun nedeni sizce ne 
     - Bu yıl, geçen yılkinin iki misli bütçeyle, son derece başarısız transferler yapıldı. Geçen sezonun şampiyonluğu getiren maç sonrası Başkan Canaydın ile Florya’ya döndük. Başkan’a "Mutlaka Effenberg’i veya o düzeyde bir futbolcuyu almalıyız" dedim. Takımda lider olacak, ağırlıklı, Avrupa çapında tanınmış oyuncuydu. Neredeyse kulübün kapısında yatacak kadar istekliydi. Almadılar. Santrfor açığı bir yıldır gözlemleniyordu. Jancker gelmeye hazırdı. Aracılar yolluyordu. Onu da almadılar. Orta sahaya müthiş adam diye Felipe’yi transfer ettiler, 3 milyon dolara, bonservisinin yarısını alarak. Adamın sezon başından beri attığı tek uzun ve yaratıcı pas, kurduğu tek bir oyun yok. Müthiş çalım atıyor, o kadar. Zaten olması da beklenemezdi. 27 yaşında, Avrupa’ya gelmemiş, Brezilya’da büyük takımda oynamamış süper yetenek olamaz. Olmadı da. Bu yılın tek iyi transferi, karşı olmama rağmen, Baliç’tir. 
     Başkan Canaydın transfer işini teknik direktöre bırakmıştı. Ama Avrupa’daki büyük bir kulübün başkanı bana "Transfer tamamen teknik direktörlere bırakılmayacak kadar önemli iştir. Hocanın istediği birkaç oyuncu elbette alınır, ama ona rağmen adam alındığı da olur" demişti. Galatasaray geçmişte bunu yaptı. Hagi, teknik direktöre rağmen alınmıştı. Bunu Başkan Süren teyit edecektir. Yönetim alır. Hoca oynatır, oynatmaz. Galatasaray bunu yapmadı. 
     Bu durum aşılamaz mı 
     - Aşılır. H l iyi bir orta saha var. Terim savaşan takım istiyorsa, orta sahada Ayhan, forvette Ümit Karan, geçen yılın Avrupa’da yenilmeyen savunması, ligde son maçlarda gol yemeyen savunması var. Ama sistem yok şu an için. Bakın Galatasaray, Christian’la çift forvet oynayınca, ceza alanına orta gelmiyor. Christian çıkıp tek forvete dönünce orta yağmaya başlıyor. O zaman da bunları gole çevirecek Christian sahada olmuyor. Galatasaray’da geri koşan üç futbolcunun çarpışıp, ikisinin yere düşerek kaldığı başka dönem görmedim. Ama tekrarlıyorum aşılır. Terim bir 11 çıkaracak ve güvenip, üzerine oynayacak. Gereken bu güven. 
     Peki şimdiye kadar niye bunu yapmadı 
     - Kendi itiraf etti bazı oyunculara şans vermek için. Eğer transferi yüzde yüz teknik direktöre yaptırırsanız böyle olur. Bütün yükü yıkarsanız, hocayı da yakmış olursunuz. Felipe’yi aldırmış, Christian’ı aldırmış, Sarr’ı aldırmış, Ümit’i aldırmış. Ama bunlar, şimdilik kötü. Oynatmasa "Niye aldırdın " diyecekler. Oynatsa, oynamıyorlar. Teknik direktör yönetimle kötü oyun arasında, formsuz oyuncu arasında sıkışıyor. 
     Tek sorun bu mu 
     - Bir sorun daha var. Over otorite. Laf benim uydurmam. Sahadaki herkesin gözü kulübede. İyi bir şey yapsa da, kötü bir şey yapsa da kulübeye bakıyor. Kulübenin gücü, oyuncuyu eziyor. Kulübedeki teknik adam bunun farkında. Maksimum sevecen davranıyor, ama Terim’in yumuşak adam olmadığını oyuncu da biliyor, korkuyor. İşin kötüsü Terim de korkuyor. Onu da Başkan Canaydın otoritesi eziyor. Çünkü sıkışınca topu atacağı bir yönetim yok. Başkan parasal sorunları çözmüş, Terim’e tam yetkiyi vermiş. O da bunun sıkıntısını yaşıyor. Takımın deşarj noktası yok. Buharını çıkaramayan düdüklü tencere gibi. 
     Yani patlar mı 
     - Patlamaz patlamaz. Buhar bir şekilde çıkar. 
     
     



 SPOR 






























</TEXT>
</DOC>
