<DOC>
<DOCNO> 128214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/spor/spo00.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA’DA YILIN OLAYLARI 
</HEADLINE>
<TEXT>
SAMBA'NIN BÜYÜSÜ 
Dünya Kupası’nda fırtına gibi esen Brezilya, 5. şampiyonluğuna imza attı. Türkiye’nin üçüncülüğünün yanı sıra Fransa ile Arjantin’in elenişleri unutulmazlar arasına girdi 
FUTBOL      Uzakdoğu’ya futbol ateşini taşıyan Dünya Kupası’nda yine samba rüzgarı esti. Brezilya, finalde Ronaldo’nun attığı iki golle Almanya’yı 2 - 0 yenerek 5. kez kupaya uzandı. Ronaldo, 8 golle kupanın kralı oldu. Kupanın en büyük şokunu, ilk grupta gol dahi atamadan elenen son şampiyon Fransa yaşattı. Favorilerden Arjantin de grup maçlarını geçemedi. Türkiye, Senegal ve G.Kore Dünya Kupası’nın sürpriz takımları oldular. Dünya 3.’lüğü ile adını dünyaya duyuran A Milli Takım’dan Hasan Şaş ve Alpay kupanın karmasına girdi. 
     
     Üç kupalı Real Madrid 
     Kulüpler bazında 2002’yi en karlı kapatan üç kupayla Real Madrid oldu. İspanyol ekibi, Şampiyonlar Ligi finalinde Bayer Leverkusen’i 2 - 1 yenerek kupayı 9. kez müzesine götürdü. Real Madrid, Süper Kupa’yı da UEFA Şampiyonu Feyenoord’u 3-1 yenerek elde etti. Eflatun - Beyazlılar, Kıtalararası Kupa’da da Olimpia’yı 2-0 yenerek üçüncü kupayı elde etti. UEFA Kupası finalinde B.Dortmund’a 3-2 üstünlük sağlayan Feyenoord, 28 yıllık özleme son verdi. 
     ABD’nin Miami ve Los Angeles kentlerindeki 6. Kuzey ve Orta Amerika Futbol Şampiyonası’nda, finalde Kosta Rika’yı 2 - 0 yenen ev sahibi ABD, ikinci kez şampiyon, konuk ekip Güney Kore’yi 2 - 1 mağlup eden Kanada da üçüncü oldu. Mali’deki 23. Afrika Futbol Şampiyonası’nda, finalde Senegal’i penaltı atışlarıyla 3 - 2 yenen Kamerun, dördüncü kez şampiyon, ev sahibi Mali’yi 1 - 0’la geçen Nijerya da üçüncü oldu. Ronaldo, 45 milyon dolar karşılığı Inter’den Real Madrid’e transfer oldu. 
     İsviçreli futbol adamı Sepp Blatter, hakkında yapılan yolsuzluk suçlamalarına rağmen FIFA Başkanlığı’na yeniden seçildi. 
     2008 Avrupa Futbol Şampiyonası’na evsahipliği hakkı Avusturya - İsviçre’ye verildi. Türkiye - Yunanistan adaylığı finalde kaybetti. 
     
BASKETBOL Yugo markası      Dünya Şampiyonası’nda, Arjantin’i finalde mağlup eden Yugoslavya klasını kanıtladı 
     Basketbolda ABD’nin Indianapolis kentinde düzenlenen 2002 Dünya Şampiyonası’nda, finalde Arjantin’i 84 - 77 yenen Yugoslavya beşinci kez şampiyon olurken, birçok sürprize sahne olan şampiyonada Milli Takımımız dokuzunculuğu aldı. 
     Avrupa Ligi’nde 2001 - 2002 sezonu şampiyonluğunu, İtalya’nın Bologna kentindeki finalde, İtalyan Kinder Bologna’yı 89 - 83 yenen Yunan Panathinaikos üçüncü kez kazandı. Panathinaikoslu İbrahim Kutluay, final maçında attığı 22 sayıyla yıldızlaştı. Saporta Kupası’nda şampiyonluğu, Fransa’nın Lyon kentindeki finalde, İspanyol Pamesa Valencia’yı 81 - 71 yenen, Ergin Ataman’ın çalıştırdığı İtalya’nın Montepaschi Siena takımı ilk kez kazandı. Koraç Kupası’nı, finalde Rusya’nın Lokomotiv Mineralyne Vody takımına 98 - 72 ve 74 - 95’lik skorlarla üstünlük sağlayan Fransa’nın Nancy takımı ilk kez elde etti. 
     
     Lakers farkı 
     NBA’in 56. sezonunda şampiyonluğu, finalde New Jersey Nets’e 4 - 0 üstünlük sağlayan Los Angeles Lakers, üçüncü kez üstüste ve toplamda 14. kez kazandı. Bayanlar Avrupa Ligi’nde şampiyonluğu, Fransa’nın Lievin kentindeki finalde Polonya’nın Lotos VBW Clima Gdynia takımını 78 - 72 yenen Fransız US Valenciennes Olympic ilk kez kazandı. Bayanlar Liliana Ronchetti Kupası’nı, final maçlarında Fransa’nın Gespe Bigorre Tarbes takımını 73 - 69 ve 77 - 74 yenen İtalya’nın Famila Schio takımı üstüste ikinci kez elde etti. Çin’ndeki 14. Dünya Bayanlar Basketbol Şampiyonası’nda şampiyonluğu, finalde Rusya’yı 79 - 74 yenen ABD, 7. kez kazandı. 
     
ATLETİZM Rüzg rın oğlu Tim      ABD’li sprinter Tim Montgomery, 100 metrede Paris Grand Prix’sinde elde ettiği 9.78’lik müthiş derece ile Dünya rekoruna imzasını attı. Montgomery, Maurice Greene’in 9.79’luk rekorunu bir salise geliştirirken, kendisini ilk kutlayan sprinter sevgilisi Marion Jones oldu. 
     Avrupa Salon Atletizm Şampiyonası’nda İspanya, 5 altın, 3 gümüş ve 3 bronz madalyayla birinci oldu. S.İrlanda’nın başkenti Dublin’deki 30. Dünya Kros Şampiyonası’nda Kenya, 6 altın, 3 gümüş ve 4 bronz, Etiyopya da 5 altın, 6 gümüş ve 1 bronz madalyayla en başarılı ülkeler oldu. Uluslararası Geleneksel Londra Maratonu’nu, erkeklerde Fas asıllı ABD’li Halid Khannouchi, dünyanın en iyi, bayanlarda ise İngiliz Paula Radcliffe de dünyanın ikinci en iyi derecesini yaparak kazandılar. Radcliffe ve Hicham El Guerrouj yılın atleti seçildi. Portekiz’in başkenti Lizbon’daki Avrupa Şampiyon Kulüpler Kupası yarışmalarında, Rus SC Luch Moskova, erkeklerde 165, bayanlarda da 138 puanla şampiyon oldu. Fransa’nın başkenti Paris’teki 18. Grand Prix final müsabakaları sonunda genel klasmanda, erkeklerde ABD’li Tim Montgomery, bayanlarda da ABD’li Marion Jones, 116’şar puanla birinciliği kazandı. 
     
TENİS Kraliçe Serena      Sezonun tartışmasız kraliçesi, Williams kardeşlerin küçüğü Serena oldu. Dört grand slam turnuvadan Fransa, ABD Açık ve Wimbledon olmak üzere üçünü şampiyonlukla noktalayan Serena Williams, 2002’de kortlara damgasını vurdu. 
     İlk Grand Slam mücadelesi 90. Avustralya Açık Tenis Turnuvası’nda şampiyonlukları, tek bayanlarda ABD’li Jennifer Capriati ikinci, tek erkeklerde de İsveçli Thomas Johansson, ilk kez kazandı. Tek erkeklerde Fransa Açık’ta İspanyol Alberto Costa, Wimbledon’da Avustralyalı Lleyton Hewitt, ABD Açık’ta ABD’li Pete Sampras 5.kez zafere ulaştı. Davis Kupası’nda şampiyonluğu, Paris’teki finalde, evsahibi Fransa’yı 3 - 2 yenen Rusya, ilk kez aldı. Bayanlar Federasyon Kupası’nda ise mutlu sona, evsahibi İspanya’yı 3 - 1 yenen Slovakya ulaştı. 
     
VOLEYBOL      BAYANLAR Avrupa Konfederasyon Kupası’nda şampiyonluğu, İtalyan Edisson Volley Modena, finalde aynı ülkeden Marine Consulting Ravenna’yı 3 - 1 yenerek kazandı. Erkekler Avrupa Konfederasyon Kupası’nda şampiyonluğu İtalyan Noicom Cuneo elde etti. Erkekler Avrupa Şampiyonlar Ligi’nde şampiyonluğu, finalde Yunan Olympiakos’u 3 - 1 mağlup eden İtalyan Lube Banca Macerata aldı. Brezilya’nın Belo Horizente ve Recife kentlerindeki 13. Dünya Erkekler Süper Voleybol Ligi’nde şampiyonluğu Rusya, ilk kez kazandı. Almanya’daki 14. Dünya Bayanlar Voleybol Şampiyonası’nda, finalde ABD’yi 3 - 2 yenen İtalya ilk kez şampiyonluğa ulaştı. Arjantin’deki 15. Dünya Erkekler Voleybol Şampiyonası’nda, finalde Rusya’yı 3 - 2 yenen Brezilya, ilk kez şampiyonluğu kazandı. 
     
YÜZME      RUSYA’NIN başkenti Moskova’daki 6. Dünya Kısa Parkur Yüzme Şampiyonası’nda Avustralya, 10 altın, 7 gümüş, 1 bronz madalyayla birinciliği elde etti. Almanya’nın başkenti Berlin’deki 26. Avrupa Yüzme, Atlama ve Senkronize Yüzme Şampiyonası’nda ev sahibi Almanya, 15 altın, 12 gümüş ve 9 bronz madalyayla ilk sırayı aldı. Şampiyonada Alman bayan yüzücü Fransziska Van Almsick, 5 altın madalya kazanmayı başardı. 
     
HENTBOL      İSVEÇ’TEKİ 5. Avrupa Erkekler Hentbol Şampiyonası’nda, finalde Almanya’yı 33 - 31 yenen evsahibi İsveç, dördüncü kez şampiyon oldu. Şampiyonlar Ligi’ni Alman Sportclub Magdeburg, EHF Kupası’nı Alman THW Kiel, Avrupa Çalenç Kupası’nı Danimarka’nın Skjern Handball takımı, Avrupa Kupa Galipleri Kupası’nı da İspanyol ADC Ciudad Real kazandı. Danimarka’daki 5. Avrupa Bayanlar Hentbol Şampiyonası’nda Danimarka üçüncü kez şampiyonluğu elde etti. 
     
BİSİKLET      ULUSLARARASI 89. Fransa Bisiklet Turu’nda birinciliği, ABD’li Lance Amstrong, kazanırken, İspanyol Josepa Beloki ikinci, Litvanyalı Raimundas Rumsas da üçüncü oldu. Kanser hastalığından kurtulduktan sonra şampiyonluklara yine ambargo koyan Armstrong, Fransa’da üst üste dördüncü kez finişi ilk sırada geçti. 
     
SUTOPU      FINA tarafından bu yıl ilk kez Yunanistan’ın Patras kentinde düzenlenen Erkekler Dünya Sutopu Ligi’nde ilk şampiyonluğu, finalde İspanya’yı 10 - 8 yenen Rusya kazandı. Macaristan da ev sahibi Yunanistan’ı 13 - 6 yenerek üçüncülüğü aldı. 
     
BUZ HOKEYİ      İSVEÇ’teki 67. Dünya Buz Hokeyi Şampiyonası’nda, finalde Rusya’yı 4 - 3 yenen Slovakya, ilk kez şampiyon oldu. Avustralya’daki Bayanlar Buz Hokeyi Dünya Kupası’nda finalde Arjantin, Hollanda’yı 4 - 3 yenerek şampiyonluğu kazandı. 
     
MOTOR SPORLARI      OTOMOBİL sporlarının bir numarası Formula 1 Grand Prix Dünya Şampiyonluğunu, Alman sürücü Michael Schumacher, 144 puanla beşinci kez kazandı. Markalarda ise Ferrari, 221 puanla 12. şampiyonluğunu elde etti. Dünya Ralli Şampiyonası’nda Peugeot pilotu Marcus Gronholm zirveye çıktı. 
     
PARİS - DAKAR RALLİSİ      24. Uluslararası Paris - Dakar Rallisi’nde birincilikleri, otomobilde Japon Hiroshi Masouka, Mitsubishi, motorsiklette de İtalyan Fabrizio Meoni, KTM ile ilk kez kazandı. 
     
BUZ PATENİ      İSVİÇRE’NİN Lozan kentindeki Avrupa Artistik Buz Pateni Şampiyonası’nda Rusya, 3’er altın ve bronzun yanı sıra iki gümüş madalyayla birinci, Fransa da birer altın, gümüş ve bronz madalyayla ikinci oldu. Japonya’nın Nagano kentindeki 92. Dünya Artistik Buz Pateni Şampiyonası’nda Rusya, üç altın ve bir gümüş madalyayla en başarılı ülke oldu. 
     
CİMNASTİK      MACARİSTAN’ın Debrecen kentindeki 36. Dünya Artistik Cimnastik Şampiyonası’nda Türk sporcuları başarılı olamadı. Çin Halk Cumhuriyeti, Li Ziapeng ile 3 altın, ayrıca 1’er de gümüş ve bronz madalyayla en başarılı ülke oldu. 
     
KIŞ OLİMPİYAT OYUNLARI      ABD’NİN Salt Lake City kentindeki 19. Kış Olimpiyat Oyunları’nda Almanya, 12 altın, 16 gümüş ve 7 bronz madalyayla birinci oldu. 13 dünya rekoru kırılan oyunlarda iki Olimpiyat şampiyonu sporcu dopingli çıktı. Kanada, Buz Hokeyi’nde ABD’yi yenerek 50 yıl aradan sonra ilk kez şampiyon olurken, oyunların yıldızları, erkeklerde biatlonda dört altın madalya kazanan Norveçli Ole Einar Björndalen ile bayanlarda üç altın ve bir gümüş madalya alan Hırvat alp disiplini kayakçısı Janica Kosteliç oldu. 
     
BOKS      PROFESYONEL boksta merakla beklenen büyük kapışmada 2002’de yaşandı. Dünya Ağır Sıklet Şampiyonluğu unvan maçında İngiliz Lennox Lewis, ABD’li Mike Tyson’ı sekizinci raundda nakavtla yenerek WBA ve IBF şampiyonluğu unvanlarını korudu. Porto Rikolu Felix Trinidad, formunun zirvesinde olmasına karşın henüz 29 yaşında boksu bıraktığını açıkladı. 
     



 SPOR 

























</TEXT>
</DOC>
