<DOC>
<DOCNO> 114989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/spor/spo04.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dost tavsiyesi 
</HEADLINE>
<TEXT>

Trabzonspor’un eski hocası Ahmet Suat Özyazıcı, Samet Aybaba’yı uyardı, rüzgarın tersten esebileceğini hatırlattı 
     BORDO-MAVİLİLER’İN 6 şampiyonluğundan dördünde imzası bulunan yılların tecrübesi Ahmet Suat Özyazıcı, "Samet çok başarılı ama dikkatli olmalı. Dostu yok, teknik adam yalnız insandır" dedi. Genç hocayı beğenen Özyazıcı, "Trabzon gerçekten iyi takım oldu. Samet ayakta kalabilmek için hep başarılı olmak zorunda" diye konuştu. 
     BİR mağlubiyetin ters rüzgarları peşinden getireceğine işaret eden Ahmet Suat Özyazıcı, "Ancak yarın gidip bir İstanbulspor’a yenilirse bir anda herkes düşmanı olur. Bugün ayakta alkışlayanlar yarın eleştiriye başlarlar. Yuhalanır" yorumunu yaptı. Ali Şen’i öven usta antrenör, genç yetenekte "Sergen havası" bulunduğunu ifade etti. 
     
Gökdeniz kadroda      TRABZONSPOR’DA son iki haftadır kadroya alınmayan Gökdeniz’in yüzü güldü. Samet Aybaba, genç kaptanı 18 kişilik kadroya dahil etti. Bu arada Başkan Özkan Sümer, dün oyuncularla tek tek görüşerek, çıkışın devamını istedi. Bordo - Mavili takım, bu sabah İstanbul’a gidecek. 
     



 SPOR 






























</TEXT>
</DOC>
