<DOC>
<DOCNO> 119982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/soneko30.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 0.72'lik düşüşle tamamladı... 
</HEADLINE>
<TEXT>

     İMKB Bileşik Endeksi, 2. seansta 20.73 puan artarak 13,292.01 puandan kapandı. 
     İlk seanstaki 116.65 puanlık düşüş dikkate alındığında, borsa endeksi günün tamamında 95.92 puan geriledi. Hisse senetlerindeki günlük düşüş ise yüzde 0.72 oldu. 
     Endeks 2. seansa, 43.20 puanlık artışla 13,314.48 puandan başladı. Endeks, seansın ilk yarısını 249.62 puan ekside 13,021.66 puandan geçti. Endeks, seans içinde en düşük 12,999.62 puana gerilerken, en yüksek olarak 13,461.70 puanı gördü. Endeks, günlük bazda 95.92 puan geriledi. 
     Kapanışta mali endeks 1.20 puan artışla 17,045.92 puana, hizmetler endeksi 160.87 puan artışla 8,138.60 puana yükseldi, sanayi endeksi 74.29 puan düşüşle 12,593.57 puana geriledi. 
     Böylece ilk seansa göre mali grup hisseler ortalama yüzde 0.01, hizmet grubu hisseler ortalama yüzde 2.02 oranında değer kazandı, sanayi grubu hisseler ortalama yüzde 0.59 oranında değer yitirdi. 
     2. seansta işlem gören toplam 292 hisse senedinden 145'i değer yitirirken, 53 hisse senedi değer kazandı. 94 hissenin fiyatında ise değişiklik olmadı. 
     Seansta, 417 trilyon 506 milyar 870 milyon liralık işlem hacmi kaydedildi. İki seanstaki işlem hacmi toplamı da, 746 trilyon 392 milyar 365 milyon lira oldu. 
     2. seansta Doğan Holding, Yapı Kredi Bankası, İş Bankası C, Garanti Bankası ve İhlas Holding en yoğun işlem gören hisse senetleri olarak belirlendi. 
     





</TEXT>
</DOC>
