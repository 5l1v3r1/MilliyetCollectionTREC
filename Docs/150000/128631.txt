<DOC>
<DOCNO> 128631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur30.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu'da ekiplerin karla mücadelesi sürüyor... 
</HEADLINE>
<TEXT>

     Köy Hizmetleri Genel Müdür Vekili Ali Altuntaş, olumsuz hava koşulları nedeniyle halen 1386 köyün, toplam 11 bin 724 kilometre yolunun ulaşıma kapalı olduğunu bildirdi. 
     Altuntaş, yaptığı açıklamada, Türkiye'de olumsuz hava koşulları nedeniyle birçok ilde köy yollarının trafiğe kapandığını belirterek, köy yollarının yeniden ulaşıma açılabilmesi için ülke genelinde yoğun bir çalışmanın yapıldığını kaydetti. 
     Kar mücadelesinin başladığı günden bugüne kadar 27 bin 657 köyün 224 bin 176 kilometre yolunda kar mücadelesi çalışması yapıldığını belirten Altuntaş, kapanan köy yollarını ulaşıma açmak için halen toplam 202 adet greyder, 84 adet dozer, 165 adet kamyon, 52 adet kar makinesi ve 180 ekip ile göreve devam ettiklerini vurguladı. 
     
     TAŞIMALI EĞİTİM 
     Öte yandan Altuntaş, taşımalı eğitimden faydalanan 18 bin 859 köyün, 133 bin 449 kilometre yolunun bulunduğu hatırlattı. 
     Altuntaş, bugüne kadar taşımalı eğitim yapılan 12 bin 309 köyün, 85 bin 975 kilometre yolunda kar mücadelesi çalışması yapıldığını açıklamasına ekledi. 
     





</TEXT>
</DOC>
