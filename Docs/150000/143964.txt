<DOC>
<DOCNO> 143964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko50.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar savaşa sınırlı tepki verdi... 
</HEADLINE>
<TEXT>

     Komşu ülke Irak'ta başlayan savaşın piyasalara olumsuz etkisi sınırlı kaldı. 
     İlk şoku atlatan piyasalar, Merkez Bankası'nın açıklamasıyla rahatlarken, serbest piyasada dolardaki artış, düne göre sadece bin lira oldu. 
     Faizdeki artış 1.87 puanda kalırken, Borsa'da hisselerin ortalama değer kaybı yüzde 2.96 olarak gerçekleşti. 
     Piyasalarda savaşın ilk günkü seyri şöyle 
Saat 09.00 Kapalıçarşı Dolar 1 milyon 730 bin liradan başladı. 1 milyon 738 bin lira görüldü. Bankalararası piyasa Dolar en yüksek 1 milyon 740 bin liradan başladı. 

Saat 09.08 Merkez Bankası'nın açıklaması ''Irak'a yönelik olarak başlatılan askeri operasyonun olası olumsuz yansımalarının en aza indirilmesi amacıyla alınan tedbirler bu sabah itibariyle yürürlüğe konuldu'' 

Saat 09.30 Kapalıçaşı Dolar 1 milyon 725 bin liraya geriledi. 

Saat 09.30 Borsa Yüzde 2.26 kayıpla 9,713.94 puandan başladı. 

Saat 09.35 Faiz 3 Mart 2004 vadeli tahvilin bileşik getirisi yüzde 67.87'de açıldı. Düne göre 3.19 puan artış var. 

Saat 09.35 Bankalararası piyasa Dolar 1 milyon 731 bin liraya düştü. 

Saat 10.00 Borsa Artıya geçti. Endeks, yüzde 1.59 artışla 10,095.83'e yükseldi 

Saat 10.15 Borsa Endeks, yüzde 0.24 kayıpla 9,914.30 puan düzeyinde 

Saat 10.15 Faiz 3 Mart 2004 kağıdının getirisi 66.92'ye geriledi 

Saat 10.15 Kapalıçarşı Dolar 1 milyon 709 bin liraya indi. Bankalararası piyasa Dolar kotasyonu en yüksek 1 milyon 719 bin liraya düştü 

Saat 10.30 Kapalıçarşı Dolar 1 milyon 710 bin liraya geriledi. Cumhuriyet altını 125, külçe altın 18 milyon 450 bin liradan işlem görüyor. Tahtakale Dolar 1 milyon 703 bin lira 

Saat 11.45 Faiz 3 Mart 2004 vadeli tahvilin bileşik getirisi 66.82 düzeyinde. Bankalararası piyasa Dolar en yüksek 1 milyon 717 bin lira 

Saat 12.00 Borsa Yüzde 1.54 kayıpla 9,784.95 puandan ilk seansı kapadı. Kapalıçarşı Dolar 1 milyon 712 bin lira. Cumhuriyet altını 126 milyon, külçe altın 18 milyon 550 bin liradan satılıyor. Tahtakale Dolar 1 milyon 708 bin lira 

Saat 14.00 Faiz 3 Mart 2004 vadeli tahvilin bileşik getirisi yüzde 66.55'ten kapandı. Düne göre yükseliş 1.87 düzeyinde kaldı. Bankalararası piyasa Dolar en yüksek 1 milyon 708 bin lira 

Saat 16.30 Borsa 9,644.31 puandan kapandı. Endeks 293.90 puan gerilerken, hisselerin günlük değer kaybı yüzde 2.96 oldu. 

Saat 17.00 Kapalıçarşı Dolar 1 milyon 699 bin liradan kapandı. Bankalararası piyasa Dolar en yüksek 1 milyon 703 bin lira. Kapalıçarşı Cumhuriyet altını 125 milyon lira, külçe altın 18 milyon 450 bin liradan günü noktaladı. 

     
</TEXT>
</DOC>
