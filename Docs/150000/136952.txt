<DOC>
<DOCNO> 136952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sonspo13.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Gaziantepspor 0 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, Gaziantepspor 2-0 yendi ve 3 puanın sahibi oldu. 
     
     İlk yarı 

     3. dakikada soldan Abdullah'ın ortasında altıpasta Alper'in ters vuruşunda meşin yuvarlak üst direkten döndü. Dönen topu savunma uzaklaştırmaya çalışırken, ceza yayı üzerinde topla buluşan Johnson'ın sert şutunda, meşin yuvarlak filelere gitti 1-0. 
     7. dakikada Rebrov'un sağdan kullandığı korner atışında, ceza alanı içinde Ümit'in kafa vuruşunda top yandan auta gitti. 
     8. dakikada Erdal'ın ceza alanı dışından şutunda, top kaleci Rüştü'de kaldı. 
     17. dakikada Fenerbahçe ceza alanı içinde oluşan karambolde, sağ çaprazdan kaleci Rüştü ile karşı karşıya kalan Viola, kötü bir vuruşla topu auta attı. 
     18. dakikada sol çaprazdan topla buluşan Erdal'ın sert şutunda, Rüştü'nün çeldiği topu savunma uzaklaştırdı. 
     23. dakikada soldan ceza alanına yaklaşan Kemal'in uzak direğe gönderdiği topu, kaleci Ömer uzanarak kornere çeldi. 
     32. dakikada Ceyhun'un pasıyla ceza alanı dışında sağ çaprazda topla buluşan Tuncay'ın vuruşunda, meşin yuvarlak üst direkten döndü. Dönen topu savunma uzaklaştırdı. 
     33. dakikada Rebrov'un sağdan kullandığı serbest atışta, altıpasta Ümit'in kafa vuruşunda top üstten auta gitti. 
     34. dakikada sol çaprazdan ceza alanına giren Ceyhun'un altıpasa gönderdiği topa arka direkte Tuncay'ın vuruşunda, meşin yuvarlak yan ağlarda kaldı. 
     41. dakikada Beschastnykh ile paslaşan Tuncay, soldan ceza alanına girdi. Genç futbolcu, ileri çıkan kaleci Ömer'i de çalımlayarak meşin yuvarlağı filelere gönderdi 2-0. 
     44. dakikada Ceyhun'un ara pasıyla ceza alanı dışında topla buluşan Beschastnykh, topu öne çıkan Ömer'in üzerinden aşırtmak istedi. Meşin yuvarlak, üstten auta gitti. 
     Maçın ilk yarısını da Fenerbahçe, 2-0 önde kapadı. 
     
     İkinci yarı 

     Gaziantepspor, maçın ikinci yarısına Hasan'ın yerine Bülent'i oyuna alarak başladı. 
     49. dakikada Gaziantepspor'da Viola, yerini Silva'ya bıraktı. 
     58. dakikada Beschastnykh'in pasıyla soldan ceza alanına giren Rebrov'un vuruşunda Ömer'den dönen topu, savunma uzaklaştırdı. 
     62. dakikada Fenerbahçe'de Ceyhun'un yerine Yusuf oyuna dahil oldu. Aynı dakikada Gaziantepspor'da Alper, sarı kart gördü. 
     65. dakikada soldan Rebrov'un korner atışında, ceza alanı içinde Ümit'in kafa vuruşunda, top kaleci Ömer'de kaldı. 
     66. dakikada Gaziantepspor'da İbrahim, 68. dakikada da Fenerbahçe'de Abdullah sarı kart gördü. 
     72. dakikada Tuncay'ın sağ çaprazdan altıpasa gönderdiği topla bir anda kaleciyle karşı karşıya kalan Johnson, meşin yuvarlağa kötü vurunca kaleci Ömer, topa sahip oldu. 
     73. dakikada Fenerbahçe'de Kemal, yerini Ogün'e , 74. dakikada da Gaziantepspor'da Victoria yerini Halit'e bıraktı. 
     80. dakikada Fenerbahçe'de Rebrov'un yerine Serhat oyuna dahil oldu. 
     Fenerbahçe, karşılaşmayı 2-0 kazandı. 
     





</TEXT>
</DOC>
