<DOC>
<DOCNO> 111277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/spo01.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'A GÜNEŞ DOĞDU 
</HEADLINE>
<TEXT>

Beşiktaş’ın, Sarajevo deplasmanında aldığı tarihi galibiyet karamsar tabloyu dağıttı, camiaya sevinç dalgası yayıldı. Başkan Bilgili, "Yolumuzu temizleyeceğiz" diye konuştu 
     BİLAL MEŞE 

     "İhtiyacımız vardı" 
     LİGDE Ankaragücü’nü yenerek moral bulan Beşiktaş, UEFA Kupası’nda ilk maçta 2-2 beraber kaldığı Sarajevo’ya Bosna Hersek’te gol yağdırıp, yeni bir sayfa açtı. Tarihi galibiyet camiada büyük sevinç yarattı, yüzler güldü, kara bulutlar dağıldı. Başkan Serdar Bilgili, "Böyle bir zafere ihtiyacımız vardı. Hem takıma, hem de camiaya büyük doping oldu. UEFA’ da sonuna kadar gideceğiz" dedi. 
     
     Beş mi, altı mı 
     FUTBOLCULARIN kendilerine olan güveni boşa çıkarmadıklarını vurgulayan Bilgili, "Takımda özgüven yeniden sağlandı. Gaziantep’i de geçip, yolumuzu temizleyeceğiz" ifadelerini kullandı. Elenmeyi akıllarından dahi geçirmediklerini kaydeden Sergen ise, "Maçtan önce hepimiz beş mi, altı mı olsun diye düşünüyorduk. Saha daha iyi olsaydı, rekor bir sonuç elde ederdik" dedi. 
     
Sakatlıklar bırakmıyor      SARAJEVO maçında Sergen ve Ali Eren’in sakatlanması kafilede korku yarattı. Sağ üst adalesinde çekme bulunan ve ayak bileğinde ağrısı olan Ali Eren’in MR’ı çekildi. Sol ayak bileğine darbe alan Sergen’in sakatlığının ise ciddi olmadığı açıklandı. İki oyuncunun da Gaziantepspor maçında forma giymesi bekleniyor. 
     LUCESCU, ayaklarının yere basmaları gerektiği uyarısını yaptı. Gaziantep maçı öncesi oyuncularının rehavete kapılmasından endişe duyan Beşiktaş’ın hocası, takıma izin vermedi ve dün idman yaptırdı. Bu arada Yıldırım Demirören’in, maç sonrası primlere 50 bin dolar zam yapması futbolcuların yüzünü güldürdü. 
     
Ortak kutlama      Fotoğraflar Rahman Sağıroğlu 

     Siyah - Beyazlılar, Sarajevo galibiyetini akşam otelde, sabah da uçakta kutladılar. Kamp yapılan Holiday İnn Otel’de yönetim, teknik heyet ve futbolcular gecenin geç saatlerine kadar eğlendiler. Geceye Bosnalılar’ın da eşlik etmesi dikkat çekti. Uçakta ise zafer şarkıları söylendi, galibiyet pastası kesildi. 
     
Ayrılık rüzg rları      Fikret Orman ve Muzaffer Nasıroğlu’nun ardından Cengiz Kaptanoğlu, Levent Erdoğan ve Haşmet Kürüm’ün de istifa edeceği ileri sürüldü 
     SİYAH - Beyazlı kulüpte yönetimde yaşanan kriz tur sevincine gölge düşürdü. Fikret Orman ve Muzaffer Nasıroğlu’nun istifasının ardından Cengiz Kaptanoğlu, Levent Erdoğan ve Haşmet Kürüm’ün de sırada olduğu iddia edildi. Orman’ın, son toplantıda Serdar Bilgili ile tartıştığı, "Kulüp asgari bölge gibi. Giriş - çıkış yasak. Fenerbahçeli, Galatasaraylı herkes burada. Her konuda sana destek verdim, ancak yanlış yoldasınız" dedi. 
     BİLGİLİ aynı şekilde karşılık verince, Orman, "Bu kafayla bir şey olmaz. Maddi destek verenler kenarda, ağzı laf yapanlar podyumda. Ben yokum" diye konuştu. Bilgili’nin ilk döneminde de Erol Kaynar, Hayri Cem, Kenan Kurşunluoğlu, Hasan Gocay ve Ahmet Hamoğlu görevi bırakmıştı. Öte yandan ikna edilmeye çalışılan Fikret Orman’ın ayrılmasının kesinleşmesi halinde alt yapının başına Emin Önal’ın geleceği öğrenildi. 
     



 SPOR 
































</TEXT>
</DOC>
