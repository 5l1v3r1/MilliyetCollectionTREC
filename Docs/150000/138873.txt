<DOC>
<DOCNO> 138873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/yasam/yas10.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dişçiye isyan 
</HEADLINE>
<TEXT>

Dişçi koltuğunda can veren gencin yakınları, 77 yaşındaki doktor serbest bırakılınca öfkeden çılgına döndü 
     NEŞET KARADAĞ Adana DHA 

     Adana’da 5 gün önce diş çektirmeye gelen hastası Abdullah Yılmaz’ın 29 ölümüne neden olduğu iddiasıyla mahkemeye çıkarılan Dr.İsmet Sıtkı Uyar’ın 77 tutuksuz yargılanmak üzere serbest bırakılması Yılmaz’ın yakınlarını isyan ettirdi. 3 çocuklu inşaat işçisi Yılmaz, Uyar’ın muayenehanesinde azıdişinin çekilmesi için yapılan Jetocain ve Adrenalin iğnelerinin ardından, dişçi koltuğunda hayatını kaybetti. Eşinin doktor hatası yüzünden öldüğünü iddia eden Sündüz Yılmaz, eşi ölmeden 2 gün önce çocuklarıyla çektirdikleri fotoğrafı gösterip ağlayarak şunları söyledi 
     "Eşim bir ay önce iki dişini birden çektirdi. Nasıl oluyor da bir dişi çekilirken ölüyor Tazminat davası açacağım." 
     Baba Mehmet Yılmaz 59 "Sapasağlam bir insan nasıl dişi çekilirken ölür Doktorun tutuklanmasını istiyorum" diye konuştu. Annesi Ayşe Akat’ın 6 yıl önce Uyar’ın yaptığı kulak ameliyatı sonrasında hayatını kaybettiğini söyleyen Mehmet Akat 42 ise "77 yaşındaki bir kişinin doktorluk yapmaması ve meslekten men edilmesi için çok uğraştık. Hatalı bulundu, ama afla kurtuldu" diye konuştu. 
     



 YAŞAM 
























</TEXT>
</DOC>
