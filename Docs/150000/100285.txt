<DOC>
<DOCNO> 100285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun15.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan dergisi "Boğaziçi kendi tercih edilen bir yer oldu" 
</HEADLINE>
<TEXT>

     İtalya'da yayımlanan aylık kültür, sanat ve moda dergisi Carnet, İstanbul'u, özellikle de Beyoğlu'nu kültürel yapısıyla ele aldı. 
     Milano'da çıkan De Agostini-Rizzoli grubuna bağlı derginin Ağustos sayısında, Francesco Martinelli ve Pino Ninfa imzalarıyla çıkan yazıda, ''bir asır önce sanatçıların, aydınların ve seyyahların barınağı'' olarak tanımlanan Beyoğlu'nun bugünkü kültürel ortamından övgüyle söz edildi. 
     ''Durakbaşı İstanbul. Boğaziçi kenti, sanatçılar ve seyyahlar tarafından tercih edilen bir yer haline geldi'' başlıklı yazıda, merkezi Beyoğlu'nda bulunan Sanat ve Kültür Vakfı'nın, İstanbul'u, Avrupa'nın kültürel yönden en hareketli kenti haline getirdiği belirtildi. Yazıda, çeşitli festivaller ve konserlerle birlikte uluslararası etkinlikler anlatıldı. 
     ''Türk tiyatrosunun Carmelo Bene ve Eduardo De Flippo'su'' olarak nitelendirilen Genco Erkal ile yapılan bir röportaja da yer verilen yazıda, şu ifadeler kullanıldı 
     ''Beyoğlu'nun canlılığı bütün yıl devam ediyor. Özellikle, uluslararası bir ortama girmek için artık Londra ve Paris'e gitmek zorunda kalmayan sanatçıların buluşma noktası olmak dışında, alışveriş ve eğlence alanında da bir merkez haline dönüşen İstiklal Caddesi, her zaman hareketli.'' 
     





</TEXT>
</DOC>
