<DOC>
<DOCNO> 109983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/guncel/gun06.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan’ın yanına komşu geliyor 
</HEADLINE>
<TEXT>

Öcalan’ın koğuşunun yanına bir koğuş yapılması, kim geliyor sorusuna neden oldu 
     FUAT KARS Bursa DHA 

     Terörist Abdullah Öcalan’ın tutuklu bulunduğu İmralı’daki Özel Tip Cezaevi’nde yeni bir koğuş daha hazırlandı. 24 saat kamerayla gözetlenen koğuşun kimin için inşa edildiği merak konusu oldu. 
     İmralı Özel Tip Cezaevi’nde, 1999’da Öcalan için hazırlanan koğuş, yaklaşık 25 metrekare genişliğinde. Kapıları otomatik açılıp kapanan koğuşta, tutuklu veya mahk mun Öcalan gibi avukatlarıyla açık, yakınlarıyla cam bölme arkasında görüşebileceği bir yer de bulunuyor. 
     
     Oda yapılıyor 
     Öcalan’ın tutuklu bulunduğu koğuşun yanına bir odanın daha yapılması, "Öcalan’a komşu mu geliyor " sorusuna neden oldu. Ceza ve Tevkifevleri Genel Müdürü Ali Suat Ertosun, "Böyle bir çalışma da, plan da yok" derken, yargı çevreleri, odanın, idam cezasının kaldırılmasının ardından Almanya’dan ve Belçika’dan yeniden iadeleri istenen Metin Kaplan ve Fehriye Erdal için yapılmış olabileceğini kaydetti. Yargı çevrelerince, bunun uzun süredir aranan PKK’lı Murat Karayılan veya DHKP - C lideri Dursun Karataş’la ilgili bir iade sürecinin başlamasına ilişkin gelişme olabileceğini belirtti. 
     Ancak bu iddiaların hiçbiri doğrulanmadı. Ankara 2 Nolu DGM, Öcalan’ın cezasını, müebbet ağır hapse dönüştürme işlemini haftaya yapacak. 
     



 GÜNCEL 























</TEXT>
</DOC>
