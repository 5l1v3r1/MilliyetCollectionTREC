<DOC>
<DOCNO> 126480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/guncel/gun05.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Batmanlı yogayla intiharı unutacak 
</HEADLINE>
<TEXT>

Shri Mataji, intiharların sık yaşandığı Batman’da yoga seminerine katılanları bu fikirden uzaklaştırmaya çalıştı 
     ARİF ARSLAN DHA 

     Hint asıllı Shri Mataji Nirmala Devi tarafından verilen "Shaja Yoga" semineri, intihar vakalarının çok yüksek olduğu Batman’da yoğun ilgiyle karşılandı. Dünyada 88 ülkede gönüllü olarak tanıtılan "Sahaja Yoga" öğretisi, Batman Belediye Konferans Salonu’nda Sağlıklı Yaşam Derneği’nce düzenlenen seminerle tanıtıldı. Dernek yöneticisi Zuhal Akarpınar, insanların mutluluk ve neşenin peşinden koşarken, bu arayışın içinde kaybolup gittiğini, öfke hırs ve korkuların kişiyi bunalıma sürüklediğini belirterek, şöyle konuştu 
     
     SÜRESİ UZATILDI 
     "Sahaja Yoga herkesin kolayca yapabileceği bir şey. Basit bir egzersiz olan yogayla insanlar huzura, barışa kavuşuyor ve kendileriyle barışık bir konuma geliyor. İnsanların kendileriyle barışık olması, özellikle sıkıntılı ve korkulu anlarda intihar gibi eğilimlere başvurmayı engellemede önemli bir rol oynuyor. Batman intihar eğilimi ve intihara teşebbüsünün çok yoğun olduğu bir ilimiz. İnsanlar stres ve bunalımlarını öğrendikleri yoga hareketlerini yaparak üzerlerinden atabilir." 
     Akpınar, Türkiye’de 10 şubeleri olduğunu, toplumsal huzur ve barışın "Shaja Yoga" ile mümkün olabileceğini savunarak, Batman’da bir gün yapılması planlanan seminerin, yoğun ilgi nedeniyle 3 gün uzatıldığını söyledi. 
     



 GÜNCEL 



















</TEXT>
</DOC>
