<DOC>
<DOCNO> 124756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/theper.html </URL>
<DATE> 2002/12/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Milletvekili dokunulmazlığı ve Yargıtay’ın görüşü 
</HEADLINE>
<TEXT>

     Görüyorsunuz daldık Avrupa Topluluğu’na, kırk yıllık ideal bir dönüm noktasında ancak bir ülke bir konuya adapte olup sair hususları bir kenara itemez. Bunlardan biri ile ilgili bir Yargıtay kararı ilginç geldi ve bundan bahsetmek istiyorum. Milletvekilliği dokunulmazlığı 
     Milletvekilliği dokunulmazlığı o kadar mübalağa edildi ki sorumluluğu bulunmayan beş yüz elli kişilik bir sınıf yaratıldı. Ben yıllar yılı milletvekilliği dokunulmazlığının sadece kürsü dokunulmazlığı olduğunu yazar, bunun açık ifadesini bulması gerektiğini savunurum. 
     Bir olay olmuş, milletvekili birine hakeret etmiş, hakarete uğrayan manevi tazminat talep etmiş, mahkeme talebi reddetmiş. Bakın Yargıtay ne diyor 
     "Anayasa’nın 83. maddesine göre TBMM üyeleri Meclis çalışmalarındaki oy ve sözlerinden, Meclis’te ileri sürdükleri düşüncelerinden ve bunları Meclis dışında tekrarlamak ve açığa vurmaktan sorumlu tutulmaz iseler de, bu sorumsuzluk mutlak ve sınırsız değildir... Bir milletvekili sırf kişisel kinini tatmin için bir kimseye, başkasının kişilik değerlerine saldırı teşkil edecek, bu bağlamda hakaret etmişse bu kişinin milletvekilliği dokunulmazlığından yararlandırılması dokunulmazlık kurumunun varoluş amacı ve nedeni ile bağdaşmaz. Anayasa’nın 83. maddesinde yar alan düzenlemenin amacı, milletvekilinin yasamaya ilişkin olan yetkisini daha özgürce kullanmasını ve bu doğrultuda çalışmalarını güvence altına almaktır. Madde ile güvence altına alınan ve dokunulmazlığı sağlanan, SALT YASAMA FAALİYETLERİ ile sınırlı olan eylemdir. Bu faaliyetin sınırı dışına çıkılması durumunda, dokunulmazlığın korunmasına yönelik amaç ortadan kalkar. Bunun sonucu olarak da dokunulmazlığın varlığına ilişkin savunmaya itibar edilemez." 
     İşte dokunulmazlığın sınırı konusunda Yargıtay görüşü. Bu karar hukuk dalında verilmiştir, ceza konusunda da durum farksızdır. Bir kez daha hatırlatırım. 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
