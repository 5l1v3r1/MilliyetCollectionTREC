<DOC>
<DOCNO> 110327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun46.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cherie Blair'in demeç vermesini basın danışmanları engelledi 
</HEADLINE>
<TEXT>

     İngiltere Başbakanı Tony Blair'in eşi Cherie Blair, bir gazeteciye demeç verirken, basın danışmanı tarafından engellendi. 
     Filistinli intihar komandolarıyla ilgili sözleri daha önce İngiltere ile İsrail arasında neredeyse diplomatik bir krize neden olan Cherie Blair, İşçi Partisi kongresi için bulunduğu Blackpool'da, AFP muhabirinin olası Irak operasyonu hakkında kendisine demeç verme talebine ''Evet'' dedi. 
     Cherie Blair'in basın danışmanı, hemen araya girerek, ''demeç vermediklerini'' belirterek henüz başlayan söyleşiyi yarıda kesti. Bunun üzerine Bayan Blair, muhabire gülümseyerek, ''Özür dilerim'' dedi. 
     İngiltere Başbakanı Tony Blair'in eşinin, İsrail'de eylem yapan Filistinli intihar komandolarıyla ilgili olarak, ''gençlerin kendilerini havaya uçurmaktan başka umutları olmadığını hissettikleri sürece, ilerlemenin sağlanamayacağı'' yolundaki sözleri üzerine, İngiltere ile İsrail arasında bir krizin eşiğine gelinmişti. 
     Cherie Blair, daha sonra bu sözlerinden dolayı özür dilemiş ve intihar saldırılarını şiddetle kınadığını belirtmişti. 
     





</TEXT>
</DOC>
