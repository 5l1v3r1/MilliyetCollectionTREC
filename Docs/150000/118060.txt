<DOC>
<DOCNO> 118060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/spor/spo01.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen Yalçın, Rumen hocanın desteğiyle futbola döndüğünü açıkladı 
</HEADLINE>
<TEXT>
Luce sayesinde komadan çıktım 
Attığı ve attırdığı gollerle Siyah-Beyazlı takımı sırtlayan Sergen Yalçın, "Sürekli eleştiren kendini bilmezler, sanırım sahada amuda kalkmamı bekliyor" dedi 
     ORHAN YILDIRIM 

     Lucescu farklı’ 
     SEZON başında sürpriz bir kararla yuvaya dönen Sergen Yalçın, Beşiktaş’taki günlerini A’dan Z’ye anlattı. Kendisini hayata Lucescu’nun döndürdüğünü açıklayan yıldız futbolcu, "Hani bir insan komaya girer de, yerinde yapılan müdahale ile tekrar yaşama döner ya, benimkisi de öyle. Futbolu kafama yeniden Lucescu soktu. Onun desteğiyle eski Sergen oldum" dedi. 
     
     Ne istiyorlar’ 
     "SAHADA yer aldığım her 90 dakikada gol atarım" diye konuşan Sergen, eleştirilere de sert yanıtlar verdi. Başarılı oyuncu şunları söyledi, "Birkaç kendini bilmez h l beni eleştiriyor. Bunu yaparken de ne yapmadığımı yazamıyorlar. Herhalde sahada amuda kalkmamı ya da göbek atmamı istiyorlar. Bana çamur atan yüreksizlerle artık uğraşmayacağım. Başka malzeme bulsunlar." 
     
     Para önemsiz’ 
     SERGEN, Beşiktaş’a dönmeyi herşeyden çok istediğini dile getirip, "İmza atarken, sadece dönmek istiyorum" dediğini açıkladı. Şampiyonluğu konuşmak için erken olduğunu açıklayan milli oyuncu, "Şimdi herkes sezon sonu şampiyon olacağız diye atıp tutuyor. Tümer ile birlikte oynamamam için bir gerekçe yok. Ben dünyadaki bütün futbolcularla yanyana oynayacak güçteyim" diye konuştu. 
     
Sergen’in karnesi O Gol Asist İlk 11 Dakika 14 5 6 12 kez 961      
Gözler Alaves’te      Beşiktaş, Elazığspor zaferinin ardından UEFA Kupası’ndaki rövanş maçının hazırlıklarına başladı 
     Özel program 
     KARTAL dün yaptığı tek antrenmanla, Alaves rövanşının hazırlıklarına start verdi. Hafif bir düz koşunun ardından çift kale maç yapan Siyah - Beyazlılar’ın performansı gözdoldurdu. Ali Eren takımdan ayrı düz koşu yaparken, Cordoba salonda çalıştı. Teknik Direktör Lucescu, hazırlık maçı sırasında oyunu sık sık durdurup, futbolcularını uyardı. 
     
Önce galibiyet sonra eğlence      DENİZ ALTUNTAŞ 

     BEŞİKTAŞ’IN yıldız futbolcuları İlhan Mansız, Nouma ve Sergen, Elazığspor maçının ardından İstanbul’un gözde mekanlarında eğlendi. İlhan Mansız, Alman sevgilisi Nina ile Friends Trends’e giderken, Sergen Yalçın da arkadaşlarıyla Woo’daydı. Nouma ise önce Woo ardından da Gatto’ya uğradı. Bar çıkışında Fransız futbolcu, "İyi geceler Türkiye" dedikten sonra, arabasına binip evine gitti. 
     
Mağaza açarım’      KAPTAN Tayfur, her çift kale maçta iddiaya girdiği Tümer’den sürekli gömlek, pantolon ve ayakkabı kazandığını açıkladı. Dün yapılan idmanda da Tayfur’un takımı zafere ulaşınca, yıldız futbolcu ilginç esprilerle arkadaşını kızdırdı. Tayfur, "Tümer’den aldığım kıyafetleri koyacak yer bulamıyorum. Mağaza açabilirim" diye konuştu. 
     
Ali Eren müjdesi      ELAZIĞSPOR maçında idrar yollarındaki enfeksiyon ve eklemlerinde meydana gelen su toplaması nedeniyle forma giyemeyen Ali Eren’in, Alaves sınavına yetişeceği açıklandı. Bugünden itibaren takımla birlikte hazırlıklara başlayacak olan yıldız oyuncunun, rövanşa kadar istenen düzeye gelebileceği bildirildi. Ali Eren, "Kendimi iyi hissediyorum" dedi. 
     



 SPOR 




























</TEXT>
</DOC>
