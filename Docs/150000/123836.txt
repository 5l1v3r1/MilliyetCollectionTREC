<DOC>
<DOCNO> 123836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/ekonomi/eko04.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Zirve tedirginliği ihaleye yansıdı 
AB tedirginliğinin üst düzeyde olduğu bir dönemde, Hazine, 3.2 katrilyona yakın satış yaparak zorlu itfa haftasını atlattı. İhalede faiz ise 2 puan yükseldi 
     SONGÜL HATISARU 

     Hazine, 3 Aralık ve 21 Mayıs 2003 vadeli bonoları ikinci kez ihraç ettiği dünkü ihalelerle toplam 3.167,2 trilyon lira borçlandı. İhalede, Hazine bugünkü yüksek itfası nedeniyle gelen teklifi bir miktar faiz yükselterek ortalamada yüzde 90’ını karşıladı. Önceki hafta yapılan ihaleye göre faiz oranı yaklaşık 2 puan kadar yükseldi. 
     Hazine bugün valorlü borçlanmaya karşılık 5.269 trilyon lirası piyasaya olmak üzere toplam 6.161 trilyon lira iç borç servisi yapacak. Hazine itfa rakamı kadar borçlanamasa da tedirginliğin yüksek olduğu bir haftada gerçekleşen ihale başarılı olarak algılandı. 
     
     Yüzde 95’ini karşıladı 
     Mayıs vadesine gelen 1.706.6 trilyon lira tutarındaki nominal teklifin yüzde 87’sini karşılayan Hazine, 1.241.8 trilyon liralık net satış yaptı. Bu vadede maksimum bileşik faiz yüzde 50.74 oldu. 
     Hazine aralık vadesinde de maksimum yüzde 51.33 faizle net 1.925.4 trilyon liralık satış yaparken, ihaleye gelen 3.050.2 trilyon liralık nominal teklifin yüzde 95’ini karşıladı. 
     
     AB’nin maliyeti 70 trilyon 
     Dünkü ihalede yapılan yaklaşık 3,2 katrilyon TL’lik satışın, yıllık faiz oranları baz alındığında önceki ihaleye nazaran Hazine açısından 70 trilyon lira ek maliyete neden olduğu görülüyor. Önceki ihalede oluşan bileşik faiz yüzde 49’ken, dün yapılan ihalelerde bileşik faiz yüzde 50.74 ve 51.33 oldu. 
     Bayram öncesinde esen olumlu havada 47’lere gerileyen faiz oranları bu hafta 52 bileşiklere taşındı. 
     
Başarılı ihale doları düşürdü      Dolar yüklü itfanın sorunsuz atlatılacağının anlaşılmasıyla dün 15 bin lira gevşedi. Bankalararası piyasada 1 milyon 565 bin - 1 milyon 570 bin aralığında işlem görmeye başlayan dolar gün içinde 1 milyon 580 bine kadar yükseldi. 
     Daha sonra gelen satışlarla gerileyen dolardaki gevşemede AB’den gelebilecek 2005’e yönelik bir tarihe piyasaların alışması da etkili oldu. Dolar günü 1 milyon 
     550 binler seviyesinde kapattı. AB tedirginliğine rağmen dolara değil ihaleye talep gelmesi, piyasada iyimser 
     beklentilerin devam ettiğini gösteriyor. Döviz piyasasında da AB zirvesinin sonucunun etkili olması bekleniyor. Zirvede 2005’ten daha negatif olarak algılanabilecek bir sonuç çıkarsa 1 milyon 650 binler görülebilir. 
     
Para birkaç gün likit kalabilir’      Selen Müftüoğlu HSBC Yatırım 


</TEXT>
</DOC>
