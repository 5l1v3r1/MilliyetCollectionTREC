<DOC>
<DOCNO> 131935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/yasam/yas01.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rolls Royce ile düğün başkadır 
</HEADLINE>
<TEXT>

Dünyanın en prestijli otomobili olarak kabul edilen, kralların ve Arap şeyhlerinin vazgeçilmezi Rolls Royce, artık düğün ve doğum günü gibi özel günlerinizde hizmet verecek 
     EKONOMİ SERVİSİ 

     DÜĞÜN, doğum günü, VIP transferler gibi günlere hizmet vermek üzere kurulan Caretta Yatçılık ve Turizm adlı şirketin garajında, muhteşem bir klasik olan 1965 model Silver Cloud 3’ten, 1983 model üstü açık Corniche’e kadar 12 klasik Rolls Royce, üniformalı şoförleriyle hazır bulunuyor. 
     
     Şoför ve şampanya da dahil 
     ÖZEL günlere özel paket hizmetler hazırlayan şirketin en çok talep gelen programı ise "düğün paketi"... 750 dolarlık düğün paketinde 6 saatlik Rolls Royce kullanımının yanı sıra üniformalı şoför, şampanya ikramı, araç önünde çekilecek fotoğraf, araç süslemesi, gelin ve damat için hediyeler de ücrete dahil. 
     
     Hız tutkunlarına Ferrari 
     ROLLS Royce’la 2 saatlik transfer ücreti ise 250 dolar. 12 Rolls Royce’un yanı sıra hız tutkunu müşteriler için bir adet Ferrari Testarossa ve 3 tekne de şirketin alternatifleri arasında... Ferrari’yle 2 saat gazlamanın bedeli ise 500 dolar. 
     



 YAŞAM 

















</TEXT>
</DOC>
