<DOC>
<DOCNO> 116649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/siyaset/siy01.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri bizi izliyor 
</HEADLINE>
<TEXT>

Amerikalı Minky Worden seçimlerde herhangi bir insan hakları ihlali olup olmadığını öğrenmek için Türkiye’ye geldi 
     SEMRA KARDEŞOĞLU İstanbul 

     Seçimle yalnızca Türkiye’de yaşayanlar değil, yabancı basın kuruluşlarından insan hakları örgütlerine dek değişik kesimler de yakından ilgili. Kimi insan hakları örgütleri ise seçimde herhangi bir hak ihlali olup olmadığını öğrenmek için gözlemci gönderdi. Bunlardan biri de Amerikalı Minky Worden. Human Rights Watch örgütünün temsilcisi olarak 10 gün önce Türkiye’ye gelen Worden, ülkesine döndüğünde seçimlerle ilgili izlenimlerini basın toplantısı ile dünyaya duyuracak. 
     Amerika’da Vanderbilt Üniversitesi Siyaset Bilimi Bölümü’nden mezun olan ve Almança, Çince de bilen Worden, 13 yıldan bu yana dünyanın değişik ülkelerinde hak ihlallerini izliyor. İnsan hakları mücadelesinin kendisini daha da genç tuttuğunu söyleyen 35 yaşındaki Minky Worden’ın bu alana olan ilgisi, 1989 yılında Çin’in Tienanmen Meydanı’nda öğrencilerin ölümü ile sonuçlanan olaylar sonrası başlamış. 
     10 gün önce Türkiye’ye gelen Minky, partilerin mitinglerini izledi. "Dünyanın bir çok ülkesinde seçim bile yapılmıyor. Türk insanı bu yüzden şanslı. Umarım bu seçimde herhangi bir sorun yaşanmaz" dedi. 
     
     
     



 SİYASET 














</TEXT>
</DOC>
