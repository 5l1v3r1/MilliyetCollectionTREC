<DOC>
<DOCNO> 139923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo09.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Brescia İlhan Mansız'ı, Perugia Mustafa Özkan'ı izliyor... 
</HEADLINE>
<TEXT>

     İtalyan kulüpleri, Türkiye'den Mustafa Özkan ve İlhan Mansız'ı izliyor. 
     İtalyan spor gazetesi Tutto Sport'ta yer alan transfer haberlerinde, Denizlispor'da oynayan Mustafa Özkan'ın Perugia, Beşiktaş'ta oynayan İlhan Mansız'ın da Brescia tarafından izlendiği iddia edildi. 
     Gazete, sözleşmesi sona erecek olan Fenerbahçe'nin kalecisi Rüştü Reçber'in İngiltere dışından İtalya'dan da ciddi öneriler aldığını öne sürdü. 
     Bu arada İtalyan spor gazeteleri, Galatasaray'da sezon sonunda sözleşmesi bitecek olan Hasan Şaş'ın Haziran ayında bonservisi ücretsiz olarak FC Inter'e geleceğine ilişkin haberleri bugün de kullandı. 
     





</TEXT>
</DOC>
