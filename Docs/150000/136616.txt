<DOC>
<DOCNO> 136616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sontur20.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram tatilinde trafik canavarı 57 can aldı... 
</HEADLINE>
<TEXT>

     Emniyet Genel Müdürlüğü, 8-12 Şubat tarihleri arasında yurt genelinde meydana gelen 45 trafik kazasında 57 kişinin öldüğünü, 143 kişinin de yaralandığını bildirdi. 
     Emniyet Genel Müdürlüğü Sözcülüğü'nden yapılan açıklamada, Kurban Bayramı'nda, emniyet teşkilatının, vatandaşların güven ve huzur içinde bir bayram geçirmelerini sağlamak için gerekli tüm asayiş ve trafik tedbirlerini aldığı ve 24 saat görevinin başında olduğu belirtildi. 
     Açıklamada, 8-12 Şubat tarihleri arasında yurt genelinde meydana gelen 45 trafik kazasında, 57 kişinin öldüğü, 143 kişinin de yaralandığı ifade edildi. Bu nedenle, tatilden dönen sürücülerin dikkatli olmaları istenen açıklamada, ''Vatandaşlarımızdan, trafik kurallarına uyarak sevdiklerine kavuşmalarını, bayram sevinçlerini üzüntüye boğmamalarını özellikle istiyoruz'' denildi. 
     
     SEVGİLİLER GÜNÜ KUTLAMASI 
     Emniyet teşkilatı olarak, tüm vatandaşların, emniyet teşkilatı mensuplarının ve ailelerinin, Kurban Bayramı ve Sevgililer Günü'nün kutlandığı açıklamada, herkesin, sevdikleriyle birlikte mutlu bir tatil geçirmeleri temenni edildi. 
     Açıklamada ayrıca, bayram tatili boyunca vatandaşların, 154 Alo Trafik, 155 Polis İmdat ve 174 bilgi hattını arayarak talep, ihbar ve şikayetlerini iletebilecekleri kaydedildi. 
     





</TEXT>
</DOC>
