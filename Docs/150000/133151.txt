<DOC>
<DOCNO> 133151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sontur11.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteorolojiden yağış ve fırtına uyarısı 
</HEADLINE>
<TEXT>

     Meteoroloji, Güney Ege ve Akdeniz'de yarın şiddetli yağış beklendiğini belirterek, ilgilileri ve vatandaşları uyardı. 
     Meteoroloji İşleri Genel Müdürlüğü'nden yapılan yazılı açıklamada, yurdun güney ve batı bölgelerinin yarın Orta Akdeniz'den gelen yeni bir yağışlı havanın etkisine gireceği bildirildi. 
     Açıklamaya göre, sağanak yağışlar özellikle Güney Ege ve Batı Akdeniz'de, yarın akşam saatlerinden itibaren şiddetini artıracak, Pazar gecesi ve Pazartesi günü de etkili olacak. 
     Güney Ege ve Akdeniz'de, Pazar ve Pazartesi günü sıcaklık azalırken, iç kesimlerdeki yağmur karla karışık yağmur şeklinde olacak. 
     Marmara ve Kuzey Ege'de de poyraz, Pazar ve Pazartesi günü kuvvetli zaman zaman fırtına şeklinde esecek. 
     





</TEXT>
</DOC>
