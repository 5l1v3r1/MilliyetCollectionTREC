<DOC>
<DOCNO> 135232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/soneko08.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Koza Davetiyeleri'nin halka arzı başladı... 
</HEADLINE>
<TEXT>

     Koza Davetiyeleri İmalat İthalat ve İhracat A.Ş. hisselerinin daha önce ertelenen halka arzı, İMKB Birincil Piyasası'nda bugün başladı. 
     Yılın ilk halka arzında, 1.000 lira nominal değerdeki hisseler 8,000 liradan satışa sunuldu. Hisse fiyatının 8.800 lirayı gördüğü bildirildi. 11.00-12.00 saatleri arasında gerçekleştirilen halka arz, 3 gün sürecek. 
     Koza Davetiye hisse senetleri, satış süresi sona erdikten veya satışı tamamlandıktan sonra, hisse senetlerinin bastırılarak yatırımcılara dağıtılmak üzere Takasbank'a teslim edildiğinin Borsa Günlük Bülteni'nde ilanını takip eden iş gününden itibaren, Borsa Bölgesel Pazarı'nda işlem görecek. 
     Sermaye Piyasası Kurulu'nca halka arz süresi ve Bölgesel Pazar'da işlem görmeye başlayacağı tarihten itibaren bir aylık süre boyunca şirket hisse senetlerinin sırasına iletilecek emirlerde müşteri hesap numarası girme zorunluluğu getirildi. 
     





</TEXT>
</DOC>
