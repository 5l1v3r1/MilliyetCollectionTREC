<DOC>
<DOCNO> 121181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur03.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek kollu sarhoş sürücü polisi peşinden koşturdu 
</HEADLINE>
<TEXT>

     İzmir'de, polis ekipleri tarafından güçlükle durdurulan araç sürücüsünün tek kolunun bulunmadığı ve alkollü olduğu anlaşıldı. 
     Hakim G. 33 adlı kişi, bayan arkadaşı N.K. 18 ve Ahmet D. 37 ile Alsancak'tan Manisa'ya gitmek üzere 35 NBF 09 plakalı özel aracıyla yola çıktı. Aldığı alkolün etkisiyle tehlikeli araç kullanmaya başlayan Hakim G., denetim yapan polislerin aracı fark ederek yaptıkları ''Dur'' ihtarına da uymadı. Bunun üzerine başlayan kovalamacanın ardından araç, Bornova İlçesi'ndeki Egemak Kavşağı'nda durduruldu. 
     Sol kolu bulunmayan sürücü Hakim G'nin, uygulanan test sonucu alkollü olduğu belirlendi. Hakim G'ye, alkollü araç kullandığı için 83 milyon lira para cezası verildi. Tek kolu bulunmayan ve alkollü araç kullanan Hakim G'nin, hakim karşısına çıkartılacağı öğrenildi. 
     
     KIRIK CAMLARI AĞZINA DOLDURDULAR 

     Konak İlçesi'ndeki olayda ise 3 kişi, bir gencin cep telefonunu zorla alarak kaçtı. 
     Edinilen bilgilere göre, anneannesini ziyarete giden G.H'nin 18 önü, Alsancak Kapalı Spor Salonu arkasında, kimlikleri henüz belirlenemeyen 3 kişi tarafından kesildi. Alkollü oldukları bildirilen üç kişiyle genç tartışmaya başladı. Bu arada G.H, eline geçirdiği bira şişesini kırdı ve kendisini korumak istedi. Ancak, alkollü kişiler, kırık cam parçalarını G.H'nin ağzına doldurdular ve cep telefonunu alarak kaçtılar. 
     Gasp edilen genç, durumu güvenlik güçlerine haber verdi. Çevrede yapılan aramalarda 3 saldırgan bulunamadı, G.H. ise Alsancak Devlet Hastanesi'ne götürüldü. Burada çekilen röntgen filminde, gencin midesinde cam kırıkları tespit edildi. Emekli bir binbaşının oğlu olduğu belirtilen G.H, ilk tedavisinden sonra Askeri Hastane'ye sevk edildi. 
     Olayla ilgili soruşturmanın sürdürüldüğü kaydedildi. 
     





</TEXT>
</DOC>
