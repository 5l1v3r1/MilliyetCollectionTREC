<DOC>
<DOCNO> 108490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/soneko15.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin'e 2,5 milyar dolarlık suçlama... 
</HEADLINE>
<TEXT>

     Irak lideri Saddam Hüseyin'in, ülkesinin petrol gelirlerinin önemli bir bölümüne el koyduğu iddia edildi. 
     ''Uluslararası Adalet Koalisyonu'' adlı ABD merkezli insan hakları grubunun hazırladığı raporda, Saddam Hüseyin'in yasal satışları kötüye kullanma ve kaçakçılık yollarıyla, bu yıl 2.5 milyar dolar civarında bir parayı ''cebe atacağı'' öne sürüldü. 
     ''Saddam ve Oğullarının Gelir Kaynakları'' başlıklı raporda, Saddam Hüseyin'in, halkın sağlık ve gıda gibi temel ihtiyaçlarını karşılamak üzere Irak'ın petrol satmasına izin veren Birleşmiş Milletler ''Gıda Karşılığı Petrol'' anlaşmasını kendi yararına kullandığı ifade edildi. 
     Grup Sözcüsü Susan Blaustein, Saddam Hüseyin'in legal satışları kendi çıkarını kullandığının ve geniş çaplı kaçak petrol satışı yaptığının bilinmesine rağmen, başta Fransa ve Rusya olmak üzere, Irak ile karlı anlaşmalar imzalamış bulunan bir çok ülkenin buna göz yumduğunu da savundu. 
     





</TEXT>
</DOC>
