<DOC>
<DOCNO> 136927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sondun27.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te barış yürüyüşü düzenlendi... 
</HEADLINE>
<TEXT>

     Fransa'nın başkenti Paris'te on binlerce savaş karşıtı, Irak'a olası operasyonu protesto etmek için yürüdü. 
     ''Savaşa hayır'' sloganıyla Denfert-Rochereau meydanında başlayan yürüyüş, çok sıkı güvenlik önlemleri altında sürüyor. Barış yürüyüşü Bastille meydanında sona erecek. 
     Yaklaşık 80 sivil toplum ve meslek örgütü tarafından Fransa'nın diğer birçok şehrinde de düzenlenen gösterilere, Sosyalist, Komünist ve Yeşil Parti de destek veriyor. 
     Son yapılan kamuoyu araştırmalarına göre, Fransızların yaklaşık yüzde 80'ni savaşa karşı çıkıyor. 
     Öte yandan, Makedonya'nın başkenti Üsküp'te de savaş karşıtı gösteri düzenlendi. 
     Göstericiler, ABD Büyükelçiliği binası önünde ''petrol için kan dökülmesin'' sloganları attılar. 
     





</TEXT>
</DOC>
