<DOC>
<DOCNO> 134040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yazar/dundar.html </URL>
<DATE> 2003/01/30/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Solda ittifak için yeni teklif 
</HEADLINE>
<TEXT>

     Bir grup, bütün Avrupa’yı kat edip muhaliflerin desteğini alarak ilerlemekten yanaymış. Diğer grup ise "Acele edelim. Biz gidene kadar savaş patlayacak" diyormuş. Sonunda yolları ayırmışlar ilk ekip kuzeye, diğeri derhal Bağdat’a gitmek üzere güneye yönelmiş. 
     Bölünmek, muhalif olmanın kaderi galiba... 
     Herkes her şeye tepki göstermek üzere koşullandığından, bir türlü görüş birliği sağlanamıyor. Sonuçta her farklı fikir, bir fraksiyon olarak örgütleniyor. Dolayısıyla hiçbir zaman muhalifler, saldırganlar gibi yekvücut olamıyor. 
     
     Türkiye’de solun hali de bu değil mi 
     Kendisini solda gören herkes ayrı otobüste ayrı yönlere gidiyor. 
     Halkın yüzde 90’ı savaşa karşı... Ama bu potansiyeli örgütleyecek bir yapı oluşturulamadığından sesler cılız çıkıyor Türkiye, "halkına rağmen" savaşa doğru koşuyor. 
     Ana muhalefet partisi CHP meydanlarda yok. "Savaşa hayır" diyenlerin önünde, yanında görünmüyor. Meclis konuşmalarıyla işini yaptığını sanıyor. 
     ÖDP, seçim hezimetinin ardından içine kapandı. Geçen hafta sonu toplanan kongrede Ufuk Uras’ın yerine yine bir iktisatçı olan Hayri Kozanoğlu’nu seçti. 
     HADEP - SHP - ÖDP - EMEP ittifakı seçime 5 kala, bazı sivri akıllıların çabasıyla engellenince, birlikte Meclis’e girme ihtimali olan bu partilerin hepsi baraj altında kaldı. 
     Tek başına barajı aşabileceğini sanan HADEP de şimdi kongreye giderken sesini duyuramamaktan yakınıyor. 
     Kimse seçimden ve halkın tokadından ders almış görünmüyor. Hala bir birliktelik çabası gözlenmiyor. 
     Tersine, SHP’de Karayalçın - Sağlar ikilisi ayrılık sinyalleri veriyor. 
     Kemal Derviş’in kurbanları DSP ve YTP’nin sesi duyulmuyor. 
     Gürbüz Çapan, yeni parti kurma hazırlığı yapıyor. 
     Çatısız kalan aydınlar, gençler, örgütler tek tek ses vermeye çalışıyor. 
     
     Bu darmadağın "yapboz"un kimi parçalarıyla konuştum. 
     Çıkış için en akla yakın görünen formüllerden biri şu 
     Sandıkta partiler bazında kurulamayan ittifakı, önümüzdeki yerel seçimde kişiler bazında oluşturmak... 
     Yukarıda saydığım bütün hareketler, belli ilkeler çerçevesinde bir yerel seçim mutabakatına varabilir ve kendi varlıklarını dağıtmadan, sandıkta birbirlerinin güçlü adayını destekleyebilirler. 
     Murat Bozlak, Diyarbakır’dan aday olabilir mesela ve diğer partililer de orada Bozlak’a oy verir. 
     Buna karşın Ankara’da oylar - diyelim - Murat Karayalçın’a akıtılır. Aynı şemsiye altında Mersin’de Fikri Sağlar aday olur... Muş’ta Sırrı Sakık... Kadıköy’de Ufuk Uras... 
     
     Bu tür bir dayanışma, küskün seçmeni yeniden sandığa çekebileceği gibi, hiç olmazsa yerel yönetimde halkın tercihinin sandığa yansımasını sağlayabilir. Belki uzun vadeli bir ittifakın temelleri de orada atılabilir. 
     Savaş yaklaşıyor. Güneydoğu’dan yeniden çatışma haberleri geliyor. Hükümetle devlet arasında ipler geriliyor. AB, Kıbrıs konuları çözüm bekliyor. IMF reçetesi halkı köşeye sıkıştırıyor. 
     Ve soldaki "yapboz", bir türlü toplanamıyor. 
     Bir çare bulamazlarsa, tarih bu dağınıklıktan hepsini birden sorumlu tutacaktır. 
     
     







Kıbrıs ve milliyetçilik 


Bush, Saddam ve Ziya Paşa 


Amerikan halkı 


İran’dan önemli mesajlar 


Arap Yugoslavyası, Arap Almanyası, hangisi 


Psikopat, şizofrene terfi etti 


Taç ve diken 


Solda ittifak için yeni teklif 


Okula ayrılan para gayrimenkul fiyatlarını artırır mı 


Ne komünist olduk ne de kapitalist 


Savaş mesajı... 


Türkçe Mürkçe şik yetçi Türkçe... 


Kıbrıs forumu 


11 Eylül, Amerikalıları yardımsever yapmış 


Halka hizmet, bu bütçeden çıkacak 


Doğalgaz fiyatı kimseyi memnun etmedi 


</TEXT>
</DOC>
