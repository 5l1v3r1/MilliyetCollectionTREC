<DOC>
<DOCNO> 142053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sonspo13.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz Çetin yeni 11 arayışlarında... 
</HEADLINE>
<TEXT>

     Fenerbahçe'de Galatasaray yenilgisinin ardından teknik sorumlu Oğuz Çetin, idmanlarda yeni 11 arayışlarına başladı. 
     Çetin'in, basına kapalı olarak PAF takımıyla yaptırdığı antrenman maçında Galatasaray maçından farklı bir 11'i denediği öğrenildi. 
     Ukraynalı futbolu Rebrov'u yedek takımla ayrı çalıştıran Oğuz Çetin'in, forvette, bugün takımla çalışmalara başlayan Serhat ile birlikte Beschastnykh'e görev verdiği kaydedildi. 
     Galatasaray maçında yedek olan Hakan, Yusuf ve Ogün'ü de antrenman maçında ilk 11'de oynatan Çetin'in, Rüştü'nün sakatlığı nedeniyle kalede Volkan'ın yanı sıra Ümit, Fatih, Abdullah, Tuncay ve Kemal'i de idman maçında oynattığı ifade edildi. 
     Oğuz Çetin, Mirkoviç ve Johnson'u da yedeklerle çalıştırdı. 
     
     CEYHUN İDMANA ÇIKMADI 
     Fenerbahçe, Elazığspor ile hafta sonunda yapacağı lig maçının hazırlıklarını sürdürdü. 
     Teknik sorumlu Oğuz Çetin yönetiminde Samandıra Tesisleri'nde gerçekleştirilen idmanda yaklaşık 45 dakika süren kondisyon çalışmasının ardından PAF takımıyla yapılan taktik maçı basına kapatıldı. 
     Sağ dizinde problem olan Ceyhun, bugün de idmana katılmazken, sakatlıkları bulunan Steviç ile Rüştü takımdan ayrı koşu yaptı. Rüştü, bir sürü koştuktan sonra tesislere giderken, Steviç koşulara devam etti. 
     Sakatlığı düzelen Serhat ise bugün takımla birlikte idman yaptı. 
     
     AKŞAM İDMANI İPTAL 
     Teknik sorumlu Oğuz Çetin, bu akşam yapılacak idmanı iptal etti. 
     Gündüz çalışmasını uzun tutan ve yaklaşık 2 saat 15 dakika idman yaptıran Çetin'in akşam çalışmasını iptal ettiği bildirildi. Futbolcuların saat 16.00'ya kadar tesislerde kalıp, daha sonra dağılacakları öğrenildi. 
     Fenerbahçe, yarın saat 13.00'de yapacağı tek idmanla Elazığspor maçının hazırlıklarını sürdürecek. 
     Sarı-lacivertliler, 15 Mart Cumartesi günü yapacakları Elazığspor maçı için 14 Mart Cuma günü özel uçakla Elazığ'a gidecek ve maçtan sonra İstanbul'a dönecek. 
     





</TEXT>
</DOC>
