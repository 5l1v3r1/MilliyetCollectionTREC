<DOC>
<DOCNO> 114936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/dunya/dun01.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya sevmedi’ dedi bakanlıktan istifa etti... 
</HEADLINE>
<TEXT>

İngiltere Eğitim Bakanı, "yöneticilikte başarılı olamadığını ve medya ile uyum sağlayamadığını" söyleyerek istifa etti 
     LONDRA Milliyet 

     İngiltere Eğitim Bakanı Estelle Morris, "stratejik yöneticilikte başarılı olamadığını" ve "modern medya ile de gereken uyumu sağlayamadığını" söyleyerek görevinden istifa etti. 
     Geçtiğimiz eylülde yüzlerce öğrencinin üniversiteye girme şansını elinden alan tartışmalı sınav sonuçlarıyla ilgili olarak yoğun şekilde eleştirilen 50 yaşındaki kadın bakanın istifası, Başbakan Tony Blair’i şoke etti. Morris’ten istifa kararını gözden geçirmesini rica eden Blair, kadın bakanın, "Hükümetinizde yer almaktan gurur duydum. Ancak artık görevimden ayrılmaya kararlıyım. Görevimin gerektirdiği ya da sizin ihtiyaç duyduğunuz düzeyde başarılı olamadım" sözleri üzerine istifayı üzülerek kabul etti. 
     Son dönemde İngiliz eğitim sistemiyle ilgili eleştiriler iki noktada yoğunlaşıyor. 
     11 yaş grubundaki ilkokul mezunu öğrencilerin okuma ve matematik derslerinde çok kötü performans gösterdikleri ortaya çıkarken, 17 - 18 yaş grubu öğrencilerinin girdiği "A - düzeyi" denilen üniversite sınavlarının çok kolay olduğu, bu nedenle de sınavı yapan bazı öğretmenlerin çoğu sınav k ğıdına kasten düşük not verdikleri saptanmıştı. Üniversite sınavlarında yapılan bu haksız uygulama, çoğu öğrencinin açıkta kalmasına ve büyük bir karışıklığa neden olmuştu. 
     



 DÜNYA 












</TEXT>
</DOC>
