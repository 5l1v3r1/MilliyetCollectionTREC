<DOC>
<DOCNO> 133770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun07.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzincan-Erzurum arası depreme gebe 
</HEADLINE>
<TEXT>

Prof. Türkelli, Üzümlü’den Karlıova’ya uzanan bölgede iki kırılmamış nokta olduğunu söyledi 
     ÖNAY YILMAZ İstanbul 

     Kandilli Rasathanesi ve Deprem Araştırmaları Enstitüsü Jeofizik Ana Bilim Dalı öğretim üyesi ve Doğu Anadolu Deprem Araştırmaları Koordinatörü Prof. Dr. Niyazi Türkelli, yaptıkları son araştırmalarda Erzincan ile Erzurum arasında deprem açısından riskli bir bölgenin varlığının saptandığını söyledi. 
     
     YIKICI OLABİLİR 
     "Bu bölge Erzincan’ın Üzümlü kazasından Karlıova’ya doğru uzanıyor. KAF’ın bir kolu. Burada kırılmamış bir iki yer var. Kırılmamış fayın uzunluğu yaklaşık 50 - 60 kilometre. Yüzeyde izleri görülmeyen bir fay" diyen Türkelli, sözlerini şöyle sürdürdü 
     "Bu fayların uçlarında aktivite var. Yıkıcı depremlere yol açabilecek potansiyele sahip. Bir başka risk de Doğu Anadolu Fay Zonu üzerinde. Malatya’dan Elazığ’a doğru giden bir bölge var. Bir de Bingöl ile Karlıova arasında risk görülüyor." 
     
     NÜKLEER RİSK 
     Irak’ta olası bir savaştaki nükleer patlamanın da Doğu’daki fayları tetikleyebileceğini belirten Türkelli, şöyle devam etti "Irak, Birleşmiş Milletler BM Nükleer Silahsızlanma ve Nükleer Denemelerin Yasaklanması Anlaşması’nı imzalamadı. Türkiye ise 2000’de bunu TBMM’den geçirdi." 
     



 GÜNCEL 





















</TEXT>
</DOC>
