<DOC>
<DOCNO> 104848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo13.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Brugges Galatasaray'dan korkuyor... 
</HEADLINE>
<TEXT>

     Galatasaray'ın Şampiyonlar Ligi'nde yer aldığı H Grubu'ndaki rakiplerinden Belçika'nın Club Brugge takımının Norveçli Teknik Direktörü Trond Sollied, Galatasaray'ın güçlü bir takım olduğunu söyledi. 
     Sollied, Galatasaray'ın güçlü bir takım olduğunu herkesin bildiğini söyledi. 
     Trond Sollied, son yıllarda yıldızı hızla parlayan takımların arasında yer alan Galatasaray'a karşı futbolcu olarak oynama şansı bulduğunu bildirerek, şöyle konuştu 
     ''Ben Norveç'in Rosenboorg takımında oynarken, Galatasaray'a karşı 2 kez forma giydim. İstanbul'daki 3-0'lık yenilgimizi hiç unutamıyorum. Galatasaray'ın o zaman için çok iyi takım olduğunu söyleyemem, ama taraftarlar bizi şaşkına çevirdi. Galatasaray taraftarı dünyanın gördüğüm en fanatik, ama olumlu şiddetli taraftarı. Bu durum Brugge oyuncuları için de büyük bir tecrübe olacak.'' Teknik Direktör Sollied, İstanbul'da kendi oyunlarını oynamaları halinde maçı kazanma şanslarının bile olabileceğini vurgulayarak, ''İstanbul'daki maçta kendi oyun düzenimizi sahaya yansıtabilir ve bunu Galatasaray'a kabul ettirebilirsek, kazanma şansımız bile olabilir. Belçika da ise Galatasaray'ı kesin yenmeyi planladık. Ben grubumuzu Şampiyonlar Ligi'nin en güçlü 2. grubu olarak görüyorum'' diye konuştu. 
     Norveçli teknik adam, milli takımda bir çok oyuncusu olan Galatasaray'ın gücünü herkesin bildiğini ifade ederek, ''Milli takımda 6 oyuncusu bulunan Galatasaray'da oynayan bu oyuncular, Dünya Kupası'nda kendilerini ispat ettiler. Bu durumda rakibimizin gücünü bilerek hazırlıklarımızı o doğrultuda yapacağız'' dedi. 
     
     GÜVENLİK 
     Bu arada, güvenlik güçlerinin, İçişleri Bakanlığı'na sunduğu raporda, Belçika'da oynanacak Brugge-Galatasaray maçının yüksek riskli bir maç olduğu ifade edildi. 
     Raporda, Belçika'da Türkiye'den gelen yasadışı örgüt mensupları bulunmasının ve bu ülkede yaşayan çok sayıda Türk seyircinin olmasının sorun olarak görüldüğüne yer veriliyor. 
     Brugge ise Türklere maç için bin 500 bilet önereceğini, ancak bunun sorunlara ve tartışmalara yol açacağına inandıklarını bildirdi. 
     Brugge takımı, bugünden itibaren abonelerine Şampiyonlar Ligi için bilet satışlarını 60, 80 ve 100 Euro'dan satışa çıkarırken, biletlerin 9 Eylül tarihinden itibaren 30, 40 ve 50 Euro'ya düşürüleceğini açıkladı. 
     
     HASAN ŞAŞ, BELÇİKA BASININDA SÜRMANŞET- 
     Belçika'nın en yüksek tirajlı gazetesi Het Laatste Neeuws, Hasan Şaş'ı, Barcelona'nın Hollandalı yıldızı Kluivet ile birlikte 1. sayfada yan yana çeyrek sayfa büyüklüğünde sürmanşet veriyor. Gazete Hasan Şaş'ı Şampiyonlar Ligi'nin en tehlikeli ve hızlı oyuncularından biri olarak yorumluyor. 
     





</TEXT>
</DOC>
