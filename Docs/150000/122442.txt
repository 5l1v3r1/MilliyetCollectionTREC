<DOC>
<DOCNO> 122442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yazar/guclu.html </URL>
<DATE> 2002/12/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Milli Eğitim kaynıyor 
</HEADLINE>
<TEXT>

     Milli Eğitim Bakanlığı’nda çok önemli görevlerin pek çoğu yıllardır vek leten yürütülüyordu. Genel müdürler, il ve ilçe milli eğitim müdürleri, müşavirler, şube müdürleri ve okul müdürlerinin binlercesi bulundukları koltukta vek leten oturuyordu. 
     Bir önceki Bakan Necdet Tekin, etik olmaz gerekçesiyle asaleten atamaları yeni gelecek iktidara bıraktı. Peki ya ondan önceki Bakan Metin Bostancıoğlu neden bu atamaları yapmadı sorusuna ise verilecek anlamlı bir cevap bulunamıyor. Kimisi beceriksizliğinden derken kimisi de vek leten yönetmek daha kolay olduğu için bu yöntemi bilerek tercih etti yorumunu yapıyor... 
     Son günlerde başta Ankara olmak üzere Türkiye genelindeki hareketliliğin nedeninin ise öyle iddia edildiği gibi AKP’li kadrolaşma olmadığı anlaşıldı. 
     Bazı çevrelerin AKP tüm kadrolara kendi adamlarını dolduruyor, atamalardan Bakan Mumcu’nun bile haberi yok. AKP Genel Merkezi’nde hazırlanan listelerdeki isimler bir bir kilit noktalara atanıyor şeklindeki iddialarını, MEB kurmaylarına sorduk. İşte verdikleri cevaplar ve bundan sonraki stratejileri 
     Şu an için ne görevden alınan var ne de yeni bir göreve atanan. Yapılan iş sadece bulundukları koltukta vek leten oturanları asli görevlerine göndermek. Onlardan boşalan koltuklara da eğer o koltuğun asil sahibi varsa onu oturtturmak. Eğer o koltuğun asaleten bir sahibi yoksa yerine en kıdemli yardımcılarından birinin valilik ya da kaymakamlıklarca atanmasını sağlamak. Hepsi bundan ibaret... 
     Bütün bu işlemler olurken bakanlık gelişmeleri sadece izleyecek. Makamın gerektirdiği yeterlilikte olanlar görevlerine devam eder, o yetkinlikte olmayanlar da gider yerine yenileri gelir. Ama asaleten gelir. Vek let dönemi artık bitiyor... 
     Evet bakanlık kurmaylarının verdiği bilgi bu yönde. Yani üç aşamalı bir planları var. İlk adım vek let dönemini sona erdirmek. İkinci adım mevcut kadrolar içerisinde kendileriyle çalışabilecekleri saptamak. Üçüncü adım ise en kısa sürede tüm kadrolara asaleten atamalar yapılarak, eğitim sorunlarının üzerine gitmek... 
     Bakan Mumcu’nun işi zor. Bakanlık kadroları öyle binlerle, on binlerle değil yüz binlerle ifade ediliyor. 100 bine yakını idareci olmak üzere 600 bini aşkın elemanı var. Taşlardan biri yerinden oynadı mı yarattığı rahatsızlık göle atılan taşın çıkardığı haleler gibi dalga dalga yayılıyor. 
     Mumcu ve arkadaşları, rahatsızlık yaratmama konusunda kararlılar. Olası bir tedirginliğin işlerini ne kadar zorlaştıracağını da biliyorlar. Dahası attıkları her adımın titizlikle takip edildiğini de görüyorlar. Bu yüzden bazı merkezlerden yayılan söylentilerden çok, atılan somut adımlara bakıp ona göre değerlendirme yapmak işin en doğrusu. 
     Özetin özeti Öyle iddia edildiği gibi bir kıyım operasyonu, hem Bakan Mumcu’yu hem de hükümeti zora sokar. Ayrıca, DSP kadrolaşmaya gitmedi ki onlar temizlensin. MEB kadroları zaten öteden beri AKP’ye yakın. Şu an için yapılanlar ise doğru. Vek let ile iş yürümez. Koltukların asıl sahipleri kimse otursunlar ve çözüm üretsinler. Başarılı olan kalır, olamayan gider. Gelişmeleri objektif bir gözle izlemeye devam ediyoruz. 
     
     







Hukukun liberalleşmesi 


Etiler - Taksim... 


Şahin ve Babacan’ın IMF görüşmesi 


Resmin bütünü gözden kaçmasın 


Siirt üçlemesi 


Tayyip Erdoğan solcu mu 


Milli Eğitim kaynıyor 


Çözüm ile çözümsüzlük arasında... 


Sabah ve atv böyle satılacak Allah sana, sen bana 


AB, ordu, MGK 


Yoksulluk yardımında söz Gemici’nin 


Zenginimiz de fakir, fakirimiz de fakir... 


TOBB Başkanı Önce birleşme 


</TEXT>
</DOC>
