<DOC>
<DOCNO> 123570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sonspo14.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı - Kırmızılılar'da moraller bozuk 
</HEADLINE>
<TEXT>

     Beşiktaş yenilgisiyle liderliği rakibine kaptıran Galatasaray, deplasmanda Gaziantepspor ile oynayacağı lig maçının hazırlıklarına ara vermeden başladı. 
     Teknik Direktör Fatih Terim yönetiminde gerçekleştirilen ve yaklaşık 1 saat süren antrenman, Florya Metin Oktay Tesisleri'nde kar yağışı altında geçti. 
     Sakatlığı süren Christian dışındaki tüm futbolcuların katıldığı idmanda, dünkü maçta 90 dakika oynayan oyuncular yarım saat koşu yaptıktan sonra çalışmayı bıraktı. Sarı-kırmızılılar, idman boyunca da sadece koşu yapmakla yetindi. 
     Futbolcuların antrenmanda morallerinin Beşiktaş yenilgisi nedeniyle bir hayli bozuk olduğu dikkat çekti. 
     Galatasaray, Gaziantepspor maçının hazırlıklarını yarın akşam yapacağı antrenmanla sürdürecek. 
     
     BATİSTA VE AYHAN YOK 

     Galatasaray'da Batista ve Ayhan'ın Gaziantepspor maçında da oynamayacağı açıklandı. 
     Almaguer, Baliç ve Christian'ın da sakatlıklarının sürdüğü belirtilirken, Christian'ın Gaziantepspor maçına kadar yetiştirilmeye çalışıldığı kaydedildi. Bu arada, Arif'in ayak bileğinde ağrısı bulunduğu, Ergün'ün de arka adalesinde çekme meydana geldiği ve bu futbolcuların tedavilerine başlandığı ifade edildi. 
     





</TEXT>
</DOC>
