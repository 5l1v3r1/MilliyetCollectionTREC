<DOC>
<DOCNO> 132155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun02.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye, Irak'ta çetin ceviz çıktı..." 
</HEADLINE>
<TEXT>

     ABD'nin önde gelen gazetelerinden The Cristian Science Monitor, ABD Başkanı George Bush'un, Irak konusunda müttefiklerini ikna etmeye çalışırken, ''beklemediği bir direnci Türkiye'den gördüğü'' yorumunu yaptı. 
     Gazetenin Ankara çıkışlı haberinde, Türk hükümetinin bir taraftan ABD ile olası askeri destek görüşmeleri yaptığı, diğer yandan savaşı önlemek için diplomatik çabalarını artırdığı belirtildi. 
     The Cristian Science Monitor, ''Ankara'nın, Amerikan taleplerine karşı yanıtını 27 Ocak'tan sonra vereceğini'' ifade ederek, Bush yönetiminin bir noktada operasyona Türkiye ile veya Türkiyesiz girişme kararını vermek zorunda kalabileceği görüşünü dile getirdi. 
     Türk halkının yüzde 80'inden fazlasının savaşa karşı olduğunu hatırlatan gazete, Ankara'nın ekonomik kaygılar ve savaş sonrasına ilişkin siyasi endişelerden dolayı ABD'ye askeri destek vermekte hevesli davranmadığını ifade etti. 
     





</TEXT>
</DOC>
