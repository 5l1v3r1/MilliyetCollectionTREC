<DOC>
<DOCNO> 105319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo07.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal "Gençlerbirliği dolu tribünleri hak etmiyor mu " 
</HEADLINE>
<TEXT>

     Birinci Süper Lig'in 4. haftasını da puan kayıpsız lider tamamlayan Gençlerbirliği'nde, teknik direktör Ersun Yanal, taraftarlara çağrıda bulunarak, ''Bu takım dolu tribünler önünde oynamayı hak etmedi mi '' dedi. 
     Ersun Yanal, yaptığı açıklamada, Göztepe karşısında oyuncularının ilk yarıda adeta gol kaçırma şovu yaptığını belirterek, şunları kaydetti 
     ''İnanılmaz goller kaçırdık. 3 farklı galibiyeti yakaladıktan sonra futbolcularımızın maçı garantilemenin verdiği rehavetle konsantrasyonu bozuldu. Bunlar olacak. Futbolcularımız ve ben birbirimizi daha iyi anlayınca bu dakikaları yaşamayacağız. Ancak bir gerçek var ki bu oyuncular maçı kazandı ve ligin zirvesine kondu. Eleştirileri, takımı daha iyi yere getirmek ve büyütmek için yapıyoruz.'' 11 futbolcusu milli takımlara giden kırmızı-siyahlıların teknik direktör Ersun Yanal, futbolculara 2 gün izin verdi. Gençlerbirliği, çalışmalara 4 Eylül Çarşamba sabahı başlayacak. 
     





</TEXT>
</DOC>
