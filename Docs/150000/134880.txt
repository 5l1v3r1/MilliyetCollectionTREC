<DOC>
<DOCNO> 134880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sontur18.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet zanlısına zorlu operasyon... El bombasına sarıldı... 
</HEADLINE>
<TEXT>

     Bahçelievler'de polis memuru Şahin Ekiz'i şehit ettiği, Fatih'te de balıkçı Mehmet Azman'ı öldürdükten sonra aracını almaya çalıştığı hafız Selman Okumuş'u ağır yaraladığı öne sürülen Yaşar Akgün, polisin düzenlediği zorlu bir operasyonla yakalandı. 
     Bahçelievler İlçe Emniyet Müdürlüğü ekiplerinin yürüttükleri çalışmalar sonucu, Atatürk Havalimanı Şube Müdürlüğü'nde görevli polis memuru Ekiz'in 30 31 Ekim 2002 tarihinde Bahçelievler'de başından vurulması ve ardından kaldırıldığı İÜ Tıp Fakültesi Hastanesi'nde 16 gün sonra şehit olması ile 19 Kasım 2002 tarihinde Fatih'te balıkçı Azman'ın 54 öldürülmesi, hafız Okumuş'un 25 da ağır şekilde yaralanarak 34 ZJ 0693 plakalı cipinin gasp edilmesi olaylarının faili olduğu belirlenen Yaşar Akgün'ün 31 , Şirinevler'deki bir caminin çay ocağında oturduğu tespit edildi. 
     Akgün'ün polise yakalanmamak için üzerinde sürekli el bombası taşıdığını öğrenen ekipler, durumu Asayiş Şube Müdürlüğü Cinayet Büro Amirliği'ne bildirdi. 
     Zanlının bulunduğu çay ocağına giderek müşteri gibi oturan uzman ekipler, dalgın anını yakaladıkları Yaşar Akgün'ü, aynı anda 8 polisin üzerine atılarak taşıdığı el bombasını patlatmaya fırsat vermeden gözaltına aldı. 
     Akgün'ün üzerinde, el bombasının dışında, şehit polis memuru Şahin Ekiz'den gasp ettiği tabanca ile Fatih'te Mehmet Azman'ı öldürdüğü, Selman Okumuş'u da yaraladığı diğer ruhsatsız tabanca ele geçirildi. 
     Şubeye getirilerek sorguya alınan Akgün'ün, ''bütün hocaları yalancılıkla suçlayarak, herhangi bir cemaatle bağlantısı olmadığını, cemaat liderlerinin görüşlerinden etkilenmediğini, ancak zaman zaman kendisine cihat talimatı geldiğini'' bildirdiği belirtildi. 
     Polis memuru Şahin Ekiz'i ''cihat emri geldiği'' ve ''küffarın bekçileri'' olduğu gerekçesiyle vurduğunu söyleyen Yaşar Akgün'ün, balıkçı Mehmet Azman'ı bir kıza gülümsediği ve sarkıntılığa yeltendiği, 2000 yılında Diyanet İşleri Başkanlığı tarafından Kocatepe Camii Konferans Salonu'nda düzenlenen ''2. Uluslararası Kuranıkerim Okuma Yarışması''nda ''ezbere okuma'' dalında dünya birincisi seçilen hafız Selman Okumuş'u da bu yarışma sonucu hediye olarak verilen 34 ZJ 0693 plakalı Honda marka cipini kaçmak için almak isterken silahla yaraladığını anlattığı kaydedildi. 
     





</TEXT>
</DOC>
