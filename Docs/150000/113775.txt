<DOC>
<DOCNO> 113775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko05a.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş günde 4 bin kişinin elini sıkıyor 
</HEADLINE>
<TEXT>

     MURAT SABUNCU 

     Pırıl pırıl bir İstanbul sabahı. Kemal Derviş ve danışmanı Oya Ünlü ile Bebek’te çay, simit ve peynirden oluşan bir kahvaltı sofrasındayız. Çoğu yazılmamak kaydıyla, Türkiye’nin bugününü ve geleceğini konuşuyoruz. İlk tespitimiz şu ki Derviş, CHP’nin seçimden birinci parti olarak çıkacağına inanıyor. Şu anda farklı düşünse de pek çok insanın sandığa gittiğinde CHP için’ oy kullanacağını düşünüyor. Bu beklentisine kanıt olarak da sokakları, vatandaşı gösteriyor. 
     Derviş’e göre seçim çalışmalarının en önemli ayağı halkla yüzyüze diyalog. Hatta ev ziyaretler. Bir hesaplama yapmış. Bir günde yaklaşık dört bin kişinin elini sıkıyor. Buna göre 10 günde 40 bin kişiye ulaşabiliyor. Bu kişilerin aileleri ve arkadaş çevreleri de hesaba katıldığında yaklaşık 200 bin kişiye ulaşılmış oluyor. Türk insanının dokunma’ ve karşılıklı konuşmaya’ ne kadar önem verdiği dikkate alınırsa Derviş’in yolu doğru. 
     
Esas hedef işsizlik      Bu arada eşi Catherine Derviş’e halkın gösterdiği ilgi de Derviş’i son derece mutlu ediyor. Seçim çalışmaları için gittiği Karaman’da halkın neredeyse kendilerinden çok eşine ilgi göstermesini gülerek anlatıyor. Aslında Catherine Derviş de Türk insanını ve Anadolu’yu seviyor. Ancak kendisi astım hastası olduğu için yoğun programlara fazla katılamıyor. 
     Derviş’in seçim çalışmaları boyunca ve eğer seçilirse önemle üstünde duracağı konu işsizlik’. CHP’nin 1 milyon kişiye iş hedefinin çok önemli olduğunu söylüyor. Hayali bir hedef, tutulamaz’ diye eleştirenlere ise gülüp geçiyor. Önümüzdeki sene büyüme hedefi ve gelecek yabancı yatırımlar dikkate alındığında bu hedef rahatlıkla tutturulabilir’ diyor. 
     Derviş’in konu özellikle ekonomi olduğunda ne kadar ciddi’ olduğunu bilenler, yapamayacağı konularda söz vermediğini izleyenler için 1 milyon kişiye iş’ sözü, dikkate alınması gereken bir hedef. 
     
3 Kasım’a doğru atak var      Derviş, AB üyeliği için de ümitli. Önümüzdeki günlerde CHP’nin Avrupa’nın önde gelen liderleri bazında bir girişimi de olacak. Ancak ihtiyatı elden bırakmıyor ve kesinleşmeden konuşmama prensibi konusunda taviz vermiyor. 
     Derviş, ABD’nin Irak’a askeri müdahalesinin neredeyse kesinleştiğini söyleyerek, piyasaları rahatlatacak önlemlerin alınması gerektiğini belirtiyor. Bu arada hatırlatalım, 2001 yılı sonunda programa Irak’a müdahele ihtimaline karşı, başta faizler olmak üzere çeşitli konularda marj koyulmuştu. 
     Görünen o ki Derviş politikaya ısınmış. Söylediklerinden çıkardığımıza göre CHP 3 Kasım’a doğru oyların yönünü değiştirebilecek sürpriz ataklara hazırlanıyor. Tabi son söz seçmenin... 
     



 EKONOMİ 






















</TEXT>
</DOC>
