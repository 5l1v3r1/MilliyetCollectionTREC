<DOC>
<DOCNO> 135342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/aeko.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF uyardı ABD kredisi uzun vadeye yayılabilir 
</HEADLINE>
<TEXT>

AKP hükümetini anlamakta zorlandıklarını ifade eden ve kaynak yaratmada başarısız’ bulan IMF kaynakları, ABD’den alınacak kredinin Irak’a ilişkin koşullara bağlanarak uzun vadeye yayılabileceğini belirttiler 
     YASEMİN ÇONGAR Washington 

     Uluslararası Para Fonu IMF ile Ankara arasındaki işbirliğinde belirsizliklerle dolu’ bir dönemden geçiliyor. İlk olarak, Türkiye’nin Ekim 2002’de alması planlanan, ancak daha sonra 3 Kasım seçimleri ertesine bırakılan 1 milyar 600 milyon dolarlık kredi diliminin serbest bırakılması, bu kez de Kurban Bayramı sonrasına ertelendi. Fon yetkilileri, mevcut belirsizlikle ilgili olarak, "Ortada bir kriz yok, ancak Türk hükümetinin iktisadi programla ilgili olarak hangi yöne gitmek istediğini görmek istiyoruz. Bu konuda ne yapmak istediklerini tam olarak anlayabilmiş değiliz" diyorlar. 
     Fon kaynakları, AKP hükümetinin programı aksattığı saptamasını yapmaktan kaçınıyorlar. Buna karşın, bir IMF yetkilisinin Milliyet’e yaptığı değerlendirmede şu unsurlar öne çıktı 
     
     Kaynak yaratmada başarısız 
     Kaynak yetersiz IMF, GSMH’nin yüzde 6.5’i olarak belirlenen faiz dışı fazla hedefinin tutturulabileceğinden kaygılı. Fon, AKP hükümetinin seçmene verdiği vaatler yönünde gelir azaltıcı ve gider artırıcı bazı önlemler almasını anlayışla karşılıyor. Ancak bu önlemler için gerekli kaynağın yaratılmasında başarısız kalındığı vurgulanıyor. Bir yetkili Milliyet’e, "Emeklilik maaşlarına zam ve Vergi Barışı iyi ama, karşılığında KİT satışları vs. için çaba gösterseler bile henüz kaynağı bulabilmiş değiller" dedi. 
     
     ABD’den para gelir rehaveti 
     ABD parasına güven IMF, Ankara’nın Biz, nasıl olsa Irak için ABD’den para alacağız. IMF kredisi o kadar önemli değil’ gibi bir hava içine girmesinden de kaygı duyuyor. Fon kaynakları, ABD, ikili düzeyde kredi verse bile, bunun IMF programı ile çelişen bir takvimde yapılmayacağını tahmin ediyorlar. 
     Bir yetkili, "Ankara’nın ABD’den alacağı kredi, Irak politikasına ilişkin birçok koşula bağlanabilir. Uzun süreye yayılabilir" sözleriyle, olası Irak paketinin IMF programına alternatif görülmemesini istedi. 
     
     Planlama yapmak zor’ 
     Irak için hazırlık Türkiye’nin, Irak’ta olası bir savaşın programı nasıl etkileyeceği konusundaki düşünceleri de IMF için bu aşamada belirsiz. Fon yetkilileri, bu konunun 4’üncü Gözden Geçirme çalışmaları sırasında mutlaka gündeme geleceğini belirtiyorlar, ancak savaşın süresi ve gidişatı konusundaki belirsizliklerin hem Ankara’nın, hem Fon’un planlama yapmasını zorlaştıracağı da vurgulanıyor. 
     
IMF heyeti bayramdan sonra gelecek      Milliyet’in Fon kaynaklarından edindiği bilgiye göre, Ankara’da 2003 bütçesi üzerine çalışan, ancak "müzakereci" statüsü taşımayan iki IMF ekonomistinin Washington’a dönmeleri ve Türkiye’nin ek niyet mektubunun tamamlanmasının ardından, IMF’nin Türkiye Masası şefi Juha Kahkonen başkanlığındaki bir heyetin, dördüncü gözden geçirme çalışmaları için Ankara’ya gitmesi planlanıyor. Ancak bir IMF yetkilisi, "Kahkonen’in gidiş tarihi henüz belli değil. Bayram sonrasına kalacağı anlaşılıyor. Öncelikle, Türkiye’nin program hedefleri konusunda kararlı olduğunu görmek istiyoruz" dedi. 
     



 EKONOMİ 





















</TEXT>
</DOC>
