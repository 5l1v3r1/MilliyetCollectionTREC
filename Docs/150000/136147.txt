<DOC>
<DOCNO> 136147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/spor/spo01.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVULUN SERGEN GELİYOR 
</HEADLINE>
<TEXT>

Süper Solak’ın iki muhteşem asisti Sinan Engin ile aralarındaki buzları da eritti. Engin, "Yüzde 60-70 kapasitesi bile bize yeter" diyerek Sergen’e övgü yağdırdı 
     BİLAL MEŞE 

     "Yedekliği kim ister" 
     BEŞİKTAŞ’IN farklı Kocaelispor galibiyetinde iki goldeki asistiyle yeniden gündeme oturan Sergen Yalçın, en büyük dezavantajının sakatlık olduğunu söyledi. Yıldız futbolcu, "Beşiktaş’ın şampiyon olması için her türlü fedekarlığı yapıyorum. Aşil tendonumdaki sakatlık henüz geçmedi. Hangi futbolcu yedek oturmak ister. Hele hele bu zorlu yarışta bana hiç yakışmaz" dedi. 
     
     "Sergen pes etmez" 
     LİGİN ilk yarısında sakat sakat oynadığına dikkat çeken Sergen, "Hem rakiplerle, hem sakatlığımla boğuştum. Şimdi daha iyiyim. Şartlar ne olursa olsun Beşiktaş’ı şampiyonluğa taşıyacağız. Bu çorbada benim de tuzum, biberim olacak" diye konuştu. Fenerbahçe derbisinde her türlü riski göze aldığını da hatırlatan yıldız, "Sergen kolay kolay pes etmez" yorumunu yaptı. 
     
     Süper solak faktörü 
     KARTAL’IN Menajeri Sinan Engin, Kocaelispor karşısında alınan farklı galibiyette Sergen faktörünün ön planda olduğunu söyledi. Tecrübeli futbolcunun yüzde 30 kapasite ile oynadığına dikkat çeken Engin, "Daha iyi olmak zorunda. Bu yarışta Sergen yüzde 60 - 70 kapasiteyle oynasa bile yeter. Daha rahat şampiyon oluruz" ifadesini kullandı. 
     
     Doktoru ne dedi 
     BEŞİKTAŞ Kulüp Doktoru Ayhan Obtur, Sergen’in iki hafta içinde tam kapasite hazır olacağını açıkladı. Tecrübeli futbolcunun sağ aşil tandonunda çok az ödem kaldığına dikkat çeken Obtur, "Özellikle sağ ayağını fazla zorlamıyoruz. Kendisine özel çalışma uyguluyoruz. Ayrıca iki kilo fazlası var. Bunu da bu süre içinde atar" dedi. 
     
Pozisyon dışarıda’      KOCAELİ-Beşiktaş maçının ilk yarısındaki tartışmalı penaltının kahramanlarından Kaptan Tayfur, pozisyonun ceza sahası dışında olduğunu söyledi. Tecrübeli futbolcu, "O anda duraklamam yanlış yorumlanıyor. Duraklamamın temelinde Kim var, kim yok’ diye baktım, pas verecek arkadaşlarımı aradım. Penaltı kararına çok şaşırdım" diye konuştu. 
     
Yönetim dört köşe      KOCAELİSPOR karşısında kazanılan farklı galibiyetin coşkusunu yaşayan Beşiktaş Yönetimi, Galatasaray’a da taş attı. İletişim Komitesi Başkanı Mete Düren, takımın Körfez karşısında özellikle ikinci yarıda çok iyi oynadığını belirtti. Düren, "Başka illerde maç oynanırken, Galatasaray maçının oynanmaması düşündürücüdür’’ dedi. 
     
Kartal fark attı      AMERİKAN CNN Televizyonu’nun resmi web sitesinde yer alan "Hangi takım CNN Dünya Klasmanı’nda ilk 10’a girmeyi hak ediyor " anketinde, Beşiktaş diğer ekiplere büyük fark attı. 3 bin 500’ün üzerinde oyun kullanıldığı ankette, Beşiktaş’a yüzde 64 oy çıkarken, Bayern Münih yüzde 14, Lazio yüzde 8, Santos yüzde 5, Independiente ve PSV yüzde 3, Monaco ise yüzde 2’de kaldı. Kartal’ın bu hafta, daha önce Galatasaray’ın zirveye çıktığı ilk 10’a girmesi bekleniyor. 
     
Deplasman fatihleriBeşiktaş, 3 yıl aradan sonra ilk kez dış sahada 6 maçını arka arkaya kazanma başarısını gösterdi 
     ASLI ÇİL 

     LUCESCU ile birlikte şahlanan, Türkiye ve Avrupa’da yeniden eski günlerine dönen Beşiktaş, Kocaelispor galibiyetiyle, 3 yıl sonra 6 deplasman maçını arka arkaya kazanma başarısını gösterdi. Siyah - Beyazlılar, son olarak 1999-2000 sezonunun 19. haftasından itibaren çıktığı üst üste 6 dış saha karşılaşmasını da kazanmıştı. 
     
Beşiktaş’ın dış saha performansı 1999 - 2000 Samsunspor 2-0 Denizlispor 2-0 Kocaelispor 2-1 İstanbulspor 2-0 Trabzon 2-1 Adanaspor 3-1      
     
2002 - 2003 Ankaragücü 1-0 Denizlispor 2-1 Altay 1-0 Galatasaray 1-0 Fenerbahçe 1-0 Kocaelispor 5-0      
     



 SPOR 






























</TEXT>
</DOC>
