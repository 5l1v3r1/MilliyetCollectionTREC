<DOC>
<DOCNO> 132315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/siyaset/siy05.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu’nun anketine rekor sayıda katılım 
</HEADLINE>
<TEXT>

Eğitim Bakanı Mumcu’nun öncülüğünde internette başlatılan yükseköğretimde reform adı altındaki forum, 100 bin kez tıklandı 
     BAHAR ATAKAN Ankara 

     Milli Eğitim Bakanı Erkan Mumcu’nun bakanlığın internet sitesinde başlattığı yükseköğretim ile bakanlık merkez teşkilatını yeniden yapılandırma reformuna akademik çevre ve vatandaşlardan görüş yağdı. Bakanlığın internet sitesindeki "Milli Eğitim Bakanı Erkan Mumcu’dan reform için çağrı" başlığına 20 bin 574 görüş geldi. Yaklaşık 100 bin kez "tıkölanan forum pazartesi günü kapatıldı. 
     
     Rektörler ek süre istedi 
     Mumcu’nun, "emumcu meb.gov.tr" adresine 6 bin 700, yükseköğretim reformuna 8 bin 864, MEB reformuna 5 bin 12 görüş bildirildi. Bunların arasından nitelikli olan 6-7 bin görüş seçilerek incelemeye alındı. Rektörler ve öğretim üyeleri, görüşlerini bildirmek için ek süre istedi. Görüşlerin Mumcu’ya ulaşmasının ardından ikinci aşamaya geçilecek. 
     Bu aşamada temsilcilerle 10 kişilik sekreterya oluşturulacak. Sekreterya sentez haline getirilen 200 görüş üzerinde tartışacak. Sekreteryaya yine düzenleme yetkisine sahip 10 kişilik danışma heyeti eşlik edecek. Bunun ardından bakanlığın hazırladığı YÖK Yasa Tasarısı Bakanlar Kurulu’na sunulacak. 
     
Gürüz Hesap soracağız      GÜRKAN AKGÜNEŞ İstanbul 

     YÖK Başkanı Kemal Gürüz, "Hiç kimse bizden pozitif hukukla şeri hukuk arasında tercih hakkı tanımamızı beklemesin" dedi. 
     Marmara Üniversitesi’nin 120. kuruluş yıldönümü nedeniyle Rektörlük binasında düzenlenen törende konuşan Gürüz, şunları söyledi 
     "Biz uyduruk raporlarla nasıl doçent olunduğunu, 22 sene hukukla ilgili bir kelime yazılmadan hukuk fakültesinde nasıl profesör olunduğunu, Büyük Atatürk’e, Türkiye Cumhuriyeti’ne en ağır laflarla saldıran bir üniversitenin rektörünün referansıyla nasıl doçent olunduğunu isim isim biliyoruz. Bütün bunlar ortadayken, şimdi bizim susmamız nasıl beklenebilir Hiçbirimiz bu mevkilerin zebunu değiliz. Hiç kimsenin bizim şahsiyetimizle, sayın rektörlerin şahsiyetiyle oynamaya hakkı yok. Bunların hesabı hukuk düzeni içinde sorulacaktır." 
     



 SİYASET 












</TEXT>
</DOC>
