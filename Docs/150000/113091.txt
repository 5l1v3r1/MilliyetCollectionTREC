<DOC>
<DOCNO> 113091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko25.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Mesleki Yeterlilik Sınav sonuçları açıklandı... 
</HEADLINE>
<TEXT>

     Sermaye Piyasası Kurulu SPK tarafından 28-29 Eylül 2002 tarihlerinde Anadolu Üniversitesi'ne yaptırılan Mesleki Yeterlilik Lisanslama Sınav sonuçları belli oldu. 
     SPK'dan yapılan açıklamaya göre, söz konusu sınav için başvuran 6 bin 856 adaydan 526'sı sınava girmedi, sınava giren bin 781 aday ise toplam 9 konudan oluşan sınavın hiç bir bölümünde başarı gösteremedi. 
     Sınavda, bin 311 aday bir konu, 811 aday iki konu, 677 aday üç konu, 548 aday dört konu, 401 aday beş konu, 345 aday 6 konu, 235 aday yedi konu, 176 aday da sekiz konuda başarı olurken, 45 aday ise dokuz konunun tamamında başarılı oldu. 
     Sonuçta Sermaye Piyasası Faaliyetleri Temel Düzey sınavına 3 bin 897 adaydan 41'i, Türev Araçlar sınavına giren 56 adaydan 4'ü, Takas ve Operasyon İşlemleri sınavına giren 441 adaydan 134'ü, Sermaye Piyasası Faaliyetleri İleri Düzey sınavına giren bin 828 adaydan 51'i, Değerlendirme Uzmanlığı sınavına giren 108 adaydan 6'sı olmak üzere, toplam 236 aday sertifika almaya hak kazandı. 60 üzeri not alıp 70 ortalaması tutturamayan 104 aday da sertifika alamadı. 
     Sınav sonuçları, Anadolu Üniversitesi'nin ''spk.anadolu.edu.tr'' internet adresinden yarın sabah saatlerinden itibaren duyurulacak. 
     





</TEXT>
</DOC>
