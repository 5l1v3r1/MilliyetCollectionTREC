<DOC>
<DOCNO> 112352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/siyaset/siyz1.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime doğru 
</HEADLINE>
<TEXT>

     Sol ittifakın kabası’ tamam 
     SHP Genel Başkanı Murat Karayalçın, "Solda ittifakın kaba inşaatı bitti, ancak SHP seçime katılamadığı için bina tamamlanamadı. Eğer seçime girebilseydik, bu bina tamamlanabilecek ve çatısına bayrak dikilecekti" dedi. TMMOB’u ziyaret eden Karayalçın, AKP Genel Başkanı Recep Tayyip Erdoğan’ın "15 bin kilometre çift yönlü otoyol" ve CHP Genel Başkanı Deniz Baykal’ın "1 milyon işsize iş" vaatlerine, "Bu paraların kaynağı ne acaba" diye tepki gösterdi. 
     
     Savaş Ecevit başkomutan 
     DSP’nin Aydın’daki milletvekili tanıtım törenine katılan eski Yargıtay Cumhuriyet Başsavcısı Vural Savaş, Başbakan Bülent Ecevit’in "ulusal kuvvetler başkomutanı" olduğunu ifade ederek, "Emperyalist güçlere karşı ilk kurşun İzmir’den atıldığı için beni İzmir’den aday göstermelerini istedim" dedi. DSP’nin Aydın milletvekili adayları arasında yer alan ve daha önce Dünya Bankası’nda görev yapan 3. sıra milletvekili adayı Fatma Aynur Sümer de, "Kemal Derviş’e alternatif" yakıştırmaları yapılmamasını istedi. 
     



 SİYASET 















</TEXT>
</DOC>
