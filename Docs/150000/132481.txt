<DOC>
<DOCNO> 132481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur17.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabaha karşı kızlarının odasına giren genci döverek öldürdü 
</HEADLINE>
<TEXT>

     Konya'da, kızlarının odasına girdiği için baba tarafından sopayla dövüldüğü öne sürülen genç, hastanede öldü. 
     Alınan bilgiye göre, Salih Bodur 20 , sabaha karşı Elmacı Mahallesi'ndeki bir eve henüz bilinmeyen nedenle girdi. Evin iki genç kızı için ayrılan odada bulunan Bodur, kızların bağırmaları üzerine pencereden atlayarak kaçmaya başladı. 
     Kızlarının sesini duyan baba İ.G, Bodur'u bir süre sokakta sopayla kovaladıktan sonra yakaladı ve dövmeye başladı. İ.G, aldığı darbeler sonucunda kendini kaybeden Bodur'u caddede bırakarak evine döndü. 
     Baba İ.G'nin, polisi arayarak durumu anlatması üzerine olay yerine gelen ekipler, Salih Bodur'u ağır yaralı olarak buldu. 
     Selçuk Üniversitesi Tıp Fakültesi Hastanesi'ne kaldırılan Bodur, hayatını kaybetti. Yetkililer, İ.G'nin gözaltına alındığı olayla ilgili soruşturmanın devam ettiğini bildirdiler. 
     





</TEXT>
</DOC>
