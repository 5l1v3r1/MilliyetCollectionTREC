<DOC>
<DOCNO> 108814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/yasam/yas01.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’nın şahidi adalete takıldı... 
</HEADLINE>
<TEXT>

Mahkeme, Adnan Hoca ve müritleri aleyhinde tek davacı kalan Ebru Şimşek’e karşı ortaya çıkan sürpriz tanığı reddetti 
     BERİL ÖZCAN İstanbul 

     Adnan Oktar Adnan Hoca hakkında Organize suç örgütü oluşturup, manken, gazeteci ve politikacılara şantaj yapmak’ suçlamasıyla yıllardır süren davaya İstanbul 1 No’lu DGM’de dün devam edildi. 
     Tutuksuz yargılanan Oktar’ın katılmadığı duruşmada, yine tutuksuz yargılanan Murat Atmaca, Altuğ Müştak Berker ve Emre Çalıkoğlu hazır bulundu. Eski manken Ebru Şimşek de, müdahil sıfatıyla eşi Gökhan Adlı ile geldiği DGM’deki duruşmadaydı. Üçüncü yılını dolduran davanın sürprizi ise Şimşek aleyhine tanıklık etmek için dün ortaya çıkan bir tanıktı. 
     Sabah saatlerinde Oktar’ın müritleri eşliğinde DGM’ye gelip tanık olmak istediğini belirten Filiz Karataş adlı genç kadın, önce basına açıklama yaptı. 
     
     Basına jet servis’ 
     Karataş, "Ebru para karşılığı erkeklerle birlikte oluyordu. Görüntüler basına yansıyınca kendini kurtarmak için Adnan Oktar’a çamur attı" diyerek sanıkları aklamaya çalıştı. Bu arada sanıklar Karataş’ı, Şimşek ile Adliye koridorunda karşılaşmamaları için koruma altına aldı. Karataş bu nedenle zaman zaman tuvalete gizlenmek zorunda kaldı. 
     Ancak, nedense yıllar sonra ortaya çıkan Karataş’ın tanıklık istemi, mahkemece reddedildi. Bunun üzerine Oktar’ın dava arkadaşları duruma derhal el koydu. 
     Olayı basına duyurmak için jet hızıyla çalışan Adnan Hoca müritleri, bir kameramanın çektiği görüntüleri anında çoğaltıp dağıtıma sundu. Video kasetlerin yanına, Karataş’ın tanıklık ifadesi de metin olarak eklendi. 
     
     H kimler çekildi’ 
     Bu arada, Adnan Hoca ve müritlerinin avukatlarının, bir önceki celsede, "Ebru Şimşek’in avukatı, yargıç Nurettin Ak’a verilmek üzere bizden rüşvet istedi" iddiasında bulunarak gündeme getirdiği reddi h kim’ talebi de karara bağlandı. Sanık avukatlarının dün de bu talebi yinelemeleri üzerine mahkeme heyeti verdiği kısa aranın ardından, davadan çekilme kararını açıkladı. Heyet çekilme kararına gerekçe olarak da, rüşvet iddiaları nedeniyle haklarında başlatılan soruşturmaları gösterdi. 
     



 YAŞAM 


















</TEXT>
</DOC>
