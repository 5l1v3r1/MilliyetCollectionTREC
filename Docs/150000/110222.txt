<DOC>
<DOCNO> 110222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/magazin/mag00.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatılmak Hülya Avşar’a özgü değil’ 
</HEADLINE>
<TEXT>

Televizyonda "Aldatıldım" diyen Derya Baykal, bunun ayrılık nedeni olmadığını açıkladı. Eşi Ferhan Şensoy’un ilişkilerini ise tek gecelik’ diye nitelendirdiğini söyledi... 
     BİRSEN ALTUNTAŞ 

     Derya Baykal’ın, bir programda, yaklaşık 15 yıldır evli olduğu tiyatro sanatçısı eşi Ferhan Şensoy hakkında yaptığı açıklama şok etkisi yarattı. Çünkü dışarıdan pürüzsüz’ görülen evliliğin kahramanlarından biri "Kocam beni aldattı" diyordu... Ancak sonradan konuştuğumuzda Derya Hanım, daha önce de çapkınlık haberleriyle gündeme gelen eşiyle ilgili konuşmasının yanlış anlaşılıp reyting uğruna fazla abartıldığını belirtti. Ve ekledi "Ayrılık yok." 
     
Derya Hanım, katıldığınız bir moda programında "Aldatıldım" dediniz, nasıl gerçekleşti bu aldatma’ 
     Programın akışı içinde Ahmet Altan’ın "Aldatmak" isimli kitabı konuşuluyordu. Konuyla ilintili, aldatılmanın illa ki fiziksel olmadığını belirtmek için aldatıldığımı söyledim. Program öncesi evdeyken Ferhan’ın bir hayranıyla mesajlaştığını öğrendim, olay da çok yeniydi. Onun için öyle söyledim. Ciddiye de almadım, alsam, ayrılma noktasında olsam, zaten orada söyleyecek kadar aptal bir insan değilim. 
     
Mesajda ne yazıyordu 
     Mesajın içeriği o kadar önemsiz ki... Ama Ferhan’ın o kişiyle muhatap olup cevap yazmasına kızdım. Ben de insan değil miyim, kim olsa kızardı böyle bir duruma... Mesajı yazan sıradan bir vatandaş, kim olduğunu araştırmadım. Bildik biri değil. Bence bu da bir aldatmadır. 
     Ama ilişkimiz bu boyutu geçti. Öyle oturup tartışmadım, biraz da dalga geçtim. Programlarının reytingi için sözlerimi kullandılar. 
     
     Ailecek güldük’ 
Şimdi sizin de reklam yaptığınızı düşünenler olabilir mi 
     Yapsaydım, şimdiye kadar hiçbirinizin bilmediği çok ciddi şeyler oldu, o zaman yapardım. Hep içimizde kaldı böyle şeyler. Daha önce Ferhan, beni fiziksel olarak aldattığında hiç çıkıp konuşma yapmadım ki. Ciddiye almadım, içkili olduğunu, tek gecelik olduğunu düşündüm. Bir tek Hülya Avşar, Kaya Çilingiroğlu’nun ilişkisinde böyle şeyler yaşanmıyor. Kadınlar öyle uçmuş ki... Aslına bakarsanız, biri sizi taciz ederse mesajla siz de onu edebilirsiniz ama bunu yapan erkek olunca normal algılanması üzüyor. Belki orada buna isyan ettiğim için "Aldatıldım" dedim. 
     
Eşinizin tepkisi ne oldu size 
     "Aaa, benim telefonuma biri mesaj yazmış" deyip yine komikliğini sürdürdü. Açıklamaya da gerek olmadığını söyledi. Zırvaladığını söyledim, çocuklar da bu duruma çok güldü. 
     



 MAGAZİN 














</TEXT>
</DOC>
