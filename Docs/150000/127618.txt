<DOC>
<DOCNO> 127618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo05.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Ligin ikinci yarısından daha çok umutluyuz... 
</HEADLINE>
<TEXT>

     Trabzonspor Kulübü Başkanı Özkan Sümer, ligin ikinci yarısından daha fazla umutlu olduklarını söyledi. 
     Özkan Sümer, yaptığı açıklamada, sezona girerken yeni ve genç bir kadro oluşturduklarını belirterek, ''Böyle bir takımın yaşayabileceği sıkıntıları yaşadık. Ancak ikinci yarıdan daha umutluyuz'' dedi. 
     Sezon öncesi transfer yaparken oyuncu tercihlerinde de sıkıntılar içinde bulunduklarını kaydeden Sümer, şöyle konuştu 
     ''İkinci yarıda daha avantajlıyız. Kadrosu oturmuş olan bir Trabzonspor olacak. Futbolcuların kapasitelerine göre daha belirgin bir değerleri ortaya çıkacak. Uyum sorununu da üzerimizden attık. Ligin ikinci yarısından daha istikrarlı bir Trabzonspor, olacaktır.'' Sümer, transfer çalışmalarını sürdürdüklerini ve basında Brezilyalı oyuncu Caio dışındaki isimlerin gerçeği yansıtmadığını da ifade ederek, ''Bu futbolcuyu devre arasındaki kampa yetiştirmek istiyoruz. Ancak futbolcunun transferi konusunda görüşmeler sürüyor ve henüz transferi çözümlenmedi'' diye konuştu. 
     





</TEXT>
</DOC>
