<DOC>
<DOCNO> 144679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yasam/yas02.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon tiryakiyi kandıramadılar 
</HEADLINE>
<TEXT>
Light’ sigaranın cezası çok ağır oldu 
Philip Morris’e ürünlerinin üzerine Light’ hafif yazdırarak müşterilerini aldattığı gerekçesiyle dava açıldı. Şirket 10.1 milyar dolar cezaya çarptırıldı 
     DIŞ HABERLER SERVİSİ 

     Daha güvenli değil 
     ABD’de, sigara devi Philip Morris USA’ya, "light" hafif olarak piyasaya sürülen sigaraların daha az zararlı olduğuna inanan tüketiciyi yanılttığı gerekçesiyle 10.1 milyar dolar yaklaşık 17 katrilyon TL. para cezası verildi. Illinois’teki Madison bölge yargıcı Nicholas Byron, kararında, firmanın Marlboro Lights ve Cambridge Lights gibi "hafif" sigaraların diğerlerine oranla daha az zararlı ya da tiryakiler için daha güvenli olduğu konusunda tüketicileri aldatmayı amaçladığını belirtti. 
     
     Temyize gidecek 
     DAVACI avukatlar, bu kararın emsal oluşturabileceğini söylerken, Philip Morris firması karara karşı temyize gideceğini açıkladı. Illinois’te Marlboro Lights ve Cambridge Lights içen 1 milyon tiryaki adına açılan dava, bir sigara şirketinin müşterilerini aldattığı iddiasıyla açılan ilk dava olma özelliğini taşıyor. Bu dava, tiryakilerin sigara yoluyla hastalanması gerekçe gösterilerek değil, şirketin tiryakileri ürünlerinin "light" olduğunu öne sürerek aldatması gerekçe gösterilerek açıldı. 
     



 YAŞAM 


























</TEXT>
</DOC>
