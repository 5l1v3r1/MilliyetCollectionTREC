<DOC>
<DOCNO> 142534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur18.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
THY, Elazığ seferlerini DLH'nın isteğiyle kaldırdığını açıkladı... 
</HEADLINE>
<TEXT>

     Türk Hava Yolları THY , Elazığ uçak seferlerinin, ''Demiryolları, Limanlar ve Havaalanları Genel Müdürlüğü'nün DLH yazısına istinaden'' durdurulduğunu bildirdi. 
     THY tarafından konuya ilişkin yapılan yazılı açıklamada, şöyle denildi 
     ''Ulaştırma Bakanlığı'na bağlı Demiryolları, Limanlar ve Havaalanları Genel Müdürlüğü tarafından yayınlanan yazıya istinaden, Elazığ Havaalanı pistinin iniş ve kalkış açısından doğal manialar nedeniyle güvenli olmadığının belirtilmesi üzerine, 12 Mart 2003 tarihinden itibaren Türk Hava Yolları'nın tüm Elazığ seferleri durdurulmuştur. 
     Bu nedenle yukarıda belirtilen tarih itibariyle, Türk Hava Yolları'nın Elazığ'a seyahat edecek yolcuları Malatya'ya yönlendirilmektedir. 
     Yolcu talebinin karşılanması için de Türk Hava Yolları'nın Malatya seferleri takviye edilmektedir.'' 
     





</TEXT>
</DOC>
