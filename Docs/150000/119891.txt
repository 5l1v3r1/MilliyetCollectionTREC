<DOC>
<DOCNO> 119891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/bbas.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda Milli mesai 
</HEADLINE>
<TEXT>

     A Milli Basketbol Takımımız, A Grubu’ndaki 6. maçında bugün deplasmanda Bulgaristan ile karşı karşıya gelecek. Diana Spor Salonu’nda saat 18.00’de başlayacak olan karşılaşmayı NTV naklen yayınlayacak. Ay - Yıldızlı ekibimiz bugünkü karşılaşmadan zaferle ayrılmayı başarırsa finallere direkt olarak katılma şansını daha da güçlendirecek. 
     
PUAN DURUMU A GRUBU TAKIMLAR O G M A Y P 1. Litvanya 5 4 1 475 358 9 2. TÜRKİYE 5 4 1 385 372 9 3. Bulgaristan 5 3 2 454 438 8 4. Ukrayna 5 3 2 395 401 8 5. İsviçre 5 1 4 326 384 6 6. Hollanda 5 - 5 358 440 5      
     
Örs’ün tablosu      A Milli Basketbol Takımımız’ın Coach’u Aydın Örs, son iki yıl içinde 12 Dev Adam ile çıktığı 63 maçta 37 galibiyet, 26 yenilgi aldı. Milliler, Örs döneminde rakip potalara toplam 4 bin 798 sayı ortalama 76.15 atarken, kendi potasında ise 4 bin 691 sayı ortalama 74.46 gördü. Örs yönetiminde bugüne dek 19 resmi maç yapan milliler, 12 galibiyet ve 7 yenilgi elde etti. 
     
Mirsad yok İbo kaptan      BULGARİSTAN maçı öncesinde Basketbol Milli Takımımız’da tek eksik Mirsad Türkcan. Sakatlığı süren yıldız oyuncu maç kadrosuna alınmadı. Mirsad’ın İsviçre maçına yetişebilmesi için yoğun çaba harcanıyor. Milli Takım’a veda eden Harun Erdanay’dan boşalan kaptanlığa İbrahim Kutluay getirildi. Başarılı basketbolcu, "Bu benim için çok büyük bir onur" diye konuştu. Bu arada maçı izlemek için Bulgaristan’a giden basın mensupları otobüslerinin arızalanması nedeniyle Edirne’de yaklaşık altı saat mahsur kaldı. Yeni bir otobüsle yola çıkan basın mensupları geç saatlerde Yanbol’a varabildi. 
     
Bayan Milliler Ukrayna önünde      29. Avrupa Bayanlar Basketbol Şampiyonası Yarı Final Grubu’nda mücadele eden ve E Grubu’nda yer alan A Milli Bayan Takımı, grubundaki 4. maçında yarın saat 18.00’de Ukrayna ile karşı karşıya gelecek. Milliler, deplasmandaki karşılaşmayı kazanarak, grubundaki üçüncü galibiyetini almayı hedefliyor. 
     



 SPOR 
























</TEXT>
</DOC>
