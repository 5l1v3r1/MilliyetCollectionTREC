<DOC>
<DOCNO> 140487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yazar/sazak.html </URL>
<DATE> 2003/03/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İkinci deneme 
</HEADLINE>
<TEXT>

     Başbakan Abdullah Gül’ün ABD Dışişleri Bakanı Colin Powell ile yaptığı telefon görüşmesinin ardından piyasalardaki dalgalanmayı önlemeye dönük mesajlara bakarak şu tahminde bulunmak mümkün 
     Tezkere, süreç içinde’ oluşacak şartlara göre Meclis’e yeniden gönderilebilir. 
     Ankara kulislerinde Başbakanlığın, devletin zirvesinde bir konsensüs’ aradığı şeklinde bilgiler var. Başbakan Abdullah Gül’ün Genelkurmay Başkanı Hilmi Özkök ile görüşmesi, ardından Cumhurbaşkanı Ahmet Necdet Sezer’i ziyareti, ABD ile mutabakat belgesi üzerindeki çalışmaların noktalanmadığına ilişkin açıklamalar, ekonomik programa IMF ve ABD desteğinin teyidi, tezkerenin yeniden pişirilmesine dönük mutfak’ hazırlığını gösteriyor. 
     Washington’un, TBMM’nin iradesine saygılıyız’ diyerek sergilediği demokratik olgunluk’ da korkulanın aksine Türkiye ile köprülerin atılmayacağının’ kanıtıdır. 
     Kimi çevrelerdeki abartılı kaygıların ve teslimiyetçi ruh’un aksine tezkere Meclis’ten geçmedi ya da Türkiye savaşa girmedi’ diye ABD, bu coğrafyada Ankara ile sürdürdüğü 50 yıllık ortaklıktan kolay vazgeçemez. 
     İddiamızı yineliyoruz 
     Kuzey cephesi açılamazsa, ABD’nin Irak operasyonu zora girer. Bağdat’ı haftalarca bombalamak insani açıdan mümkün değil. 
     O nedenle Kıbrıs açıklarındaki gemilerin rotası Basra’ya çevrilemiyor. Ankara üzerinde h l ikna’ operasyonu yürütülüyor. Birkaç hafta içerisinde tezkerenin TBMM’den geçeceği umuluyor. 
     7 Mart’ta Blix tarafından BM’ye yeni bir rapor sunulacak. ABD ise Güvenlik Konseyi’nden Irak’ta güç kullanımını meşru kılacak’ ikinci kararı üretirken Fransız vetosunu aşmaya çalışıyor. 
     ABD’nin BM’de sağlayacağı ilerlemelere ve uluslararası yasallığa’ bağlı olarak, Ankara’da hükümetin tezkereye yeni bir şekil vermesi mümkün. Kuzey Irak’ın geleceğine dönük kaygılar ve Türkiye’nin ulusal çıkarları da Başbakan Gül’ü düşündürüyor olmalı. 
     Öte yandan Gül ve Erdoğan yönetiminin, TBMM karşısında ve dış kamuoyunda zayıf ve dağınık bir liderlik’ sergiledikleri de ortada. Tezkereyi reddetme onuru TBMM’nindir. Parlamento, ikinci tezkere geldiğinde bunu benimser mi 
     Zor. 
     9 Mart’ta Siirt seçimiyle Tayyip Erdoğan’a başbakanlık yolunun açılmasıyla tezkere’nin geçebileceğine dönük senaryolar da zayıflamaya başladı. Gül’e direnen AKP Grubu, Erdoğan’a niye evet desin Tezkereye imza atmayacak pek çok bakan var. 
     Üstelik AKP liderlerinin ikisi de AKP Grubu’nda milletvekillerinden tezkereye destek istemediler mi 
     Tezkere bugünkü koşullarda Meclis’ten geçmez 
     
     







AKP nereye 


Bin hayır vardır... 


ABD, sinyal bekliyor 


Ankara’yla Washington arasında 2. tezkere hattı 


Tezkerede 2. tur 


Diyet 


İzmir, Aydın, Nazilli ve Trabzon’da eğitim 


Tezkere reddedilince 


Bekleme süreci... 


Yapılan ameliyat değil, bir küçük pansuman 


İkinci deneme 


Tayyip Bey, Demirel’in yolunda mı 


Halk sakin, bu şartlarda daha iyisi olamaz 


Siirt’te 3 - 0 garanti değil 


</TEXT>
</DOC>
