<DOC>
<DOCNO> 108391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/siyaset/asiy.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Catherine Derviş, tam anlamıyla bizden biri olmuş 
</HEADLINE>
<TEXT>
Artık Hi’ diyene Merhaba’ diyor 
Kemal Bey, Eczacıbaşı’nın davetinde işadamlarıyla sohbete dalınca, Catherine Derviş’in yanına gidip Hi’ dedik... O kusursuz bir merhaba’yla karşılık verdi. Türkçe’yi öğrendiğini, hatta Türk gazetelerini okuduğunu anlattı 
     MURAT SABUNCU 

     Eczacıbaşı’nın önceki akşam Lütfü Kırdar’da düzenlediği 60. yıl kutlamaları yıldızlar geçidi gibiydi. Klasik tabiriyle, "İş, politika ve sanat dünyasının en önemli isimleri" bu geceye katıldı. Geceye katılanlar arasında en yoğun ilgiyi, eski Devlet Bakanı, çiçeği burnunda CHP’li Kemal Derviş çekti. Geceye eşi Catherine Derviş ile gelen Derviş’in, davetin sahibi Bülent Eczacıbaşı ile yakınlığını herkes biliyor. İstanbul’a neredeyse her gelişinde mutlaka Eczacıbaşı’nın evine uğrayan Derviş’in eşi Catherine ile Bülent Bey’in eşi Oya Hanım da yakın arkadaşlar. 
     
     BUNA ALIŞTIM ARTIK’ 
     Dün gece Eczacıbaşı’nın davetinde gerek basın, gerekse davetliler hep Derviş ve eşinin peşindeydi. Biz de kalabalık bir grupla, Kemal Derviş’le söyleşiyorduk. Kendisine "CHP’nin seçim bildirgesi" ile ilgili sorular yöneltiyorduk. Birden bir grup işadamı, Derviş’i kolundan tutup ayrı bir yere götürdü. Catherine Derviş yalnız kalmıştı. Biz de fırsattan yararlanıp daha önce pek konuşmayan Catherine Hanım’a, uzaklaşan eşini göstererek, İngilizce "Zor bir hayat, değil mi " diye sorduk. Cevap şaşırtıcı bir şekilde Türkçe geldi "Yok, ben alıştım artık." 
     
     ÇİNCE ÇOK DAHA ZORDU’ 
     Şaşkınlığı üzerimizden atıp "Türkçe’yi iyice öğrenmişsiniz" dedik. "Ankara’da TÖMER’deki Türkçe Öğretim Merkezi öğretmenlerimin büyük yardımlarıyla" diye yanıtladı. Gerçekten de kendisine yöneltilen soruları eksiksiz anlıyor ve eksiksiz, net cevaplar veriyordu. "Her sabah Türk gazetelerine bakıyorum. Hemen hemen tamamını anlıyorum. Ama Türk televizyon spikerlerinin konuşmalarını biraz hızlı buluyorum. Takıldığım, anlayamadığım yerler oluyor" diye ekledi. Catherine Derviş Çince’yi de iyi biliyor. "Çince mi zor, Türkçe mi " sorumuzu, "Çince daha zordu, Türkçe’yi zevkle ve kolay öğrendim" diye yanıtladı. 
     
     SİGARA DUMANI ÖKSÜRTTÜ 
     Söz hastalığına gelince, "İstanbul’un havası bana daha iyi geliyor" dedi. Ancak bu cümlesinden kısa bir süre sonra, salondaki havadan rahatsız oldu ve öksürmeye başladı. "Yoğun sigara içilen yerler bana dokunuyor. Bana su bulabilir miyiz " diye sordu. Biraz meyve suyu içip öksürüğünün geçmesini bekledi. Rahatsızlığı geçince konuşmayı biraz daha politik noktalara çekmeye başladık. 
     
Eşinizin politikacı olmasından hoşnut musunuz 
     Kemal ülkesini çok seven bir insan. Türkiye’nin geleceği için iyi şeyler yapmak istiyor, ben de bu çabasını destekliyorum. Onunla hep omuz omuza olduk. 
     
Ya yoğun iş temposu, sık sık gidip gelmeler 
     Gülerek Zamanla alışıyor insan. 
     
     ANADOLU’YU UNUTMADIM’ 
Eşinizle Anadolu’ya gitmek ister misiniz 
     Hem de çok isterim. Türkiye’ye ilk geldiğimizde Gaziantep’e beraber gitmiştik. Oradaki sevgiyi hiç unutamıyorum. Anadolu insanı o kadar sıcakkanlı ki. Tabii orayı anıp yemeklerini söylememek olmaz. Oradaki yemekler de muhteşemdi. 
     
Türkiye’deki günlerinizi nasıl geçiriyorsunuz, çalışmayı düşünüyor musunuz 
     Şimdiye kadar Türkçe ile uğraştım. Ancak artık evde akademik konular üzerinde çalışmayı düşünüyorum. Ev dışında iş projem yok. 
     Catherine Derviş’e gazeteci arkadaşımız Perihan Çakıroğlu, "Resimlerdeki gibi değilsiniz, daha güzelsiniz" diyor. O da bunun üzerine, etrafındaki insanlarla konuşurken en sık sarf ettiği cümleyi kuruyor "Siz Türkler gerçekten çok iyisiniz." Gece boyunca işadamları, eşleri, gazeteciler, hatta servis elemanlarıyla kurduğu diyalogları gözlemleyince, Catherine Derviş’in iyi ilişkiler geliştirdiğini gördük. Bir işadamının sözleriyle Catherine Derviş, "konuşması, yemek tercihleri ve insan ilişkileriyle artık Türkiyeli." 
     
     Çerkeztavuğunu güzel yaparım’ 
Kemal mutfağa girmesin ’      Catherine Derviş’e "Türkçe tamam, peki ya Türk yemekleri " diye sorduk. "Yemeyi de yapmayı da seviyorum" dedi. En iyi yaptığı yemeğin Çerkeztavuğu olduğunu söyledi. Yapanlar bilir, bu yemeği iyi yapmak zor iştir. "İyi yapabiliyor musunuz bari " sorumuzu da, "Eşim başarılı buluyor" diye gülerek yanıtladı. "Kemal Bey ne seviyor " sorumuza yanıtı ise, "Etli dolma" oldu. Peki Kemal Derviş, ev işlerinde eşine yardımcı oluyor muydu "Çok yoğun çalışıyor. Ev işini ben yaparım ve onun işe konsantre olmasını isterim. Ama Ankara’dayken astım krizi geçirmiştim ve bir süre istirahat ettim. O zaman mecburen mutfağa girdi. Ama bir yemeği 5 tencere kullanarak yaptı. Mutfağa girmemesini tercih ediyorum." 
     
Mecburen diyete başladı      CHP’den İstanbul milletvekili adayı olan partililerle bugün bir araya gelecek olan Derviş, cumartesi ve pazar günü de seçim bölgesi Kadıköy, Kartal ve Maltepe’de seçmenin nabzını tutacak. Bakanlığının son aylarında aldığı kilolarla dikkati çeken ve geçirdiği ameliyat sonrasında tenise bir süre ara veren Derviş, aldığı kiloları atmak için diyete başladı. Spora zaman bulamadığını belirten Derviş, diyet yapmak zorunda kaldığını söyledi. Sık sık ama az yemeyi tercih ettiğini söyleyen Derviş, "Alanlara çıkacağız. Formumu korumak zorundayım" dedi. 
     



 SİYASET 
















</TEXT>
</DOC>
