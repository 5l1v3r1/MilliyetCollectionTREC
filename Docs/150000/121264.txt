<DOC>
<DOCNO> 121264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/spo01.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİFRE ÇÖZÜLDÜ 
</HEADLINE>
<TEXT>

Beşiktaş Teknik Direktör Lucescu, Dinamo Kiev’in 15 maç kasetini izledi, eksiklerini tespit etti. Rumen hoca önce rakibin durdurulmasını istedi 
     ORHAN YILDIRIM 

     Sürekli TV başında 
     BEŞİKTAŞ, Dinamo Kiev maçı öncesinde rakip takımı büyüteç altına aldı. Siyah - Beyazlılar’ın tecrübeli hocası Mircea Lucescu, rakibin ligde oynadığı 15 maçın kasetlerini getirtti. Günlerdir video başında Dinamo’nun maçlarını izleyen Rumen teknik adam, rakibin zayıf yönlerini tespit etti. Mircea Lucescu’nun ilk etapta hızlı oynayan rakibi durdurmayı planladığı öğrenildi. 
     
     Yıldızlara markaj 
     DİNAMO Kiev’in Özbek golcüsü Shatskikh’i oldukça etkili bulan Beşiktaş Teknik Direktörü’nün tecrübeli yıldızı ikili markaj altında tutacağı bildirildi. Ayrıca takımın beyni olan ve orta sahayı yönlendiren Cernat’ı da Tayfur ve Yasin ile kilitlemeyi düşündüğü ifade edildi. Teknik heyet, rakibin gücünün kırılması için de orta sahanın çok adamla tutulması gerektiği görüşünde birleşti. 
     
Ümraniye acil servisi      Dinamo Kiev maçı öncesinde cezalı İlhan’ın yanı sıra, sakatlıklar sıkıntı yaratıyor. İşte yıldız oyuncuların A’dan Z’ye son durumları 
     
     CORDOBA 
     Kolombiyalı yıldızın son lig maçında ayak bileğinde sorun meydana geldi. Dinamo Kiev maçında kalesini koruyacak. 
     
     NOUMA 
     Adanaspor karşısında ilk on birde oynadı. Ama istenen kapasiteden uzak. Sağ ayağında yara var. Zorlu maça yetiştirilecek. 
     
     SERGEN 
     13 gündür takımdan ayrı kaldı. Sağ üst adalesindeki ağrıları davem ediyor. Dinamo Kiev maçında oynaması halen şüpheli. 
     
     KAAN 
     Takıma tam anlamıyla motive olduğu anda beklenmedik sakatlıklar yaşadı. Uyluk kemiği ve kasığındaki sorunları devam ediyor. 
     
     SERDAR 
     Sezon başından bu yana formasından çok uzak kaldı. Adalesindeki çekme yüzünden takım çalışmalarına bile katılamıyor. 
     
     AHMET DURSUN 
     Bileğindeki stres kırıklarıyla boğuştu. Şimdi teşhis konulamayan bir sakatlık yaşıyor. Oynamayacak. 
     
     ALİ EREN 
     Savunmanın sigortası, sağ ayak eklem yerlerinde şişmeye bağlı ağrı çekiyor. Doktorlar Kiev maçına yetiştirmek için savaşıyor. 
     
     İBRAHİM 
     Ligdeki Adanaspor maçında sol ayağına aldığı darbe yüzünden sakatlandı. Antrenmanlara bandajlı çıkıyor. Forma giyecek. 
     
İdmandaki yabancı      ÜÇ gündür Beşiktaş’ta gizemli bir konuk var. Siyah - Beyazlı takımla birlikte çalışmalara katılan Brezilyalı Cladio’nun durumu hakkında net bilgisi olan yok. Lucescu, "Zago’nun arkadaşı" derken, Sinan Engin, "Ben de anlamadım. Çocuk çalışsın boş durmasın" yorumunu yapıyor. Zago ise, "2. Lig’de oynuyor. Ameliyat olmuş, idmansız kalmamak için çalışıyor" ifadesini kullanıyor. Cladio ise kalmak istercesine deliler gibi idmanlarda kendini göstermeye çalışıyor. 
     
Hamer’in sabıkası var      UEFA Kupası üçüncü turunda Beşiktaş’ın Dinamo Kiev ile oynayacağı maçta düdük çalacak olan Lüksemburglu Alain Hamer, geçen sezon Fenerbahçe’nin deplasmanda B.Leverkusen’e 2 - 1 yenildiği maçta da görev yaptı. Hamer bu karşılaşmada Johnson’a da kırmızı kart göstermişti. 9 yıldır FIFA kokartı taşıyan Hamer, 1995’te de Ümit Milliler’in rakip sahada 2 - 0 kazandığı maçı idare etmişti. 
     
Pancu alarmı      SON çekilen MR’ında sağ menüsküsünde yırtık tespit edilen Pancu’nun bu sıkıntıyı sezon başından bu yana yaşadığı açıklandı. Ağrılarının artık dayanılmaz duruma geldiği bildirilen Rumen oyuncunun, artroskopi tarihi konusunda fikir ayrılığı doğdu. Pancu’nun Dinamo Kiev maçlarında forma giydikten sonra operasyon geçirmesi için tedavisi hızlandırıldı. 
     
UEFA’dan Kartal’a ceza      UEFA Disiplin Komitesi’nden Beşiktaş’a uyarı ve para cezası geldi. Siyah-Beyazlı futbolcuların UEFA Kupası ilk turundaki Sarajevo ve ikinci turdaki Alaves maçlarında gördüğü toplam 5 sarı ve 1 kırmızı kart takıma zarar getirdi. Komite, bu maçlardaki hırçınlıklardan ve görülen kartlardan dolayı Kartal’a 6 bin İsviçre Frangı ceza kesti ve kulübü de uyardı. 
     



 SPOR 
























</TEXT>
</DOC>
