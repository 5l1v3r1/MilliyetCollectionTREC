<DOC>
<DOCNO> 142373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/spor/spo04.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON'DA DEVRİM 
</HEADLINE>
<TEXT>

Yönetim, centilmenlik ilkelerini hayata geçirip, diğer kulüplere örnek olmak için bir dizi önlem aldı, ilk planda Bordo - Mavili tüm futbolcular uyarıldı 
     Sümer duyarlı 
     TRABZONSPOR yönetimi, centilmenlik ilkelerini hayata geçirerek, tüm kulüplere örnek olmak için önlem paketi hazırladı. Başkan Özkan Sümer’in fair - play konusunda çok duyarlı olduğu belirtildi. Bordo - Mavili taraftarlara da aynı konuda çağrı yapılırken, yönetici İsmail Yavuz özellikle futbolculardan saha içi duyarlılığı istediklerini söyledi. Yavuz, hakemi suçlayan futbolcuların, TV görüntülerine bakıldığında yalan söylediğinin anlaşıldığını hatırlattı. 
     
     Prestij artar’ 
     İSMAİL Yavuz, futbolcuların pozisyonlar hakkında yalan söyleyerek, kendilerini küçük düşürdüklerini, camaiaya olan güvenin de azalmasına neden olduklarını belirtti. Yavuz, "Oyuncularımızdan gerçek neyse, kamuoyuna açıklamasını istedik. Bu tür davranışlar hem sporcunun, hem de kulübün prestijini artırır" dedi. Yönetimin bu kararından sonra, Trabzonsporlu futbolcuların son dört maçtan, sadece Beşiktaş sınavında iki sart gördükleri gözlendi. 
     
     Fatih Tekke korse taktı 
     TRABZONSPOR, Samsun maçı hazırlıklarını bir saat süren şut çalışması ile sürdürdü. Petkoviç, Metin ve Osman’ın koruduğu kalelere şut atan Bordo Mavililer’den Mehmet Kahraman, Selahattin, Lee Yong, Fatih, Erman Özgür ve Gökdeniz’in daha başarılı oldukları gözlendi. Belinde sorun olan Fatih, çalışmaya korse takarak çıktı. 20 yaş altı milli takımından dönen Tayfun ve Emre de çalışmada yer aldı. 
     



 SPOR 
























</TEXT>
</DOC>
