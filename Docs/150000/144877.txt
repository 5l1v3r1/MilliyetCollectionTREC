<DOC>
<DOCNO> 144877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/eko03.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu fabrikada insan yok, robot var... 
</HEADLINE>
<TEXT>

Pirelli’nin ABD’de açtığı yeni fabrikasında, üretimin her safhasında insan yerine robotlar kullanılıyor 
     EVRİM ERGİN Atlanta 

     Lastik üreticisi Pirelli, ABD’nin Atlanta kentinde, üretimin robotlarla yapılmasını sağlayan MIRS Modular Integrated Modular System teknolojisiyle çalışan yeni fabrikasını açtı. Pirelli’nin Avrupa’da da bu teknolojiyle çalışan üç fabrikası bulunuyor. Pirelli firmasının MIRS teknolojisine sahip fabrikalarında 350 metrekarelik alan içerisinde lastik üretimi gerçekleştiriliyor. 
     
     Hızlı üretime geçildi 
     Üç bantta robotlarla günde bin adet lastik üretilen ve bu işlemi sadece bir adet mühendisin gözetiminde yapan fabrikada, istenilen boyutlarda ve istenilen modelde lastik üretimine anında geçiş yapılabiliyor ve bunun için sadece robotlara verilen komutlar değiştiriliyor. Yetkililer, bu teknolojiyle önemli mesafe katettiklerini ve birçok ara üretim aşamasını ortadan kaldırdıklarını kaydettiler. Hammadeden, son ürüne kadar tüm aşamaları ortadan kaldırdıklarını ve bir tek çatı altında topladıklarını kaydeden Pirelli yetkileri yeni fabrikaları hızla yayacaklarını belirttiler. 
     Özellikle 4x4 ve tır lastiği pazarının son derece önemli olduğu ABD lastik pazarında bulunmanın önemine değinen ayrıca pazardaki bazı firmaların kan kaybettiğini kaydeden Pirelli yetkilileri, bu amaçla Georgia eyaletindeki yeni MIRS fabrikasını açtıklarını, önümüzdeki günlerde, kapasiteyi daha da genişleteceklerini dile getirdiler. 
     
Pirelli’den iki yeni lastik      Atlanta’daki fabrika açılışı kapsamında hem 4x4 hem de otomobiller için iki yeni lastiğin lansmanını da yapan Pirelli, Scorpion STR ve P Zero Corsa modellerini tanıttı. 4x4 araçlar için tasarlanan Scorpion STR’nin boyut bakımından çok zengin çeşitliliği bulunuyor. Özellikle yüksek performanslı yeni kuşak 4x4 araçlara hitap eden lastik, içinde kullanılan kimyasalların oranları neticesinde güvenlik standartlarını en üst düzeye çıkarıyor. Pirelli’nin tanıttığı bir diğer lastik ise, P Zero Corsa. Aynı zamanda Ferrari, Mustang, Porche gibi performans araçları için de üretilen lastik kuru zeminde rakiplerine göre daha iyi. Yeni lastik, içindeki kemerlerinin esnekliği sayesinde yüksek hızda artan gerilimi minimuma indiriyor. 
     


SİYASET 




















</TEXT>
</DOC>
