<DOC>
<DOCNO> 146330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yasam/yas02.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat değil Adana 
</HEADLINE>
<TEXT>

Üzeri ev, altı fabrika bir bina, patlama sonucu çöktü. Üçü çocuk 9 kişi can verdi. Manzara savaş görüntüleri gibiydi 
     TUNCAY DAĞLI, FATİH KARAÇALI, NEŞET KARADAĞ, MURAT KİBRİTOĞLU, AYCAN DEMİREL YAKUP YILMAZ, ALİ GÜLERYÜZ Adana, RAMAZAN YAVUZ, ÖZGÜR CEBE Diyarbakır 

     Adana’da dün öğle saatlerinde hamur katkı maddeleri imalathanesinde henüz belirlenemeyen bir nedenle meydana gelen patlamada üçü çocuk dokuz kişi öldü, biri ağır 11 kişi de yaralandı. 
     Onur Mahallesi 121 Sokak’taki Muharrem Kızılaslan’ın işlettiği, Miraç Özer’in 40 de ortak olduğu Askat Hamur Katkı Maddeleri İmalathanesi’nde 14.00 sıralarında şiddetli bir patlama meydana geldi. Patlamanın ardından alt katı imalathane, üzeri ev olarak kullanılan iki katlı bina çöktü. Olay anında yoldan geçen Ebru Gören 5 ile yakındaki evlerinin bahçesinde oynayan Sema Ökmen 5 ve Mehmet Şerif Timur 4 öldü. Enkaz altından Miraç Özer, Mine Bahur, işyerinin aşçısı Makbule Çiftdalöz 50 , İbrahim Vural 16 , Şahban Toptaş 50 , Muhtar Çelik’in 41 cesetlerine ulaşıldı. Patlamada biri ağır 11 kişi de yaralandı. 
     Patlama anında işyerinde olmayan Kızılaslan ise olay yerine gelince sinir krizi geçirdi ve "Sabotaj olabilir" dedi. Sabotaj iddiasını doğrulamayan Emniyet Müdürlüğü uzmanları, "Kazandaki dışa doğru yırtıkların güçlü olmayan, ancak çok miktarda kullanılmış patlayıcı özelliği olan bir kimyasal maddeyi işaret ettiğini" rapor etti. Rapora göre, mayalamayla ilgili bir deney yapılıyordu ya da bilinçsiz şekilde kullanılan kimyevi bir madde Potasyum - amonyum şekerle birleşince patlama özelliği kazandı ve olay meydana geldi. 
     
     Diyarbakır’da 7 yaralı 
     Diyarbakır’ın Bağlar semtinde 4 katlı bir bina çöktü. Çöken binada kurtarma çalışmalarına katılan ekipler 7 kişiyi yaralı çıkardı. Enkaz altında 10 kişinin daha olduğu sanılıyor. 
     


YAŞAM 






















</TEXT>
</DOC>
