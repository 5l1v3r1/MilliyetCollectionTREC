<DOC>
<DOCNO> 129843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur16.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen uçaktaki genç kız tam ''talihliyim'' derken ölümle buluştu 
</HEADLINE>
<TEXT>

     Diyarbakır'da dün akşam meydana gelen uçak kazasında hayatını kaybedenler ile yaralananlardan bazılarının yakınları, kazadan önce yakınlarının yaşadıklarını anlattılar. 
     Elvan Ayran'ın dayısı, Ayran'ın özel bir televizyonun yarışma programından kazandığı para ödülünü aldıktan sonra dönüşte kazada hayatını kaybettiği bildirdi. 
     Kazanın ardından, Diyarbakır'a gitmek üzere Esenboğa Havalimanı'na bekleyen aileler, gazetecilere açıklamalarda bulundular. 
     Kazada hayatını kaybedenlerden Elvan Ayran'ın dayısı Rasim Şahinaslan, yeğeninin önceki gün Star televizyonunun yarışma programından 2 milyar lira para ödülünü almak üzere İstanbul'a gittiğini, dün ödülünü aldıktan sonra dönüş yolunda öldüğünü ifade etti. 
     Hayatını kaybedenlerden birisi olan Ercan Demirkol'un kayınpederi Halef Kartal ise kızının henüz eşinin öldüğünü bilmediğini, yaralı bilgisini verdiklerini söyledi. 
     Bu arada sigorta eksperliği yapan Engin Varlı da bir iş için dün Diyarbakır'a gitmekten son anda vazgeçtiğini belirtti. Varlı, 1976 yılında ise babası Nuri Varlı'nın Isparta'ya gitmekten vazgeçerek, ortağını gönderdiğini, Isparta'da meydana gelen uçak kazasında babasının ortağının hayatını kaybettiğini ifade etti. 
     





</TEXT>
</DOC>
