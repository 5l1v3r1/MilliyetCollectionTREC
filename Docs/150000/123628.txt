<DOC>
<DOCNO> 123628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/dunya/dun04.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, AB’ye yüklendi 
</HEADLINE>
<TEXT>
Sınavdan geçecekler’ 
     ANKARA Milliyet 

     Cumhurbaşkanı Ahmet Necdet Sezer, Kopenhag’da Türkiye’ye müzakere tarihi verilmesi konusunda sadece Danimarka’dan değil başka ülkelerden de olumsuz sinyal geldiğini belirterek, "12 Aralık’ta tarih verileceğini ummuyorum. Bu nedenle de Kopenhag’a gitmeyi düşünmüyorum" dedi. 
     
     İçtenlik testi 
     Sezer, Avrupalı liderlerin müzakerelere başlanması için Kopenhag siyasi kriterlerinin yeterli olduğunu ifade ettiğini, Türkiye’nin de bu yönde anayasa ve yasa değişikilikleri yaptığını anımsattı. Sezer, "Önce bunu söyleyen AB üyesi ülkeler 12 Aralık’ta bir sınavdan geçecekler, sözlerinin içten olup olmadığı yönündeki bir sınavdan. Başarılı bir sınav vereceklerini sanmıyorum" diye konuştu. 
     
     Liderleri aramam’ 
     Zirveye kadar AB liderleriyle yeni temas girişiminde bulunmayacağını belirten Sezer, Türkiye’ye müzakere tarihi verilmemesi halinde gösterilecek tepki ve Gümrük Birliği’nin gözden geçirilip geçirilmeyeceğine ilişkin sorulara da, "Onu ilerde düşünürüz. Karar çıkmadan bir şey söylemek mümkün değil" yanıtını verdi. 
     Sezer, zirveye katılıp katılmamasının da kararı etkileyeceğini sanmadığını belirterek, "Avrupalılar az çok kararın ipuçlarını verdiler" şeklinde konuştu. 
     



 DÜNYA 













</TEXT>
</DOC>
