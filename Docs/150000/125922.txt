<DOC>
<DOCNO> 125922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur14.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den Sezer'in vetosuna yorum ''Görevimiz anayasa yapmak'' 
</HEADLINE>
<TEXT>

     Başbakan Abdullah Gül, Cumhurbaşkanı Ahmet Necdet Sezer'in, 4774 sayılı ''2709 sayılı Türkiye Cumhuriyeti Anayasasının Bazı Maddelerinin Değiştirilmesi Hakkında Kanun''u bir kez daha görüşülmek üzere TBMM'ye geri göndermesine ilişkin olarak, ''TBMM'nin görevi anayasa yapmaktır'' dedi. 
     Atatürk Havalimanı'nda basın mensuplarının sorularını yanıtlayan Gül, bir gazetecinin, ''Cumhurbaşkanı Sezer'in veto gerekçesi nedir '' sorusu üzerine, ''TBMM'nin görevi anayasa yapmaktır'' yanıtını verdi. 
     ''Dr. Necip Hablemitoğlu'nun saldırıya uğramasına'' ilişkin soru üzerine Gül, Dr. Hablemitoğlu'nun menfur bir suikastte hayatını kaybetmesinin herkesi üzdüğünü belirtti. 
     Güvenlik ve istihbarat teşkilatlarının sorumlularıyla görüştüğünü anlatan Gül, şunları söyledi 
     ''Hepsine talimatımız şudur 'Bütün yetkinizi ve otoritenizi sonuna kadar kullanacaksınız ve bu cinayeti kimlerin yaptığını, arkasında kimlerin olduğunu ortaya çıkaracaksınız...' Onlar da, bütün güçleriyle bu çalışmayı yapıyorlar. Hükümetimiz kesinlikle güvenlik güçlerimizin ve istihbarat teşkilatlarımızın arkasındadır. Türkiye'de kesinlikle huzuru bozacak, istikrarı bozacak gelişmelere müsaade etmeyeceğiz. Bu konuda hükümet olarak kararlıyız. Soğukkanlı olmamız lazım. Yakın bir süre içerisinde muhakkak ki, daha çok şey öğrenme imkanımız olacak.'' 

     
</TEXT>
</DOC>
