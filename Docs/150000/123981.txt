<DOC>
<DOCNO> 123981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo09.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da son 5 sezonun en kötü 16. haftası... 
</HEADLINE>
<TEXT>

     Birinci Süper Futbol Ligi'nde sıkıntılı günler yaşayan Galatasaray, son 5 sezonun en kötü 16. haftasını geride bıraktı. 
     Sarı-kırmızılılı ekip, yine Fatih Terim'in yönetiminde geçirdiği ve şampiyon kapadığı 1997-1998 sezonunun ilk 16 haftasında aldığı 9 galibiyet, 3 beraberlik, 4 yenilgiyle 30 puan kazanabilirken, ardından geçirdiği 5 sezon içindeki en kötü 16. haftayı bu yıl taraftarlarına yaşattı. 
     Galatasaray, 1998-1999 sezonunda 36 puan, 1999-2000 sezonunda 41 puan, 2000-2001 ve 2001-2002 sezonunda 36'şar puan toplarken, düşüş yaşadığı 2002-2003 sezonunda ise son 5 sezonun en alt düzeyinde kalarak hanesine 16. hafta sonunda 33 puan yazdırabildi. 
     
     SON 11 SEZONUN EN AZ GOLÜ ATILDI 
     Teknik Direktör Fatih Terim yönetiminde geçirdiği ve üst üste 4 şampiyonluk kazandığı yıllarda çok gol atmasıyla dikkat çeken Galatasaray, bu sezon golcülük özelliğini de arattı. 
     Bu sezon oynadığı 16 karşılaşmada rakip fileleri ancak 25 kez havlandırabilen sarı-kırmızılı ekip, bu gol ortalamasıyla son 11 sezonun en düşük seviyesine indi. 
     Galatasaray, 1991-1992 sezonunun 16 haftasında ulaşabildiği 21 golle bu alandaki en düşük seviyesine inerken, ardından oynadığı 11 sezon içerisindeki en az gol rakamını bu sezon attığı 25 golle yakaladı. 
     





</TEXT>
</DOC>
