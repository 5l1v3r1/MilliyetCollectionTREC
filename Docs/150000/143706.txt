<DOC>
<DOCNO> 143706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sonspo31.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 0 - Denizlispor 1 
</HEADLINE>
<TEXT>

     Birinci Süper Futbol Ligi'nde, Galatasaray ile Denizlispor arasında oynanan erteleme maçını Denizlispor 0-1 galibiyetle sonuçlandırdı.. 
     4. dakikada Ali'nin sağdan gönderdiği pasta topla buluşan Ersen, kaleciyle karşı karşıya kaldı. Bu oyuncunun çapraz pozisyonda yaptığı vuruşta, top Mondragon'un ayaklarından döndü. Savunma tehlikeyi uzaklaştırdı. 
     7. dakikada Ümit Davala'nın ortaladığı topa penaltı noktası üzerinde Ümit Karan kafayı vurdu. Top üstten auta gitti. 
     15. dakikada Revivo'nun sağdan kullandığı korner atışında, falsolu bir şekilde gelen topu kaleci Hainen yumruklayarak kornere çeldi. İsrailli oyuncunun aynı şekilde kullandığı ikinci kornerde ise kaleci bu kez tokatlayarak topu kornere atabildi. 
     18. dakikada Denizlispor'un uzaklaştırmakta zorlandığı top, ceza alanı içinde Revivo'nun önünde kaldı. Bu oyuncunun yerden sert vuruşunda, top kalecinin ellerinden sekti. Savunma, Arif'ten önce meşin yuvarlağa müdahale ederek tehlikeyi önledi. 
     25. dakikada Hakan'ın soldan yaptığı ortada, altıpasta Revivo topa şık bir vuruş yaptı, ancak yandan auta gönderdi. 
     30. dakikada sağ korner direğine yakın bir noktadan Ali'nin ortaladığı topu Ersen arka direkte kafayla indirdi. Top kaleci Mondragon'u da geçmesine rağmen, hiçbir Denizlisporlu oyuncunun olmadığı bölgede Galatasaray savunması tehlikeyi uzaklaştırdı. 
     44. dakikada Ergün'ün arapasında ceza alanı sol çaprazında topla buluşan Revivo'nun sert vuruşunda, meşin yuvarlak az farkla yandan auta gitti. 
     Karşılaşmanın ilk yarısı golsüz tamamlandı. 
     48. dakikada Volkan'ın arapasına ceza alanı içinde hareketlenen Arif'ten önce topa yatarak sahip olan kaleci Hainen, mutlak bir tehlikeyi önledi. 
     52. dakikada Galatasaray'da Xavier, 54. dakikada Denizlispor'da Ersen sarı kart gördü. 
     60. dakikada Kabat'ın sağdan kullandığı serbest vuruşta, ceza alanı içinde Bencik'in kafasından seken top Ersen'in önünde kaldı. Bu oyuncunun sol çaprazdan yaptığı düzgün vuruşta, meşin yuvarlak kaleci Mondragon'un solundan filelerle buluştu 0-1 
     66. dakikada Denizlispor'da Ali sarı kart gördü. 
     70. dakikada Denizlispor'da İlyas'ın yerine Serhat oyuna girdi. 
     Aynı dakikada Galatasaray'da Arif, Denizlispor'da ise Kabat sarı kart gördü. 
     73. dakikada Galatasaray'da Hakan yerini Berkant'a bıraktı. 
     74. dakikada Denizlispor'da Bencik, 75. dakikada Servet sarı kart gördü. 
     Aynı dakikada Ümit Karan'ın sağ çaprazdan ve yerden ceza alanına gönderdiği top Cihan'ın önünde kaldı. Bu oyuncu şut atmak yerine topu düzeltmeye çalışınca, pozisyonunu kaybetti ve takımını mutlak bir golden etti. 
     Cihan, bu pozisyon sonrasında oyundan alındı ve yerini Emre'ye bıraktı. 
     77. dakikada Denizlispor'da Ersen'in yerine Serdal oyuna girdi. 
     79. dakikada Galatasaray savunmasının ofsayt diye duraklamasından yararlanan Mustafa Özkan, sağ kanattan aut çizgisine kadar indi. Bu oyuncunun kale içine gönderdiği topa parmaklarıyla müdahale eden Mondragon, kalesinde büyük bir tehlikeyi önledi. 
     Aynı dakikada Denizlispor'da Serhat sarı kart gördü. 
     83. dakikada Galatasaray'da Arif'in yerine Pinto , Denizlispor'da da Kabat'ın yerine Hakan oyuna girdi. 
     85. dakikada Galatasaray'da Pinto sarı kart gördü. 
     Kalan dakikalarla skor değişmedi ve Denizlispor, Galatasaray'ı deplasmanda 1-0 yendi. 
     





</TEXT>
</DOC>
