<DOC>
<DOCNO> 147027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko12.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre, mücevher fuarına Hong Kongluların gelmesini yasakladı 
</HEADLINE>
<TEXT>

     İsviçre, pek çok insanın ölümüne ve hastalanmasına yol açan gizemli zatürre SARS salgını yüzünden, ülkesinde açılacak mücevher ve saat fuarına Hong Konglu katılımcıların gelmesini yasakladı. 
     Hong Kong Ticareti Geliştirme Konseyi'nden yapılan açıklamada, İsviçre hükümetinin yarın Basel ve Zürih kentlerinde açılacak uluslararası sergiye katılacaklara bir uyarı yazısı göndererek, standlarında Çin, Hong Kong, Singapur ve Vietnam'da bulunmuş eleman çalıştırmamalarını istediği de belirtildi. 
     Açıklamada, İsviçre hükümetinin kararının Hong Kong'un ihracatını olumsuz etkileyeceği vurgulanırken, yasaklama kararına karşı bu ülke makamları nezdinde girişimlerin sürdürüldüğü kaydedildi. 
     Mücevher ve saat imalatı, Hong Kong ekonomisinin başlıca dayanakları arasında sayılıyor. 
     





</TEXT>
</DOC>
