<DOC>
<DOCNO> 100607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur23.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacıbaşı, Derviş'e destek verdi 
</HEADLINE>
<TEXT>

     Eczacıbaşı Holding Yönetim Kurulu Başkanı Bülent Eczacıbaşı, önümüzdeki dönemde Devlet Bakanı Kemal Derviş'in siyasette yer almasını çok arzu ettiğini belirterek, ''Eğer kendi düşündüğü şekilde siyasete girebilirse, kendisine elimden geldiği kadar destek vermeyi istiyorum'' dedi. 
     Bülent Eczacıbaşı CNN Türk televizyonuna yaptığı açıklamada, vereceği desteğin siyasi oluşuma kurucu üye olarak katılmak biçiminde olabileceğini ifade etti. 
     Fakat siyasete aktif olarak girmeyi kesinlikle düşünmediğini belirten Eczacıbaşı, ''Milletvekili adayı olmam veya işlerimden ayrılmam hiç bir şekilde söz konusu değil'' dedi. 
     ''Kemal Derviş'in aktif siyasete girmesi halinde kendisine hangi yeri uygun görüyorsunuz Ekonomiden sorumlu Devlet Bakanlığı mı yoksa daha farklı bir konum mu '' şeklindeki bir soru üzerine de Eczacıbaşı, şunları söyledi 
     ''Çok etkin bir konumda olması gerektiğini düşünüyorum. Artık Türkiye'nin yeni ekonomik krizlere dayanma gücünün kalmamış olduğu görüşündeyim. Her şeyden önce ekonominin en emin ellerde olması önemli. Ama bunun için sayın Derviş'in ekonomiden sorumlu teknisyen bakan olmasını yeterli görmüyorum. Benim de katılmayı düşünebilmem için mutlaka sayın Derviş'in daha etkin bu konumda bu oluşumda yer alması gerekir.'' Bülent Eczacıbaşı ''Liberal sosyal sentez iş dünyasının desteğini alabilecek bir bakış açısı mı siyasette '' şeklindeki bir başka soruyu ise, ''Evet kesinlikle. İş dünyasının desteğini alacak bir oluşum ve sayın Derviş'e şu sırada ortaya koyduğu ittifak arayışında da kendisine çok güçlü bir şekilde hepimizin destek vermesi gerektiğini düşünüyorum'' şeklinde yanıtladı. 
     





</TEXT>
</DOC>
