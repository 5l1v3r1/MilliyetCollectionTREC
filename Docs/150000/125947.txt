<DOC>
<DOCNO> 125947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sontur39.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ile 3 yaşındaki kızı bu kez kurtulamadı... 
</HEADLINE>
<TEXT>

     Eskişehir'de geçen yıl zehirlenen ancak ölümden dönen anne ve 3 yaşındaki kızı, yine kömür sobasını söndürmeden uyuyunca karbonmonoksit gazından zehirlenerek öldü. 
     Eskişehir Organize Sanayi Bölgesi'ndeki Şişecam Fabrikası'nda işçi olarak çalışan baba Ergün Uçan, gece vardiyası bittikten sonra Emek Mahallesi Hacıyatmaz Sokak'taki evine geldi. 
     Ergün Uçan, evin zilini defalarca çalmasına karşın açan olmayınca, kapıyı kırıp içeri girdi. Eşi Yasemin Uçan 34 ve 3 yaşındaki kızı Gamze Uçan'ın cansız bedenleriyle karşılaşan baba Ergün Uçan, şok geçirdi. 
     Yasemin ve Gamze Uçan'ın cesetleri Devlet Hastanesi morguna kaldırıldı. 
     Uçan ailesinin geçen yıl da kömür sobasından sızan karbonmonoksit gazından zehirlendikleri, ancak kaldırıldıkları hastanede yapılan müdahaleler sonucu kurtuldukları öğrenildi. 
     Olayla ilgili soruşturma sürdürülüyor. 
     





</TEXT>
</DOC>
