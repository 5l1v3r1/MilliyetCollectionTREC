<DOC>
<DOCNO> 146291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun09.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Köylülerden Amerikalılara köy yumurtası 
</HEADLINE>
<TEXT>

     BARIŞ DURAK, VEDAT ÇUBUK Şanlıurfa DHA 

     Viranşehir, Dağyanı köyü Büyük Mürdesi mezrasına önceki gün düşen Tomahawk füzesinin parçalarını almak için dün sabah bölgeye gelen ABD’liler, köylülerin yumurtalı ve taşlı saldırısına uğradı. 15 kişilik ABD’li uzman heyet 4 araçlık konvoyla gelince, yüz kadar köylü "Kahrolsun ABD" ve "Savaşa hayır" diye bağırdı. Daha sonra araçlara taş ve yumurta attı. Araçların camları kırılırken, öfkeli kalabalığı jandarma dağıttı. Bir tepenin arkasında bekletilen ABD’liler daha sonra füze parçalarının düştüğü araziye gittiler ve parçaları kamyona özel muhafaza içinde yükleyerek İncirlik Üssü’ne götürdü. ABD’liler, Birecik’e bağlı Özveren köyüne düşen Tomahawk füzesinin, ekili alanlarına zarar verdiği beş çiftçiye 3600 dolar, Büyük Mürdesi köyünde arazisi zarar gören Ahmet Çakır’a da 2000 dolar yardımda bulundu. ABD’liler ayrılırken, yeniden olayların çıkmaması için Büyük Mürdesi Mezrası’nda yaşayanlar evlerine sokuldu. Köydeki evlerin tümünün kapısına da jandarma erleri dikildi. 
     


GÜNCEL 




























</TEXT>
</DOC>
