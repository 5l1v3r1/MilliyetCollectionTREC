<DOC>
<DOCNO> 129893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/guncel/gun05.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ın anketinden Özdemir çıktı 
</HEADLINE>
<TEXT>

     ANAP’ta büyük kongreye bir gün kala Genel Başkan adayları arasındaki mücadele kıyasıya sürerken, parti genel merkezi tarafından yaptırılan anketten Ali Talip Özdemir çıktı. 
     ANAP Genel Başkan Vekili Ekrem Pakdemirli, anket sonuçlarını açıkladığı basın toplantısında genel başkanlık yarışında yüzde 30’la Özdemir, yüzde 17,3 ile kendisinin, yüzde 15 ile Lütfullah Kayalar ve Işın Çelebi’nin sıralandığını söyledi. Seçmenlerin yüzde 43’ünün hayatında bir kez ANAP’a oy verdiğinin belirlendiğini kaydeden Pakdemirli, ANAP’ın oylarında, yüzde 25 AKP’ye, yüzde 10 CHP’ye ve yüzde 5 de DYP’ye kayma olduğunu kaydetti. 
     Pakdemirli, Kayalar’ın genel başkanlık için en uygun aday olduğunun belirtildiği anketin de sahte olduğunu kaydetti. 
     Pakdemirli, aday sayısını bire düşürmek için çalıştığını, bunun için toplantılar yaptığını, ancak kimsenin genel başkan adaylığından çekilmediğini söyledi. 
     Partinin 2002 yılı hesap raporunda bir firmaya 174 milyar 466 milyon lira fazla ödendiği, yapılan ikaz üzerine mükerrer ödemenin tahsil edildiği ifade edildi. 
     



 GÜNCEL 




















</TEXT>
</DOC>
