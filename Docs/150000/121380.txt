<DOC>
<DOCNO> 121380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo02.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor'da Özcan dönemi... 
</HEADLINE>
<TEXT>

     İkinci Futbol Lig A Kategorisi ekiplerinden Erzurumspor'da, teknik direktörlüğe Kadir Özcan getirildi. 
     Yaşanan ekonomik kriz nedeniyle futbolcuların şehri terk etmesinden sonra görevinden ayrılan Teknik Direktör Mustafa Çapanoğlu'nun istifasının ardından Kadir Özcan ile anlaşma sağlandı. 
     Mavi-beyazlı ekibin kötü gidişinin birlik ve beraberlikle aşılabileceğini belirten Özcan, ''İlk hedefimiz hafta sonu oynayacağımız Adana Demirspor maçını kazasız atlatmaktır'' dedi. 
     Özcan, mavi-beyazlı ekibin bu sezon 3. teknik direktörü oldu. Teknik Direktör Ekrem Al ile sezona başlayan Erzurumspor'da, Mustafa Çapanoğlu yaklaşık 3 hafta görev yaptı. 
     





</TEXT>
</DOC>
