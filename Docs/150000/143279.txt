<DOC>
<DOCNO> 143279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/ekonomi/eko01.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur insafa kaldı 
</HEADLINE>
<TEXT>

Enflasyona endeksleme ve periyodik zam uygulamasına son verildi. Hükümet maaş artışlarına elindeki imk nlara göre karar verecek 
     GÜNSELİ ÖNAL Ankara 

     Plan Bütçe Komisyonu’nunda kabul edilen, 2003 Mali Yılı Bütçe Kanunu Tasarısı ile memur maaşlarında enflasyona TÜFE endeksleme ve periyodik dönemlerde zam yapma uygulamasına son verildi. 
     Bakanlar Kurulu, yapılacak artışlar ile bunların tarihlerini, "Ekonomik gelişmeler ve devletin mali imk nlarını göz önünde bulundurarak yeniden belirleme"ye yetkili kılındı. Maliye Bakanı Unakıtan, CHP’lilerin eleştirilerine , "Daha öncekine uyacağız diye bir şey yok. Bizim usulumüz değişik" yanıtını verdi. Unakıtan, "Bakanlar Kurulu istediği zaman, elindeki imk nlara göre karar verir. Hükümetimiz memurunu enflasyona ezdirmez, geçim şartlarını da dikkate alır" dedi. 
     
     AKP’den muhalefet geldi 
     Çiftçilere ödenecek doğrudan gelir desteği için ise Hazine Müsteşarlığı’nın bütçesine 400 trilyon lira ek ödenek konuldu. Hazine’nin 2001 kesin hesabı oylanırken AKP’li Aziz Akgül ile bazı AKP’li milletvekilleri, ret oyu kullandı. Komisyon Başkanı Sait Açba’nın "Diğer maddelere geçemeyiz. Bütçe çıkmaz" uyarısının ardından, AKP’liler kabul oyu verdi. Tasarıda 146.9 katrilyon öngörülen ve ek ödenekle 147.2 katrilyona yükseltilen konsolide bütçe, kesintiler sonrası 145.9 ktrilyon lira olarak öngörüldü. 
     
     Belediyeden kamuya nakil 
     Tasarıda belediye başkanlarının maaşlarına yapılacak zammın alt ve üst sınırları kaldırıldı. Belediyelerden kamu kuruluşlarına personel nakline sınırlama getiren hüküm çıkarıldı. Değişikliğe karşı çıkan Unakıtan, "Bu yıl 35 bin yeni kadro tahsis edildi. Belediyelerden gelenlerle doldurursak, polis, öğretmen, sağlık memuru, hakim ve savcı alımı sıkıntıya girer" dedi. 
     Bu arada milletvekili lojmanlarının içine lüks bir ticaret merkezi yapıldıktan sonra satılamasıyla 150 milyon dolar gelir hedeflendi. 
     
Bir memurun kaybı 64 milyon lira      Bütçe kanununda, periyodik maaş artışı, 2 puanlık refah payı ve enflasyon farkının kaldırılması memur maaşında 64 milyon liraya kadar azalmaya yol açabilecek. KESK’in yüzde 24.7’lik enfasyon hedefine göre yaptığı hesaplamaya göre, enflasyon farkının kalkması memur maaşında yüzde 6 erimeye neden olacak. 400 milyon lira alan bir memurun zam almaması halinde gerçek ücreti yıl sonunda 336 milyona düşecek. Nisan veya temmuzda yüzde 5 yada yüzde 7’lik artış olması halinde aynı memurun gerçek ücreti 344 - 352 milyona inecek. Enflasyon farkı uygulaması olursa aynı memurun gerçek ücreti 360 milyon lira olacak. 
     



 EKONOMİ 





















</TEXT>
</DOC>
