<DOC>
<DOCNO> 141743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/spor/spo02.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de hesap günü 
</HEADLINE>
<TEXT>

Galatasaray maçı sonrası Samandıra’da sabahlayan Teknik Sorumlu Oğuz Çetin, bugün yapılacak antrenman öncesi oyunculardan yenilginin hesabını soracak, Elazığ maçında revizyona gidecek 
     YUSUF KOBAL 

     FENERBAHÇE Teknik Sorumlusu Oğuz Çetin, Galatasaray yenilgisi sonrası Samandıra’da sabahladı. Maçı defalarca izleyen Çetin, sabahın ilk ışıkları ile birlikte odasına çekilip uykuya daldı. Hocalarının gitmediğini gören birçok futbolcu da, zorunlu olmamasına rağmen Samandıra’daki odalarında kalmayı tercih etti. Çetin, takımın moralsiz oluşu nedeniyle dünkü antrenmanda oyuncuları ile birşey konuşmadı. 
     SAMANDIRA’DA bu sabah yapılacak çalışma öncesi oyuncuları ile bir toplantı yapacak olan Oğuz Çetin’in Galatasaray karşısında ortaya konan kötü futbolun hesabını soracağı ve sert uyarılarda bulunacağı öğrenildi. Çetin’in, Elazığspor maçında da revizyona giderek, performansından memnun kalmadığı bazı oyuncuları kızağa çekeceği öğrenildi. Yönetimin de hafta içinde Oğuz Çetin’den rapor isteyeceği ifade edildi. 
     LİGDE üst üste alınan başarısız sonuçlar ve hiçbir hedefin kalmaması nedeniyle Sarı - Lacivertli taraftarlar da teknik heyeti tartışmaya başladı. İnternet sitelerinde Çetin konusunda Fenerbahçe seyircisi ikiye bölünürken, futbolcular tek sorumlunun kendilerini olduğunu söylediler. Ümit, "Çıktığımız pankartın arkasında duramadık" derken, Abdullah, "Suçlu biziz. Başka yerde aramasınlar" diye konuştu. 
     
İş çığrından çıktı’      ASBAŞKAN Nihat Özdemir, derbide yaşanan olayların tehlikeli boyutlara ulaştığını söyledi. İşin çığrından çıktığına değinen Özdemir, "Başkanları, yöneticileri, hükümeti, medyayı ve üniversiteleri göreve davet ediyoruz. Çözüm şart. Bu durum Anadolu kulüplerine de bulaşırsa, deplasmana gidemeyiz. Olaya kan bulaştı" dedi. 
     GELECEK maçlarda daha ciddi durumların doğabileceğini belirten Özdemir, "Ölüm artık an meselesi. Örneğin Fatih Altaylı maç sonrası ölebilirdi" dedi. Özdemir kötü sonuçlarla ilgili olarak da "Kendi içimizle, muhalefetle uğraşmaktan takımımızla uğraşamıyoruz. Kendimize çeki düzen vermeliyiz" yorumunu yaptı. 
     
Washington kıymete bindi      ÜLKESİNDEN sağlam raporu alarak dönen Washington için yönetim bugün kesin kararını verecek. Brezilyalı oyuncuyla masaya oturacak olan yöneticiler, raporları yeniden inceleyecekler. Vladimir Bes’in istenileni verememesi ve gol yollarında yaşanan sorun nedeniyle Washington’un kalabileceği öğrenildi. 
     
Ceyhun’a tepki      OĞUZ Çetin, Galatasaray maçında oyundan alındıktan sonra disiplinsiz davranışlar sergileyen Ceyhun’a sert çıktı. Çetin’in, karşılaşma sonrası yıldız oyuncuyla yaptığı görüşmede, "Böyle davranmaya devam edersen sonuçlarına katlanırsın" dedi. Yöneticiler de Ceyhun’un Fenerbahçeli bir futbolcuya yakışmayacak hareketler yaptığını belirttiler. 
     
Rebrov şaşkın      SARI - Lacivertli takımın Ukraynalı yıldızı Rebrov, Ali Sami Yen’e giderken ve maç anında yaşadıkları olaylar nedeniyle gerilime girdiğini, bu yüzden iyi oynayamadığını söyledi. Rebrov, "Koşmaktan değil, stresten yorgun düştüm. Bu futbol muydu, savaş mı Anlamadım. O statta, kin ve nefret vardı. Maça bir türlü kendimi veremedim" dedi. 
     



 SPOR 






























</TEXT>
</DOC>
