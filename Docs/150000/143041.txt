<DOC>
<DOCNO> 143041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo18.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig'de görünüm 
</HEADLINE>
<TEXT>

     Birinci Süper Futbol Ligi'nde 24. hafta maçlarının ardından Beşiktaş, en yakın rakibi Galatasaray'ın 3 puan önünde liderliğini sürdürdü. 
     25 gol atılan ligin bu haftasında, 1 maçı eksik lider Beşiktaş, Ankaragücü önünde İstanbul'da iyi bir futbol oynamamasına karşın 3 puanı tek golle alarak, puanını 23 maçta 57'ye yükseltti ve yine zirvede yer aldı. 
     Liderin en yakın takipçisi olan yine 1 maçı eksik Galatasaray, zorlu İstanbulspor karşılaşmasında 2-1'lik galibiyetle, 54 puana ulaştı ve Beşiktaş'ın peşinden ayrılmadı. 
     Bu sezonun flaş ekibi olan 3. sıradaki Gençlerbirliği, renkdaşı olan Gaziantepspor'a sahasında 2-1'lik üstünlük sağlayınca, puanla yerini korudu. 
     Şampiyonluk şansından giderek uzaklaşan Fenerbahçe, 3-3'lük beraberlikle 1 puan aldığı Elazığspor deplasmanında 2 puan daha yitirince, 2. olup Avrupa Şampiyonlar Ligi'ne katılma şansını da hayli zorlaştırdı. 
     Haftayı galibiyetle kapayan Trabzonspor ise yine 5. sırada kaldı. 
     4 maçı evsahibi, 3 maçı da deplasman takımlarının kazandığı 24. haftada, 2 maç da berabere bitti. 
     Gol krallığı yarışmasında, bu hafta 1 gol daha atan Bursasporlu Okan, 15 golle ilk sırada bulunurken, bu futbolcuyu, 12 golle Trabzonsporlu Fatih, 11'er golle de Gaziantepsporlu Viola, Gençlerbirliği'nden Youla ve Ankaragücü'nden Augustine izliyor. 
     Ligde 24. hafta maçlarında alınan sonuçlar, erteleme ile 25. hafta maçlarının programı şöyle 
     Gençlerbirliği-Gaziantepspor.......................... 2 - 1 
     Bursaspor-Göztepe..................................... 1 - 0 
     Elazığspor-Fenerbahçe................................. 3 - 3 
     Beşiktaş-Ankaragücü................................... 1 - 0 
     Samsunspor-Trabzonspor................................ 1 - 3 
     Kocaelispor-Diyarbakırspor............................ 1 - 1 
     Altay-Malatyaspor..................................... 0 - 2 
     Adanaspor-Denizlispor................................. 2 - 1 
     İstanbulspor-Galatasaray.............................. 1 - 2 
     Erteleme Maçları 
     19 Mart Çarşamba Gaziantepspor-Elazığspor, Kocaelispor-Bursaspor, Galatasaray-Denizlispor. 
     25. Hafta 
     22 Mart Cumartesi Malatyaspor-Adanaspor, Diyarbakırspor-İstanbulspor, Ankaragücü-Samsunspor, Fenerbahçe-Altay, 23 Mart Pazar Trabzonspor-Bursaspor, Denizlispor-Gençlerbirliği, Göztepe-Kocaelispor, Gaziantepspor-Beşiktaş, Galatasaray-Elazığspor 
     





</TEXT>
</DOC>
