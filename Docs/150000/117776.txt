<DOC>
<DOCNO> 117776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/soneko02.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
New York borsası düştü... 
</HEADLINE>
<TEXT>

     Dünyanın en büyük borsası konumundaki New York Wall Street menkul kıymetler borsasında Dow Jones Sanayi Endeksi 195.25 puan düşüşle yüzde 2.23 günün son seansında 8,575.76 puan olarak kaydedildi. 
     Wall Street'te teknoloji şirketlerinin ibresi Nasdaq Birleşik Endeksi 41.54 puan kayıpla 1,377.45 puana indi. 
     New York Borsası güne düşüşle başladı. 
     Borsanın açılışında düne göre, Dow Jones Endeksi 79 puan azalışla 8,691 puana, Nasdaq Endeksi de 23 puan azalışla 1,395 puana indi. 
     Borsanın düşüşünde, teknoloji devi Cisco Systems'in yılın 3. çeyreğine ilişkin kar açıklamasına rağmen, sektörün yakın geleceğiyle ilgili ihtiyatlı bir tahminde bulunması etkili oldu. 
     
     FAİZLER DOLAR ÜZERİNDE BASKI OLUŞTURUYOR 

     ABD Merkez Bankası'nın Çarşamba günkü yarım puanlık faiz indiriminin ardından ABD ekonomisi hakkında artan kaygılar ve ABD faiz oranlarının düşüklüğü dolar üzerinde baskı oluşturuyor. 
     Irak karar taslağının BM'de bugün oylanacak olmasıyla artan savaş gerginliğinin de dolar üzerinde olumsuz etkileri oluyor. 
     FED'in son indirimini ardından ABD'de ggösterge faiz oranı yüzde 1.25'e gerilerken, Avrupa Merkez Bankası'nın dün değiştirmeden bıraktığı Euro bölgesi faizleri yüzde 3.25 seviyesinde bulunuyor. 
     ECB'nin dün faiz değiştirmeme kararı ilk anda Avrupa ekonomisinin büyümesi üzerinde olumsuz etkide bulunacağı kaygılarıyla Euro'nun gerilemesine neden oldu, ancak daha sonra dikkatlerin faiz farklılığı üzerine çevrilmesi Euro'nun toparlanmasını sağladı. 
     Dün toplanan İngiltere Merkez Bankası da faizleri değiştirmeme kararı aldı. 

     
</TEXT>
</DOC>
