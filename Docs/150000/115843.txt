<DOC>
<DOCNO> 115843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/ekonomi/eko07.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK’nın İstanbul merkezi, Toprakbank binasına taşınıyor 
</HEADLINE>
<TEXT>

BDDK, İstanbul Balmumcu’da bulunan yönetim merkezini, Esentepe’deki eski Toprakbank genel müdürlük binasına taşıma kararı aldı 
     KADİFE ŞAHİN 

     Bankacılık Düzenleme ve Denetleme Kurumu BDDK , İstanbul’daki yönetim merkezini 30 Kasım 2001 tarihinde Tasarruf Mevduatı Sigorta Fonu TMSF kapsamına alındıktan sonra kapatılan Toprakbank’ın genel müdürlük binasına taşıma kararı aldı. BDDK’nın İstanbul’daki yönetim merkezi, İş Bankası’na ait olan Balmumcu’daki binada faaliyet gösteriyor. 
     Kurum, kiracı olduğu bu binadan Toprakbank’ın genel müdürlük binasının bulunduğu Esentepe’ye taşınacak. Taşınma işleminin bulunduğumuz hafta içinde gerçekleşmesi planlanıyor. 
     
     Çalışan sayısı 250 
     Fon’a alınan 20 bankadan bünyesinde yalnızca Pamukbank ve Bayındırbank kalan BDDK’nın İstanbul’da yaklaşık 250 çalışanı bulunuyor. Tasarruf Mevduatı Sigorta Fonu’nun da bağlı bulunduğu BDDK’nın Ankara’daki merkezi Atatürk Bulvarı, Kavaklıdere’de yer alıyor. 
     



 EKONOMİ 





















</TEXT>
</DOC>
