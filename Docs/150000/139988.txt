<DOC>
<DOCNO> 139988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/guncel/gun00.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da 3.5 saat yürüyen on binler haykırdı 
</HEADLINE>
<TEXT>
Tayyip gitsin askere’ 
Başkentteki mitingde on binlerce kişi, Meclis’e birkaç yüz metre ileriden seslendi "Halk bu savaşı durduracak" 
     GÖKÇER TAHİNCİOĞLU, TÜRKER KARAPINAR 

     Ankara’da Savaş Karşıtı Platform, DİSK, KESK, TMMOB ve TTB gibi onlarca sivil toplum örgütü ve sendikanın düzenlediği "Halk bu savaşı durduracak" mitingine katılan on binlerce kişi, TBMM’nin kapalı oturumda görüştüğü tezkereye ret oyu verilmesini istedi. 
     "Savaşa Hayır" mitingi dün saat 10.00’da, katılımcıların eski Hipodrom’da toplanmasıyla başladı. Çok sayıda öğrenci topluluğuyla HADEP, EMEP, SDP, TKP, DEHAP, ÖDP ve SHP gibi siyasi partilerin de destek verdiği mitinge Ankara dışından 400 otobüs dolusu katılımcı geldi. Yoğun katılımdan dolayı "Barış Korteji", Talatpaşa Bulvarı’nı izleyerek 3.5 saatte Sıhhiye’ye yürüdü. Katılımcılar, "Katil ABD, işbirlikçi AKP", "İmzalarsa tezkere, Tayyip gitsin askere", "Savaşa hayır" sloganları attı. 5000 kadar polis, TBMM ve Başbakanlık önünde sabit panzer bulundururken, Kızılay ve Meclis’e giden tüm yollarda barikat kuruldu. 
     Sıhhiye’de kurulan platformda konuşan Memet Ali Alabora ve DİSK Başkanı Süleyman Çelebi, "Bu savaşı durdurabiliriz" sloganı attırdı. KESK Başkanı Sami Evren ise, ülkenin yüzde 94’ünün savaşa karşı olduğunu, ancak siyasilerin bunu gözardı ettiğini belirtti. 
     Oylamanın yapıldığı saatte mitinge katılanlar, "Savaşa hayır" diye bağırdı. Aralarında CHP’lilerin de bulunduğu siyasilerin de halkı selamladı miting olaysız son buldu. 
     



 GÜNCEL 























</TEXT>
</DOC>
