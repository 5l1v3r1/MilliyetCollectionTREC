<DOC>
<DOCNO> 139648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun17.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan sendikaları "savaşa hayır" dedi... 
</HEADLINE>
<TEXT>

     ABD'deki işçi sendikalarını temsil eden en büyük federasyon AFL-CIO, olası Irak savaşına karşı çıktı. 
     AFL-CIO'nun yönetim kurulu, Irak'la şu sırada savaşa karşı olduklarını ve tek yanlı Amerikan harekatı yapılmamasını içeren bir kararı kabul etti. 
     ABD'nin 11 Eylül'den sonra kazandığı uluslararası birlik ve itibarı boşa harcadığı belirtilen kararda, Irak'ın silahsızlanmasının en iyi yolunun, bunun BM desteğinde ve uluslararası koalisyonla olması gerektiği kaydedildi. 
     Kararda, ''Ulusal güvenliğimizi savunmada tek yanlı hareket etmemiz, yalnız durmamız gereken zamanlar olacaktır, ancak Saddam Hüseyin'in yarattığı tehdit tek yanlı hareketle değil çok taraflı olarak çözülmeyi hak etmektedir'' denildi. 
     ABD Başkanı George Bush'un da eleştirildiği kararda, Bush'un, şu anda Irak'a askeri bir müdahaleye gerek olduğuna dair Amerikan halkına ve uluslararası topluma zorunlu ve tutarlı bir açıklama yapma sorumluluğunu yerine getirmediği belirtildi. 
     AFl-CIO, ABD'deki yaklaşık 13 milyon sendika üyesini temsil ediyor. 
     





</TEXT>
</DOC>
