<DOC>
<DOCNO> 138362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/spo05.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’nin tesellisi 
</HEADLINE>
<TEXT>

     PORTO’DAKİ 6-1’lik yenilginin şokunu yaşayan Denizlispor’un tek tesellisi dördüncü turda yer almak oldu. Başkan Mustafa Baysal, "Çok farklı yenilmemize rağmen ilk kez katıldığımız Avrupa Kupaları’nda buraya kadar gelmemiz bile gurur verdi. Deco’ya adım attırmayan Serdal’ın sakatlanması işimizi bitirdi" ifadesini kullandı. 
     TEKNİK Direktör Rıza Çalımbay da yenilen 6 golün beşinin duran toplardan olduğuna dikkat çekti. Çalımbay, "Bu kadar çok gol yiyeceğimiz aklımın ucundan bile geçmedi. Takımımın en iyi yönü defans bloğuydu. Yer tutmada, adam adama oynamada çok kötüydük. Farklı bir yenilgi aldık ama buraya kadar gelmek bile başarıdır" dedi. 
     
"Muhteşem Porto"      PORTEKİZ basını Porto’nun, Denizli karşısında aldığı farklı galibiyeti, spor sayfalarının manşetlerine taşıdı. Gazeteler, Porto’nun muhteşem bir gece yaşattığını belirterek, Portekiz ekibinin oynadığı futbolla UEFA Kupası’nın en büyük favorisi olduğunu kanıtladığını ve farklı skorun Denizli’nin zayıflığından değil, Porto’nun süper futbolundan kaynaklandığını vurguladılar. 
     RECORD gazetesi, "Porto’dan muhteşem galibiyet. Denizlispor’un bu Porto’yu durdurması imkansızdı" derken, A Bola gazetesi de "Porto’dan büyük diriliş. Eski günlerine geri dönen Porto, Denizli’yi sahadan sildi. Ligden sonra kupada da Porto banko" diye yazdı. El Periodico da "Ne büyüksün Porto. Türkler ikinci yarıda dağıldı. Porto artık Türkiye’ye gezintiye gidecek" yorumunu yaptı. 
     



 SPOR 





























</TEXT>
</DOC>
