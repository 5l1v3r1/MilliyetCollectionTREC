<DOC>
<DOCNO> 117281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/siyaset/siy04.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’de Ecevit’e isyan sözleri 
</HEADLINE>
<TEXT>

     ANKARA Milliyet 

     Seçimlerden önce genel başkanlık görevini bırakacağını, ancak bunu bir yıl sonra toplanacak kurultayda yapacağını açıklayan DSP lideri Bülent Ecevit’e partisinden ilk tepki eski Grup Başkanvekili Aydın Tümen’den geldi. Partinin seçim yenilgisinden Ecevit ve yardımcılarının sorumlu olduğunu belirten Tümen, "Halk Ecevitler’i cezalandırdı" dedi. 
     3 Kasım seçimlerinin, Türkiye’deki siyasetin yeniden yapılanması gereğini ortaya koyduğunu vurgulayan Tümen, bir önceki seçimlerde Türkiye’nin ve solun birinci partisi olarak yüzde 22 oy alan DSP’nin son seçimlerde oylarının neredeyse tümünü kaybetme noktasına geldiğine dikkati çekti. Tümen şunları söyledi. 
     
     Tümen Yönetim sorumlu 
     "DSP’nin oylarındaki düşüş, ekonomik kriz ve tepki oylarının yansıması olarak geçiştirilemeyecek kadar önemlidir. DSP’nin bu sonuçları almasında, partinin genel başkanı ve yardımcıları olmak üzere parti yönetimi sorumludur. Bu sonuçtan memnun olanlar, bunun sorumluluğunu da üstlenmeli, kaçmamalıdır. DSP’yi sadece bir şahıs partisi olarak görmek ve öyle olduğunu iddia etmek, bugüne kadar DSP’ye oy vererek iktidara taşıyan milyonlara saygısızlıktır. Halkımız son seçimlerde DSP’yi değil, DSP’nin başında olan yönetimi cezalandırmıştır." 
     



 SİYASET 













</TEXT>
</DOC>
