<DOC>
<DOCNO> 145348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur16.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran Kursu hocasının tecavüz davasında karar... 
</HEADLINE>
<TEXT>

     Sivas'ta 70 yaşındaki kuran kursu hocası Rahmi Budak'ın 19 yaşındaki öğrencisine tecavüz ettiği gerekçesiyle açılan davada, Budak'ın cezası olayın ardından cezaevinde öğrencisiyle resmi nikahla evlendiği için eşinden 5 yıl boşanmamak şartıyla ertelendi. 
     Sivas 2. Ağır Ceza Mahkemesi'nde görülen duruşmada sanıklar Rahmi Budak 70 ve eşi Semra Budak Ayten 19 ile müşteki sıfatıyla katılan genç kadının babası Emir Ayten hazır bulundu. 
     Duruşmada söz alan 6 çocuk babası ve lise mezunu Rahmi Budak, önceki eşinin 2 yıl önce öldüğünü belirterek, evlenmek için yakınları aracılığıyla eş aradığını söyledi. 
     Semra Ayten'i 3 sene din dersi verdiği yıllarda tanıdığını daha sonra ''büyüdüğünü'' görünce kendisine evlenme teklif ettiğini ifade eden Budak, Semra'nın bu teklifi kabul ettiğini ancak, ailesinin bu ilişkiyi onaylamadığını söyledi. 
     Daha sonra genç kadının kendisine ''kaçır beni'' demesiyle beraber olduklarını kaydeden Budak, aracı göndererek ailesini ikna ettiğini ve resmi nikah yapacakları sırada şikayet üzerine yakalandıklarını ifade etti. 
     Budak, dini nikahı ise resmen evlendikten sonra kıydırdıklarını da sözlerine ekledi. 
     
     MAHKEME BAŞKANI ''SİZ NE BİÇİM DİN ADAMISINIZ '' 

     70 yaşındaki Rahmi Budak'ın ''Semra Ayten'e kuran kursu verirken yaşı küçüktü, daha sonra büyüdüğünü görünce evlenme teklif ettim'' şeklindeki ifadesinin ardından Mahkeme Başkanı, Budak'ı ''O zaman yaşı küçüktü şimdi büyük mü Siz ne biçim din adamısınız Nasıl toplumda yaşıyoruz '' diye azarladı. 
     Resmi nikahtan önce dini nikahla evlendiği gerekçesiyle sanık durumunda olan Semra Ayten de daha önceden Cumhuriyet Başsavcılığı'nda verdiği ifadelere ekleyecek bir şeyi olmadığını söyledi. 
     Mahkeme Başkanı Ayten'in buradaki ifadesinde, Rahmi Budak'ın kendisiyle zorla ilişkiye girdiğini, daha sonra bir ''su tesisatçısı'' aracılığıyla imam nikahı kıydırdığını, ve bu ilişkiyi kamerayla görüntülediğini söyleyerek, kendisinden ayrılırsa evleneceği kişiye bu görüntüleri göstererek, kendisini rezil edeceğini söylediğini hatırlattı. 
     Müşteki Emir Ayten ise kızının ilişkisinden önce haberdar olmadığını bu yüzden kaçırıldığı gerekçesiyle şikayetçi olduğunu kaydederek, evlendikleri için şikayetinden vazgeçtiğini söyledi Duruşmada tanık olarak dinlenen Rahmi Budak'ın 54 yaşındaki oğlu Yücel Budak da genç kadına babasının yaşlı olduğunu söylediğini belirterek, Semra Ayten'in rızasıyla babasının yanında kaldığını açıkladı. 
     Diğer tanık Semra Ayten'in annesi Naime Ayten ise, kızının ilişkisinden haberi olmadığını ifade etti. 
     Mahkeme Heyeti Rahmi Budak ve kendisinden 51 yaş küçük eşi Semra Budak'ı için verdiği 2 ay hapis cezasını paraya çevirdi. Bu ceza da resmi nikahla evlendikleri gerekçesiyle erteledi. Mahkeme Başkanı çiftin 5 yıl süresince boşanamayacağını, aksi takdirde cezanın uygulanacağını hatırlattı. 
     Sivas'ta 2 ay önce meydana gelen olayda Rahmi Budak, Semra Ayten'in şikayeti üzerine, ''evinde kuran kursu verdiği ve kendisinden 51 yaş küçük kıza tecavüz ettiği gerekçesiyle tutuklanmış, cezaevinde Ayten'le evlendikten sonra serbest bırakılmıştı. 
     


     




</TEXT>
</DOC>
