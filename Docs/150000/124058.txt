<DOC>
<DOCNO> 124058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/guncel/agun.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar, Polis kökenli genel başkan olmaz’ eleştirilerini bu sözlerle yanıtladı 
</HEADLINE>
<TEXT>
Putin de polisti .. 
DYP’ye genel başkan olamayacağını söyleyenlere Rusya Devlet Başkanı Vladimir Putin’in de polislik yaptığını hatırlatan Ağar, "Üstelik ben Mülkiyeliyim" dedi 
     AYDIN HASAN Ankara 

     DYP’de genel başkanlık görevine aday olan Mehmet Ağar, "polis kökenli genel başkan olmaz" diyen rakiplerine, Rusya Federasyonu Başkanı Vladimir Putin’i örnek gösterdi. Ağar, "Polis kökenli olmak kötü mü Ben polis kökenli değil, Mülkiyeliyim. Putin de polis kökenli" dedi. 
     Yurt gezilerini tamamlayan Ağar, kongre çalışmalarını DYP’nin Akay Caddesi’ndeki binasında yürütmeye başladı. Genel başkan seçilmesi durumunda kucaklayıcı olacağını ve kimseyi dışlamayacağını dile getiren Ağar, temel vasfının teşkilatçılık olduğunu söyledi. 
     
     UTANACAK ŞEYİM YOK’ 
     Ağa ve şeyh olmamasına karşın Elazığ’dan iki kez art arda bağımsız milletvekili seçildiğini vurgulayan Ağar, kamuoyunda polis olarak tanınmasına rağmen kendisinin Mülkiye’nin Maliye - İktisat bölümünden mezun olduğunu ve göreve kaymakamlık yaparak başladığını ifade etti. Malvarlığını açıklayacağını özellikle vurgulayan Ağar, "Geçmişimde utanılacak bir şeyim olmadığı için yeni sayfa açmayacağım" diye konuştu. 
     
     AYDIN BEY BÜYÜĞÜMÜZ’ 
     Aydın Menderes’in "Komser Şekspir" benzetmesine, yanıt vermemeyi tercih eden Ağar, "Aydın Bey, parti büyüğümüz, hakkında olumsuz bir harf bile söylemem" şeklinde konuştu. Ağar, Susurluk skandalıyla bağlantılı eleştirilere de şu karşılığı verdi "Savunulacak hiçbir şeyim yok. Hayatımda, devlet malına el uzatmak yok, Hazine malını yağma yok, ihale yok. Devlet malına peşkeş çekme yok. Yaptığımız iş kanun dairesi içerisinde devlete isyan eden eşkıya grubunu bertaraf etmektir." 
     



 GÜNCEL 















</TEXT>
</DOC>
