<DOC>
<DOCNO> 136589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/soneko05.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti ile ekonomi yetkilileri arasındaki görüşmeler sürüyor... 
</HEADLINE>
<TEXT>

     IMF Türkiye Masası Şefi Juha Kahkonen başkanlığındaki IMF heyeti ile ekonomi yetkilileri arasındaki çalışmalar devam ediyor. 
     Edinilen bilgiye göre, Dördüncü Gözden Geçirme çerçevesinde, IMF'ye sunulacak olan Niyet Mektubu üzerinde çalışmalar başladı. Daha önce hazırlanan Niyet Mektubu üzerinde, bazı eklemeler ve değişikliklerin yapıldığı belirtiliyor. Bu arada, en önemli konuların başında gelen 2003 yılı Faiz Dışı Fazla Hedefi ve bunun nasıl sağlanacağı konusunda da IMF heyetiyle bir uzlaşmaya doğru gidildiği kaydediliyor. Dördüncü Gözden Geçirme'nin tamamlanması ve Niyet Mektubu'nun da IMF İcra Direktörleri Kurulu'nda onaylanmasının ardından Türkiye, yaklaşık 1.6 milyar dolarlık kredi dilimini alabilecek. 
     





</TEXT>
</DOC>
