<DOC>
<DOCNO> 114765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/magazin/yazdud.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin’den rekor fiyat 
</HEADLINE>
<TEXT>

Friends Trends trend, Oya ile Pako bir harika, Venge’de yeni lezzetler, Safran geliyor, Tandoori Indian’da Hint müziği ve yemekler enfes, Sesto, Hilton’da brunch, Nedim artık Woo’da... 
     Efendim, ayağımın tozuyla daldım yine gece yaşamının içine. Aslında seçim nabzı yoklamaları sırasında yemek yediğim, kaldığım yerleri anlatacaktım size. Ne var ki o kadar çok not toplamışım ki onları düzene sokmak en az iki günümü alacaktı. O nedenle bugün İstanbul eğlence yaşamından söz edeceğim. Seba’daki komşularım sağolsunlar, her seyahatten döndüğümde evde yemek olmadığı için imece usulü birşeyler gönderiyorlar. Özellikle sevgili kankam ve saç doktorum Veysel Şenel’in eşi Aynur ile yakışıklılığından hiçbir şey kaybetmeyen sinemanın Altın Çocuğu’ Göksel Arsoy’un güzel kızı Aşkım hızır gibi imdadıma yetişirler. Linda’yı da unutmamak lazım. Özellikle nefis tatlı ve pastalarıyla benim kilo almam için elinden geleni yapar. Evet, yine konuyu dağıttık. Sevgili Aşkım çok güzel yemekler yapmış. Ben ilk kez Cücü Cüneyt Kurt ’nün Çeşme’deki mekanında tatmıştım pırasa çorbasını ve iki tabak yemiştim. Bir de o gece Aşkım’da yedim. Aşkım patates ve havuç da katmış. Ardından da zeytinyağlı fasulye, yeşil, kırmı , sarı dolmalık biber, mantar karışımı, soya soslu enteresan bir yemek geldi. Çok sevdiğim ıspanaklı böreği unutursam ayıp etmiş olurum. Bir de çok değişik birşeyi tattım altı ve üstü cips kaşar, ortasında ise bonfile tavuk vardı. Fırında pişmiş, müthiş lezzetliydi. Candostum, mönüne katabilirsin. Baklava ile final yaptık. Ara sıra ev sohbetleri hoş oluyor doğrusu. 
     
Pamuk eller cebe, Sesto, Venge’de yenilikler      En son, candostum İzzet Çapa ile, Venge’nin Laila içindeki yazlığına gitmiştim. Bu kez de kışlığına uğradım. Maşallah alt, üst salon ve sobalarla ısıtılan bahçe tıklım tıklımdı. Baktım, bir masada kankam Veysel Şenel arkadaşıyla dertleşiyordu. Tabii masaları birleştirdik. Yemek seçimini Venge’nin başarılı halkla ilişkiler müdüresi Dilek Terzioğlu’na bıraktık. Şef Rüstem İzgi, garson Nuri Çam, mezeleri hazırlayan Vural Parlak ve aşçıbaşı Kamil Gökberk masaya geldiler. Önce içli köfte, fındık lahmacun, sonra da Venge’nin yeni lezzetleri olan közde kaşarlı patlıcan, soğan ve gavurdağı şakşuka geldi. Ardından da çöp şiş, döner ve Venge beyti. Ben nasıl kilo vereyim, söyleyin. Bol çikolatalı sufleyi saymasam mı diye düşünüyorum valla. Venge gerçekten oturdu. Özellikle çocuklu aileler için her pazar saat 15.00-17.00 arası bir karnaval havasında geçen Kids Party’ler var. Büyükler keyifle yemeklerini yerken palyaçolar, oyunlar, armağanlar ile çocuklar da hoş saatler yaşıyorlar. Venge’nin yeni yemeklerini mutlaka tadın. Telefon numarası 0212 264 07 20. Çıkışta eski meslekdaşlarımızdan sevgili Füsun Olgaç’ın, uzun süredir gidemediğim Sesto 6. Ristorante İtaliano’suna fikir edinmek için uğradım.Viyana, İstanbul Atatürk Havaalanı ve Bahçeşehir’den sonra Füsun 1. Levent’te müstakil bir villayı kiralamış. Gündüz 11.00’den sabahın ilk ışıklarına kadar devam eden bir eğlence sunduklarını söyledi. Giriş katta Piano Bar ve Restaurant var. İkinci katı önemli davetler için yapmışlar. Üçüncü katı da yakında V.I.P Lounge olarak açacaklarmış. Piano Bar sıcak ve samimi. Ayakta 50 kişi rahatlıkla sığar. Saat 20.00-24.00 arası Güven Aydın 68’ kuşağından şarkılar sunuyor. Mönü az ama öz. Makarnalar ev yapımı. Pizzalar, risotto çeşitleri ve benim vazgeçemediğim İtalyan tatlıları var. Farklı bir yer. Telefon numarası 0212 278 29 21. Sevgili dostlarım Yıldırım Mayruk ve ortağı Barbaros Şansal ile de epeydir görüşemiyordum. Onlar tatile çıkmıştı, benim iş gezilerim sürüyordu... Derken, son günlerin trend mekanı Friends Trends’de ikisiyle keyifli bir yemek yedik. İkisi de çok heyecanlı. Türkiye Korunmaya Muhtaç Çocuklar Vakfı Bolluca Çocuk Köyü yararına 4 Kasım’da Swiss Otel’de gerçekleştirecekleri dev organizasyon için gün sayıyorlar. Gala gecesi ve 14.00 seansı için davetiyeler tükenmiş. Bu nedenle 16.00’ya bir seans daha koymuşlar. Davetiye fiyatları 75, altın koltuklar ise 100 milyon lira. Gala gecesinde ise 10 kişilik masalar 2000 dolardan satışa sunuluyor. Tabii yemekli. Mönüde de yok yok. 10 yabancı mankenin olacağı gösteride Türk mankenlerden Sema Şimşek, Buket Saygı, Pınar Tezcan yer alacaklar. Yıldırım Mayruk’un bu 50. defilesi. Gece kulüplerinde hava atan, milyarlık mücevher ve giysiler alıp Milano, Paris, Londra, New York’da yaptıkları alışverişlerle birbirlerine hava atan sosyetemiz bu konuda biraz cimriymiş. Bence pamuk eller cebe. Çünkü hem hayırlı bir iş yapmış olacak hem de muhteşem bir defile izleme şansı bulacaksınız. Yemek çıkışı, Ankara’dan gelen ve Hilton’da kalan konuğumu bırakmak için Hilton’a uğradım. Hilton İstanbul The Roof Bar Restaurant her pazar 11.30-15.00 arası brunch’a başlamış. Boğaz’ın nefis manzarası karşısında sevdiklerinizle keyifli bir pazar geçirebilirsiniz. Dim sum, sushi, Akdeniz’in sağlıklı zeytinyağlıları, birbirinden leziz yiyecekler ve İstanbul’un nefis sokak yemeklerini tadabileceğiniz Küçük Beyoğlu’ bölümü çok eğlenceli. Yine Roof Restaurant’da Executive Şef Anders Groenholm kış için müthiş bir mönü yapmış. Karides varyasyonları, preslenmiş ördek kızartması, füme somon filetosu, tava kaz ciğeri, yabani mantar ve pırasa fricassee tartalet, kaya tuzunda pişirilmiş levrek, kalkan tava, fırınlanmış Norveç somonu şefin özel yemekleri arasında. Dondurma yedim ama hızımı kesmedi. Güya rejimdeyim. O müthiş manzara karşısında kahve ile birlikte turunç parfe yedim. Buradaki krem bruleyi, çilekli tiramisuyu ve sürpriz künefe çeşitlerini kaçırmayın derim. Telefon numarası 0212 315 60 00. Söz Hilton’dan açılmışken, Hilton Parksa’da 14 Ekim’de başlayıp 27 Ekim’de sona erecek olan Alman Bira Haftası’ Zeytin Bar’da devam ediyor. Patates salatası, çıtır sosis, emmental peyniri, leoner salamı, sebzeli jöle jambon, bretzel simidinden oluşan Bavyera şarküteri tabağı’ 16 milyon. Diğer çeşitler ise 12 ila 15 milyon lira arasında değişiyor, bilginize. Telefon numarası 0212 310 12 00. 
     
Altan iddialı geliyor, otantik müzik eşliğinde yemek      Canım uzun süredir değişik bir yemek istiyordu. Sonunda bir kız arkadaşım "Seni öyle bir yere götüreceğim ki tekrar gideceksin" deyip kolumdan tuttuğu gibi beni Maçka’daki Hint restoranına götürdü. Bir yıl önce açılan Tandoori’nin farklı tılsımı insanı adeta büyülüyor. İnanılmaz lezzetler sunuyorlar. Hint müziği eşliğinde sunulan yemeklerin lezzetine bir de ev sahiplerinin sıcaklığı eklenince canınız hiç çıkmak istemiyor. Sahipleri Bangladeşli bir çift ama 15 yıldır Türkiye’de yaşadıkları için artık bizden olmuşlar. Zaten Dr. Cem iki yıl önce Türk vatandaşlığına geçmiş. Baharat ve sosların çoğu İngiltere’den geliyor. Vejetaryen mönüleri inanılmaz. Et olarak kuzu ve tavuk ağırlıklı. Sevgili yayın yönetmenim Rifat Ababay, eski bir Nişantaşı sakini olarak oralarda attığınız turların birinde uğrayın isterseniz, müthiş keyif alırsınız. Acılı jalfrezi tavuğu, baharat, safran ve küçük karideslerle hazırlanan karidesli biryani pilavi, baharatlı sos ve turşu arası bir Hint çeşnisi olan chhutney, önerilerim. Fiyatlar ekonomik. Hint usulü cacık 2 milyon lira. Kuru üzüm ve fındıkla hazırlanan Kaşmir tandır ekmeği 2.5 milyon. Bütün tavuk ve et yemeklerinin fiyatları ise 7.5-8.5 milyon lira arasında değişiyor. Telefon numarası 0212 236 75 51. Dönüşte en sevdiğim dizilerden bir olan Pembe Patikler’i izlemek için koşa koşa eve geldim. Valla Asmalı Konak’, Berivan’, Yeter Anne’ ve Pembe Patikler’ beni acayip etkiledi. Ara sıra Çocuklar Duymasın’a da takılıyorum ama beni pek açmıyor. Pembe Patikler’de de en çok Oya Aydoğan ve Pako Pakize Suda beni gülme krizine sokuyorlar. Zaten ikisi de sohbetlerinden müthiş keyif aldığım arkadaşlarım. Bu diziye takılın, alışkanlık yapabilir. Sevgili arkadaşım Aslı Altan bu yıl bildiğiniz üzere Karaköy Liman’da bombalarını art arda patlatacak. Bombalarını diyorum, çünkü bildiğiniz Safran Restaurant’ın yanısıra iki tane muhteşem gece kulübü hizmete girecek. Biri daha çok davetler ve özel konuklar için, diğeri herkese açık. Altan acayip titizleniyor. Aldığı kiloları vermek için de her gün spor yapıyor. İstanbul-Paris -Marakeş arasında mekik dokuyan Altan mekanı farklı olsun diye mimarını bile Amerika’dan getirtmiş. Arkadaşı olan Tulya Madra tam iki aydır Liman ile uğraşıyor. New York’da yaşayan Madra, 15 Kasım’a kadar mekanı hazırlamaya çalışıyor. Şimdiden merak ediyorum. Hoş zaman zaman gidip bakıyorum ama, bitmiş hali müthiş olacak, bilesiniz. Altan yine farklılığını dosta düşmana gösterecek. 
     
Şimdi Woo var, uçtu uçtu Yasemin uçtu...      Levent’de eski Sherlock Holmes’un yerine çok şık bir mekan açıldı. Adı, Woo. Mekanın şıklığından çok, işletmecisi sevgili Nedim Binler beni ilgilendiriyor. Çünkü Nedim eğlence dünyasında tanıdığım gönlü iyi, hırsları, kıskançlığı olmayan ender insanlardandır. O nedenle Nedim’in olduğu her yerde ben de varım. Kur yapma anlamına gelen Woo’da yalnızca Nedim yok tabii. Yıllardır DJ olarak imzasını pek çok yere atan Özhan Özal, şefler Murat Menteşe, Mustafa Dağdır, halkla ilişkileri yöneten İlgi Gövsa... Yanı sıcak bir grup açmış Woo’yu. Patron Cem Pişkin de işinin ehli. Woo’da yemek yemedim, sadece bakındım. Bu nedenle Nedim ve mutfak şefi Tuncay Kaya darıldılar. İlk fırsatta yemeğe gideceğime söz verdim. İtalyan ve California mutfağı ağırlıkta olan Woo’nun mönüsüne sizler için göz gezdirdim. Pastalar, salatalar, etler, tatlılar az ama öz. Woo’nun telefon numarası 0212 281 63 73. Woo çıkışı sevgili Ali Sayar ile sohbet etmek için Polo 13’e uğradım. Kenan Doğulu sahnedeydi, mekan da maşallah yine tıklım tıklımdı. Dizilerin yakışıklı jönü Gökhan Arsoy’la karşılaştım. Yeni bir aşk yaşıyor. Önümüzdeki günlerde de bir filme başlayacak. Konusu Malatya’da geçecek olan filmde Gökhan bir kaçakçıyı canlandıracakmış. Aslında ben bu bilgileri başkasından aldım, Gökhan bu konuda henüz konuşmak istemiyor. Filmin yapımcıları son günlerin popüler ismi Yasemin Kozanoğlu’na da teklif götürmüşler. Ama Yasemin bir uçmuş ki sormayın. 6 gün sürecek çekimler için 2000 dolar, yani 3.5 milyara yakın para, bir haftalık çekimler için de 12 bin dolar istemiş. Üstelik tüm masraflar da şirkete ait olacakmış. Yasemin, İstanbul’dan Malatya’ya gelip kaçakçılık olaylarını inceleyen bir gazeteci kızı canlandıracakmış. Ama yapımcılar kapıyı göstermişler. Anlayacağınız Yasemin çok yüksekten uçup tepetaklak olmuş. Bu zamanda pek çok ünlü, üstelik gerçek oyuncular iş beklerken Yasemin’in istediği rakama gülmemek elde değil. Evet, bu pazar da bu kadar. Kalın sağlıcakla, en kötü gününüz benimkinden iyi olsun efendim. 
     
     



 MAGAZİN 













</TEXT>
</DOC>
