<DOC>
<DOCNO> 103223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur25.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, Hüsamettin Özkan ile buluştu.. 
</HEADLINE>
<TEXT>

     Kemal Derviş Başbakan Bülent Ecevit ile 45 dakika süren görüşmeden sonra kaldığı Hilton Otel'de herkesi şaşırtan sürpriz bir buluşmaya imza attı. 
     Derviş, bir süre önce yollarını ayırdığı ve biraraya gelemeyeceğini açıkladı Yeni Türkiye Partisi'nin Genel Başkan Yardımcısı Hüsamettin Özkan ile buluştu. 
     Kemal Derviş'in bugünkü programında Hüsamettin Özkan ile görüşme bulunmuyordu. Sürpriz randevu gazetecilerden de gizlenmek istendi. 
     Hilton Oteli'ne önce Hüsamettin Özkan geldi. Özkan'dan yaklaşık 15 dakika sonra bu kez Kemal Derviş otele girdi. 
     Hüsamettin Özkan ile yaptığı yaklaşık 1 saat süren görüşme Ankara'da herkesin kafasını karıştırdı. 
     Derviş toplantı bitiminde "Son olayları gözden geçirdik, yine görüşürüz. Aslında hepimiz aynı ailenin fertleriyiz" demekle yetindi. 
     Görüşmenin bitiminde Kemal Derviş, CHP Genel Başkanı Deniz Baykal ile olan randevusuna gecikmeli olarak gitti. 
     Başkent kulislerinde, Ankara'da görüşme trafiğinin daha bir süre aynı tansiyonla süreceği konuşuluyor... 
     
</TEXT>
</DOC>
