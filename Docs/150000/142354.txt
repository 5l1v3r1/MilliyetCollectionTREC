<DOC>
<DOCNO> 142354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/magazin/yazdud.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Selami Şahin, Kayahan’ı kızdırdı 
</HEADLINE>
<TEXT>

Emre Ergani hızlı geliyor, Friends Trends’de şifreli gecelere devam, sosyete ve marjinallerin yeni adresi Akademi 14, Karafaki’de Berdan’lı günler, Ayten Alpman Eylülist’de... 
     Efendim, haftayı, methini sevgili Yazgülü Aldoğan’dan duyduğum Aşka İki Hafta’ adlı filmle açtım. Aslında Yazgülü bana film önerirken biraz titizleniyor. Çünkü çok sevdiğim bir oyuncu olan Michelle Pfeiffer’ın başrolde oynadığı Beyaz Zambak’ı bana ballandıra ballandıra anlatmıştı. Ritz’in sinema salonunda bu filmi yarım bırakıp çıkmak ise bana 85 milyona patlamıştı. Her seferinde bunun gırgırını yapınca da Yazgülü zor film önermeye başlamıştı. Aşka İki Hafta’ adlı filmi tek başıma Maslak Seba Sinemaları’nda izledim. Acayip kafam boşaldı. Sinemaya gitmeden önce sevgili Reha Erus’un Hürriyet’in Keyif adlı ilavesinde başrol oyuncuları Sandra Bullock ve Hugh Grant ile yaptığı röportajı okumuştum. İki oyuncuyu da beğenirim zaten. Bu arada, Bullock yapımcılığı bırakacakmış. Two Weeks Notice’ yapımcılığını üstlendiği son filmmiş. Bu filmi New York’a ithaf etmiş. 11 Eylül’den sonra ilk kez bu filmle havadan görüntülenmiş New York. Yönetmen ve filmin senaristi de olan Marc Lawrence senaryoyu ikili için özel yazmış. Film ABD’de 150 milyon dolarlık gişe hasılatı yapmış ama Sandra’ya yapımcı olarak çok pahalıya patlamış. Nasıl ama .. Size sadece konuyu anlatmakla kalmıyor, ilave bilgiler de veriyorum. E, kültürlü çocuk olmak başka. Şaka tabii. Gelelim filme New York’un önde gelen emlak firması Wade Corporation’ın karizmatik patronu George Wade H. Grant başarısız ama seksi avukatları işe alıp onlarla ilişki kurmak gibi kötü bir huya sahiptir. Bu avukatlar pahalıya mal olan hatalar yaptıklarında da George’un tutucu kardeşi olan şirketin beyni Howard tarafından işten çıkarılırlar. Sonunda Howard, George’a, işten anlayan bir danışman bulmazsa mal varlığına veda etmesi gerektiğini söyler. George, sıkı çevreci Lucy Kelson’la S. Bullock görüşür. Harvard mezunu, çok kültürlü olan avukat Lucy’nin niyeti şirkete hizmet etmek değil, George’u oturduğu yerin yakınındaki Halk Merkezi’ni yıkıp toplu konut inşa etmekten alıkoymaktır. George’dan Halk Merkezi’nin yıkılmayacağına dair söz alan Lucy istemeden de olsa işi kabul eder. Müthiş gırgır bir film, kafanızı boşaltırsınız. Efendim, Beyoğlu’na her gittiğimde kapıdan da olsa Şarabi’ye uğruyorum. Patron Gökhan Safkan çok efendi bir insan. Beni bir türlü ağırlayamadığı için de üzgün. Ama n’apiym Her yerde dörtbaşı mamur oturamıyorum ki. Amaç mekanı görmek, haberi yakalamak. Şarabi gerçekten Beyoğlu’nun gözde mekanları arasında. Latin mutfağını, egzotik lezzetleri sevenler için ideal. Çünkü mönüye Latin mutfağından tapas, pintxos gibi başlı başına bir kültür oluşturan tatları eklemişler. 14-15 Mart tarihlerinde İspanya’da bir ültür oluşturan flamenko rüzgarı saat 21.00-01.00 arasında Şarabi’de esecek. Telefon numarası 0212 244 46 09. 
     
Muhteşem ikili tam gaz, Mr. Cole ve Özlem Ulusoy’a dikkat      Günay’a tam beş kez gittim. Malum ya, Muhteşem İkili’ Nükhet Duru ve Cenk Eren çalışıyor. Cenk’i kardeş kadar severim. Sevgili Nü 25 yıllık can arkadaşım. Daha çok sıkıştığımız zaman birbirimizi ararız. İkisinin şovu acayip tuttu. Zaten 17 Mart’tan itibaren de Show TV’de esecekler. İlk konukları tiyatro dünyasının dev ismi Demet Akbağ. Bir itirafta bulunacağım size Bu ikilinin büyük iş yapacağına kendileri bile ihtimal vermemişti. Ben ise başarı kazanacaklarından emindim. Neyse, İstanbul Cerrahi Hastanesi’nin ortağı ve sırdaşım Şelale Zarakol, iş adamı eşi Ömer Ağabey ile geçenlerde yine gittim Günay’a. Son anda olduğu için Cenk bize 4 kişilik yeri zor ayarladı. Bir kere program baştan aşağıya mükemmel. Mr. Cole o kadar yumuşak okuyor ki müthiş keyif alıyor, kendinizden geçiyorsunuz. Mr. Cole pazartesi geceleri de Friends Trends’de sahne alıyor. Günay’da Cole’a Özlem Ulusoy eşlik ediyor. Özlem’i, Nükhet’in keşfettiğini belirtmemde yarar var. Özlem’in sesi de hoş, kendisi de. Sonra Türkiye’nin en iyi oryantallerinden biri olan Tanyeli çıkıyor. Ardından da Nükhet ile Cenk tabanca gibi patlıyorlar. Saat 23.00’de çıktıkları sahneden 02.00’de iniyorlar. O ne performans öyle Yine sağımız, solumuz hep tanıdık isimlerle doluydu. Arka masamızda Cenk’in avukatı, benim de güzel arkadaşım Tülin Sözen ailesiyle birlikte eğleniyordu. Birinci locada başarılı iş kadını, Motsa’nın ortağı Serpil ve büyük patron olan kocası Hakan yakın dostlarıyla oturuyordu. Serpil Aprido, Koton, Jumbo gibi büyük firmaların, o elinizde tuttuğunuz şık poşetlerini yapıyor. Rusya başta olmak üzere pek çok ülkeye de ihracat yapıyor. İkinci locada yakışıklı iş adamı Alican Ulusoy, Murat Vargı, eşi, dostlarıyla oturuyordu. Barda meslektaşım sevgili Uğur Güneri, aramızda 4 yaş olmasına rağmen çocuğum gibi sevdiğim Arap Dursun Karadağ ve Ümit Çeliker koyu bir muhabbete dalmışlardı. Ünlülerimizi güzelleştiren estetikçi Prof. Dr. Onur Erol meslektaşlarıyla özel bir olayı kutluyordu. Nükhet Duru’ya iki seksi kostüm diken ünlü modacı Nur Yerlitaş’ta barda oturuyordu. Valla acayip bir gece yaşadık yine. Alkol almamama rağmen sıkılmadım. 
     
James Bond geliyor, Cool-Tefo işbirliği ve Akademi 14      Tabii can dostumun şifreli partilerine gitmemek olmaz. Yooo, darılacağından değil. O kadar çok tanıdıkla karşılaşıyorsunuz ki. Haber yağıyor sanki. Bu arada, geçen cuma gecesi İstanbul soğuk, ama Friends Trends’de ısı 50 santigrat. Burası Rio adlı muhteşem bir gece düzenlendi. Brezilyalı perküsyoncular, dansçı kızlar geceye tüm sıcaklıklarını yansıttı. Bu hoş gecede tiyatro dünyasının dev çifti Nevra-Metin Serezli 35. evlilik yıldönümünü Love Story’ şarkısıyla kutladı. Linda-Ari Kuyumcuyan ve konukları, sevgili Nilgün-Ülkan Delikan çifti, Simge Yayın Grubu Başkanı sevgili Mehmet Yılmaz, ANS’nin patronu ve ünlü yönetmen Abdullah Oğuz, yönetmen Mustafa Altıoklar vardı. Sohbet o kadar koyuydu ki yanlarına gidip rahatsız etmek istemedim. Süzer Holding’in veliahtı Baran Süzer bir arkadaş grubuyla eğleniyordu. Hande Bermek-Murat Başoğlu çifti, karikatürist Erdil Yaşaroğlu ile aynı masadaydı. Ebru Şallı-Harun Tan ikilisi ise Deniz Akkaya ile yemek yiyordu. Bu cuma da James Bond Gecesi’ var. 007 Pierce Brosnan ve güzel ajanlar gecenin konukları. Şaka, şaka. Taklitleri orada olacak. Efendim, gençliğimizde çok popüler olan Ceylan Çaplı’nın marjinal kulübü eski Twenty, muhteşem bir dekorasyonla Akademi 14 adıyla hizmete girdi. İşletmecisi, sosyetenin gözde ismi Dodo. Yeni bir yer daha açıldı, tanıdık. Hani Levent’te Cool Bar vardı. Can dostum İzzet Çapa ile Çınar Ağabey Nalbantoğlu burayı önce Dedikodulu Meyhane, ardından da Tropical Jungle adıyla açmışlardı. Sonra Cool adıyla underground bir bar olmuştu. Buranın şeker işletmecisi Melih Doğan değişiklik yapmış. Mekan, haftanın 5 günü Tefo adıyla hizmet verecek. İşin başında Tevfik Dölen olacak. Hafta sonu ise cool olarak devam edecek ve Chantage Grubu sahneye çıkacak. Melih’in hatırına bir gece uğrayacağım. Bildiğiniz üzere, fön için M M’e Mehmet Metin Bahçecik , cilt, saç bakımı, manikür ve pedikür için de Ulus’taki Salon Veysel’e gidiyorum. Veysel’in reklama ihtiyacı yok, zaten zor randevu alıyorsunuz. Medya, siyaset, sanat dünyasından kimi ararsanız orada Mehmet Ağabey Ağar , Orhan Ağabey Keçeli ve oğullları Engin ile Nedim, Faruk Bayhan, Beyaz, Behzat Uygur, Kenan Doğulu, Emrah, Hasan Erdem, Cenk Eren, İzzet Çapa, Tolga Sezgin, Emre Altuğ, Metin Şen, Önder, Tuncer Öztarhan kardeşler, Ozan Şer... E bu kadar insanın olduğu yerde de bana bol malzeme çıkıyor tabii. Ne diyordum Haaa, cilt bakımı. Son günlerde yakınlarım kafayı cildimle bozdu. Önüne gelen "Cildine bir şey mi yaptırdın " diye soruyor, sinirleniyorum. Yüzüme Botox enjekte ettirip karizmayı çizdirerek uzaylılara dönmeye hiç niyetim yok. Deli miyim ben Aslını söyleyeyim bir yıldır Salon Veysel’e gidiyorum. Cildim Gül Korkmaz’a, saçım İsa Şenel’e, tırnaklarım da Sevinç’e emanet. Hepsi bu. Meraklısına Salon Veysel’in telefon numarası 0212 287 01 92. Bağdat Caddesi’ndeki şubesi de çok başarılı, bilginize. 
     
Karafaki dolu dizgin, Kral TV Müzik Ödülleri      Karafaki, Beyoğlu’ndan Elmadağ’a taşındı malum. POSTA’nın Görsel Yönetmeni Saliha Pakel, sayfamın şık hazırlanmasında büyük emekleri geçen Eser Topçu ile Filiz Sunci buranın müdavimlerinden. Bazen bilgileri onlardan alıyorum doğrusu. Karafaki sadece yerini değil, mönüsünü ve programını da zenginleştirmiş. Uğradım, çünkü başarılı işletmeci Ertün Yıldız’a ayıp oluyordu artık. Birer çatal tattığım lezzetleri sayayım size Hardal, köri, yoğurt karışımıyla tatlandırılan soslu ıspanak kökü salatası, sarımsaklı nohut köftesi, Mersin usulü çökelek salatası... Eğlence doruktaydı. Fasıl, Türkiye’nin en uzun boylu oryantali Serap, Rita Vace coşturuyor. Çarşamba akşamları artık Berdan Mardini de orada. Beyoğlu’ndaki Karafaki’de de tadilat var. Patron Göksel Sunter yakında orayı da hizmete sokacak. Can dostumun Dedikodulu Meyhane’de başlattığı garson şov burada da tüm hızıyla devam ediyor. Keyifli ve hesaplı bir gece geçirmek ya da özel gününüzü kutlamak istiyorsanız Karafaki kaçmaz. Telefon numarası 0212 292 73 9 . Efendim, Türkiye’nin en büyük müzik organizasyonu olan Kral TV Müzik Ödülleri’nin 9.’su 24 Mart Pazartesi akşamı Mydonose Showland’de yapılacak. Geceyi sevgili Şafak Sezer ile Elif Güvendik birlikte sunacaklar. Kartal Gümüş ve Tarkan Yıldırım şimdiden kolları sıvadılar. 9. Kral TV Video Müzik Ödülleri de bu yıl halk oylamasıyla seçilecek ve oylamaya katılanlar arasında çekilen şanslı isimler müthiş armağanlar kazanacak. On kategoride gerçekleşecek yarışmada pop, halk, fantazi, rock müzik dalında pek çok ünlü yarışacak. İlhan Şeşen, Çelik, Serdar Ortaç, Hande Yener, Funda Arar, Zara, Nez, Mahsun Kırmızıgül, Emrah, Özcan Deniz, Gülben Ergen, Hülya Avşar, Petek Dinçöz bu isimlerden sadece birkaçı. Efendim, h l dilimizde olan Memleketim’ şarkısının usta yorumcusu Ayten Alpman caz ve pop müziğin önemli isimlerindendir. Alpman 11-25 Mart tarihlerinde Arnavutköy’ün en güzel müzik kulübünde, yani sevgili Ayten Özer’in yeri Eylülist’te sahne alacak. İlk fırsatta gideceğim, kaçırmam. Ne de olsa iyi müzik yapan çok az yer kaldı artık. Telefon numarası 0212 257 11 09. 13 Mart Perşembe gecesi Anjelique’de Respect Thursday serisi Hot Couture partisinde moda rüzgarı esecek. Hem Türk, hem yabancı mankenlerin katılacağı gecede müzik, dans ve moda dünyasının sürpriz isimleri sizi uçurmaya hazırlanıyor. Telefon numarası 0212 244 59 22. Bugün Kenan Erçetingöz’ün başarılı programı Yüz Yüze’de sevgili Emel Müftüoğlu var. Bakalım Emel neler anlatacak. Habertürk’de, saat 21.30’da. Emre Ergani bu kış Niş ve Uludağ Havana’nın dışında sessiz kalmayı yeğlemişti. Ama yaz bombalarını arka arkaya patlatacak. Ergani, Nil Bentürk ile birlikte Akatlar Mayadrom’da muhteşem bir restoran ve bar açıyor. Bodrum’daki Maça Kızı’nı aldı, orayı da özellikle ortayaş ve üstü için çok şık bar-restoran ve kulüp yapacak. Havana Beach’e de devam. Beşiktaş’ın yakışıklı başkanı Serdar Bilgili’nin Kanlıca’da aldığı ve otel haline getireceği Ahmet Rasim Paşa Yalısı’nın da işletmesi Emre’de. Kısacası Emre bu yaz çapkınlığa pek de fırsat bulamayacak. Efendim, şu günlerde iki müzik adamının arası açık. Tatsızlığın sokak kavgasına dönüşmesi bile söz konusu olabilir. Selami Şahin, Kayahan’ın dillerden düşmeyen Bir Aşk Hikayesi’ adlı şarkısının nakarat kısmının, kendi bestesi olan Gözler Kalbin Aynasıdır’ ile aynı olduğunu iddia etti. Tabii ortalık karıştı. Sonunda Kayahan’ın patronu ve Neşe Müzik’in patroniçesi Neşe Demirkat olaya el koydu. Şahin ile Kayahan buluştular. Selami, Kayahan’a büyük saygı duyduğunu ama bir benzerliğin söz konusu olduğunu söyledi. Kayahan Usta itiraz etti. Selami’yi, pazartesi günü Akmerkez’de kızıyla alışveriş yaparken buldum. Bana "Hakkımı arayacağım" dedi. Sevgili Neşe ise her şeyin hallolduğunu, Kayahan Usta’nın böyle bir olaya tenezzül etmeyeceğini söyledi. Bakalım bu işin sonu neye varacak Bugünlük de bu kadar, her zamanki gibi kalın sağlıcakla. 
     
     



 MAGAZİN 













</TEXT>
</DOC>
