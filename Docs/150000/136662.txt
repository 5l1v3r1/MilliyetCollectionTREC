<DOC>
<DOCNO> 136662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/siyaset/siy02.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Türkiye’ye saldırmayacağız 
</HEADLINE>
<TEXT>

Uzun menzilli füzelere sahip değiliz’ diyen Irak Başbakan 1. Yardımcısı, "Türkiye’ye saldırmak gibi bir niyetimiz yok" dedi 
     DIŞ HABERLER SERVİSİ 

     ABD Irak operasyonu öncesi Türkiye’ye Patriot füzeleri, erken uyarı uçakları ve kimyasal savaşla mücadele timleri konuşlandırılması için NATO’yu ikna etmeye çalışırken, Irak Başbakan 1. Yardımcısı Tarık Aziz, "Neden Türkiye’ye saldırmak gibi bir niyetimiz yok. Uzun menzilli füzelere bile sahip değiliz" dedi. 
     Aziz, İtalyan Corriera Della Serra gazetesine yaptığı açıklamada, "Irak’ın, soğuk savaş sonrasında yeni kibirli Amerikan hegemonyasının bedelini ödeyen ilk ülke" olduğunu söyledi. Avrupa’ın daha sonra sıranın kendisine geleceğini anlamak zorunda olduğunu ifade eden Aziz, "Bizim Türkiye’ye saldırma gibi bir niyetimiz yok" diye konuştu. 
     ABD’yi "30’lu yılların Almanyası"na benzeten ve ABD Başkanı Bush’u da "yeni Hitler" diye nitelendiren Aziz şöyle devam etti 
     " ABD Güvenlik Konseyi’nin itaat etmesini zorla istiyor. Demokra-sinin kurallarını değiştirip en büyük güç emirle kararları aldırtıyor Irak’a saldırmak için BM’nin ikinci kararını bize garanti edin yoksa yalnız hareket edeceğiz’ diyor." Aziz, ABD’nin ileri sürdüğü gibi Irak’ın El Kaide ile bağlantısı bulunmadığını belirtti. 
     Alman - Fransız planına asker misyonu olduğu için karşı çıkan Aziz, "BM gözlemcilerinin silahsızlanma misyonuyla Irak’ta bulunduklarını, işgal misyonuna gerek olmadığını" belirtti. Sahip olmadıklarından kitle imha silahlarını kullanmalarının söz konusu olmayacağını söyleyen Aziz, BM silah denetçilerinin başkanı Hans Blix’e silah depolarının ortadan kaldırıldığına dair kanıtların bulunduğu mektup verdiğini bildirdi. 



 SİYASET 















</TEXT>
</DOC>
