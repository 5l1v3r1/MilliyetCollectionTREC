<DOC>
<DOCNO> 124321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/spor/spo02.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇETİN KANUNLARI 
</HEADLINE>
<TEXT>

Fenerbahçe’nin çiçeği burnundaki hocası, oyuncularla diyaloğu ve ciddiyeti ile kısa sürede ön plana çıktı, kesinlikle uyulması gereken bir dizi kural hazırladı 
     YALÇIN TÜRK 

     Yeni uygulamalar 
     FENERBAHÇE’DE Oğuz Çetin farkı giderek kendini göstermeye başladı, çiçeği burnundaki hoca yeni uygulamalarıyla kısa sürede ön plana çıktı. Çetin çalışma programı, oyuncularla olan diyaloğu ve ciddiyetiyle ilk günden kendini gösterirken, Werner Lorant zamanında çok seyrek yapılan futbolcu teknik adam koordinasyonunu hemen sağladı. 
     
     Sorunları dinliyor 
     SAMANDIRA Tesisleri’ndeki tam gün mesaisi sırasında Oğuz Çetin bir dakika boş durmuyor. Genel toplantıların yanısıra oyuncularla bire bir konuşmalar yapan Çetin, sorunları dinliyor, isteklerini, uyulması gereken kuralları sıralıyor. Çetin’in bu sıcak tutumu takımı pozitif yönde etkilerken, özellikle yabancıların çok memnun kaldığı öğrenildi. 
     
     İşte yeni kurallar 
     1- Tüm futbolcular Fenerbahçe’ye yakışır şekilde davranacak, disiplin ön planda olacak. 
     2- Artık antrenmanlarda ve maçlarda tartışma ve kavga yaşanmayacak, aksi halde ağır cezalar gelecek. 
     3- Gereksiz yere kırmızı veya sarı kart görenler katlamalı ceza alacak. 
     4- Samandıra’da konuşulan, Samandıra’da kalacak, dışarıya hiçbir haber sızdırılmayacak. 
     5- Özellikle bekarlar kendilerine çok dikkat edecek. İzin günlerinin haricinde Samandıra’dan ayrılmayacaklar. 
     6- Basınla ilişkiler iyi tutulacak ancak kimse takım arkadaşı veya yönetim hakkında eleştiri yapamayacak. 
     
Genç Semih herkesi geçti      TEKNİK Direktör Werner Lorant döneminde yaptırılan Laktak testlerinin sonuçları geldi. Genç oyuncu Semih’in, tüm futbolcuları geçen fizik dayanıklılığa sahip olduğu anlaşıldı. Mustafa Denizli zamanında birinciliği kimseye kaptırmayan Rapaiç’in bu kez sonunculuğa düşmesi dikkat çekti. 
     FUTBOLCULARIN, belirlenen sınırlar içinde dayanıklıkları olduğu anlaşılırken, bir saatte 15 ile 19 kilometre arası koşabilen tüm oyuncular, geçer not aldı. Semih’i, Ali Güneş izlerken, Tuncay ve Serhat da dayanıklı çıktı. Rapajc ile birlikte Yusuf ve Johnson da takımın gerisinde kaldı. 
     
Kaptan Ogün devreyi kapadı      PROFESYONEL Futbol Disiplin Kurulu dün yaptığı toplantıda Ogün’e Diyarbakırspor maçında Cengizhan’a kasten tekme vurmaktan iki maç ceza verdi. Sarı - Lacivertli oyuncu, takımının bu hafta oynayacağı Göztepe ve gelecek hafta karşılaşacağı Trabzonspor maçlarında forma giyemeyecek. 
     
Ariel Ortega oynamıyor      KASIĞINDAKİ ağrılar nedeniyle önceki günkü antrenmanı yarıda bırakan ve dünkü çalışmaya da katılmayan Ortega’nın Göztepe maçında forma giyemeyeceği açıklandı. Yoğun tedaviye rağmen düzelmeyen Arjantinli yıldızın dışında grip geçiren Revivo’nun da karşılaşmada oynamasının şüpheli olduğu belirtildi. 
     
Referans OrtegaYönetim, yeni santrfor arayışları sırasında Arjantinli yıldızın kendi takımlarında oynadığını söyleyerek prim yapmaya çalışıyor 
     İKİNCİ yarı için santrfor arayışlarını sürdüren Fenerbahçe yönetimi, belirlediği adaylara yıldız oyuncusu Ortega’yı referans gösteriyor. Futbol Şube Sorumlusu Sadettin Saran’ın araştırmalarında, ilişkiye geçtiği menajerler kulüp yöneticileri ve futbolculara Fenerbahçe kulübünün tanıtımı yapılırken Ortega’nın Sarı - Lacivertli ekipte futbol oynadığı ve dört senelik mukavelesi bulunduğu söyleniyor. 
     SARAN’IN şimdiye kadar yaptığı görüşmelerin hemen hemen tümünde pozitif tepkiler aldığı belirtildi. Bu arada Sadettin Saran yabancı santrfor konusunda titiz davrandıklarını ileri sürerek, "Şu an kesin bir şey yok. Çalışmalarımız sürüyor. Oğuz Çetin ne isterse o olacak. İlk yarı bitimine kadar santrfor olayında kesin bir sonuca varacağımızı sanmıyorum. Büyük bir olasılıkla sorun devre arası çözülür" dedi. 
     
Yeni aday Guilherme      WASHİNGTON’UN hastalanmasından sonra yine Güney Amerika’daki forvetlere göz diken Fenerbahçe, rotayı Brezilya’nın Corinthias takımında forma giyen 28 yaşındaki Cassio Alves Guilherme’ye çevirdi. 1.83 boyundaki golcü oyuncu için Oğuz Çetin’e eski hocası Parreira’nın da onay verdiği belirtildi. Milli Takım formasını da giyen Guilherme’nin bu sezon 10 golü bulunuyor. 
     



 SPOR 



























</TEXT>
</DOC>
