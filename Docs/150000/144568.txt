<DOC>
<DOCNO> 144568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko14.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Coşkun Bakanlığın yetkilerini, devretme hazırlığındayız... 
</HEADLINE>
<TEXT>

     Sanayi ve Ticaret Bakanı Ali Coşkun,bakanlığın yetkilerini, meslek ve sivil kuruluşlara devretme hazırlığında olduklarını bildirdi. 
     Sanayi ve Ticaret Bakanlığı İl Müdürlüğü Perpa Hizmet Birimi'nin açılışında konuşan Coşkun, seçimlerin ardından gerçekleştirdikleri çalışmalara değindi. 
     Önümüzdeki dönemde çıkarılacak Yerel Yönetimler Reform Yasası ile Türkiye'yi Ankara'dan yönetme döneminin sona ereceğini vurgulayan Coşkun, şöyle devam etti 
     ''Bakanlığın yetkilerini meslek kuruluşlarına, sivil kuruluşlara devretme hazırlığındayız. Benim bakanlığımı ilgilendiren birçok konudayetkilerimizi yakında sanayi ve ticaret odalarımıza, ticaret borsalarımıza, Deniz Ticaret Odası'na aktaracağız. Çünkü tek başımıza milletimizin teveccühüyle iktidar olduk. Ama tek başamıza hükümet olmayacağız. Halkımızı temsil eden sivil toplum kuruluşları, meslek kuruluşlarıyla beraber hükümet olacağız. Çünkü sorunları onlar biliyorlar.'' Irak savaşına da değinen Coşkun, hükümetin savaş istemediğini, günümüzde insan merkezli oluşumda aklı başında hiçibir insanın savaş istemeyeceğini söyledi. 
     Ali Coşkun, hükümetin savaşı engellemek için çok çaba sarfettiğinibelirterek, ''Hükümetimiz o kadar mücade etmeseydi bu kan dökülmesi, savaş daha erken başlayacaktı. Savaşın kısa sürmesini temenni ediyorum'' dedi. 
     Hükümetin, Türkiye'nin savaştan en az etkilenmesi için her türlü tedbiri aldığına işaret eden Coşkun, bu tedbirlerin önümüzdeki günlerde hayata geçirileceğini kaydetti. 
     Coşkun, Sanayi ve Ticaret Bakanlığı İl Müdürlüğü'nde yapılan her işlem ve takibin gerçekleştirileceği Perpa Hizmet Birimi'nin, sorunların Ankara'dan değil yerinden çözülmesi yönündeki bürokrasiyi azaltan anlayışın bir işareti olduğunu söyledi. 
     Sanayi ve Ticaret Bakanı Coşkun, konuşmasının ardından İstanbul Valisi Muammer Güler ve İstanbul Ticaret Odası Yönetim Kurulu Başkanı Mehmet Yıldırım ile birlikte hizmet biriminin açılışını gerçekleştirdi. 
     





</TEXT>
</DOC>
