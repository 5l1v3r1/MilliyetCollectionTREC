<DOC>
<DOCNO> 125134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yazar/akyol.html </URL>
<DATE> 2002/12/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs nereye 
</HEADLINE>
<TEXT>

     KIBRIS’TA da Türkiye’de de, bir yanda Denktaş’ı "milli kahraman" olarak alkışlayıp onun politikasını sonuna kadar destekleyenler... 
     Öbür yanda Denktaş’ı "çözüme engel" olarak gören, hatta meselenin bugünkü olumsuz noktaya gelmesinden "sorumlu" tutanlar var... 
     Hatta Kuzey Kıbrıs’ta Denktaş’ı ve Türkiye’yi eleştirenlerin sayısı artıyor, üslubu sertleşiyor. 
     Bu kadar insan "hain" olamaz. TV ekranlarında, Türkiye’ye ve Denktaş’a ağır eleştiriler yağdıran üniversiteli gençleri ve halktan insanları bu öfkeye iten nedir 25 yılda bu noktaya gelindiğine göre, daha ne kadar statüko’ devam ettirilebilir 
     
     KIBRIS Türkleriyle birlikte yıllarca yaşayan gazeteci Hüseyin Alkan’a sordum bu soruları. 
     CNN Türk muhabiri olan Alkan’ın eşi Kıbrıslı bir Türk kızıdır. Alkan’ın mastır tezi "Kıbrıs Sorununun Psikolojik Faktörleri" konusundadır. 
     "Burada toplumsal yapı ve psikoloji çok değişti" diyor, sürekli moral bozukluğu ve psikolojik çözülme yaratan olaylar yaşandığını hatırlatıyor 
     - 1994’te Rum kesiminin AB üyesi olacağı belli oldu, Türkiye’de ekonomik kriz patladı. Ardından Türkiye ile bavul ticareti önemini kaybetti. Sonra 1999’da bankacılık krizi’ patladı, hemen her aile bankazede’ oldu... Sonra Türkiye’nin ekonomik krizleri... Gittikçe kan kaybeden bir Türkiye, gittikçe kanlanan, canlanan bir Rum kesimi görüntüsü ortaya çıktı... 
     İşsizlik ve ekonomik sıkıntılara eklenen soyutlanma, yalnızlık, terk edilmişlik ve başının çaresine bakma duygusu hızla gelişti... 
     25 - 50 yıl önceki olayları yaşamamış olan yeni kuşaklar, bu olayların hatırasını yaşamakta olanlarla farklı duygulara sahip... 
     
     RUM yönetimi şimdi Kıbrıs Türklerine, bütün dünyaya serbestçe açılmalarını sağlayacak "pasaport" vermeye ve ticaret imkanı tanımaya hazırlanıyor 
     Psikolojik çözülme halindeki KKTC halkını, siyasi ve sosyal bakımdan da çözme girişimidir bu .. Almanya Türkiye’de pasaport dağıtsa kaç kişi sıraya girer 
     KKTC’de yaşadığımız tecrübe, bir toplumu yapıştırmak için ırk ve kan bağının çok güçlü bir etken olmadığını, asıl ekonomik ve sosyal faktörlerin ne kadar önemli olduğunu gösteriyor. Bu Türkiye için de son derece önemli bir veridir. 
     KKTC’de Türklük duygusuyla ekonomik ve sosyal ihtiyaç ve özlemlerin çatışır hale gelmesinden sakınmak gerekir. Böyle bir kamplaşmanın önü alınmaz da taraflar birbirlerini "hain" ve "ekmek düşmanı" gibi görürlerse, çok vahim gelişmeler yaşanabilir 
     Kopenhag öncesinde Türkiye ve KKTC’nin elinde bazı kozlar vardı Rum yönetiminin AB üyeliğinin karara bağlanması kozlarımızı zayıflattı. 
     Yine de 28 Şubat’a kadar zorlu bir pazarlık var. 
     Bu pazarlıkta Türkiye, ne koparabilirse alması için Denktaş’ı çok aktif desteklemeli 28 Şubat’ta da Annan planı etrafında bir uzlaşmaya varılmalı. Aleyhte işlemekte olan çözümsüzlük daha fazla devam ettirilemez. 
     Son sözü referandumla Kıbrıs Türkleri söylemeli... 
     
     







Kıbrıs nereye 


Takiye icabı... 


Gül’ün Kıbrıs’a bakışı 


Kıbrıs’ta son şans 28 Şubat 


Kıbrıs travması 


Nedamet 


Meğerse eğitim ne kadar çok seviliyormuş 


Beklenti asimetrileri 


Çözüm zamanı 


Siyasette gençleşme ve Abdullah Gül 


Muhalefet açığı 


Din devletini beğenmeyene polis devleti 


Banka kredilerinde yüzde 25 küçülme var 


</TEXT>
</DOC>
