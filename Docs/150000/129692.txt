<DOC>
<DOCNO> 129692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yasam/yas01.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennemden mucize kurtuluş 
</HEADLINE>
<TEXT>

Yaralı Aliye İl, dehşeti anlattı Büyük bir gürültüyle yere çakılan uçak, iki parçaya ayrıldı. Ben samanlığın üzerine düştüm. Uçak alev topu gibi yanıyordu, büyük bir patlama oldu 
     Diyarbakır’da düşen uçaktan kurtulan yaralılardan Aliye İl, uçağın iniş yaptığı sırada yoğun sis olduğunu ve büyük bir gürültü duyduklarını söyledi. Uçağın iniş yapmak için Çınar ilçesi üzerinden Diyarbakır Havaalanı’na doğru alçaldığını ifade eden İl, kazayı şöyle anlattı 
     
     GÖRÜNTÜ ÇOK KÖTÜYDÜ 
     "İniş yaptığı sırada uçak büyük bir gürültüyle yere çakıldı ve parçalandı. Ben uçağın çok uzağında bir samanlığın üzerine düştüm. Koca uçak iki parçaya ayrılmıştı ve alev topu gibi yanıyordu. Daha sonra bir patlama oldu. Bu sırada üzerine düştüğüm samanlar da yanmaya başladı. Takla atarak samanlıktan tarlaya geçtim. Uçağın her tarafı yanıyordu. Çok kötü bir görüntü vardı. Benimle birlikte gördüğüm kadarıyla iki erkek yolcu daha kurtulmuştu. Daha sonra askerler geldi. Bizi hastaneye kaldırdılar." 
     
Kimyasal bomba sandım’      Kazadan yaralı kurtulanlardan Celal Tokmak, şunları anlattı "Uçağın 17. sırasındaki koltukta oturuyordum. Uyanıktım, arkadaşla sohbet ediyorduk. Sis vardı, havada oldu. İçeride sanki bir kimyasal atıldı. Pilot konuşuyor ama sanki hiç gelmiyor. Dışarıda patlamayı gördüm. Bir tane genç geldi sarıldı bana, çocuklarım’ dedi. O sırada kendime geldim. Patlama sırasında Savaş mı var ’, Neyin nesidir ’ dedim. Arkadaş Ne savaşı ’ dedi. Bu kadar hatırlıyorum. Dört arkadaştık, hiçbirine ulaşamıyorum. Benim ellerimde ve yüzümde yanmalar var." 
     



 YAŞAM 

























</TEXT>
</DOC>
