<DOC>
<DOCNO> 136268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/siyaset/siy01.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkabad’da skandal 
</HEADLINE>
<TEXT>

Askeri heyetimizi taşıyan uçak K bil dönüşü arızalanınca Türkmenistan’a indi. İki saat uçağın kapılarının açılmasına izin vermeyen Türkmenlerle silah’ tartışması da yaşandı 
     YURTTAŞ TÜMER Aşkabad 

     Milli Savunma Bakanı Vecdi Gönül, Tümgeneral Hilmi Akın Zorlu, 100 kadar askeri personel ve 4. Kolordu Komutanı Korgeneral Kemal Yılmaz, Dışişleri Bakanlığı Ortadoğu Dairesi Genel Müdürü Tahsin Burcuoğlu, bürokratlar ve gazetecileri taşıyan özel uçak, K bil’den ayrıldıktan sonra arıza yapınca zorunlu iniş yapılan Türkmenistan’da skandal yaşandı. 
     
     YİNE AKSU UÇAĞI 
     TSİ 11.30’da Türkiye’ye hareket eden ve geçen cuma iki hostesin rehin alındığı "Aksu" uçağı iniş takımlarındaki arıza gözlenince K bil üzerinde bir saat tur attı. TSİ 14.30’da Türkmenistan’ın başkenti Aşkabat’a inen uçak, alanda kapıları açılmadan 2 saat bekletildi. Uçuş ekibinin uçaktan inip arıza tespitini yapmasından sonra askerlerin silahlarını, gazetecilerin de fotoğraf makinelerini uçuş ekibine teslim ederek inmelerine izin verildi. Tümgeneral Zorlu ve diğer askerler silahlarını uçakta bıraktıktan sonra dışarıya çıktılar ve transit yolcu salonuna geçtiler. Bu sırada Gönül, Aşkabad Büyükelçiliği ve Dışişleri Bakanlığı ile temas kurarak bilgi verdi. 
     
     ZORLU, ELİNİ KILIFA UZATTI... 
     Türkiye’den yeni uçak beklenirken arıza yapan uçaktaki askeri kargo tartışma yarattı. Türkmen yetkililerin gelecek uçağa sadece yolcuların alınması, kargonun daha sonra Türkiye’ye gönderilmesi önerisi üzerine, silahı olmadığı halde belindeki kılıfını tutan Tümgeneral Zorlu’nun "Bunun imkanı yok. Kargomuzun, mutlaka bizimle götürülmesi gerekiyor" diye çıkışması dikkat çekti. 
     THY’nin İstanbul’dan gönderdiği uçağın Aşkabad Havaalanı’na ulaşması üzerine heyet üyeleri, üstleri arandıktan sonra TSİ 22.00’da Türkiye’ye haraket etti. Bütün bunlar yaşanırken tek bir Türkmen yetkili alana gelmedi. 
     



 SİYASET 













</TEXT>
</DOC>
