<DOC>
<DOCNO> 144875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/eko01.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi barışında iki katrilyon kesinleşti 
</HEADLINE>
<TEXT>

Maliye Bakanı Unakıtan, vergi barışından bütçeye 2.4 katrilyon kaynak geleceğini, bunun 2 katrilyonunun kesinleştiğini söyledi 
     ANKARA Milliyet 

     Maliye Bakanı Kemal Unakıtan, ekonomi yönetiminin savaşa karşı tüm tedbirleri aldığını belirterek "Hazine ve Merkez Bankası piyasaları dengede tutmak için gerekli tüm hazırlıkları yapmıştır" dedi. Unakıtan, vergi barışından dolayı bütçeye 2.4 katrilyon lira kaynak beklediklerini açıkladıklarını anımsatarak, "Daha ayın sonuna var. 850 bin kişi müracaat etmiş. Hepsinin rakamları hesaplanmamış. Kesinleşen rakam 2 katrilyon lira" dedi. 
     
     Top reel sektörde’ 
     Meclis’te süren bütçe görüşmeleri sırasında gelen eleştirileri yanıtlarken Unakıtan muhalefetin borçlardan ve faizlerden söz etmediğini belirterek, "Sanki Merih’ten gelenler ödeyecek. Bize düşen borcumuzu ödemektir ve ödeyeceğiz" dedi. 
     Yatırımların yetersizliği eleştirilerini yanıtlarken, "Artık deniz bitti, kara göründü" diyen Unakıtan, "Bundan sonra yatırımın esasını reel sektör yapacaktır. Bize düşen reel sektörü, üreticiyi desteklemektir. Diğer Kemal Bey’den Kemal Derviş farkımız budur" diye konuştu. 
     "Yanı başımızda savaş oluyor. Askerimizin gitmesi söz konusu, bütçeye bir şey koymamak olur mu " diyen Unakıtan, "Tezkere görüşmelerinden önce yakalarınıza beyaz kurdele takıp, kan parası mı alacaksınız, satılık mıyız ’ dediniz. Ondan sonra ABD’den hiç para gelmedi’ demek olur mu Bir şeye karşıysanız sonuna kadar karşı çıkacaksınız" dedi. Banka borçlarından dolayı milletin sırtına 45 milyar dolar yüklendiğini, bunun sorumlularının kendini bildiğini söyleyen Unakıtan, CHP’lilerin "naylon fatura" davasından aklandığına ilişkin sataşmalarına, "İkide bir de naylon deme halkın arasına çık, halkla bütünleş" karşılığını verdi. Unakıtan ABD’den yardım gelmemesine yönelik eleştirileri şöyle yanıtladı 
     
     6 milyar dolara ihtiyaç yok’ 
     "Maliye Bakanı olarak söylüyorum, 5-6 milyar dolar gelmiş gelmemiş, çok önemli değil. Önemli olan böyle bir bütçeyi hazırlamak ve sonuna kadar bütçeye sahip çıkmaktır. Popülist politikalar yapıp bütçeden sapmazsak önümüz düz. Türkiye olarak ayaklarımızın üzerinde durmayı öğreneceğiz. Bir yerden para gelmesine ihtiyacımız yok." 
     IMF’nin kendiliğinden borç vermediğini, Türkiye’nin borç aldığını belirten Unakıtan, "Yani IMF’ye hayır mı diyelim Kemal Derviş’e sorun bakalım. Buradan konuşmak kolay" diye konuştu. 
     


SİYASET 




















</TEXT>
</DOC>
