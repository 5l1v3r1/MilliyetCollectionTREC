<DOC>
<DOCNO> 140605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo28.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1 - Malatyaspor 2 
</HEADLINE>
<TEXT>

p    Türkiye Kupası'nda Galatasaray ile Malatyaspor takımları arasında oynanan karşılaşma konuk sarı-kırmızılı ekibin 2-1'lik üstünlüğüyle sonuçlandı... 
     
     İlk yarı 

     10. dakikada ceza alanı dışında sol çaprazdan Baliç'in sert şutunda, kaleci Miloşevski uzanarak topu çeldi. Ardından savunma tehlikeyi uzaklaştırdı. 
     13. dakikada Berkant'ın ceza alanı dışından vuruşunda, top yandan auta gitti. 
     18. dakikada soldan Mithat'ın kullandığı korner atışında, penaltı noktasında Ziya, topun gelişine vurdu, meşin yuvarlak kaleci Mondragon'un müdahalesine rağmen Galatasaray filelerine gitti 0-1 
     24. dakikada ceza alanı dışından serbest vuruş kullanan Arif'in kaleye gönderdiği topu, Miloşevski uzanarak kornere attı. 
     27. dakikada yine ceza alanı dışından kazanılan serbest vuruşu bu kez Berkant kullandı. Top az farkla direğin yanından auta gitti. 
     29. dakikada Suat Usta'ya sert giren Malatyasporlu Ziya'yı, hakem Bülent Uzun kırmızı kartla oyundan attı. 
     36. dakikada Baliç'in sağdan kullandığı korner atışında, altıpasta topu eliyle kaleye gönderen Berkant, maçtaki ikinci sarı kartını görerek kırmızı kartla oyun dışında kaldı. Berkant, hafta sonunda oynanacak Fenerbahçe maçında cezalı duruma düştü. 
     45. dakikada Mithat'ın pasıyla sol kanatta topla buluşan Sertan, kaleciyle karşı karşıya kaldı. Bu oyuncunun çapraz pozisyonda yaptığı vuruş Mondragon'dan sekerken, savunmada Bülent'in kafayla topu uzaklaştırma çabası yetersiz kaldı. Topu önünde bulan Fazlı, düzgün bir vuruşla meşin yuvarlağı filelerle buluşturdu 0-2 
     İlk yarıyı Malatyaspor 2-0 önde kapadı. 
     
     İkinci yarı 

     Galatasaray ikinci yarıya Pinto'nun yerine Ümit Karan'ı , Baliç'in yerine de Ümit Davala'yı alarak başladı. 
     47. dakikada penaltı noktası üzerinde topla buluşan Ümit Karan'ın vuruşunda, meşin yuvarlak üstten auta gitti. 
     57. dakikada Hasan'ın soldan ortasında, kalesinden çıkan Miloşevski topu yumruklayamayınca, topla ceza alanı içinde Arif buluştu. Bu oyuncunun çaprazdan vuruşunda top auta gitti. 
     61. dakikada Fazlı'nın pasında topla ceza alanına giren Sertan'ın vuruşunda, meşin yuvarlak az farkla dışarı gitti. 
     62. dakikada Malatyaspor'da Stankov sarı kart gördü. 
     64. dakikada Galatasaray'da Suat Usta'nın yerine Revivo oyuna girdi. 
     66. dakikada Ümit Davala'nın ortasında kaleci Miloşevski, Ümit Karan'dan önce topu yumruklayarak uzaklaştırdı. 
     67. dakikada Malatyaspor'da Fazlı yerini İlhan'a bıraktı. 
     Aynı dakikada Revivo'nun soldan kullandığı serbest atışta, altıpasta Ümit Karan, topu sol ayağının içiyle ve yaptığı ters bir vuruşla Malatyaspor ağlarına gönderdi 1-2 69. dakikada Malatyaspor'da Sertan sarı kart gördü. 
     72. dakikada Hasan'ın ceza alanı dışından sert şutunda, kaleci Miloşevski topu son anda tokatlayarak kornere attı. 
     77. dakikada Ümit Davala'nın kafayla altıpasa gönderdiği topu Ümit Karan kafayla kaleye gönderdi. Mert, kale çizgisi üzerinden topu uzaklaştırmayı başardı. 
     79. dakikada Malatyasporlu Sertan yerini Ufuk'a bıraktı. 
     82. dakikada Malatyaspor'da İlhan sarı kart gördü. 
     84. dakikada Hasan'ın sağdan ortaladığı topa, ceza alanı içinde iyi yükselen Arif kafayı vurdu. Top üstten auta çıktı. 
     89. dakikada Mithat'a faul yapan Batista, maçtaki ikinci sarı kartını gördü ve kırmızı kartla oyun dışında kaldı. Batista da Fenerbahçe maçında cezalı duruma düştü. 
     Karşılaşmanın uzatma dakikalarında Malatyaspor'da Ümit'in yerine Ali oyuna girdi. 
     Maçın son anlarında Ümit Karan'ın kafa vuruşunda Miloşevski gole izin vermedi ve Malatyaspor, Galatasaray'ı 2-1 yenerek Türkiye Kupası'nda yarı finale çıktı. 
     





</TEXT>
</DOC>
