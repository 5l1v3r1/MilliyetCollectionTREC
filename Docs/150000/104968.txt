<DOC>
<DOCNO> 104968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sondun07.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da sarhoş aşırı sağcılar Türklere saldırdı... 
</HEADLINE>
<TEXT>

     Almanya'nın Wesel kenti yakınlarındaki Hamminkeln kasabasında alkollü 3 aşırı sağcı 3 Türk gencine saldırdı. 
     Wesel polisi, aşırı sağcıların, benzin almak için bir benzinciye gelen Türk gençlerine sataştıklarını, daha sonra da kendilerine saldırdıklarını belirtti. 
     Saldırganlardan birinin elindeki bira kutusunu otomobile atması ve otomobilin camını kırması sonucu bir Türk gencinin cam kırıklarından yaralandığını kaydeden polis, diğer 2 Türk gencinin ise hafif yaralandığını açıkladı. 
     Polis, olay yerinde bulunan 2 sivil polisin olaya müdahale ettiklerini, ancak kavgayı kontrol altına alamayınca destek istediklerini, olay yerine gelen 21 polisin 3 aşırı sağcıyı tutukladıklarını bildirdi. 
     





</TEXT>
</DOC>
