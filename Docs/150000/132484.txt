<DOC>
<DOCNO> 132484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur20.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'daki bomba düdüklü tencereye yerleştirilmiş 
</HEADLINE>
<TEXT>

     Yargıtay binası önünde bu sabah meydana gelen patlama ile ilgili soruşturma sürüyor. 
     Bombalı eylemin ardından Ankara Emniyet Müdürlüğü Olay Yeri İnceleme Şube Müdürlüğü ile Terörle Mücadele Şube Müdürlüğü ekipleri olay yerinde inceleme yaptılar. Emniyet ekiplerinin yaptığı inceleme sonucunda, bombanın, ateşleyici düzeneğinin bulunmadığı belirlendi. 
     Emniyet yetkilileri, patlayıcının düdüklü bir tencerenin içerisine yerleştirildiğini saptadıklarını belirterek, patlayıcının fitil ile ateşlenme olasılığının yüksek olduğunu kaydettiler. 
     Yetkililer, Yargıtay binası önünde patlayan bombanın 12 Aralık'ta Ankara Adliyesi'ne konulan bomba ile aynı olduğunu ifade ettiler. 
     Emniyet yetkilileri, Adliye'deki patlamada da düdüklü tencere kullanıldığını hatırlatarak, eylemi hangi örgütün yaptığı konusunda henüz bir saptama olmadığını kaydettiler. 
     Yetkililer, olay yerinde herhangi bir not ya da herhangi bir örgüt tarafından üstlenmenin de olmadığını söylediler. 
     
</TEXT>
</DOC>
