<DOC>
<DOCNO> 104783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yazar/akyol.html </URL>
<DATE> 2002/08/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Gensoru ve üslup 
</HEADLINE>
<TEXT>

     SAADET Partisi, seçimlere iki ay kala, hükümeti düşürmek için gensoru verdi Meclis’in gündemine alınması için 110 milletvekilinin imzası gerekiyor. 
     ANAP Grup Başkanvekili Beyhan Aslan, SP Grup Başkanvekili Yasin Hatiboğlu’na dün sordu 
     - 110 imzayı bulabilecek misiniz 
     Hatiboğlu’nun cevabı 
     - Pek bilmiyorum. Bizden çok DYP’lilerle YTP’liler ilgileniyor. 
     Gerçekten de öyle gözüküyor... SP’nin ülkeyi idare etme iddiası yoktur. Barajı geçmekten de ümidini kesmiştir. Seçimi erteletmek için her yolu denemesini anlamak mümkün... 
     Ama DYP ile YTP’nin tavrını anlamak mümkün mü 
     
     CİDDİ bir veya birkaç sorunu çözmek için yeni bir hükümet modeli önermeyi ve bunun Meclis’te tabanı gerçekten varsa o yönde girişimde bulunmayı anlarım. Ama öyle bir şey yok ortada... 
     Bir kesim seçimi ertelettirme çabasında... DYP’nin amacı ise açık 
     "Çiller başbakan olsun..." 
     Aday olmak için istifa eden bürokratlardan kaç tane bahsederek "MHP kadrolaşıyor..." diye DYP’nin feryat etmesinin de amacı aynı... 
     Beyhude çabalar... Çünkü en azından ANAP gensoruya kesin ret oyu vereceğini açıkladığı için, 276 oy bulup hükümeti düşürmek imkansız 
     DYP’nin koltuk kavgası izlenimi veren bu taktiklerini anlamak mümkün değil. 
     Bahçeli’nin son zamanlardaki üslubunu da anlamak mümkün değil MGK’da da görüşülmüş olan AB uyum yasalarına oy veren partileri "PKK’nın yanında" diye suçlaması... 
     Gensoruya ret oyu vereceğini açıklamış olan ANAP’ı da katarak, gensoru girişimini "Kıbrıs’ı da vermek için" yapılmış bir girişim diye suçlaması... 
     
     ANKETLERDE yükselen iki partiye bakın AKP ve CHP... Böyle polemiklere, hükümet taktiklerine giriyorlar mı 
     Özellikle 1980 öncesinin çatışmacı üslubundan ve parlamentodaki siyasi oyunlardan çok ders çıkarmış olan toplumun çoğunluğu, artık "koltuk kavgası" ve "rakibini karalama" izlenimi veren yaklaşımları olumlu karşılamıyor. 
     Son 20 yılda üslubu sakin, uzlaşmacı, tutarlı partiler yükselebilmiştir. 
     1999 seçimlerine MHP böyle uzlaşmacı ve sakin bir üslupla girmiş, Bahçeli de ağırbaşlı tavırlarıyla puan toplamıştı. 
     Hatırlayın Çiller - Yılmaz kavgalarını, bu kavgalarla ANAYOL’un çöküşünü... Diğer etkenlerin yanında, bu kavgaların ikisine faturası iki partinin de yüzde 19’lardan yüzde 12’lere düşmesi olmuştu 
     Neticeten, gensoru girişimi yanlıştır, Türkiye bu hükümetle 3 Kasım’da seçimlere gitmelidir bu bir... 
     İkincisi, partiler daha ağırbaşlı ve sorumlu davranmalıdır... Çünkü seçimlerden sonra koalisyon kuracaklardır 
     
     







Gensoru ve üslup 


Köyceğiz’de gündemi çomaklarken... 


Yalçın adamdı 


Kirlenmiş çevre 


Tayyip Erdoğan, siyaset, ahlak 


TIR’da tur 


Bilime ve bilim adamına ne kadar önem veriyoruz 


Seçimin gündemi ve yolsuzluk 


AB artık seçim konusu 


Ayın altında kağnılar gidiyordu.. 


Bir memlekette namus erbabı... 


Temiz siyaset 


Cezaevine gönderilen kitaplar 


</TEXT>
</DOC>
