<DOC>
<DOCNO> 123606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur22.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Minare, ilkokulun üzerine devrildi, facia ucuz atlatıldı... 
</HEADLINE>
<TEXT>

     Balıkesir'in Ayvalık İlçesi'nde caminin minaresi, şiddetli fırtına nedeniyle bitişiğindeki ilköğretim okulunun üzerine yıkıldı. 
     Fırtınaya dayanamayan Ayvalık Çınarlı Camii'nin minaresi dün gece gürültüyle bitişiğindeki İstiklal İlköğretim Okulu'nun üzerine yıkıldı. 
     Olayın gece olması faciayı önlerken, yapılan incelemede, idari birimler ve bazı sınıfların büyük zarar gördüğü ilköğretim okulunda bu yıl öğretim yapılamayacağı belirlendi. 
     Bu arada, Vakıflar Genel Müdürlüğü'nce Çınarlı Camii'nde başlatılan onarım çalışmalarının, ödemelerin aksaması nedeniyle yarım kaldığı bildirildi. 
     





</TEXT>
</DOC>
