<DOC>
<DOCNO> 128576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo10.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı, 2002 yılının takımı olmaya aday... 
</HEADLINE>
<TEXT>

     17. Dünya Kupası'nda 3. olarak tarihsel bir başarıya imza atan A Milli Futbol Takımı, ABD'nin uluslararası haber kanalı CNN'in resmi internet sitesinde, '2002'de Yılın Futbol Takımı' adayları arasında gösterildi. 
     İnternet sitesi ziyaretçilerinin oylarıyla belli olacak, '2002'de Yılın Futbol Takımı' adayları arasında Türkiye Milli Takımı'nın yanısıra, Arsenal, Bayer 04 Leverkusen, Brezilya, Real Madrid ve Güney Kore yer aldı. 
     Bugün başlatılan ve 487 oyun kullanıldığı ankette Türkiye, yüzde 27 oy alan Brezilya ile yüzde 21 oy alan Güney Kore'nin ardından yüzde 19'luk oranla 3. sırada bulunuyor. 
     Ankette, yüzde 18 oy alan Real Madrid, yüzde 10 oy alan Arsenal ve yüzde 5 oy alan Bayer Leverkusen ekipleri, milli takımların gölgesinde kaldı. 
     '2002'de Yılın Futbol Takımı' anketinde oy kullanabilmek için, http sportsillustrated.cnn.com soccer adresinden siteye ulaşılabiliyor. 

     
</TEXT>
</DOC>
