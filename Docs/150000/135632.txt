<DOC>
<DOCNO> 135632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/bnba.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MEHMET DUBLE YAPTI 
</HEADLINE>
<TEXT>

     Detroit Pistons’taki temsilcimiz, 89 - 80’lik L.A Clippers galibiyetinde başrol oynadı, 19 sayı attı, 11 ribaunt aldı ve ilk kez double - double a ulaştı 
     
     39 dakika oynadı 
     NBA’de Detroit Pistons, Mehmet Okur’un 19 sayı, 11 ribauntla ilk kez "double - double" yaptığı maçta Los Angeles Clippers’ı 89 - 80 mağlup etti. Annesini kaybettiği için oynayamayan Ben Wallace’ın yerine ilk beşte yer alan Mehmet, 39 dakika kaldığı maçta, müthiş performansıyla takımının hem en skoreri, hem de en fazla ribaund alan ismi oldu. Temsilcimiz, 14’te 7 şut isabetiyle oynarken, 3’te 1 üç sayı, 5’te 4 serbest atış kaydetti, 2 de blok yaptı. 
     
     Hido’nun morali bozuk 
     SON 6 maçının 5’ini kaybettikten sonra gittiği Dallas deplasmanında moral kazanan Sacramento Kings, bu kez rakip sahada New Orleans’a 108 - 84’lük skorla boyun eğdi. İlk beşte sahaya çıkan Hidayet Türkoğlu, 2 3 iki sayı, 2 2 serbest atış, 3 ribaunt, 2 asist, 1 top çalma, 1 top kaybı, 2 faulle oynayıp, 6 sayı kaydetti. Stojakovic 20 sayı üretirken, Jackson 19 sayı attı. New Orleans’da Jamal Mashburn 26 sayıyla maça damgasını vurdu. 
     
     Her gece böyle’ 
     MAÇ sonrasında basının ilgi odağı olan Mehmet, "Kendimi müthiş iyi hissediyorum. Maçın neredeyse tamamında oynadım ve üzerime düşeni yaptım. Bu belki ilk olabilir, ama her gece double - double yapmak istiyorum" dedi. Detroit coachu Rick Carlisle da "Mehmet, bu ligin tadını almaya başladı. Genç bir oyuncu ve çok çalışıyor. Bu ligde, etkili bir alçak post oyuncusu olabilir" diye konuştu. 
     
Diğer sonuçlar      Boston - Seattle 114 - 74 
     Cleveland - Houston 105 - 102 
     Philadelphia - New Jersey 85 - 111 
     Miami - Portland 87 - 101 
     Utah - Memphis 105 - 84 
     Golden State - San Antonio 99 - 103 
     



 SPOR 


























</TEXT>
</DOC>
