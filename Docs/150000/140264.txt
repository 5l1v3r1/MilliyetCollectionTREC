<DOC>
<DOCNO> 140264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sondun11.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki oylama Fransız basınında... 
</HEADLINE>
<TEXT>

     Fransa'da yayınlanan siyasi gazeteler, Türk hükümetinin sunduğu Irak ile ilgili tezkereyi TBMM'nin reddetmesine bugün geniş yer verdiler. 
     Le Figaro, ''Bush'un Türkiye yenilgisi'' başlığıyla verdiği haberde, ''George Bush yönetiminin karşılaştığı zorlukların giderek arttığı'' yorumunu yaptı. 
     Fransız gazetesi, ABD'nin Irak'a müdahaleyle ilgili planlarını gözden geçirmek zorunda kaldığını belirterek, bu konuda ABD basınında çıkan haberlere de atıfta bulundu. 
     Le Figaro gazetesi, TBMM'nin tezkereyi reddetmesinin siyasi, taktik ve maddi açıdan ağır sonuçları olacağı yorumunu yaptı. 
     Liberation gazetesiyse ''Ankara, ABD'ye hayır dedi'' başlığıyla verdiği haberde, TBMM'nin tezkereye reddetmesinin, AK Parti içinde de sorun yarattığı iddia edildi. 
     AK Parti lideri Recep Tayyip Erdoğan'ın, TBMM'de tezkere için yapılan oylamanın ''güven oylaması değil'' şeklindeki açıklamalarına yer verilen haberde, tezkerenin ikinci kez reddedilmesinin Ankara ve Washington arasındaki ilişkilere zarar vereceği öne sürüldü. 
     Haberde, Türkiye'de savaş karşıtı gösterilere de geniş yer verildi. 
     





</TEXT>
</DOC>
