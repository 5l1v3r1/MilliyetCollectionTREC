<DOC>
<DOCNO> 130692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas06.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kaptanı deniz yuttu 
</HEADLINE>
<TEXT>

Denizcilik okulundan yeni mezun olan 21 yaşındaki Emre Talu, Messina Boğazı’nda denize düşerek kayboldu 
     NESLİHAN CUYAR İstanbul 

     Mezuniyetinin ardından ilk seferine çıktığı Dost - 1 adlı kuru yük gemisinden Messina Boğazı’nda denize düşen stajyer kaptan Emre Talu 21 , üç gündür kayıp. 11 Ocak’ta güverteye çıkan Talu, C - M Denizcilik’e ait gemi Messina boğazını geçmek üzereyken denize düştü. Aşçı Efkan Kart, Talu’nun çığlıklarını duyunca, yakınındaki ışıklı can simidini denize attı ve hemen yetkililere haber verdi. Mürettebatın da yardımıyla Talu’ya iki can simidi daha atıldı. Ancak Talu’nun bu can simitlerini yakalayıp yakalayamadığı anlaşılamadı. 
     
     Öldüğüne inanmıyoruz’ 
     Uludağ Üniversitesi Yalova Meslek Yüksekokulu Güverte Bölümünden yeni mezun olan ve iki yıldır Dost - 1’de staj yapan Talu’nun annesi Meral Talu, sakinleştirici ilaçlarla ayakta dururken, tekstil işiyle uğraşan baba Eşref Talu’nun da 1999’da bir trafik kazasında hayatını kaybettiği öğrenildi. Talu’nun yaşadığına inanan ailesi, İtalya’daki gazetelere ilan verileceğini belirterek, "Öldüğüne inanmıyoruz. Belki de bir balıkçı teknesi kurtarmıştır. Bulunduğunda hepimiz onu karşılamaya gideceğiz" dedi. 
     



 YAŞAM 






















</TEXT>
</DOC>
