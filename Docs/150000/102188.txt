<DOC>
<DOCNO> 102188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yasam/yas02.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli erkeklere doktor tavsiyesi 
</HEADLINE>
<TEXT>
Yüzük takmayın 
"Bir yere takılan yüzük, parmağın kopmasına neden oluyor" diyen Doç. Dr. Nuzumlalı, "Takılacaksa da bir tarafı açık yüzükler tercih edilmeli" diye ekliyor 
     AYŞEGÜL AYDOĞAN İstanbul 

     Parmak kopma nedeni 
     EVLİ erkeklerin k busudur alyans takmak. Başta, eşinin zoruyla taksa da bir süre sonra, "kilo aldım, küçüldü" bahanesine sığınıp çıkarırlar. Şimdi çıkarmak için bir nedenleri daha oldu. Üstelik doktordan tavsiye Aksaray Vatan Hastanesi El Cerrahisi ve Mikro Cerrahi Merkezi’nden Doç. Dr. Ersin Nuzumlalı, "Elin zorlu bir hareketi sırasında bir yere takılan yüzük parmaktan çıkmadığı için yaralıyor ya da parmağın kopmasına neden oluyor" diyor. 
     
Yerine dikmek daha zor      "GÜNÜMÜZDE el mikro cerrahisinde mucizeler yaratılsa da yüzük yaralanmaları sonrası görülen parmak kopmalarında, kopan parmağın yerine takılması, el ve diğer organlara göre daha zor gerçekleştiriliyor" diyen Nuzumlalı, yaralanmaları önlemek için "yüzük takmayın" demenin çok gerçekçi bir yaklaşım olmadığını kabul ediyor ve ekliyor "Takılacaksa da bir tarafı açık yüzükler tercih edilmeli." 
     
Protezlerin bronz rengi bile var      KOPAN parçanın yerine dikilmesi yanında silikon parmak protezlerin takılabildiğini belirten Doç. Dr. Ersin Nuzumlalı, yurtdışından getirtilen ve fiyatı 3 bin doları bulan bu protezlerin, elin fotoğrafı çekildikten sonra rengi ve şekline göre özel olarak yapıldığını söyledi. Protezlerin, yaz için bronz ten rengine göre çeşitlerinin de bulunduğunu belirtti. 
     



 YAŞAM 




















</TEXT>
</DOC>
