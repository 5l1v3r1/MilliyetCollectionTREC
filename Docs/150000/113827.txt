<DOC>
<DOCNO> 113827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo04.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesur yürek Aybaba 
</HEADLINE>
<TEXT>

Samet Aybaba A takımda altyapıdan oyuncu oynatmanın cesaret istediğini belirterek, "Biz bugünün değil, geleceğin ekibini kurmaya çalışıyoruz" dedi 
     Hakeden oynar’ 
     TRABZONSPOR Teknik Direktörü Samet Aybaba, kadrodaki her oyuncuya eşit mesafede olduğunu belirterek, formayı hak edene verdiğini söyledi. Sezon başından beri devamlı forma giyen Petkoviç, Hasan, Erman Güracar ve Aurelio’yu örnek gösteren Aybaba, "Demek ki macera peşinde bir antrenör değilim. İstikrarlı olan, çalışan, disiplinden vazgeçmeyen, iyi oynayan formayı çıkarmıyor" dedi. 
     
     Moralim yükseliyor’ 
     ALT yapıdan oyuncu oynatmanın yürek isteyeceğini belirten Samet Aybaba, "Bu konuda sanırım Türkiye’nin en yürekli antrenörlerinin başında geliyorum. PAF takımından, A takıma oyuncu aldıkça moralim yükseliyor. Bugünü değil, geleceği kurmanın savaşımını veriyoruz. Göreceksiniz, bugün A takıma aldığımız oyuncular, yarının Trabzonspor’unda ve Türk futbolunda çok önemli yerlerde olacak" yorumunu yaptı. 
     
     Futbolcu çalışacak’ 
     AYBABA sözlerini şöyle sürdürdü "İyi olmayan oyuncu, babamın oğlu olsa da gözünün yaşına bakmam. Hiç bir antrenör, iyi olan oyuncusunu oynatmayıp kötü oyuncusuna yer vermez. Hele ben asla ve asla böyle bir yanlışa düşmem. Futbolcu, antrenmanda kendini ortaya koyacak, maçlarda canını dişine takacak ve formayı kapacak. Bunun başka yolu yok." 
     
Haçen nasilsun da      TRABZONSPOR’UN Avustralyalı kalecisi Michael Petkoviç’le Belçikalı orta saha oyuncusu Hans Somers, Türkçe dersleri almaya başladı. Grand Basic dil kursuna giden 2 futbolcu, takım arkadaşlarıyla çok iyi anlaşmanın öneminin büyük olduğunu belirterek, çok çalıştıklarını söylediler. Petkoviç, "Bir çok kelimeyi öğrendim. Ama çok daha fazlasını bilmem gerekiyor" derken, Somers 1,5 yıldır Türkiye’de bulunduğunu hatırlatarak, "Ülkeme gittiğim zaman, oradaki Türklerle de her konuda anlaşabilmek için daha iyi Türkçe öğrenmek amacıyla kursa gitme kararı verdim" diye konuştu. 
     
     



 SPOR 


































</TEXT>
</DOC>
