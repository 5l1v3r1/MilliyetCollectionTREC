<DOC>
<DOCNO> 123077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/guncel/gun01.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğulu öğrenciler İstanbul’a hayran kaldı 
</HEADLINE>
<TEXT>

Bayram Düşü’ projesi kapsamında İstanbul’da iki gün geçiren Erzurum ve Erzincanlı 11 çocuk, hayatlarında ilk kez gördükleri palyaçolarla poz verdi 
     ESRA ALUS İstanbul 

     Ulaştırma Bakanı Binali Yıldırım’ın girişimiyle gerçekleşen "Bayram Düşü" projesi kapsamında, İstanbul’a gelen Erzurum ve Erzincanlı çocuklar, Tatilya’da onlarca oyuncağı bir arada görünce önce şaşırdılar sonra gönüllerince eğlendiler. Yaşları 12 - 14 arasında değişen 11 başarılı öğrenci iki günlük İstanbul gezilerini dün noktaladı. Trenle İstanbul’a gelen öğrenciler önceki gün deniz otobüsüne sonra da Bakan’la uçağa binerek şehrin üzerinde tur atmıştı. 
     
     RÜYA GİBİ İKİ GÜN 
     Öğrenciler, İstanbul’daki son günleride ailelerine Kadıköy Postanesi’nden İstanbul manzaralı kartpostallar attılar. Ardından Tatilya’da soluğu alan çocuklar, burada günüllerince eğlendi. Tren, korku tüneli, alabora gibi heyecan veren oyunlarla adeta kendilerinden geçen 11 çocuk, uzun kuyruk nedeniyle çarpışan otolara binemeyince büyük hayal kırıklığı yaşadı. 
     Eğlence Cumhuriyeti Tatilya’da ilk defa palyaço gören çocuklar, iki günde gazetecilerin ilgisine de alıştı, bol bol poz verdi. Bayram tatilinin ardından derslerine daha sıkı sarılacaklarını söyleyen öğrenciler, gezinin en güzel kısmının Tatilya olduğu konusunda hemfikirdi. Çocuklar, rüya gibi iki günün ardından akşam saatlerinde evlerine gitmek üzere Ankara Ekspresi’yle yola çıktı. 
     



 GÜNCEL 













</TEXT>
</DOC>
