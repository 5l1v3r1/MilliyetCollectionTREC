<DOC>
<DOCNO> 136985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sontur33.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzincan... Nehire uçan otobüs çıkarıldı... 
</HEADLINE>
<TEXT>

     Erzincan'ın Tercan İlçesi'nde Fırat Nehri'ne devrilen otobüs, nehirden çıkarıldı. Otobüsün içinde cesede rastlanmadı. 
     Alınan bilgiye göre, Yollarüstü mevkiinde virajı alamayarak Fırat Nehri'ne devrilen ve içinde ceset olduğu sanılan Meteor şirketine ait otobüs, kurtarma ekiplerinin uzun süren çalışmalarının ardından nehirden çıkarıldı. 
     Kaza yerinin çevresinde ve otobüste yapılan aramalarda cesede rastlanmadı. 
     Alınan son bilgilere göre, kazada, kimliği henüz belirlenemeyen ve 6 yaşlarında olduğu bildirilen bir çocuk ile Erzurum Numune Hastanesi'nde tedavi altına alınan yaralılardan Ziya Adıgüzel öldü, 48 kişi de yaralandı. 
     Otobüste bulunduğu sanılan başka cesetlerin de nehrin akıntısına kapılmış olabileceğini belirten yetkililer, bunun, ölen ve yaralanan yolcuların kimlik tespitlerinin yapılması ve otobüsteki yolcu sayısının kesinleştirilmesinin ardından ortaya çıkacağını bildirdiler. 
     





</TEXT>
</DOC>
