<DOC>
<DOCNO> 133332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/ekonomi/eko08.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi ve işveren yine toplanıyor 
</HEADLINE>
<TEXT>

     Çalışma Bakanı Murat Başesgioğlu, 1475 Sayılı İş Yasası’nda yapılacak çalışmaları değerlendirmek üzere işçi ve işveren konfederasyonlarının başkanlarıyla bugün yeniden biraraya gelecek. 
     Başesgioğlu’nun Türkİş Genel Başkanı Salih Kılıç, Hakİş Genel Başkanı Salim Uslu, DİSK Genel Başkanı Süleyman Çelebi ve TİSK Başkanı Refik Baydur ile yapacağı yarınki toplantıda, ilgili sosyal tarafların 1475 Sayılı İş Yasası üzerinde yaptıkları çalışmaların değerlendirilmesi bekleniyor. 
     Alınan bilgiye göre, her üç konfederasyondan 9 temsilcinin katıldığı komisyon çalışmalarında, başta "Kıdem Tazminatı Fonu’nun kurulması" olmak üzere, ödünç işçi çalıştırma, çağrı üzerine işçi çalıştırma, işyeri temsilciliği, fazla mesai ile çalıştırma ve belirli süre ile işçi çalıştırma konularında uzlaşma sağlanamadı. Her üç konfederasyon da, daha önce "Bilim Kurulu" tarafından hazırlanan İş Yasası Taslağı’nda yer alan kıdem tazminatı süresinin, 30 günden 15 güne indirilmesi önerisine karşı çıkıyorlar. 
     



 EKONOMİ 














</TEXT>
</DOC>
