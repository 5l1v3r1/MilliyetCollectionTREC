<DOC>
<DOCNO> 102450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/guncel/gun01.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi yağıyla kavrulan şehir 
</HEADLINE>
<TEXT>

Milliyet Kervanı dün Hatay'daydı... 
     SİZE GELİYORUZ 

     ANTAKYA aslında Türkiye’yi aşmış. Belki de Ankara bunu fark ettiği için kıskanıyor Antakya’yı. Çünkü kendi yağıyla kavrulan, devleti beklemeyip çalışkanlığıyla kalkınan bir şehir. 
     
Aşağısı Deniz’ yukarısı uçurum      Asi nehri Hatay’ı ikiye bölmüş. Aşağıda CHP güçlü görünüyor. Yukarıya çıktıkça gelir dağılımı uçurumu ve AKP var... 
     MURAT SABUNCU 

     Daracık sokaklardan çıkılan küçük bir meydan, etrafında onlarca ev. Meydanın bir yanında kahve, bir yanında küçük bir bakkal dükkanı var. Önce kahveye oturuyoruz nabız tutuyoruz’. Sorularımız benzer, kim kazanır seçimleri, en büyük sorununuz ne, geçinebiliyormusunuz’. Aslında cevaplar da benzer AKP, aylardır işsizim, 10 milyonluk elektirik faturamı bile ödeyemiyorum.’ 
     Ardından bakkala gidip veresiye defterine’ bakıyoruz. Kabarık bir borçlu listesi, ekmek, süt, un gibi zorunlu tüketim maddelerinden başka alışveriş edenin olmadığı bir tablo. Buraya kadar her şey, Türkiye’de ekonomik krizin gazabına uğramış diğer illerin fakir bölgelerinden farksız gözüküyor. Asıl şaşırtıcı olay daha sonra başlıyor. 
     
     Kitap değişiyorlar 
     Aynı anda evlerden onlarca çocuk akın akın meydanın ortasında toplanmaya başlıyor. Önce kendimize yoruyoruz’. Foto muhabiri arkadaşım Ahmet Dumanlı ve benim, yani üstleri başları farklı ötekilerin mahallelerine gelmelerine ilgi duyduklarını sanıyoruz. Biraz sonra farkediyoruz ki onların bizimle alakası yok. Onlar küçük meydanda daha önceden kararlaştırdıkları saatte toplanıp okul kitaplarını değiştiriyorlar. Bir nevi trampa yani mal değiş tokuşu yapıyorlar. 6. sınıf matematik kitabı var mı 3’ün Türkçesini arıyorum. Bu kitabı kötü kullanmışın ya’ konuşmaları arasında kitaplar el değiştiriyor. Biraz evvel kahvede konuştuklarımızdan biri kolumuzu dürtüyor Gördün mü halimizi, işte yaz bunları’ diyor. Sadece kitap mı yoksa başka değiş tokuşlar da oluyor mu ’ diye soruyoruz. Önlükten ayakkabıya aklına ne gelirse’ diye cevaplıyor. 
     
     Asi ikiye bölmüş 
     Bu olaya dün Hatay’ın varoş kesimi olarak niteleyebileceğimiz Dağ mahallesi diye anılan bölgede şahit oluyoruz. Aslında önceki akşam Hatay’a ilk girdiğimizde cıvıl cıvıl sokakları, üç dinin ve Fransız, Osmanlı, Arap mimarisinin nefis kaynaşmasının oluşturduğu modern görüntüye hayran olmuştuk. Sabah saatlerinde Milliyet TIR’ının kurulduğu bölgede konuştuğumuz insanların çoğu burası 1939’dan beri CHP’nin kalesi. Geçen sefer baraja takıldık ama bu sefer güçlü şekilde geliyoruz. En az 5 milletvekili çıkarırız’ diye konuşuyordu. 1999 seçimlerinde bölgede MHP 3, ANAP, DSP ve FP 2, DYP 1 milletvekili çıkarmıştı. 
     Ancak şehrin yukarılarına doğru tırmandıkça değişen gelir dağılımı görüntüsüyle beraber siyasi tablo da değişiklik göstermeye başladı. AKP’nin burada da özellikle yoksul kesimler üzerinde büyük bir hakimiyeti olduğu görülüyor. Geçen sefer MHP ve FP’ye giden oyların çoğunun yeni adresi AKP olacak gibi gözüküyor. MHP’nin son dakikada idama ve Avrupa Birliği’ne karşı aldığı tutum tabanının tamamen kaymasını önlemiş. CHP ve AKP’den sonra MHP’nin de burada şansı var gibi gözüküyor. 
     Son bir not Kemal Derviş’le ilgili. Hatay’ın merkezinde yaşayanlar Derviş’i çok seviyor. İstanbul’da Marmara Üniversitesi’nde okuyan ve aslen Hataylı olan bir genç şunu söylüyor O gençleri seviyor biz de onu seviyoruz. Onun olduğu yere oy atacağız. Ah bir de buralara gelse...’ 
     
Spor, buraya uğramıyor      Hatayspor küme düştüğünde halkın pek dikkatini çekmemiş. Ama yeniden bir üst lige çıkmak için başlatılan ve yüksek gelirlileri hedef alan, "maaşını bağışla" kampanyası ile halk Hatayspor’un farkına varmış 
     CEM ŞENGÜL 

     Kilis’in o karamsar havası, dramatik yapısı, üzerimize bir kabus gibi çöküp, bir anlamda moralimizi tüketmişti. Ama Antakya’ya yolumuz düştüğünde adeta bir çölün ortasında vaha bulacağımızı en azından ben tahmin etmiyordum. Kilis’i unutmak mümkün değil ama Antakya şaşkınlığını şu cümlelerle özetlemek mümkün Giyim kuşamları, yaşam arzuları ve şehrin yapısıyla Ege’nin sayfiye kentlerinden farkı yok. Hep Türk - Arap kültürü arasında sıkışmış bir kent olarak tanıtılan Antakya, aslında Türkiye’yi aşmış. 
     Belki de Ankara bunu fark ettiği için kıskanıyor Antakya’yı. Çünkü kendi yağıyla kavrulmayı bilen devletin yardımını beklemektense, bu ülkenin hep özlemini duyduğu çalışkanlığıyla kalkınan bir şehir. Özetle şöyle diyorlar Antakya halkının yüzde 70’i iyi yaşar, geriye kalan yüzde 30’a inanmayın, çalışmadığı için kötü yaşar. 
     Her neyse konumuz spor ya. Bir sözünü edelim dedik, açıkcası bir ton laf işittik. Hem de yılların yıpranmışlığı yüzüne yansımış 64 yaşındaki emekli Aydın Öğüç’ten. En iyisi ona bir kulak verelim "Devletin bana emekli aylığı diye verdiği üç beş kuruşla iki oğlumu üniversitede okutmaya çalışıyorum. Istırap çekiyorum. Sonra bir bakıyorum, Ecevit sporculara avuç avuç altın veriyor. Sanki cebinden çıkıyor. Ben ekmek alacak para bulamazken, o, bizi tanıttılar diye sporcuların servetine servet katsın. Ayıptır." 
     
     Hatayspor’a ilgisizler 
     Galiba spor, Antakya’ya pek uğramıyor. Hatayspor küme düştüğünde halkın pek dikkatini çekmemiş. Ama yeniden bir üst lige çıkmak için başlatılan ve üst düzeyi hedef alan maaşını bağışla kampanyası ile halk Hatayspor’un farkına varmış. Maaşlar ne kadar kulübe akar bilemeyiz ama, Antakya’nın spora bakış açısı pek olumlu rota çizeceğe benzemiyor. 
     İyisi mi sözü yine onlara bırakalım 
     Nuriye Biçer Kameraman Önceki gün bir anket yaptık. 10 kişiden 9’u Derviş dedi. Zira Antakya halkı dışlanmışlığın öfkesi ile siyasileri sevmiyor, ama Derviş’e güveniyor. 7 yıl sonra burada referandum yapılacak, Cumhuriyet olalım mı diye. Yanıtı şimdiden belli Evet. 
     Cemil Yıldız Esnaf Artık CHP çatısı altında toplanmanın zamanı gelmedi mi 
     Mahmut Cemtaş Esnaf Halkın yüzde 50’si Arap kökenli diye devletin kara listesine girdik. CHP’nin iktidar olmasıyla dertlerimizin biteceğine inanıyoruz. 
     Özgür Tuncer Öğrenci CHP’nin şehrimizde ön seçim yapmamasını yadırgıyoruz. Merkezi yoklamayla bu iş olmaz. Halkı dinlesinler. 
     Mehmet Kavasoğlu Otobüscü 1965’ten bu yana gelen hükümetlerin ülkeyi ne hale getirdiği ortada. Artık yeni yüzler istiyoruz. Burada sağ sol kavgası yoktur, ama partiler bunu yaratmaya çalışıyor. 
     Yılmaz Özbay Fabrikatör Gerici akımlara dikkat etmeliyiz. Kemalist akımlar ön plana çıkmalı ve ülkenin peşkeş çekilmesine engel olunmalı. 
     Muhsin Ay Esnaf Daha önceki seçimlerde CHP’yi cezalandırmıştık, ama hata ettik. CHP’siz hükümeti gördük. Hortumcuları başa getirdik. 
     Bu sözler uzayıp gidiyor. Ama çoğunluğun CHP umudu görülüyor. Antakya aslında kendine yetiyor, ama dışlanmışlığın öfkesini unutamıyor. 
     
Dışlanmaktan şikayetçiler      Esnaf, 20 yıldır böyle sıkıntı görmediğini, primlerini bile ödeyemediğini söylüyor 
     MUSTAFA BAKACAK 

     19’uncu durağımız Hatay’da, akşam yaptığımız şehir turunda sohbet ettiğimiz fıstık satıcısının, "Buradaki insanların yüzde 70’inin durumu iyi" sözleri sevindirmişti. Ancak, ertesi sabah 10.00 da başlayan etkinlikte TIR’a gelen vatandaşla sohbet edince durumun hiçte öyle olmadığını anladım. Emekli Duran Birlik, Türkiye’nin bekçisi olan Hatay’ın dışlandığını savunuyor ve ekliyor "Seçim zamanı hatırlanıyoruz. Seçim öncesi oy isteyenler, seçildikten sonra bir daha bizi tanımıyor. Hoşgörü ve sevgiyle yoğrulmuş Hatay halkı bunu haketmiyor." 
     
     Destek bekliyorlar 
     Bölge ekonomisinin tarıma dayalı olması ve sanayiyle desteklenmemesinin büyük eksiklik olduğunu belirten Zeki Atıcı da, arazisi olanların durumunu iyi olduğunu, besicilik yapanların ise iflas ettiğini söylüyor. 
     "20 yıldır böyle sıkıntılı dönem görmedim diyen esnaf İsmail Koçak ise şöyle yakınıyor "Yayladağı ve Altınözü ilçelerinde tütün üreticileri kota mağduru oldu. Çiftçi ürettiğinin karşılığını alamayınca, esnaf iş yapamaz hale geldi. Bağ - Kur primini, elektrik, su ve telefon faturalarını ödeyemiyorum. Birikimlerimiz bile eridi." 
     Üniversiteye hazırlanan öğrencilerin dershane seçimlerinde çok titiz davrandığına işaret eden eğitimci Ulvi Kaya da şöyle konuşuyor 
     "Öğrenci kayıt olmadan önce dersanenin öğretmen kadrosunu ve programını soruyor. Halkımızın da seçimden önce milletvekili adaylarını ve parti programlarını sorgulayıp ona göre tercihini kullanmasını istiyorum." 
     Emek Mahallesi Muhtarı Sofi Bayır, yıllardır kendi yağıyla kavrulan Hatay’ın sadece sanayi alanında biraz destek beklediğini vurguluyor. 
     
     
     
     
     
     
     
     
     
     
     
     
     
     
     



 GÜNCEL 















</TEXT>
</DOC>
