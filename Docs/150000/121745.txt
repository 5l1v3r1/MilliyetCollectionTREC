<DOC>
<DOCNO> 121745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yasam/yas01.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçtu, uçtu, öldü 
</HEADLINE>
<TEXT>

Macera tutkunu Oxford öğrencisi Dino, insan mancınığı’ ile tam 35 metre uçtu, ama doğru yere inemeyince bu son uçuşu oldu... 
     DIŞ HABERLER SERVİSİ 

     İngiltere’nin Somerset kenti, üç gün önce trajik bir kazaya sahne oldu. Oxford Üniversitesi Biyokimya Bölümü öğrencisi 19 yaşındaki Dino Yankov, macera tutkusunun bedelini canıyla ödedi. Üyesi olduğu ekstrem sporlar kulübü "Oxford Stunt Factoryönin organizasyonuyla Somerset’te bir "insan mancınığı"ndan fırlatılan Yankov, havada yaklaşık 35 metre yol aldıktan sonra güvenlik ağını tutturamayarak yere çakıldı. 
     Ortaçağdaki kuşatmalarda kullanılan klasik mancınığın insan fırlatmak için geliştirilmiş versiyonu olan mekanizmanın, Yankov’u bir tenis kortu büyüklüğündeki güvenlik ağının olduğu noktaya fırlatması bekleniyordu. 
     
     Mancınık açığa alındı 
     Ancak bir hesap hatası ya da henüz anlaşılamayan bir neden yüzünden Yankov yere çakıldı. Olay anında ağın çevresinde bekleyen Yankov’un 20 kadar arkadaşı, başarıyla tamamlanmasını umdukları fırlayışın ardından talihsiz genci kutlamaya hazırlanıyordu. 
     Yılbaşından bu yana 50 kişiyi fırlatan mancınık bir daha kullanılmamak üzere açığa alınırken, mancınığın işletmecileri hakkında soruşturma açılacağı belirtildi. 
     



 YAŞAM 






















</TEXT>
</DOC>
