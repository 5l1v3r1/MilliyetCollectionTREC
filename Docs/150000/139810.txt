<DOC>
<DOCNO> 139810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/guncel/gun09.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede eylem 
</HEADLINE>
<TEXT>

     İSMAİL POLAT İstanbul 

     SSK Süreyyapaşa Göğüs Kalp ve Damar Hastalıkları Hastanesi çalışanları, yaklaşık 6 aydır hastane kaloriferlerinin yanmadığı gerekçesiyle eylem yaptı. Sendikacı Özkan Tüm, tüberküloz gibi iyi bakım şartları gerektiren ve vücut direncinin önemli olduğu hastalıklarla ilgili bir hastanede ısınma problemi yaşandığını söyledi. Kömürle çalışan kalorifer sisteminin, doğalgaza dönüşme işleminin kaynak aktarılmaması sebebiyle tamamlanamadığı belirlendi. Bin yatak kapasiteli hastanenin altı yerine sadece bir kazanının yakılabildiği belirtildi. Bir yetkili, "400 ilave battaniye alındı. Hasta odalarında elektrik sobaları yakılmasından dolayı elektrik faturası çok yükseldi. Son 3 aylık elektrik faturalarının tutarı toplam 34 milyar lira. Ayrıca yangın çıkmasından korkuyoruz" dedi. 
     



 GÜNCEL 




















</TEXT>
</DOC>
