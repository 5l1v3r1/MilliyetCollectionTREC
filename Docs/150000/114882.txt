<DOC>
<DOCNO> 114882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sonspo05.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika basını, Galatasaray'a kötü not verdi... 
</HEADLINE>
<TEXT>

     Futbolda Avrupa Şampiyonlar Ligi H Grubu'nda dün akşam Club Brugge ile karşılaşan ve 3-1 yenilen Galatasaray, Belçika basınından kötü not aldı. 
     Belçika basını, Galatasaray'ın bekledikleri kadar korkulacak bir takım olmadığını belirterek, ''Böyle oynayan bir Galatasaray'ın gruptan çıkması mümkün değil'' ifadesini kullandı. 
     Maçın dönüm noktasını Emre'nin yaptığı hata olarak gösteren basın, FC Barcelona'nın Lokomotiv Moskova karşısında aldığı galibiyetin Club Brugge'un işine geldiğini yazarken, FC Barcelona'nın da Club Brugge maçına yedek kadroyla çıkacağını savundu. 
     Bazı gazetelerde atılan, ''Club Brugge patladı'', ''Nefes kesici takım'' gibi başlıklar dikkati çekerken, Belçika basınının maç öncesi Galatasaray taraftarlarına saldıran Belçikalı taraftarlardan hiç söz etmemesi dikkati çekti. 
     Öte yandan kent merkezinde maç öncesi Türk taraftarlara saldıran yaklaşık 200 kişilik grup, maç sırasında da Hitler selamı yaparak ırkçı sloganlar attı. Ancak bu olaylara da Belçika medyası yer vermedi. 
     





</TEXT>
</DOC>
