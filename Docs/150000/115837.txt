<DOC>
<DOCNO> 115837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/ekonomi/eko01.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, Garipoğlu’nun malikanesini satıyor 
</HEADLINE>
<TEXT>

TMSF, Sümerbank’ın eski sahibi Hayyam Garipoğlu’nun Zekeriyaköy’deki malikanesini 1 trilyon 850 milyar muhammen bedel ile satışa çıkardı 
     İSMAİL ŞAHİN 

     Tasarruf Mevduatı Sigorta Fonu TMSF Fon Sümerbank’ın eski sahibi Hayyam Garipoğlu’nun villasını satışa çıkardı. Batık bankalarla birlikte kendisine geçen trilyonluk gayrimenkulleri satışı için yeni bir ilana çıkan Fon, Demirbank’ın eski genel müdürlük binasının yanı sıra Sümerbank ve Yaşarbank’tan gelen gayrimenkulleri satacak. 
     Muhammen bedel üzerinde yaklaşık 68 trilyon lirayı bulan gayrimenkuller arasında, Sümerbank’ın eski sahibi Hayyam Garipoğlu’nun, Sarıyer Zekeriyaköy sırtlarındaki malikanesini de satıyor. 
     
     Villa yavrulu 
     6 bin 400 metrekare arsa üzerinde yer alan malikane, bin 200 metrekarelik kapalı alana sahip. 1 trilyon 850 milyar lira muhammen bedel ile satışa sunulan malik ne, kapalı teklif ve açık artırma usulü ile ihale edilecek. Boğaz ve orman manzaralı süper lüks malikanenin içinde Türk hamamı, kapalı yüzme havuzu ve sauna yer alıyor. Bahçesinde açık yüzme havuzunun da bulunduğu gayrimenkulün, küçük bir villa niteleğinde misafirhanesi de var. Sümerbank’dan Fon’a geçmiş bir diğer gayrimenkul olan ve Mecidiyeköy’de yer alan Fargo İş Merkezi de 12 trilyon 482 milyar liralık muhammen bedel ile satılacak. 
     
     Yaşar’dan 640 daire 
     TMSF, Yaşarbank’ın Fon’a devri ile birlikte kendisine geçen toplam 640 daireyi de ikinci kez satışa çıkarıyor. Daha önceki satışta talibi çıkmayan Yaşamkent’teki 160 bitmemiş, 480 temeli atılmış daire için de ihale yapılacak. Maltepe Yaşamkent sitesindeki 160 bitmemiş daire için, tahmini bedel 3 trilyon 250 milyar lira, 480 temeli atılmış daire için ise 4 trilyon 975 milyar lira isteniyor. 
     



 EKONOMİ 





















</TEXT>
</DOC>
