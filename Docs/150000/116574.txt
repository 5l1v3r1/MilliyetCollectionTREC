<DOC>
<DOCNO> 116574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sonspo04.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de derbi maç mesaisi 
</HEADLINE>
<TEXT>

     Fenerbahçe, 6 Kasım Çarşamba günü Galatasaray ile yaptığı Birinci Süper Lig erteleme maçının hazırlıklarını, bugün tek antrenmanla sürdürdü. 
     Teknik direktör Werner Lorant yönetiminde Samandıra Tesisleri'nde basına kapalı olarak gerçekleştirilen antrenmanda Alman çalıştırıcının, derbi maçın taktiği üzerinde durduğu öğrenildi. 
     Sakatlıkları nedeniyle dünkü antrenmana katılamayan Ortega, Revivo, Johnson ve Washington, bugünkü idmana da katılmayarak tesislerde tedavi oldu. Sakat futbolcuların büyük olasılıkla derbi maçta forma giyebilecekleri öğrenildi. 
     Bu arada teknik direktör Lorant'tan izin alarak dün Almanya'ya giden Steviç de çalışmada yer almadı. 
     Sarı-lacivertli futbolcular, Galatasaray maçının hazırlıklarını, yarın akşam basına açık olarak gerçekleştirecekleri antrenmanla sürdürecek. 
     





</TEXT>
</DOC>
