<DOC>
<DOCNO> 134393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/ekonomi/eko17.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Murat Sertel toprağa verildi 
</HEADLINE>
<TEXT>

     GÜRKAN AKGÜNEŞ İstanbul 

     Oluşturduğu oyun teorisi, sosyal seçme ve iktisadi tasarım kuramıyla dünyanın önde gelen bilim adamlarından biri olan Prof. Dr. Murat R. Sertel, düzenlenen törenlerin ardından Aşiyan Mezarlığı’nda toprağa verildi. 
     Marsilya’da katıldığı konferans sonrasında fenalaşarak hayatını kaybeden Sertel için ilk tören, Boğaziçi Üniversitesi’nde düzenlendi. Erdal İnönü’nün de katıldığı bu törende konuşan Boğaziçi Üniversitesi Rektörü Prof. Dr. Sabih Tansal, Sertel’in iktisadi alanda yetiştirdiği öğrencilerin dünyanın her yerinde başarıyla çalıştıklarını söyledi. Koç Üniversitesi Rektörü Prof. Dr. Atilla Aşkar da, Sertel’in iz bırakan’ bir bilim adamı olduğunu söyledi. Öğrencisi olmuş akademisyenlerin konuşmasının ardından Sertel’in naaşı omuzlar üzerinde Bebek Camii’ne taşındı. 
     Burada öğle namazını müteakip kılınan cenaze namazının ardından Sertel, Aşiyan Mezarlığı’nda gözyaşları arasında toprağa verildi. 
     



 EKONOMİ 
























</TEXT>
</DOC>
