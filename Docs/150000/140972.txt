<DOC>
<DOCNO> 140972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sondun08.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin "Irak için yeni BM kararına gerek yok" 
</HEADLINE>
<TEXT>

     Çin, Irak konusunda yeni bir BM kararına gerek olmadığını bildirdi. 
     Çin Dışişleri Bakanı Tang Ciaşüen, düzenlediği basın toplantısında, Irak konusunun, siyasi ya da askeri çözüme doğru gidip gitmeyeceği yönünde kritik bir kavşakta olduğunu kaydetti. 
     Irak'taki silah denetimlerinin güçlendirilmesi gerektiğini vurgulayan Çinli Bakan, 1441 sayılı karar uyarınca yapılan BM denetimlerinin henüz tamamlanmadığını kaydetti. 
     BM Güvenlik Konseyi'nde veto hakkını kullanıp kullanmayacağını söylemek için henüz erken olduğunu belirten Tang, ''Siyasi bir çözüm ve savaştan kaçınmak için hala sıkı çalışıyoruz. Şu aşamada, 1441 sayılı kararı bir kenara atıp yeni bir karar çıkarmak gereksiz'' dedi. 
     Tang, Irak konusunda Almanya, Fransa ve Rusya'yı desteklediklerini kaydetti. 
     
     KUZEY KORE KRİZİ 
     Dışişleri Bakanı, Kuzey Kore nükleer krizinde ise ABD ile Kuzey Kore'nin birbirleriyle doğrudan görüşmeleri gerektiğini vurguladı. 
     Nükleer silahlardan arınmış bir Kore Yarımadası'nın Kuzey Kore için en iyisi olduğunu ifade eden Tang, yaptırımların sadece Kuzey Kore'nin durumunu zorlaştıracağını söyledi. 
     





</TEXT>
</DOC>
