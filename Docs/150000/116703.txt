<DOC>
<DOCNO> 116703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun01.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Savaşa bir saat içinde başlayacakmış gibi hazırlanıyoruz 
</HEADLINE>
<TEXT>

     Irak Devlet Başkanı Saddam Hüseyin, ''Irak'ın, ABD'nin saldırısına sanki bir saat içinde başlayacakmış gibi hazırlandığını'' söyledi. 
     Saddam Hüseyin, Mısır'ın Elosboa dergisinin internet sitesinde yayımlanan açıklamasında, ''Savaş sanki bir saat içinde başlayacakmış gibi hazırlanıyoruz. Psikolojik olarak hazırız'' dedi. 
     ABD'ye ''Irak'ın Afganistan gibi olmayacağı'' uyarısında bulunan Irak Devlet Başkanı, ''Bu, donanmaya ve uzun menzilli füzelere sahip olan ABD'den daha güçlü olduğumuz anlamına gelmiyor. Ancak Allah'a, vatanımıza, Irak ve Arap halkına inanıyoruz'' diye konuştu. 
     Saddam, açıklamasında, ''Savaşın Amerikan ve İngiliz askerleri için gezinti olmayacağını'' ifade etti. 
     





</TEXT>
</DOC>
