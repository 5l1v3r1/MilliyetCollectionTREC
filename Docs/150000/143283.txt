<DOC>
<DOCNO> 143283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/ekonomi/eko05.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey tezkereye bağlı 
</HEADLINE>
<TEXT>

Babacan, ABD’nin destek paketi konusunda Yeni müzakere yok ama her şey tezkereye bağlı’ dedi 
     GÜNSELİ ÖNAL Ankara 

     Devlet Bakanı Ali Babacan, ABD hibe ve kredisinin tamamen gündemden kalkmadığını belirterek, "Yeni hazırlık yok. Kredi ve yardımın ABD Kongresi’nden geçmesi gerekiyor. Ama her şey tezkereye bağlı" dedi. 
     
     Erdoğan oyalamıyor’ 
     Plan ve Bütçe Komisyonu’nda bütçe görüşmeleri sırasında konuşan Babacan, Başbakan Erdoğan’ın, tezkere konusunda baskı yapan ABD’yi oyalamadığını belirterek, şöyle dedi "Tezkerenin reddedilişinin üzerinden sadece 15 gün geçti. Hemen getirilmesi çok riskli. Getirirken geçeceğinden emin olmak lazım. Milletvekilleri de insan. Kanaatleri hergün değişebiliyor. Terazi bir o yana, bir bu yana eğiliyor." 
     
     Mektup DHL’yle yollanabilir 
     IMF’ye gönderilecek niyet mektubu için de bütün bakanlıklardan görüş alındığını, mektubun altında lider imzasının olmayacağını belirten Babacan, "Tepeden yazılmasındansa böylesi çok daha sağlam oldu. Niyet mektubunu e-mail ile veya DHL servisi ile de yollayabiliriz" dedi. 
     
Nemaları Dilara’nın hemşireleri kopardı      Babacan nema tartışmaları olduğu günlerde ikinci çocuğu Fatma Dilara’nın doğumu sırasında ameliyathane kapısında yolunu kesip "Nemalarımızı ödemezseniz kapıyı açmayız" diyen hastabakıcılara "Tamam, öderiz" diye söz verdiğini anlattı. Doğumu izlediğini anlatan Babacan, "Doktorlar izin vermedi ama çok ısrar edince izin kopardım. Çok zordu ama süperdi. Türk babalar bunu pek yapmak istemiyor. Erkekler kan görünce bayılıyormuş herhalde. Ben de ilk çocuğumda doğuma girmemiştim. Dilara’yı eşimden önce kucağıma aldım. Teni griydi nefes aldıkça pembeleşmeye başladı. Bu bir mucize diye düşündüm" dedi. 
     



 EKONOMİ 





















</TEXT>
</DOC>
