<DOC>
<DOCNO> 118966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/guncel/gun99.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

24 ton kömürü öğrenciye taşıttı      ÜMİT KOZAN Ankara DHA 

     Ankara Elmadağ’daki Namık Kemal İlköğretim Okulu’nda okuyan öğrenciler, okula gelen 24 ton kömürü taşıdı. 8. sınıf öğrencileri, kendilerini Okul Müdür Vekili Mustafa Yantiri Yantiri’nin görevlendirdiğini belirterek, her yıl okulun kömürünü öğrencilerin çektiğini söyledi. Fotoğraf çeken muhabire sinirlenen Yantiri ise, "Müfredatta kömür taşımak var mı " sorusuna, "Bunlar, kömür taşımayı da, temizlik yapmayı da öğrenecek. Bir müstahdemimiz var, hangi işi yapacak " yanıtını verdi. Daha sonra öğrencileri sınıfa gönderen Yantiri, bu kez kendisi kömür taşıyarak tepkisini sürdürdü. 
     
Katil araba aranıyor      Kadıköy’de Metin Köksal 25 isimli bir genç, yokuş aşağı inen bir otomobilin altında kaldı. Yaklaşık 10 metre sürüklenen Köksal’ın kafası ezildi. Köksal’ın ölümüne neden olan ve kayıplara karışan araç ise aranıyor... Köksal’ın cesedi, Hay-darpaşa Numune Hastanesi morguna kaldırıldı. 
     
5750 öğretmenin ataması yapıldı      Milli Eğitim Bakanlığı, dün 5750 öğretmen adayının atamasını yaptı. Törende, beyazperdeye yansıtılan bilgisayar görüntüsünde puanların yer almaması, öğretmen adaylarıyla yetkililer arasında tartışmaya neden oldu. Bakan Necdet Tekin de, atamaların şeffaf yapıldı-ğını belirtti. Sonuçlar, "www.meb.gov.tr" adresinden öğrenilebilecek. 
     
Ekmeğin kabuğu kanserden koruyor      Der Spiegel dergisinin internet sayfasındaki habere göre, Münster Üniversitesi ve Kiel’deki Gıda ve Beslenme Enstitüsü’nde görevli gıda mühendisleri Thomas Hofmann ve Veronika Faist, ekmek kabuğundaki pronyllysin maddesinin kanserle kalp ve dolaşım hastalıklarından koruduğunu tespit etti. 
     
Normandi şirketi şimdi de Sındırgı’da      İzmir Bergama’da siyanür kullanarak altın çıkarma çalışmalarıyla tepki çeken Normandi Madencilik A.Ş.’nin, Balıkesir Sındırgı’da da altın arayacağı belirtildi. Şirkete bağlı bir ekip, aldıkları izin doğrultusunda, ilçede arazi etüt çalışmala-rında bulundu. Belediye Başkanı Fikret Çiğdem, şirketin ilçe ekonomisine büyük katkı sağlayacağına inandıklarını belirtti. 
     
Sezer’in annesi hastaneye kaldırıldı      Cumhurbaşkanı Ahmet Necdet Sezer’in annesi Hatice Sezer 81 , dün aniden fenalaşması üzerine, Afyon Kocatepe Üniversitesi Hastanesi’ne kaldırıldı. Rahatsızlığı yaşlılığa bağlı halsizlik olarak açıklanan Sezer’in sağlık durumunun iyi olduğu bildirildi. Bu arada, Sezer, dün sabah eşiyle Afyon’a gelerek annesini ziyaret etti. 
     
     
Nadir çiçekler Özgürlük Parkı’nda      Doğal Hayatı Koruma Derneği’nin Türkiye’nin Soğanlı Bitkilerini Koruma Projesi’ çerçevesinde, Anadolu’dan toplanarak, yurtdışına satıldığı için nesli tükenme tehlikesiyle karşı karşıya kalan 17 çeşit soğanlı çiçeği, artık Kadıköy Özgürlük Parkı’nda yetiştirilecek. Belediye Başkanı Selami Öztürk, "Dışarıya kaçırılan bu çiçek-ler artık, Kadıköy’de hayat bulacak" dedi. 
     
İtirafçıdan Teslim ol’ çağrısı SONER KAVAK Sivas DHA      SONER KAVAK Sivas DHA 

     Yasadışı terör örgütü DHKP - C’nin Romanya sorumlusu olan ve bu ülkede yakalandıktan sonra geçen ay Türkiye’ye teslim edilen "Tayfun" kod adlı Semih Genç 42 , jandarmanın psikolojik harek t çalışmaları çerçevesinde bir zamanlar eylem yaptığı Tokat’ta köy köy dolaştırıldı. Yerel radyoda canlı programa katılan Genç, dağdaki militanlara "teslim ol" çağrısı yaptı. 
     25 yıl örgütte çalışan ve Emekli Orgeneral Hulusi Sayın suikastı dahil birçok kanlı eyleme karışan Genç, 1993’te Bayrampaşa Cezaevi’nden kaçtıktan sonra Sivas ve Tokat’ta yaptığı eylemleri güvenlik güçlerine tek tek anlattı. Eylem yaptığı köylere götürülen Genç, köylülerle yüzleştirildi. Genç’e vatandaşlar sorular yöneltti. Genç, evli olduğunu, eşinin ve çocuklarının Romanya’da bulunduğunu söyledi. 
     Birçok kişiyi eğittiğini ve Dursun Karataş, Tayfun Özkök gibi lider kadrolarla çalıştığını ifade eden Genç, dağdaki arkadaşlarına teslim 
     olma tavsiyesinde bulundu. Genç, "Arkadaşlarım, kendi başına bugüne kadar yaptıklarını düşünmeli. Özellikle Sebahattin’in, Celalettin ve İpek’in bunları düşünmelerini istiyorum" dedi. 
     
Ölmeden tahliye yok GÖKÇER TAHİNCİOĞLU AnkaraHükümlü Enver Yanık’ın beyninde su toplandı. Ölüm orucuna katıldı. Epilepsi oldu. Akciğer kanaması da geçirdi. Yine de tahliye edilmiyor 
     GÖKÇER TAHİNCİOĞLU Ankara 

     Yasadışı terör örgütü DHKP - C davası hükümlüsü Enver Yanık, çok sayıda doktorun "hayati tehlikesi var, tedavi olması lazım" şeklindeki beyanına rağmen, bir yandan cezaevinde yaşamını sürdürmeye, bir yandan da Adli Tıp’a hasta olduğunu kanıtlamaya çalışıyor. 
     Geçirdiği rahatsızlık sonucu 1996’da Ankara Numune Hastanesi’ne kaldırılan Yanık’a, doktorlar hidrasefali beyinde su toplanması teşhisi koydu. Ölüm oruçlarına katılan ve sinir sistemi ağır hasar gören Yanık, uzun süre tedavi gördü. 
     26 Eylül 1999’da cezaevine düzenlenen operasyonda Yanık, iki bacağındaki ateşli silah yaralanması ve akciğer kanamasıyla kurtulabildi. Bu arada Yanık, Sincan F Tipi Cezaevi’ne gönderildi. Sincan’da, cezaevi revirinden, hastaneye yapılan sevk sonucu "epilepsi" olduğu anlaşıldı. Yanık’ın "şanssızlıkları" bununla da bitmedi. Şartla Salıverilme Yasası kapsamında tahliye edilen Yanık, askerlik muayenesi için Gülhane Askeri Tıp Akademisi’nde muayeneden geçti. Röntgen servisi, Yanık’ın hastalığının iyice ilerlediğine yönelik rapor verdi. Ancak cezasının yanlış hesaplandığı kaydedilerek, yeniden cezaevine konuldu ve 17 yıl daha hapis yatacağı bildirildi. Kafatasındaki deformasyon gözle görülür hale gelen Yanık, epilepsi krizleri geçirmeye, idrarını tutamamaya başladı. Avukatları, sağlık koşulları cezaevinde kalmaya elverişli olmayan mahk mların tedavisi yapılıncaya kadar tahliye edilmesini düzenleyen CMUK’un 399. maddesinden yararlanması için dilekçe verdi. Ankara Numune Hastanesi doktorları, Yanık’ı Adli Tıp heyetine sevk etmedi. Avukatlarının "acilen tedavi olmazsa ölecek" dediği Yanık’ın tahliye edilebilmesi için hastanenin Adli Tıp’a sevki, buranın da hasta olduğuna yönelik rapor düzenlemesi gerekiyor. 
     
Öldürülen ÖDP’linin duruşmasında sanık yok      ESRA ALUS İstanbul 

     Okmeydanı’nda bildiri dağıtan iki ÖDP’liden birinin öldürülmesi, diğerinin ise yaralanmasıyla ilgili İstanbul 1. Ağır Ceza Mahkemesi’ndeki davanın ilk duruşmasına tutuklu iki sanık da katılmadı. Adliyeye gelen 300 kadar ÖDP’li sloganlar attı, marşlar söyledi. Duruşma sonrasında ÖDP’liler Sinan Kayış’ın fotoğrafları ile sloganlar atarak adliye önüne çıktı. Genel Başkan Ufuk Uras, saldırının siyasi olduğunu ve arkadaşları Sinan Kayış’ın da siyasi faaliyetleri nedeniyle cezalandırıldığını öne sürdü. 
     



 GÜNCEL 















</TEXT>
</DOC>
