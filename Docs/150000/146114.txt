<DOC>
<DOCNO> 146114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/spo03.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tarih tekerrür edecek' 
</HEADLINE>
<TEXT>

Galatasaray Başkanı Özhan Canaydın, göreve gelişinin birinci yıldönümünde spor yazarlarıyla yemekli bir toplantı yaptı. Ajax modelini uyguladıklarını söyleyen Başkan, "1996 yılındaki gibi şampiyon olacağız" dedi 
     ERHAN TELLİ 

     Düşmanlığı yok edelim’ 
     GALATASARAY Başkanı Özhan Canaydın, yönetiminin birinci yaşgününü Sarı - Kırmızılı kulübü takip eden medya mensupları ve spor yazarları ile birlikte kutladı. Fatih Terim ve yönetimin tam kadro katılımıyla gerçekleşen yemekte bir konuşma yapan Canaydın, dünya kulübü olma yolunda ilerlediklerini belirtti, "Meslek etiğiniz içinde bize destek verin. Bu kan, dövüş ve düşmanlığı yok edelim" dedi. 
     
     Terim’i geri getirdik’ 
     CANAYDIN, bir yıllık icraatlarını ise şöyle sıraladı "Artık hiç kimse kulübe gelen hacizleri yazmıyor. İdari yapıda profesyonelleşmeye gittik. Üst üste dört sene şampiyon yapan, UEFA Kupası’nı kazandıran ve yönetimimize güvenerek geri dönen hocamız Fatih Terim’i, iki yıllık aradan sonra göreve getirdik. 1996 yılını hatırlayın. Tarih tekerrürden ibarettir. Yine şampiyon olacağız. 
     
     Amatörler ayaklandı’ 
     ALTYAPI konusuna da dikkat çeken Galatasaray Başkanı, "Dört tane pırıl pırıl genç gelecek sezon A takımda görev alacak. Beylerbeyi kulübünü satın aldık. Senegal’den bir kulübün yüzde 70’ini alma amacındayız. Geçmişte Ajax kulübünün uyguladığı metodla yeni oyuncular kazanacağız" yorumunu yaptı. Canaydın, amatör şubelerin artık futbol geliriyle değil, kendi bütçeleriyle şampiyonluk mücadelesi verdiklerine dikkat çekti. 
     
     İletişim güçlendi’ 
     GALATASARAY’IN, UEFA takımları içinde 10., dünya klasmanında 20. sırada bulunduğunu da vurgulayan Özhan Canaydın, "Hedefimiz her zaman ilk sekizin içinde olmaktır" diye konuştu. İletişim konusunda da önemli mesafeler aldıklarına dikkat çeken Galatasaray Başkanı, "Dergimiz 70 bin basıyor. İnternet sayfamızla taraftarımıza ulaşıyoruz" ifadesini kullandı. Sarı - Kırmızılı kulübün patronu, medyadan gereken yardımı görememekten de yakındı. 
     
Galatasaray’ın yeri çok ayrı      Popescu’nun yaşamının anlatıldığı "Benim hayatım" adlı kitapta Rumen oyuncu, Cim-Bom’a çok geniş yer ayırdı 
     BÜNYAMİN OSMAN 

     En iyisi Sami Yen’di’ 
     POPESCU’NUN da hayatı kitap oldu. Kitabına "Benim hayatım" adını veren Rumen oyuncu, Galatasaray’a geniş yer ayırdı. Kitapta İstanbul’un kendisi için ayrı bir önem taşıdığını belirten Popescu, "Oynadığım takımlar arasında en iyi atmosferi Ali Sami Yen Stadı’nda gördüm. İlk çocuğum Maria bu kentte doğdu. Bir kez daha dünyaya gelsen, tekrar Galatasaray’a gelir misin’ diye sorsalar hiç düşünmeden evet derim" dedi. 
     
     Florya berbattı’ 
     CİM - BOM’UN eski futbolcusu Van Gaal’ın ısrarına rağmen Barcelona’dan ayrılıp, Galatasaray’a geldiğini ifade etti. Popescu ilk günlerini şöyle anlattı "Florya’ya ilk geldiğimde acaip berbattı. Gözlerime inanamadım. Yemekhanesi, sanki komünizm dönemindeki üniversitelerin yemekhanelerine benziyordu. Tabak, çanakların alüminyum olduğunu görünce, Tanrım ben nereye geldim’ diye kendi kendime sordum." 
     
     Hakanlı bir anı 
     RUMEN futbolcunun Galatasaray’daki diğer bir anısı ise şöyle "İlk geldiğim dönemde, Antalyaspor’u 2-1 yendiğimiz maçta Hakan Şükür 8-9 gol fırsatı kaçırmıştı. Taraftarlar ona çok laf attı. Maç sonunda duş bölümünde bir ağlama duydum. Baktım, Hakan formasını bile çıkarmadan duşun altında ağlıyordu. Ailesinde bir problem oldu zannettim. Ancak arkadaşlarım Sen ona bakma o hep öyledir’ dediler" 
     
Cim-Bom gözünü Uzakdoğu’ya dikti      ÖZELLİKLE UEFA Şampiyonu oldukları dönemde Uzakdoğu’da önemli ölçüde bir taraftar kitlesi kazanan, bunu Dünya Kupası’nda Hasan Şaş’ın potansiyeliyle birleştirmeyi amaçlayan Galatasaray, 2 yıldır ertelediği seferi sezon sonunda yapmayı planlıyor. Çin, Japonya gibi ülkelerde turnuvalara katılmayı düşünen Cim-Bom, burada yer alan hayran potansiyelini de harekete geçirecek. 
     TRABZONSPOR ile bugün yapacakları karşılaşmanın hazırlıklarını tamamlayan Sarı - Kırmızılılar, milli oyuncularından yoksun bir kadroyla son çalışmasını yaptı. Fatih Terim’in, forma şansı bulamayan isimleri de Trabzonspor gibi güçlü bir rakip karşısında deneyeceği belirtildi. Ancak Terim, maça ilgiyi artırmak amacıyla as futbolcularına ilk 11’de yer verecek. 
     
Mehmet Polat’ın forma özlemi      GAZİANTEPSPOR’DAN kiralanan Mehmet Polat, 3 aydır Galatasaray formasına hasret kaldı. Genç futbolcu, en son Samsunspor ile 22 Aralık’ta oynanan maçtan bu yana resmi bir karşılaşmada yer bulamadı. Sezon başından bu yana oynanan karşılaşmalarda ancak 7 maçta oynayıp, toplam 343 dakika forma giyebilen Mehmet, Cim - Bom’daki tek golünü de, Rapid Bükreş ile yapılan ve 5-2’i kazanılan hazırlık karşılaşmasında attı. 
     
İsmail için tribüne      FUTBOLCULUĞUNUN ardından ALS hastalığına yakalanan Trabzonsporlu İsmail Gökçek’in jübilesi bugün Galatasaray ile Bordo - Mavililer arasında yapılacak. 20.30’da Ali Sami Yen Stadı’nda yapılacak karşılaşmayı hakem Metin Aydoğan yönetecek. Fatih Terim ve Samet Aybaba, iyi futbol izlemek ve yardım etmek isteyen herkesi tribüne davet ettiklerini söyledi. Karşılaşmayı Show TV naklen yayınlayacak. 
     


SPOR 

























</TEXT>
</DOC>
