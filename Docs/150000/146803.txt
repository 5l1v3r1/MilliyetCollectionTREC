<DOC>
<DOCNO> 146803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/soneko24.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi Bakanlığı, kredi kartları için tebliğ hazırladı... 
</HEADLINE>
<TEXT>

     Sanayi ve Ticaret Bakanlığı tarafından hazırlanan kredi kartları tebliği, Resmi Gazete'de yayımlanmak üzere Başbakanlığa gönderildi. 
     Tebliğ, 4882 Sayılı Tüketicinin Korunması Hakkında Kanun'un yürürlüğe girmesinden bu yana kredi kartları ile ilgili geçici birinci maddenin uygulanmasında meydana gelen karışıklıkları ve mağduriyetleri önlemek için hazırladı. 
     Sanayi Bakanlığı'ndan yapılan yazılı açıklamada, söz konusu tebliğ uyarınca, kanunda gösterilen hesaplama tekniğiyle belirlenen yeni borç miktarına, her bir taksit miktarı için ayrıca yüzde 50 faiz işletilmemesi gerektiğine dikkat çekildi. 
     Tebliğ, tüketicilerin kredi veren kuruma veya şubelerine yaptığı yazılı başvuruların kabul edilmesi, yazılı olarak kredi veren kuruma başvuran tüketicilere, Kanun'a aykırı bir biçimde peşin ödeme için taahhütname imzalatılmaması, başvuru öncesinde icra takibi aşamasında veya icra takibi öncesinde dosya borcuna istinaden yapılan ödemeler için ibraname imzalatılması konularını içeriyor. 
     





</TEXT>
</DOC>
