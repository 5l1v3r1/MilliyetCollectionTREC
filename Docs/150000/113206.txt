<DOC>
<DOCNO> 113206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yasam/yas02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu operasyon boyalı’ bitti 
</HEADLINE>
<TEXT>

Jandarmanın Fırça operasyonu’ tablo çalan bir şebekeyi çökertti 
     GÜRKAN AKGÜNEŞ İstanbul 

     Zekeriyaköy ve civarında kapsamlı bir operasyon düzenleyen jandarma timleri, 100’e yakın tabloyu pazarlamaya çalıştıkları iddia edilen bir şebekeyi ele geçirdi. 
     Jandarmanın Fırça Operasyonu’ adı verdiği soruşturma kapsamında, olayla ilgili belirlenen Cafer Hacıyev, Nuri Kartal, Cemal Karababa, Ali Özkan ve Recep Çetin gözaltına alındı. Şebekenin kilit isimleri İsmail Hakkı Yıldız ile Kadir Deniz ise kaçtı. Zanlıların elden çıkardığı 10 tablodan beşi de satıldıkları yerlerden toplandı. Zanlıların sorgusu sonucu, tabloların 1998’de yaşamını yitiren ressam Özer Kabaş’ın Zekeriyaköy’deki villasının deposundan, Cafer Hacıyev aracılığıyla temin edildiği ortaya çıkarıldı. 
     
     Bekçi içeriden’ çalışmış 
     Kabaş’ın kızı Mula Kabaş’ın ABD’de yaşaması nedeniyle boş olduğu öğrenilen villada bekçilik yapan Hacıyev, ifadesinde "Villanın deposundaki tabloları Kadir Deniz’e gösterdim. Bunlar Picasso olabilir’ deyince satmaya karar verdik. Fotoğraflarını çekip galerilere gösterdik. 10’a yakın eseri sattık" dedi. Gözaltına alınıp Sarıyer Adliyesi’ne sevkedilen zanlılardan Hacıyev tutuklanarak Bayrampaşa Cezaevi’ne gönderilirken, henüz yakalanamayan Yıldız ve Deniz hakkında da gıyabi tutuklama kararı çıkarıldı. 
     



 YAŞAM 


















</TEXT>
</DOC>
