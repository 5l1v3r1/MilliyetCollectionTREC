<DOC>
<DOCNO> 136693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yasam/yas07.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız kibar başladı ama kanlı bitirdi... 
</HEADLINE>
<TEXT>

"Dayı, sen rahatsız olma. İşimizi halledip gideceğiz" diyen hırsız, direnen ev sahibini bıçaklayıp kaçtı 
     SEMRA PELEK İstanbul 

     Bakırköy Kartaltepe Mahallesi Piyale Sokak’taki bir binanın giriş katında bulunan daireye, dün saat 06.00 sıralarında pencereden giren hırsız ile ev sahibi arasında ilginç bir diyalog yaşandı. 
     Ev sahibi Ünal Üreten’in 53 uyandığını fark eden kar maskeli hırsız, son derece sakin bir ses tonuyla, "Dayı sen yat, rahatsız olma" dedi. Şoka uğrayan Üreten, "Sen kimsin kardeşim. Evimde ne arıyorsun " diye sorduğunda ise aldığı yanıt ilkinden daha da ilginçti "Yabancı değiliz, işimizi halledip hemen gideceğiz." 
     Cep telefonunu ve pantolonunun cebindeki 80 milyon lirayı alan hırsız kaçmak üzereyken Üreten, son bir gayretle üzerine atladı. Yaşanan boğuşma sırasında bıçağını çeken hırsız, Ünal Üreten’i elinden ve alnından hafif yaralayarak, dışarıda bekleyen arkadaşının yardımıyla girdiği camdan çıkarak kaçmayı başardı. Üreten’in ihbarı üzerine harakete geçen polisin, hırsızları yakalayabilmek için çevrede yaptığı araştırmada ise bir sonuç alınamadı. 
     



 YAŞAM 

















</TEXT>
</DOC>
