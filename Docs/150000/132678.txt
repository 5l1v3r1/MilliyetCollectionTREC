<DOC>
<DOCNO> 132678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko41.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye'deki ekonomik istikrarsızlık, dalgalanmayı da artırıyor 
</HEADLINE>
<TEXT>

     Türkiye'de, makro ekonomik istikrarsızlığın sadece ekonomik büyüme ve enflasyon üzerinde olumsuz etki göstermediği, aynı zamanda dalgalanmayı da artırdığı belirtildi. 
     Uluslararası Para Fonu IMF Avrupa Birinci bölümünden Daniel Leigh ve Marco Rossi tarafından hazırlanan ''Türkiye'de enflasyon ve büyüme göstergeleri'' başlıklı IMF Çalışma Raporu yayımlandı. 
     Aralık 2002 tarihini taşıyan çalışma raporunda, son 20 yılda Türkiye'de yaşanan büyüme ile enflasyonun dalgalı bir seyir izlediği belirtildi Türkiye'de 1980'li yılların son döneminden bu yana iş ortamının ''hızlı bir büyüme ve patlama'' döngüsünde olduğu belirtilen çalışma raporunda, 1994 yılından bu yana karşılaşılan 3 önemli ekonomik gerilemenin ikisinin finansal krizle başladığı hatırlatıldı. 
     Ekonomik göstergelerin teşhis edilmesinin ekonomik koşulların ve enflasyonun önceden tahmin edilmesine yardım edebileceği belirtilen çalışma raporunda, Merkez Bankası'nın enflasyon hedeflemesi rejimine geçiş yönünde çalışmalar yaptığı kaydedildi. 
     Enflasyon hedeflemesi rejimi hakkında bilgi verilen çalışma raporunda, bu rejimin, enflasyon öngörüsünün hedeften sapması halinde Merkez Bankası'nın derhal tepki göstererek önlem almasını içerdiği belirtildi. 
     





</TEXT>
</DOC>
