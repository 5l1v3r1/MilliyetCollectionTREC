<DOC>
<DOCNO> 120337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/spo05.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
HALTERDE PAS GEÇTİK 
</HEADLINE>
<TEXT>

Polonya’daki Dünya Şampiyonası’nın üçüncü gününde podyuma çıkan Ekrem Celil, Ferit Şen ve Döndü Ay madalyaya ulaşamadı 
     CEMAL ERSEN 

     DÜNYA Halter Şampiyonası’nın üçüncü gününde podyuma çıkan sporcularımız madalya kazanamadı. Erkekler 69 kiloda Ekrem Celil koparmada 147.5 kilo ile 7., silkmede 185 kilo ve toplamda da 332.5 kiloyla dördüncü oldu. Bu kilodaki diğer sporcumuz Ferit Şen koparmada 150 kilo ile 5., silkmede 180 kilo ile 10., toplamda ise 330 kilo ile Dünya 7.’liğini elde etti. 
     BAYANLAR 63 kilodaki temsilcimiz Döndü Ay ise koparmada 102.5 kilo ile 5., silkmede 115 kilo ile 6., toplamda da 217.5 kiloyla 5. sırada yer aldı ve madalyaya ulaşamadı. Bu kiloda silkmede Yunanlı Tsakiri 136 kilo ile Dünya rekoru kırarak altın madalyanın sahibi oldu. Koparmada 107.5, toplamda da 242.5 kilo ile Çinli Xia birinciliğe uzandı. 
     
Haydi Reyhan      DÜNYA Halter Şampiyonası’nda bugün erkekler 77 kiloda Reyhan Arabacıoğlu yarışacak. Geçen yılın Dünya Şampiyonu olan Arabacıoğlu, bugün de altın madalya için yarışacak. Bayanlarda ise bugün Türkiye adına yarışacak sporcu bulunmuyor. 
     



 SPOR 




























</TEXT>
</DOC>
