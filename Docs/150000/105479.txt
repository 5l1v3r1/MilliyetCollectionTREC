<DOC>
<DOCNO> 105479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sondun17.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Nidal sessizce gömüldü... 
</HEADLINE>
<TEXT>

     Irak'ın başkenti Bağdat'ta geçen ay evinde esrarengiz bir şekilde ölü bulunan El Fetih Devrim Konseyi lideri Ebu Nidal, Bağdat'ta sessizce gömüldü. 
     Ebu Nidal, birkaç akrabası ve gömüldüğünden emin olmak için Iraklı bir istihbarat yetkilisi tarafından tören yapılmadan sessiz bir şekilde toprağa verildi. 
     El Fetih Devrim Konseyi tarafından Beyrut'ta yapılan açıklamada, Ebu Nidal'ın Batı Şeria kenti Nablus'ta gömülmek istediği, ancak ''bazı Arap ve Siyonist ajanların bunu önlediği'' belirtildi. 
     Irak istihbarat başkanı Tahir Habuş, 21 Ağustos günü gazetecilere yaptığı açıklamada, asıl adı Sabri El Banna olan Ebu Nidal'in, kendini başından vurarak intihar ettiğini kaydetmişti. El Fetih Devrim Konseyi ise liderlerinin Irak ajanları tarafından suikaste kurban gittiğini belirtmişti. 
     





</TEXT>
</DOC>
