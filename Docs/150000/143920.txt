<DOC>
<DOCNO> 143920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko06.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, şu aşamada üretim artışına gerek olmadığını açıkladı 
</HEADLINE>
<TEXT>

     Irak petrolünün kesilmesinden doğabilecek bir arz açığını karşılamayı taahhüt eden Petrol İhraç Eden Ülkeler Örgütü OPEC , şu aşamada üretim artışına gerek bulunmadığını bildirdi. 
     OPEC Başkanı ve Katar Petrol Bakanı Abdullah el Atiye, ''petrol fiyatlarının inişe geçmesinin ortada piyasanın emebileceğinden fazla petrol arzı bulunduğunu gösterdiğini'' belirterek, bu durumda bir üretim artışına gerek bulunmadığını söyledi. 
     Piyasaları yakından izlediklerini vurgulayan el Atiye, arzda bir sıkıntı olmaması için gerekeni gereken zamanda yapacaklarını ifade etti. 
     Batılı ülkelerin petrol arzını koordine eden Uluslararası Enerji Ajansı da IEA OPEC'in Irak savaşı yüzünden arzda doğabilecek bir daralmayı telafi edebileceğine güvendiklerini açıklamıştı. 
     





</TEXT>
</DOC>
