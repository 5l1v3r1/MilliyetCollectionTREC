<DOC>
<DOCNO> 109368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur18.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Kocaoğlu "Ben yasaklar için imza attım" 
</HEADLINE>
<TEXT>

     ANAP İstanbul Milletvekili Emre Kocaoğlu, kendisinin sadece siyasi yasakların kaldırılması için imza verdiğini, seçimlerin iptaline ilişkin bir oylamaya oy vermeyeceğini söyledi. 
     ANAP'lı Emre Kocaoğlu, TBMM'nin olağanüstü toplanmasına ilişkin önergeye YSK'nın yasaklarla ilgili kararının ardından imza attığını belirterek, "O yasağın kaldırılması için imza attım. Benim ölçüm benim ölçüm seçimlere yasaklarla gidilmemesidir. Şaibeli bir seçim olur" dedi. 
     Kocaoğlu, YSK'nın kararı açıklandığında Türkiye'nin Avrupa'daki görünümünü düşündüğünü ifade ederek, "Yasaklarnan kişiler benim de siyasi rakibim. Ama siyasi rakiplerin ayaklarını zincirleyerek yarışmak bana haram görünüyor. Yurtdışından da bu tablo böyle görünüyor. 
     Dolayısıyla Avrupa mücadelemizde biz bu YSK'nın kararıyla bir takım kişileri engellemiyoruz, demokrasiyi engelliyoruz. 
     Seçimi kimi kazanacağı önemli değil, adil olması gerekiyor. 
     Ben seçimlerin ertelenmemesi şartıyla imza attım" diye konuştu. 
     





</TEXT>
</DOC>
