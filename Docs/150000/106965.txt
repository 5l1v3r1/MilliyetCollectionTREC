<DOC>
<DOCNO> 106965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun25.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız sinemaseverler Ararat'a ilgi göstermedi... 
</HEADLINE>
<TEXT>

     Fransız sinemaseverler, sözde Ermeni soykırımını anlatan ''Ararat'' isimli filme ilgi göstermedi. 
     Fransız gazetelerinde yayınlanan, sinemaseverlerin en çok ilgi gösterdiği filmler listesinde, bu hafta ''Ararat'' ilk 10'a bile giremedi. 
     ''Ararat'' ile birlikte geçen hafta vizyona giren ''Windtalkers, les messager'', ''Autour de Lucy'' ve ''Possesion'' isimli filmler en çok gişe hasılatı elde eden 10 film içinde yerini alırken, Ermeni asıllı Kanadalı yönetmen Atom Egoyan'ın filmi liste dışında kaldı. 
     Fransız gazetelerin bugün yayınlanan sinema sayfalarında, ''Ararat'' sinema seyircisine fazla tavsiye edilmedi. 
     Fransız sinema eleştirmenleri, geçen hafta vizyona giren filmle ile ilgili eleştirilerinde, ''Ararat''ı ''fazla zorlama olduğu'' gerekçesiyle eleştirmiş ve iyi not vermemişlerdi. 
     Film, Haziran ayında Cannes Film Festivali'nde yarışma dışı gösterilmişti. 
     





</TEXT>
</DOC>
