<DOC>
<DOCNO> 119428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/ekonomi/eko04.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Bono alan 3 milyar TL daha fazla kazanacak 
Faiz yatırımcısına B Tipi değişken fon ve bono öneren Park Raymond James’ın Hazine Müdürü Erden Emanet, bonoya yatırılacak 100 milyarın mevduata kıyasla yıllık bazda 3 milyar fazla kazandıracağına dikkat çekiyor 
     SONGÜL HATISARU 

     Faizler seçimden sonra çok hızlı bir düşüş trendine girdi. Hazine bonosu, tahvil, B tipi yatırım fonları ve mevduata para yatıran faiz yatırımcısı bundan sonrası için nasıl bir portföy oluşturması gerektiği konusunda kararsız. Yaklaşık 1 milyon 200 bin aktif yatırımcısı bulunan ve son dönemde hızlı bir yükseliş trendine giren İstanbul Borsası’nda yatırımcı sayısı ise h l çok az. Faiz yatırımcısının kafasında ise 3 Kasım seçimleri sonrasında hızla gerileyen oranlarda faize dayalı enstrümanlara hangi seviyeye kadar para yatırdığında kazanabileceği sorusu var. Park Raymond James Yatırım’ın Hazine Müdürü Erden Emanet, önümüzdeki yılın enflasyon hedefiyle hesaplandığında yıllık mevduatın reel getirisinin yüzde 22, likit bonolar arasında en uzun vadeli bononun reel getirisinin ise yüzde 25 olduğuna dikkat çekiyor. Borsaya yatırım yapmayan faiz yatırımcısına kısa vadeli bono ve b tipi değişken fonları öneren Emanet bunun gerekçelerini anlattı. 
     
     Borsaya yatırım yapmayan yatırımcı, faizlerin düşme trendine girdiği bir ortamda nasıl bir portföy oluşturmalı 
     İstanbul Borsası’na ilgi göstermeyen ve geçtiğimiz yıllarda faizlerin iyimser beklentilerle hızlı düşüşler yaşaması sonrasında Türk Lirası’nda kalıp vadeli mevduat yapanlar veya hazine bonosu alanlar, yaşanan iki büyük kriz karşısında büyük kayıplara uğradılar. Şimdiyse, ekonomik krizin etkilerinin azalmaya başladığı ve temel göstergelerde iyiye gidişin yaşandığı bir sürece girdik. Yeni hükümetin piyasada bu denli iyimser beklentiler yaratan eylem planınını bir an önce uygulamaya koymasıyla faizlerde bir miktar daha gevşeme yaşanabilir. Önümüzdeki süreçte, 12 Aralık’ta AB’den müzakere tarihi alınması ve Kıbrıs sorununun Türkiye’nin menfaatlerinin maksimum şekilde koruyacak şekilde bir çözüm bulunması halinde piyasalardaki olumlu hava beklenmedik boyutlara varabilir. Borsa bu koşullarda çok hızlı yükselirken, faizlerdeki düşüş trendi daha da hızlanır. Öte yandan, IMF ile yapılan anlaşmanın revizyon da yapılsa devam etmesi bekleniyor. Faiz yatırımcısı, bugünkü koşullarda olağanüstü değişmeler olmazsa, faizdeki düşüş trendini de göz önüne alarak, mevduat yerine Hazine bonosu ve B tipi değişken fonlara yatırım yapmalı. 
     
     Yatırımcı neden mevduat yapmasında, bono alsın. Bono tercihi yatırımcının cüzdanını nasıl etkileyecek 
     Bonoyla mevduatın getirisini karşılaştırdığınızda bono lehine yaklaşık 3 puanlık bir fark görünüyor. Bu da özellikle büyük montanlı yatırımlar için paranın değerlendirilmesinde çok büyük rakamsal kazançları ifade ediyor. Önümüzdeki yılın enflasyon hedefinin daha önceden yüzde 20 olarak belirlendiğini biliyoruz. Dış etkenlerin etkisiyle enflasyon hedefinde bir sapma olmayacağı varsayımıyla, yüzde 20’lik enflasyon hedefine paralel hesapladığınızda yıllık mevduatın reel getirisi yüzde 22, likit bonolar arasında en uzun vadeli bononun reel getirisi ise yüzde 25’ye denk geliyor. Bu koşullarda mesala, 100 milyarlık bir yatırım yapıyorsanız yüzde 3’lik fark kazancınıza yıllık bazda 3 milyar fazlalık olarak yansıyacak. 
     
     Peki, piyasayı yeterince izleyemeyen yatırımcı hangi vadeli bonoyu almalı 
     Likit bonolar arasında kısa ve uzun vadeli olanların getirileri arasında çok düşük farklar olduğu görülüyor. AKP lideri Tayyip Erdoğan, eylem planını açıkladı, şimdi hükümet kurulacak. Ancak henüz işbaşına gelen AKP’nin hiçbir icraatını görmedik. Yabancı yatırımcı da, birazda hükümetin henüz işbaşı yapmamış olması nedeniyle, ekonomik göstergelerdeki iyiye gidişe rağmen borsaya gelmiyor. Tabi Irak konusuda onlar için önemli bir risk ancak hükümetin icraatlarını görmemiş olmalarıda piyasa dönmemelerinde önemli bir etken diye düşünüyorum. Yerli yatırımcı açısından da, yeni hükümetin kurulması sonrası başarıyı belirleyecek göstergeleri görmemize daha bir süre olduğundan en cazip yatırımın kısa vadeli bonolarda kalmak olduğunu düşünüyoruz. 
     
     Faizlerde hızlı bir düşüş yaşandı. Neredeyse Hazine’nin 2003 yılı borçlanma da faiz hedefi olan yüzde 45 bileşiklerine şimdiden gelindi. Faizde yıl sonuna kadar daha gevşeme marjı var mı 
     1987 seçimlerinden bu yana ilk defa bir tek parti iktidara geliyor. Piyasalar bunun sarhoşluğunu yaşadı. Seçim öncesinde başlayan ve sandıktan tek partili bir hükümetin çıkmasıyla hızlanan faiz düşüşü sonrası bono bileşikleri, negatif fonlamaya rağmen cuma günü kapanışı itibarıyla yüzde 50 seviyesinin altına indi. İleriye dönük uzun vadeli bono faizlerindeki düşüş beklentisi yüzde 50 getirisi olan bonoların yüzde 55’lerle fonlanmasına sebep oluyor. Faizler üzerinde siyasi belirsizliğin sebep olduğu risk primi son derece hızlı bir şekilde ortadan kalkarken, rakamları görmek isteyen Merkez Bankası kısa vadeli faizleri indirmekte temkinli davranıyor. Ancak MB hükümetin kurulmasıyla birlikte, kotasyonlarda ikinci bir indirime gitmesi bekleniyor. İkinci bir kotasyon indiriminden sonra, faizlerin bulunduğu seviyeden 2 - 3 puanlık bir gerilime daha beklenebilir. 
     
Ortalama mevduat getirisi Net 3 aylık 6 Aylık 1 Yıllık 44 45 47      
Likit bonoların beklenen getirisi Tanımı Getirisi 22 01 03 46 19 03 03 49.50 07 05 03 50.46 02 07 03 49.90      

</TEXT>
</DOC>
