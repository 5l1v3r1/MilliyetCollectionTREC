<DOC>
<DOCNO> 100664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/spo08.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria’dan büyük destek 
</HEADLINE>
<TEXT>

     ERHAN TELLİ 

     CONRAD Otel’de düzenlenen törenle, dört büyük kulüple sponsorluk anlaşması imzalayan Aria yeni sezonda da desteğini sürdürecek. Genel Müdür Giuseppe Farina, "Yarattığımız futbol platformu, ileri teknoloji ürünü yenilikçi servislerimiz ve kampanyalarımız sayesinde taraftarlarla bütünleşmekten, onlarla aynı heyecanı paylaşmaktan mutluluk duyuyoruz. Bu yıl da futbol sezonunda Fair - Play’in, rekabetin kazanmasını diliyorum" diye konuştu. 
     FENERBAHÇE Başkanı Aziz Yıldırım, Galatasaray Başkanı Özhan Canaydın, Beşiktaş Başkanı Serdar Bilgili ve Trabzonspor Başkanı Özkan Sümer de yaptıkları konuşmalarda, Aria’ya Türk Futbolu’na verdiği destek için teşekkür etti. Yıldırım, Aria’nın forma reklamlarını da alarak en yüksek rakamla takımlarına sponsor olduğunu hatırlatırken, Canaydın "45 milyona yakın taraftarımızın Aria’yı değerlendirmelerini istiyoruz" dedi. 
     



 SPOR 




























</TEXT>
</DOC>
