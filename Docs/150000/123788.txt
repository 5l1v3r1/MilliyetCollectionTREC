<DOC>
<DOCNO> 123788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sonspo21.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Malatyaspor maçının hazırlıklarına başladı... 
</HEADLINE>
<TEXT>

     Trabzonspor, Malatyaspor ile hafta sonu deplasmanda yapacağı maçın hazırlıklarına 1 günlük iznin ardından başladı. 
     Gaziantepsporlu yöneticilere yapılan saldırı olayında suçlanan Fatih, bu saldırı olayı ile bir ilgisinin olmadığını yineleyerek, ''Kulüp avukatı ile görüşüyorum. Bir dava açabiliriz'' dedi. 
     Kendisinin futbol haricinde başka bir şey düşünmek istemediğini de ifade eden Fatih, ''Suçluymuşum gibi iddialar yapılıyor. Futbolu bırakmamı mı istiyorlar Bu konuda artık fazla yorum yapmak istemiyorum. Ben evimden idmana gidip gelen bir insanım ve bunun böyle sürmesini arzuluyorum'' diye konuştu. 
     
     HAZIRLIKLAR 
     Trabzonspor'un gerçekleştirdiği çalışmaya sakatlığı bulunan Erdinç katılmazken, Serkan Kılıç takımdan ayrı koşu yaptı. 
     Bordo-mavili futbolcular, depar çalışmasının ardından yarım alanda çift kale maç oynadılar. Çift kale maçta, sol dizine darbe alan Fatih, çalışmayı yarıda bıraktı. Golcü futbolcunun durumunun ciddi olmadığı açıklandı. 
     Trabzonspor, yarın yapacağı çalışma ile Malatyaspor maçının hazırlıklarını sürdürecek. 
     





</TEXT>
</DOC>
