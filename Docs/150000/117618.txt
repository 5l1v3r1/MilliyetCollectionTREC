<DOC>
<DOCNO> 117618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo17.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlular 1 puana sevinmiyor... 
</HEADLINE>
<TEXT>

     Bursaspor Teknik Asbaşşkanı Nurettin Karayaka, Denizlispor maçında 2-2'lik skorla alınan beraberliğe sevinmediklerini belirterek, aksine hakemin kötü yönetimi nedeniyle 2 puan yitirdiklerini söyledi. 
     Karayaka, Denizlispor karşısında ilk yarı vasat bir oyun sergilediklerini, ancak ikinci yarıyla birlikte oyuna hakim olan, pozisyon üreten ve sürekli galibiyet arayan tarafın kendileri olduğunu kaydetti. 
     Hakem Musa Eryılmaz'ın oyun kuralları dışındaki sertliğe göz yumduğunu, tüm takdir haklarını da ev sahibi ekipten yana kullandığını savunan Karayaka, ''Kaptanımız Ömer'e yumruk atarak dişini kıran Ersen Martin'in 90 dakika boyunca atılmadan sahada kalması mucize. Hakem takdir haklarını hep ev sahibi ekipten yana kullandı. Bana göre, Denizlispor maçında 2 puanımız elimizden alındı'' dedi. 
     Karayaka, Bursaspor'un bu sezon hakemlerden yana şansının bir türlü tutmadığını, İstanbulspor, Trabzonspor ve dünkü Denizlispor maçlarında hakları olan 3 puanların hakemler tarafından engellendiğini, bu kayıplar nedeniyle lig sıralamasında alt sıralarda yer aldıklarını öne sürdü. 
     Takımın Denizlispor karşısında sergilediği futboldan memnun kaldıklarını kaydeden Karayaka, ''Bu sezon hakemlerden yana başımız oldukça fazla ağrıdı. Denizlispor maçında da 2 puanımız elimizden alındı. Hatta artık rakiplerden değil, hakemlerden çekiniyoruz. Bu durumun düzelmesini istiyoruz. Biz kimseden yardım veya lehimize yönetim istemiyoruz. Adil olsunlar yeter'' diye konuştu. 
     





</TEXT>
</DOC>
