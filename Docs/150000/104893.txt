<DOC>
<DOCNO> 104893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/eko04.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF hazırlığı erken başladı 
</HEADLINE>
<TEXT>

Bakan Türker, IMF heyeti gelmeden önce gözden geçirmeyle ilgili hazırlıkların ve taahhütlerin yerine getirilmesine başlandığını söyledi 
     Ekonomiden sorumlu Devlet Bakanı Masum Türker, Uluslararası Para Fonu IMF heyeti ile yapılacak görüşmeleri erkene almadıklarını, ancak bu kez heyet gelmeden, gözden geçirme ile ilgili taahhütlerin hepsini yerine getirmeye başladıklarını söyledi. Bakan Masum Türker, IMF konusunda yoğun bir çalışma içinde olduklarını belirterek, şöyle dedi 
     
     Borçta sorun yok 
     "IMF ile yapılacak görüşmeleri erkene almıyoruz ama gözden geçirme ile ilgili hazırlığımızı erken yapıyoruz. IMF gelmeden biz, gözden geçirme için gerekli olan taahhütlerimizin hepsini yerini getirmeye başladık. Onlara da gelin’ dediğimizde geldikleri zaman’ çalışmalar hızlanacak." Bakan Türker, bu kez IMF heyeti gelmeden taahhütlerin yerine getirilmiş olacağını kaydetti. 
     Türkiye’nin gelecek yıl, borçlarını çevirebilmesinde bir sorun olmayacağını da belirten Türker, "Sen borçlarını ödemeye çalışıyorsun, senin başka bir harcama yapmak için bir paraya ihtiyacın yok" dedi. Türker, programın sürdürülmesiyle, borçlarda inişe geçileceğini de kaydetti. 
     
Hedefler değişmiyor      Bakan Türker, ekonomik hedeflerle ilgili bir soruya karşın, programın aynen sürdürüldüğünü belirterek, "Ekonomik programda öngörülen hedeflerde hiçbir değişiklik yoktur, hedefler, planlandığı gibi devam etmektedir" diye konuştu. "Biz programa uyduğumuz gibi reel sektörün önünü de açmaya çalışıyoruz" diyen Türker, bu konudaki desteklerinin devam edeceğini kaydetti. Türker, ABD’nin Irak’a bir operasyon düzenlemesi halinde bunun Türkiye ekonomisine etkilerinin ne olacağı şeklindeki soruya, bu konunun bir varsayım olduğunu, varsayımlar üzerine de konuşamayacaklarını kaydetti. 
     



 EKONOMİ 






















</TEXT>
</DOC>
