<DOC>
<DOCNO> 126041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/akyol.html </URL>
<DATE> 2002/12/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sezer’in tavrı 
</HEADLINE>
<TEXT>

     CUMHURBAŞKANI Sayın Sezer, veto ettiği Anayasa değişikliği paketine "özgürlüklerin genişletilmesi, evrensel hukuka aykırı yasakların kalkması, AİHM kararları" gibi normlar açısından değil, "kime yarıyor " açısından bakmış olmalı... Tabii öncelikle Erdoğan’ın yasağını kaldırıp seçilmesini sağlayan bir düzenleme olduğu için "öznel ve kişiye özgü" diye niteleyerek veto etmiştir. 
     Hukuki terimle ifade edersek, Sayın Sezer, bu olayda "normlar çatışması" ile karşılaştığında, anti demokratik yasağın devam etmesi sonucunu doğuracak olan "kişi için kanun çıkmaz" normunu tercih etmiş, Anayasa Mahkemesi Başkanı iken kuvvetle savunduğu "demokratikleşme, özgürlükler, seçme ve seçilme hakkı" gibi normları dikkate almamıştır. 
     
     KALDI Kİ, evrensel hukuk ilkelerinden biri olan "kişi için kanun çıkmaz" kuralı kişilere özel imtiyaz veya mahrumiyet getirilmemesi, eşitlik ilkesinin gözetilmesi anlamındadır. 
     Evrensel hukuka, temel hak ve hürriyetlere, Türkiye’nin AB politikasına yani kamu yararına aykırı bir yasağın kaldırılması, seçimlerde yüzde 34 oy almış "bir kişi" sebebiyle ivedi hale gelmişse, bunu "kişi için yasa çıkarmak" gibi görmek de yerinde’ değildir. 
     CHP lideri Deniz Baykal hukuki ve siyasi durumu çok güzel özetlemiştir 
     "Önemli olan genel ve objektif düzenleme ile Anayasa’nın değiştirilip değiştirilmediğidir. Kimin yararlanıp yararlanmayacağı kriter olmalı..." 
     Baykal, bundan başkalarının da yararlanacağına dikkat çekiyor. 
     Zaten 76. maddedeki yasakların kalkması iki yıldır gündemde olan bir demokratikleşme sorunudur. 
     CHP’nin şu endişesi de haksız değildir 
     - Erdoğan hükümet sorumluluğunu üstlenmezse, Tayyip efsanesi’ devam eder, sürekli umut olarak kalır 
     Demokrasinin hukuku gibi pratiği de aynı liberal düzenlemeleri gerektiriyor. 
     
     SAYIN Sezer’in genel ara seçimlerle ilgili vetosuna gelince... Ülkenin ara seçimlerle sürekli bir seçim ortamında tutulması gerçekten yanlış olur. Ama Sezer, sadece bunu veto edebilirdi. Böyle yapmamış, yasakların devamını sağlayacak şekilde üç maddenin üçünü birden veto etmiştir. 
     Ara genel seçimden ayrı olarak, bir il veya seçim çevresi Meclis’te vekilsiz kalmışsa, orada süratle seçimlerin yenilenmesine karşı çıkmak, "demokratik temsil" gibi temel bir ilkeyi göz ardı etmektir. 
     Sayın Sezer "anlaşan siyasal partilerin o ilde vekilleri istifa ettirerek ara seçim yaptırma" imkanı kazanacağını söylüyor Seçilmişlere karşı tipik bir güvensizlik örneği 
     Kötüye kullanılır diye hürriyetleri kaldırmadığımız gibi, kötüye kullanılır diye "temsil"i de kısıtlayamayız. 
     Hukuk ve siyaset bilimleri göstermiştir ki, parlamenter rejimin ahenkli işlemesi için Cumhurbaşkanı, hükümetin ve Meclis üçlüsünün uyumlu çalışması şarttır. Siyaseten sorumsuz Cumhurbaşkanı, nihayet, sorumlu hükümet ve Meclis’le "uzlaşıcı olmalıdır". Bülent Tanör, Necmi Yüzbaşıoğlu, 1982 Anayasasına Göre, Türk Anayasa Hukuku, sf. 311 - 312 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
