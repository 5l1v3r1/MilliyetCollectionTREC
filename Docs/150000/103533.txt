<DOC>
<DOCNO> 103533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sondun09.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da 5 yaşındaki çocuk kum havuzunda öldü 
</HEADLINE>
<TEXT>

     Belçika'nın Genk bölgesinde 5 yaşındaki bir çocuk, arkadaşları tarafından kuma gömülerek öldürüldü. 
     Savcılık kaynaklarından elde edilen bilgilere göre, kimliği gizli tutulan çocuk, bir kreşin bahçesinde, kum havuzunda ölü bulundu. 
     Güvenlik birimleri, çocuğun ağzının kum dolu olduğunu, muhtemelen oyun sırasında arkadaşları tarafından kuma gömüldüğünü bildirdiler. 
     Yapılan otopside, çocuğun hiçbir şiddet eylemine maruz kalmadığı belirlendi. 
     Savcılık, olayla ilgili soruşturmanın yürütüldüğünü, kreşteki 2 ila 6 yaşındaki çocukların sorgulandığını, bu sorgulamaların, çocukların yüz ifadelerinin ve hareketlerinin daha sonra psikologlar tarafından incelenebilmesi amacıyla videoya kaydedildiğini bildirdi. 
     





</TEXT>
</DOC>
