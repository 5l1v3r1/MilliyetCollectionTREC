<DOC>
<DOCNO> 108527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sonspo16.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AIK SOLNA 3 - FENERBAHÇE 3 
</HEADLINE>
<TEXT>

     Fenerbahçe, UEFA Kupası 1. tur ilk karşılaşmasının ilk yarısını, İsveç'in AIK Solna takım ile 3-3 berabere kaldı 
     
     İlk yarı 

     Birinci Süper Lig'deki eleştirilen performansının aksine AIK Solna karşısında oyunun ilk yarısında oldukça başarılı bir görüntü sergileyen sarı-lacivertliler, İsveç temsilcisi karşısında oldukça mücadeleci, organize, atak ve istekli bir oyun sergilerken, attığı üç golün yanı sıra birçok pozisyondan da faydalanamadı. 
     Fenerbahçe, ilk yarıda ev sahibi takımın oyun kurmasına izin vermezken, Arjantinli oyuncusu Ortega da oyunu ile büyük beğeni topladı. 
     Bu arada, Fenerbahçe'nin Avrupa kupalarındaki 100. gölünü İsrailli futbolcusu Haim Revivo kaydetti. 
     Karşılaşmaya oldukça etkili başlayan Fenerbahçe, daha 2. dakikada Serhat ile gollük bir pozisyondan faydalanamadı. Bu dakikada, Revivo'nun ara pasıyla ceza alanı içinde buluşan Serhat'ın vuruşunda, kaleci Andersson topu iki hamlede kontrol etti. 
     5. dakikada Ali Güneş'in sol taraftan yaptığı ortasında penaltı noktası üzerinde topla buluşan Revivo'nun bekletmeden yaptığı vuruşunda kaleci Andersson yine başarılıydı. 
     9. dakikada Rüştü'nün riskli hareketleri rakibe bir gol kazandırıyordu. Rüştü, topu ayağına alıp, rakip oyuncuya çalım atmak isterken, kalesini boşalttı. Taçtan gelen topu önüne alan Andreas Andersson, topu boş kale yerine kötü bir vuruşla yandan auta attı. 
     12. dakikada Revivo'nun pasıyla rakip savunmanın arkasında topla buluşan Ortega, uygun pozisyonda kötü vurdu. Top kalecide kaldı. 
     15. dakikada Fenerbahçe'nin ilk golü geldi. Bu aynı zamanda sarı-lacivertlilerin Avrupa kupalarındaki 100. golü oldu. Bu dakikada Ortega'nın sağdan altı pas içine gönderdiği topu takip eden Revivo, topu kafa ile ağlara göndermekte zorlanmadı ve takımını 1-0 öne geçirdi. 
     19. dakikada ev sahibi AIK Solna'nın beraberlik sayısı geldi. Tjenström'üm kornerden gönderdiği topu Samuelsson kafa ile penaltı noktası üzerindeki Nordin'e aktardı. Bu oyuncu da rövaşata ile topu Fenerbahçe kalesine gönderdi 1-1 
     21. dakikada Steviç'in kornerden gönderdiği topu ön direkte bulunan Ali Güneş kafa ile aşırdı. Ancak, arka direkte topla buluşan Ortega, uygun pozisyonda topu kafa ile kale yerine yandan auta gönderdi. 
     25. dakikada Ortega'nın kornerden gönderdiği topu Johnson altı pas çizgisi üzerinde kafa ile tamamladı ve ağları bir defa daha havalandırdı 1-2 
     39. dakikada Revivo'nun düşürülmesinden kazanılan serbest vuruşta Steviç, mükemmel bir vuruşla topu yaklaşık 30 metreden filelere gönderdi 1-3 
     Karşılaşmanın kalan dakikalarında başka gol olmayınca Fenerbahçe, deplasmanda ilk yarıyı 3-1 önde tamamladı. 
     
     İkinci yarı 

     Fenerbahçe, ilk yarıdaki başarılı oyununu karşılaşmanın ikinci yarısında sürdüremeyince karşılaşmadan berabere ayrılmak zorunda kaldı. 
     Sarı-lacivertliler, ikinci yarıda oyun disiplininden uzak görüntü çizerken, kondisyonu da yeterli görünmedi. 
     Karşılaşmanın 52. dakikasında Nordin'in ortasında Nilsson kafa ile tamamladı. Rüştü'nün güçlükle çeldiği top üst direğe çarpıp, oyun alanına döndü. Aynı oyuncunun ikinci kez kafa ile vuruşunda top, bu defa da yan direğe çarptı ve Rüştü'nün kucağında kaldı. 
     56. dakikada Tjenström'ün yerine Rubart oyuna girdi. 
     58. dakikada Casserly'nin ortasında Hoch'un kafa vuruşunda Rüştü topu son anda çizgide kontrol etti. 
     60. dakikada Ishızakı'nin ara pasında Hoch vurdu. Rüştü mutlak pozisyonda gole izin vermedi. 
     62. dakikada Andreas Andersson Rüştü ile karşı karşıya kaldı. Bu pozisyonda da Rüştü golü önledi. 
     67. dakikada Andreas Andersson kendi gayretleri ile ceza alanına girdi. Şutunda top Mirkoviç'e de çarpıp kaleye gitti 2-3 
     73. dakikada Revivo oyundan çıkarken, Tuncay oyuna dahil oldu. 
     75. dakikada Ishızakı'nin faul atışından gönderdiği top üst direğe çarpıp oyun alanına döndü. Boşta kalan topu Rubarth kafa ile ağlara gönderdi ve beraberliği sağladı 3-3 
     80. dakikada AIK Solna'dan Rubarth sarı kart gördü. 
     85. dakikada Ortega'nın yerine Ceyhun ve yine aynı dakikada AIK Solna'da da Hoch'un yerine Samuel oyuna girdi. 
     88. dakikada Ceyhun'un pasıyla buluşan Serhat'ın şutunda kaleci gole izin vermedi. 
     89. dakikada Tamandi soldan girdi ve sert vurdu. Ancak, Rüştü topun ağlara gitmesine izin vermedi. 
     Uzatma dakikaları oynanırken, Tamandi'nin yerine Petroviç oyuna girdi. 
     Karşılaşmada başka gol olmayınca oyun 3-3 berabere tamamlandı. 
     





</TEXT>
</DOC>
