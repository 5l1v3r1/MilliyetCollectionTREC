<DOC>
<DOCNO> 134045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yazar/sazak.html </URL>
<DATE> 2003/01/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kıbrıs forumu 
</HEADLINE>
<TEXT>

     12 Aralık Kopenhag zirvesine dek, Kıbrıs’ı AB bağlamında çözmeyi amaçlayan bir diplomasi izlendi. Erdoğan ve Gül yönetimi iki koldan atağa geçtiler. Kuzey - Güney sorunu çözümlenmese de Kıbrıs’ın AB üyeliğine olanak tanıyan süreçle eşzamanlı’ olarak Türkiye’ye müzakere takvimi’ verilmesi halinde Annan planı’nın kabul edileceği mesajları gönderildi. Özellikle Tayyip Erdoğan’ın kendisini fazlaca bağladığı 2003 takvimi’ gerçekleşmeyip, Türkiye’ye üyelik müzakereleri için 2004 randevusu’ verilince Kıbrıs’ta çözümsüzlük ruhu’ yeniden canlandı. 
     28 Şubat’a kadar geçecek sürede Denktaş’ın belgeyi imzalaması beklenmiyor. 
     Erdoğan - Denktaş polemiği tırmanırken, Kara Kuvvetleri Komutanı Orgeneral Aytaç Yalman’ın adaya giderek, Türkiye’nin Doğu Akdeniz’deki güvenliği açısından Kıbrıs’tan vazgeçilemeyeceğini açıklaması önemlidir. Daha önce de Genelkurmay Başkanı Orgeneral Hilmi Özkök, Türklerin Anadolu’ya hapsedilmesi’ anlamına gelecek adımlardan kaçınılmasını istemişti. Askerler, bölgesel kriz’leri de göze alarak Kıbrıs’ta AB eksenli’ çözümlere, ulusal çıkarlar açısından itiraz ediyorlar. 
     Türkiye’nin AB müzakere sürecine 2004 sonu freni’ koyan Fransa ve Almanya, 12 Aralık’ta daha yakın ve açık tarih vermeyerek yaptıkları hatayı şimdi görüyor olmalılar. 
     Olası Irak harekatı nedeniyle askeri planlamalarını stratejik ortağı’ ABD ile sürdürmeyi yeğleyen Ankara’da, ordunun komuta kademesince ifade edilen güvenlik kaygıları hükümetçe de paylaşılırsa, rota Brüksel’den Washington’a çevrilecek. O arada AB’nin olmazsa olmaz’ koşulu Kıbrıs’ta çözüm ikinci plana itilecek. Kıbrıs’tan vazgeçmektense AB olmasın, nasıl olsa Türkiye’yi tam üye yapmayacaklar’ görüşü ağırlık kazanacak. 
     Hükümetin, Irak’ta ABD’ye vereceği desteğin boyutları AB politikasının da geleceğini çizecek. Gül hükümetinin bu yeni dengeyi nasıl tutturacağı şimdilik belirsiz. 
     1 - 2 Şubat’ta İstanbul’da Bahçeşehir Üniversitesi’nin ev sahipliği yapacağı Kıbrıs Forumu’ toplanacak. Üniversite bünyesinde Harvard örneğinden hareketle Hükümet ve Liderlik Okulu’ kuruldu. 
     Forum bu okulun etkinliği olarak düzenleniyor. Katılımcılar Klassis Golf Oteli’nde kampa girecekler ve Annan planı’nı masaya yatıracaklar. 30 yıldır tartışılan sorunun tüm yönleri siyasal pozisyonlar’ın ötesinde ele alınacak. Sorunun değil, çözümün bir parçası olmak’ ve Denktaş’a da yardımcı olmak açısından Kıbrıs’ta kalıcı barışın koşulları tartışılacak. 
     Akademisyenler, askerler, büyükelçilerin ortak düşüncesini yansıtan Kıbrıs Forumu Bildirisi’ 2 Şubat’ta açıklanacak. 
     Bahçeşehir Üniversitesi hükümet ve Liderlik Okulu Türkiye’de bir ilke imza atıyorlar. Ses getireceklerini umuyoruz. 
     
     







Kıbrıs ve milliyetçilik 


Bush, Saddam ve Ziya Paşa 


Amerikan halkı 


İran’dan önemli mesajlar 


Arap Yugoslavyası, Arap Almanyası, hangisi 


Psikopat, şizofrene terfi etti 


Taç ve diken 


Solda ittifak için yeni teklif 


Okula ayrılan para gayrimenkul fiyatlarını artırır mı 


Ne komünist olduk ne de kapitalist 


Savaş mesajı... 


Türkçe Mürkçe şik yetçi Türkçe... 


Kıbrıs forumu 


11 Eylül, Amerikalıları yardımsever yapmış 


Halka hizmet, bu bütçeden çıkacak 


Doğalgaz fiyatı kimseyi memnun etmedi 


</TEXT>
</DOC>
