<DOC>
<DOCNO> 127424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/sazak.html </URL>
<DATE> 2002/12/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP frene basıyor 
</HEADLINE>
<TEXT>

     Körfez’deki Amerikan tankının namlusuna kazınmış, Bütün yollar Bağdat’a çıkar’ sloganı ekrana yansıdığında NTV’nin canlı yayın konuğu TBMM İnsan Hakları Komisyonu Başkanı Mehmet Elkatmış, Meclis’ten savaşa hayır’ kararı çıkacağını açıklıyor. 
     AKP gibi CHP’li komisyon üyeleri de savaşa karşılar. 
     Milli Güvenlik Kurulu dün, ABD’nin olası Irak harekatına karşı izlenecek stratejiyi görüşüyor. 
     Çankaya’daki toplantı öncesinde en dikkat çekici çıkışı AKP lideri Tayyip Erdoğan yapıyor. Erdoğan, TBMM Başkanı Bülent Arınç’ı ziyareti sırasında BM silah denetçilerinin 26 Ocak’ta BM’ye sunacakları rapora değinerek, Biz BM kararı olmadan Türkiye’nin kararını netleştirmeyeceğini söylüyoruz’ diyor. 
     Erdoğan’ın sözleri, AKP’nin frene basma’ eğilimi şeklinde yorumlanıyor. Oysa, AKP liderine ABD Başkanı Bush’un 12 Aralık Kopenhag zirvesi öncesinde Beyaz Saray’a davet mektubunun iletildiği Wolfowitzs - Grossman yemeğindeki hava bambaşkaydı. Orada katılan bazı danışmanların özel notları ABD medyasına sızmış ve Türkiye’deki üs ve limanların genişletilmesiyle ilgili bazı teknik bilgiler verilmişti. 
     Dışişleri Bakanı Yaşar Yakış’ın, İncirlik’in kullanıma açılacağı beyanı da ABD Savunma ve Dışişleri bakan yardımcılarının Ankara ziyareti sırasında duyurulmuştu. 
     ABD’nin 80 bin kişilik askeri birliği Diyarbakır’da konuşlandırarak Kuzey Irak’a yönlendirme isteği ise Başbakan Abdullah Gül’ün CHP lideri Deniz Baykal’ı bilgilendirmesi sonucu ortaya çıktı. 
     Öyle anlaşılıyor ki, ABD’nin kuzeyden cephe açma isteği yeni değil. 
     Ecevit hükümetine giderayak 3 Kasım öncesi teklif edilmiş. Dün Savunma Bakanı Sabahattin Çakmakoğlu’nun, 80 bin asker konusu bizim zamanımızda siyasi iradeye intikal etmedi’ sözlerini aktarmıştık. Biraz daha araştırınca ortaya şu gerçek çıktı ABD’nin teklifi seçimden önce Ecevit hükümetine iletilmiş ancak gizli öneri’ Genelkurmay Başkanı, Dışişleri Bakanı, Başbakan ve Cumhurbaşkanı düzeyinde dörtlü zirve’de değerlendirilmiş. Kabinenin MHP kanadı üyesi Savunma Bakanı’na haber verilmemiş. 
     Çakmakoğlu’nun daha önce de ABD Başkan Yardımcı Dick Cheney’in Ankara temasları sırasında by pass’ edildiği anlaşılıyor. 
     Amerika’nın Türkiye’ye yaptığı öneri, asker bulundurma ve Kuzey Irak’ta koridor’ açarak Bağdat’a uzanma şeklinde netleşiyor. 
     Ankara ise, Irak’ta Saddam sonrası oluşacak federasyonun Kuzey’deki Kürtlere Musul Kerkük petrol bölgesini bırakması ve Türkmen varlığını yok sayması halinde bölgede ABD ve İngiltere’yi yalnız bırakmanın doğuracağı sakıncalar üzerinde duruyor. O nedenle ABD istese de istemese de Türkiye’nin Irak’taki gelişmelere kayıtsız kalamayacağı’ görüşünden hareketle tüm seçenekler masaya yatırılıyor. 
     26 Ocak’ın beklenmesi zaman kazanmaya yönelik. 
     Başbakan Abdullah Gül, Körfez turuna çıkıyor. Türkiye’nin ekonomik kayıplarının faturası çıkarılıyor. 
     Son kararı TBMM verecek. 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
