<DOC>
<DOCNO> 102755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur03.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
''Top model'' Kim Smith İstanbul'da... 
</HEADLINE>
<TEXT>

     ABD'li ''top model'' Kim Smith, dün İstanbul'a geldi. 
     ABD'de çalıştığı Clipse adlı mankenlik ajansının sahibi Tayfun Dinçer ile birlikte, Delta Havayolları'na ait uçakla New York'tan gelen Smith'i, Atatürk Havalimanı'nda, Zeki Triko'nun sahibi Zeki Başeskioğlu karşıladı. 
     Başeskioğlu, Türkiye'de bir hafta kalacak olan 19 yaşındaki ünlü modelin, bu süre içerisinde İstanbul'da hem tatil, hem de bazı iş görüşmeleri yapacağını bildirdi. 
     Bu arada, Atatürk Havalimanı'nı dolaşan Kim Smith, bir süre sonra kendi resmiyle değiştirilecek olan ünlü model Adriana Karembeu'nun mayolu fotoğrafının yer aldığı Zeki Triko'nun reklam panosunu inceledi. 
     
</TEXT>
</DOC>
