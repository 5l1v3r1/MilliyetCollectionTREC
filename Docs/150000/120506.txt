<DOC>
<DOCNO> 120506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sontur24.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk soru önergesini AK Partili Ateş verdi... 
</HEADLINE>
<TEXT>

     AK Parti İstanbul Milletvekili Azmi Ateş, 58. Hükümet'in güvenoyunu almasını beklemeden ilk soru önergesini verdi. 
     Ateş, Başbakan Abdullah Gül ve Maliye Bakanı Kemal Unakıtan'ın yanıtlaması istemiyle TBMM Başkanlığı'na verdiği 3 ayrı soru önergesinde, üst kurulları sordu. 
     Ateş'in Başbakan Gül'ün yanıtlaması istemiyle hazırladığı soru önergesinde, 57. Hükümet'in Başbakanı Bülent Ecevit'in ''üst kurulara söz geçiremediğine'' ilişkin sözlerini hatırlatarak, ''Başbakan'ın bile etkin olmadığı kurul veya kurulların varlığının vatandaşlar tarafından üzüntü ve endişeyle karşılandığı'' görüşünü savundu. 
     ''Sayın Ecevit'in üst kurul ve kurullara söz geçirememesinin temelinde yatan sebepler nelerdir '' diyen Ateş, 58. Hükümet'in üst kurul ve kurulların Sayıştay denetimine tabi tutulması ve yeniden yapılandırılması çalışmalarının ne zaman tamamlanarak yürürlüğe konulacağını sordu. 
     
     PERSONELE İLİŞKİN SORULAR 
     Ateş, Maliye Bakanı Kemal Unakıtan'a ust kurullarda çalışan toplam personel sayısı ile ülkeye maliyetini sorararak, kurulların kuruldukları günden beri neler yaptığı hakkında bilgi istedi. Ateş, ''Her bir kurul tarafından sağlanan amaç veya kar yapılan harcamaları karşılamış mıdır Her bir kurulun yaptığı harcamaların, sağladığı getiriye oranı nedir '' dedi. 
     Üst kurullardan yurt dışına gönderilen personeli ve yurt dışı görevlendirmelerde ne kadar harcırah ve yolluk ödendiğini de soran Ateş, her bir görevlendirmenin maliyeti ile seyahat sonucu elde edilen raporların üst kurullara sağladığı katkılar hakkında da bilgi istedi. 
     





</TEXT>
</DOC>
