<DOC>
<DOCNO> 130501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun14.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Kuveyt çöllerinde kent savaşı hazırlığı yapıyor.. 
</HEADLINE>
<TEXT>

     Körfez Savaşı'ndan bu yana en büyük Amerikan askeri yığınağının yapıldığı Kuveyt'te, Amerikan askerleri kent savaşı eğitimi yapıyor. 
     Kuveyt'teki tatbikat, ABD Başkanı George Bush'un Irak'a müdahale kararı alması halinde, askerlerin ev ev, oda oda savaşmaya hazır olmalarını amaçlıyor. 
     Amerikan ordusunun 3. Piyade Birliği'ne bağlı askerler, Kuveyt çölündeki eski bir kuvars madeninde bulunan terk edilmiş binalarda gece gündüz, düşmanı etkisiz kılma ve sivilleri ayırabilmeye yönelik tatbikat yaptılar. 
     Askeri uzmanlar, olası bir savaşta, Irak lideri Saddam Hüseyin'in direnişi Bağdat'ta yoğunlaştırabileceğini belirtiyorlar. 
     Bu arada, bir İngiliz askeri birliğinin daha askeri tatbikat amacıyla Kuveyt'te ulaştığı bildirildi. 
     İngiltere Savunma Bakanlığı'nın açıklamasına göre, Almanya'da üslenen lojistik bir birliğe bağlı askerler bugün Kuveyt'e geldiler. 
     BBC, bu askerlerin cephedekilere destek olacağını ve nakliye işlerini üstleneceklerini, ayrıca Kuveyt'te bir üs hazırlayacaklarını aktardı. 
     İngiltere'nin, bu ay Ürdün Hava Kuvvetleri ile ayrı bir ortak tatbikat çerçevesinde Ürdün'e de 14 savaş uçağı konuşlandıracağı belirtiliyor. 
     





</TEXT>
</DOC>
