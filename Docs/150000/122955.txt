<DOC>
<DOCNO> 122955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yasam/yas01.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp oğula bayramlık’ 
</HEADLINE>
<TEXT>

Gönül İmren’in küçük oğlu Yıldırım 7 aydır kayıp. Ama o ana yüreğiyle oğlunun bayramlıklarını almış, kapıyı çalıp koşarak kollarına atılacağı anı bekliyor... 
     UFUK AKTUĞ Hatay DHA 

     İskenderun’da Gönül İmren, 7 ay önce kaybolan 11 yaşındaki oğlu Yıldırım’a, evine döneceği umuduyla bayramlık aldı. 
     Yenişehir Mahallesi 28 Sokak’taki evlerinden futbol oynamak üzere çıkan, ancak bir daha dönmeyen Yıldırım İmren’den bugüne kadar hiç haber alamayan gözü yaşlı anne İmren 38 , Ramazan Bayramı’na boynu bükük girdi. Namık Kemal İlköğretim Okulu öğrencisi oğlunu her yerde aradığını ağlayarak anlatan İmren, Yıldırım’ın döneceği umuduyla bayramlık alışveriş yaptığını söyledi. 
     
     Ne olur eve dönsün’ 
     Oğlu için pantolon, tişört, kazak ve çorap alan Gönül İmren, inanılmaz acılar içinde yanan ana yüreğini de şöyle anlattı 
     "7 aydır gözüm kapıda bekliyorum. Oğlumun döneceği umudumu hiç kaybetmedim. Ama artık dayanacak gücüm kalmadı. Ne olur oğlum eve dönsün. Kaçırıldıysa bir yere bırakılsın, o evine döner. Kimseden şikayetçi değiliz. Onsuz geçirdiğimiz ilk bayramımız, bize zehir oldu." 
     Koyu Galatasaraylı olan oğlu Yıldırım’ın fotoğraflarını sokaklara asarak, bulunması için elinden gelen her şeyi yapan İmren, sarı - kırmızılı kulüp ve taraftarlarından da, oğlunun bulunması için yardım istedi. 
     



 YAŞAM 




















</TEXT>
</DOC>
