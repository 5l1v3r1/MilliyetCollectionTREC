<DOC>
<DOCNO> 118415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun09.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta olası savaş, 500 bin kişinin ölümüne neden olabilir... 
</HEADLINE>
<TEXT>

     Irak'ta olası konvansiyonel savaşın, yaklaşık 500 bin kişinin ölümüne neden olabileceği, nükleer silahların kullanılması durumunda ise bu sayının 4 milyona kadar çıkabileceği bildirildi. 
     ''Medical Association for Prevention of War'' adlı kuruluşun, ''Irak'taki bir savaşın çevre ve insan sağlığına maliyeti'' adlı araştırmasında, ABD'nin başını çektiği olası bir savaşın ilk üç ayında ölü sayısının 48 bin ila 260 bin olabileceği, bunu izleyen sürede de yaklaşık 200 bin kişinin daha hayatını kaybedebileceği belirtildi. 
     Nükleer silahların kullanılması durumunda ise ölü sayısının 4 milyona kadar çıkabileceği uyarısında bulunulan araştırmada, Irak'ta olası savaşın, 120 bin Iraklı asker ile 15 bin sivilin ölümüne neden olan Körfez savaşına göre çok daha ölümcül olabileceği vurgulandı. 
     





</TEXT>
</DOC>
