<DOC>
<DOCNO> 105741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sonspo09.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Class 1 Dünya Offshore Şampiyonası için tüm hazırlıklar tamam 
</HEADLINE>
<TEXT>

     Konak Belediye Başkanı Erdal İzgi, İzmir Körfezi'nde 7-8 Eylül tarihlerinde düzenlenecek Class 1 Dünya Offshore Şampiyonası'nın 5. ayağıyla ilgili hazırlıkların tamamlandığını söyledi. 
     Erdal İzgi, gazetecilere yaptığı açıklamada, yarışları düzenlenen Union International Motonuuntigue UIM Komiseri Richard Ridont'un, şampiyona hazırlıklarını kontrol etmek amacıyla İzmir'e geldiğini bildirdi. 
     Şampiyonaya katılacak teknelerin de geldiğini ve yarış hazırlıklarını yaptığını ifade eden İzgi, şu bilgiyi verdi 
     ''Şampiyonaya, 8 ülkeden 11 takım katılacak. Bütün teknelerin gelişleri tamamlandı. Şampiyonanın organizasyonunu değerlendirmek ve hazırlıkları kontrol etmek amacıyla İzmir'e gelen UIM Komiseri Richard Ridont da hazırlıklarımızdan övgüyle sözetti. Hazırlıklarımızın mükemmel olduğunu belirten komiser, yarış parkurunun da bugüne kadar yarış düzenlenen parkurların arasında en iyisi olduğunu aktardı. Hazırlıklarda oy verilmesi durumunda pekiyi oyu alacağımızı söyledi. Bu da bizi çok mutlu etti.'' Açılışın 6 Eylül Cuma akşamı karnaval havasında yapılacağını belirten İzgi, kortej yürüyüşü düzenleneceğini kaydetti. İzgi, 7 Eylül Cumartesi günü saat 14.30'da sıralama turları, 8 Eylül Pazar günü de yarışmaların gerçekleştirileceğini dile getirdi. 
     





</TEXT>
</DOC>
