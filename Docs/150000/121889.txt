<DOC>
<DOCNO> 121889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/ekonomi/aeko.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK sonunda patladı 
</HEADLINE>
<TEXT>

AKP çevrelerinin seçim öncesi başlayan ve Meclis araştırması istenmesine varan iddialarına sessiz kalan BDDK, sonunda eleştirileri yanıtladı. Gazete ve TV’lerden yöneltilen saldırıların bitmek bilmediğine dikkat çeken BDDK, eleştirilerin hiç bir bilgi ve belgeye dayanmadığını açıkladı 
     EKONOMİ SERVİSİ 

     Seçimler öncesi AKP yetkililerinin sert eleştirilerine uğrayan ve seçimlerden sonra da hükümete brifing verdiği saatlerde, 20 civarında AKP milletvekilinin hakkında Meclis araştırma komisyonu kurulması için önerge verdiği Bankacılık Düzenleme ve Denetleme Kurulu, BDDK beklenen’ açıklamayı yaptı. 
     Kurumdan dün yapılan açıklamada, "Gazete, dergi, televizyon, internet ve radyolar kanalıyla BDDK’ya yöneltilen saldırıların bitmek bilmediğine" dikkat çekilerek, "Son günlerde yaşanan gelişmeler nedeniyle açıklama yapmanın’ gerekli hale geldiği ifade edildi. Açıklamada kurumun iddia edildiği gibi denetim dışı’ olmadığı, bütün kararlarının yargı denetimine tabi olduğu belirtildi. 
     
     Bilgiye dayanmadan eleştiriliyor 
     "BDDK’nın sorunlu bankaların sistem dışına çıkarılması ile ilgili sözkonusu işlemleri zaman zaman hiçbir somut bilgi ve belgeye dayanmadan eleştiri konusu yapılmaktadır" denilen açıklamada, daha sonra şöyle denildi 
     "Kurumun tüm kararları iddiaların aksine yargı denetimine tabidir. Ayrıca, Cumhurbaşkanı Devlet Denetleme Kurulu vasıtasıyla yaklaşık iki yıldır denetim yaptırmaktadır. Yıllık raporlar ibra için ilgili bakan tarafından Bakanlar Kurulu’na sunulmaktadır. Kurumumuz ölçülü ve bilgi yapılmak şartıyla her türlü eleştiriye açıktır. Ancak, eleştiriler yapılırken Türkiye’nin son yıllarda içinde bulunduğu zor ve hassas koşullarda sorunlu bankalar TMSF’ye devredilmeseydi ne olurdu ’ sorusunun da akıllarda tutulması gerekir." 
     
     Önergeleri yanıtladık’ 
     Tüm kararlarında şeffaflığa önem verildiği ve bu nedenle de Meclis’te gündeme gelen soru önergelerine bilgi verildiği belirtilen açıklamada, "Ancak, şeffaflık ile sırların açıklanmaması yükümlülüğü arasındaki ince ayrıma dikkat etmek zorunda olan kurumun, baskılara rağmen sır olan bilgileri saygınlığının zedelenmesi pahasına açıklamayacağı, ancak bu sırları hükümetle paylaşmaya devam edeceği bilinmelidir" denildi. 
     
Saldırılar bitmiyor’      BDDK’nın saygınlığına tüm çevrelerin özel bir dikkat göstermesinin’ öneminin büyük olduğu ifade edilen açıklamada, "Gazete, dergi, televizyon, internet ve radyolar kanalıyla yöneltilen bitmek bilmeyen saldırılara, basının otokontrol mekanizmalarından bir uyarı gelmediği gibi, kişi haklarına saldırı sayılabilecek haber anlayışı hiçbir kurum tarafından da sorgulanmamaktadır. BDDK, tüm çalışanlarıyla ekonominin hassas dengelere sahip olduğunun farkındadır ve bankacılık sektörünün güven çatısı olmaya devam edecektir" denildi. 
     
El koyma raporlara dayanıyor      BDDK’nın, bankacılığın yeniden yapılanması için hazırladığı programı, süratle devreye soktuğu belirtilen açıklamada, program ile sektörün konsolidasyon sürecine girildiği, finansal risklerinin yönetilebilir düzeylere düşürüldüğü belirtildi. 
     Açıklamada şöyle denildi 
     "BDDK, bir bankanın yönetim ve denetimini ile ilgili kararlar alırken yerinde denetim görevini ifa eden Bankalar Yeminli Murakıplarının raporları, uzaktan gözetim ve değerlendirme raporları esas alınmaktadır" denildi. 
     
Hukuk mücadelesi veriyoruz      BDDK’nın kamu alacaklarının tahsili için yoğun bir hukuk mücadelesi verdiği belirtilen açıklamada TMSF’nin bugüne kadar hakim ortaklar aleyhine İcra ve İflas Yasası’na göre 546 adet, 6183 sayılı Kanun gereğince 99 adet ve şahsi iflas davalarını da içeren diğer davalar da 184 adet dahil olmak üzere toplam 829 adet dava açtığı ifade edildi. 
     Açıklamada şöyle denildi "BDDK için, hukuki mücadele dışında başka bir tahsilat yolu yoktur. Hakim ortakların şirketleri, zannedildiği gibi, bankalarla birlikte TMSF’ye devredilmemektedir. Bankalar Kanunu gereğince TMSF, sadece hakim ortakların mal varlıkları üzerine ihtiyati tedbir ve ihtiyati haciz talep edebilmektedir." 
     



 EKONOMİ 

















</TEXT>
</DOC>
