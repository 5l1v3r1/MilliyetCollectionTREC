<DOC>
<DOCNO> 142106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/ekonomi/eko06.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektriğe yüzde 6.3 zam baskısı 
</HEADLINE>
<TEXT>

Enerji Bakanı Güler, Hazine’nin, elektrik fiyatlarına yüzde 6.3 oranında zam yapılması yönünde talebinin olduğunu söyledi 
     ANKARA Milliyet 

     Enerji Bakanı Hilmi Güler, Hazine’nin, Uluslararası Para Fonu’na IMF verilen taahhütler doğrultusunda, bütçe hedeflerini tutturabilmek için, elektrik fiyatlarına yüzde 6.3 oranında zam yapılması yönünde bir talebinin olduğunu söyledi. 
     Güler, Enerji Bakanlığı bütçesinin Türkiye Büyük Millet Meclisi Plan ve Bütçe Komisyonu’na yaptığı konuşmada, enerji fiyatlarının ucuzlatılması yönünde önemli engellerle karşılaştıklarını belirtti. Türkiye’de enerji fiyatlarının halen OECD ülkeleri ortalamasının çok üzerinde olduğunu vurgulayan Güler, "Hazine elektrik fiyatlarında yüzde 6.3 oranında zam öngörüyor, ancak yılbaşından bu yana zam yapmamıza rağmen bu noktada zorlanıyoruz" diye konuştu. 
     
Önce talep şişirilmiş sonra yatırım yapılmış’      Güler, Mavi Akım projesi için de "Önce talep şişirilmiş, sora buna uygun yatırımlar yapılmış" dedi. Bu projede borunun çalışacağına inandığını ancak arıza halinde tamir için İtalya’dan gemi geleceğini ve deniz dibine robot indirileceğini anlatan Güler, "Bu 3 - 4 ayı alır. Böyle antikalıkları var. Anlaşmalar bir tarafa yontulmuş" diye konuştu. Güler, daha sonra, "Dolarla anlaşma yapılmış, eskalasyon fiyat artışı ABD’de yüzde 2’lerdeyken bu anlaşmalara yüzde 4 - 5 konmuş. Bunun izahı yok. Kararlıyız. Hem at üstünde gidecek hem ok atacağız" dedi. 
     



 EKONOMİ 


















</TEXT>
</DOC>
