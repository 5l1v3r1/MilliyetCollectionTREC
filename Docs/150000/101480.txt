<DOC>
<DOCNO> 101480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sonspo15.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'a Pancu müjdesi...Kocaelispor maçında oynayabilecek... 
</HEADLINE>
<TEXT>

     Bursaspor ile yapılan Birinci Süper Futbol Ligi'nin ilk hafta maçında, sol ayak arka adalesinden sakatlanan Beşiktaş'ın Rumen futbolcusu Daniel Gabriel Pancu'nun, hafta sonunda yapılacak Kocaelispor maçında forma giyme olasılığının yüksek olduğu bildirildi. 
     Kulüp doktoru Ayhan Optur, Pancu'nun bugün İstanbul Memorial Hastanesi'nde MR'ının çekildiğini belirtirek, ''Adalesinde yırtık olabileceği kuşkusunu taşıyorduk. Ancak korktuğumuz başımıza gelmedi. Herhangi bir yırtık yok, yalnızca zorlamaya bağlı bir gerilme var'' diye konuştu. 
     Pancu'nun büyük bir olasılıkla 17 Ağustos Cumartesi günü yapılacak Kocaelispor maçında forma giyebileceğini vurgulayan Optur, ''Pancu'yu 1 veya 2 gün dinlendireceğiz. Çok önemli bir sakatlığı yok, Kocaelispor maçında da takımdaki yerini alabileceğini düşünüyoruz'' dedi. 
     





</TEXT>
</DOC>
