<DOC>
<DOCNO> 134914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/guncel/gun02.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler için 17 kamp 
</HEADLINE>
<TEXT>

Time dergisi, Irak’a yönelik harek tın başlaması halinde Türkiye’nin bölgede Kürtler için 17 mülteci kampı kurma konusunda ABD ile anlaştığını yazdı... 
     Time’ın bir Türk yetkiliye dayandırarak verdiği habere göre, Türklerin kontrolünde olacak bu kamplardan 10’u Irak topraklarında, 7’si de Türk topraklarında kurulacak. "Türk askerleri, Kürtlerin neler yaptıklarını bilmek istemekte çok haklı" ifadesinin kullanıldığı haberde, "bir bölücü grubun Türk - Irak sınırındaki sarp dağlık arazide üstlendiği" bilgisine de yer verildi. 
     
     İKİ TARAFIN YARARINA’ 
     Haberde ayrıca Türkiye’nin, 1991’de 450 bin Kürt mülteci akınının bir benzerini yeniden yaşamak istemediği vurgulanarak, "O tarihte mültecilerin arasına teröristlerin karıştığı ve bunların ülkede iç savaş çıkarmayı amaçladıkları" hatırlatıldı. Time, "Irak topraklarında Türklerin kontrolünde kurulacak kamplar böyle bir şeyin tekrarlanmasını önleyecek" yorumunu yaptı. 
     Derginin haberine göre, üst düzeydeki bir Amerikalı yetkili de, "Türk ve Amerikan kuvvetleri, K. Irak’ta, Kürtlerin denetimindeki kesimde faaliyet gösteriyor. Düzenleme iki tarafın da yararına olacak" şeklinde açıklama yaptı. ABD’li yetkili, işbirliği sayesinde Türklerin, potansiyel Kürt militanların hareketleri hakkında ilk elden bilgi sağladığını da söyledi. 
     



 GÜNCEL 
















</TEXT>
</DOC>
