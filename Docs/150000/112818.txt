<DOC>
<DOCNO> 112818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/spo02.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener büyüler 
</HEADLINE>
<TEXT>

Teknik Direktör Lorant, kısa bir süre içinde bomba gibi olacaklarını söyledi, "Aziz Yıldırım’ın neden eleştirildiğini anlamıyorum" dedi 
     MEHMET DEMİRCAN 

     Her şeyi yapıyor’ 
     FENERBAHÇE Teknik Direktörü Lorant, bomba gibi bir Fenerbahçe’nin yolda olduğunu iddia etti. Alman teknik adam, takımın başarısız sonuçları nedeniyle Başkan Aziz Yıldırım’ın eleştirilmesinin yanlış olduğunu dile getirip, "Başkan, takımı dünya standartlarına taşıyor. Tesis tamam, şimdi iş sportif başarıda. Fenerbahçe yakında büyüleyecek. Herkese söz veriyorum" dedi. 
     
     Önemli olan tur’ 
     UEFA Kupası ikinci turunda karşılaşacakları Panathinaikos’u elemek istediklerini söyleyen Lorant, "Bu maçlar Fenerbahçe adına çok önemli" yorumunu yaptı. Alman teknik adam sözlerini şöyle noktaladı "Yunan ekibinden daha iyi bir takım olup olmadığımız aslında önemli değil. Önemli olan bu takımı eleyip, tur atlamamız. Takımıma güvenim tam." 
     
Mirkovic şaşırttı      FENERBAHÇE’NİN defanstaki yıldız isimlerinden Mirkovic, Milli Takım’da yeniden sakatlandı. Yugoslavya’nın İtalya ile oynadığı maça "Forma giymeyeceğim" sözünü vererek giden tecrübeli oyuncu maçın 8. dakikasında sakatlandı. Mirkovic’in iki hafta daha takımdaki yerini alamayacağı açıklandı. 
     
Lorant’tan izin      SARI - Lacivertli takım, Adanaspor maçının hazırlıklarına Samandıra Tesisleri’nde basına kapalı olarak yaptığı çalışmayla devam etti. Antrenmana Ortega, Oktay, İsmail Güldüren ve Mustafa dışındaki tüm oyuncular katıldı. Teknik Direktör Lorant oyuncularına yoğun tempo nedeniyle bir gün izin verdi. 
     
Ortega düzeliyor      KASIĞINDAKİ çekme nedeniyle son antrenmanlara katılamayan Arjantinli Ortega’nın yarından itibaren topbaşı yapacağı açıklandı. Kulüp doktorları süper starın tamamen düzelmesi için iki güne daha ihtiyaç duyduğunu bildirdi. Arjantinli yıldızın Adanaspor maçında takımdaki yerini alabileceği ifade edildi. 
     
Taraftar güveniyor      UEFA Kupası ikinci turunda Panathinaikos ile oynanacak olan maç öncesinde Fenerbahçe’ye taraftarlarından güven oyu çıktı. İnternetteki "fenerhaber.com" sitesinde düzenlenen ankete katılan Sarı - Lacivertli taraftarların yüzde 92.32’si Fenerbahçe’nin Yunan rakibini eleyeceği yönünde oy kullandı. 
     
     



 SPOR 






























</TEXT>
</DOC>
