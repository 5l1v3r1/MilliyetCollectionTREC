<DOC>
<DOCNO> 103489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/spor/spo02.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek devrelik Fener 
</HEADLINE>
<TEXT>

Sarı-Lacivertli ekip hazırlık maçında Kartalspor’u ilk yarıda attığı gollerle geçti 
     YALÇIN TÜRK 

     FENERBAHÇE, dün oynadığı hazırlık maçında Kartalspor’u ilk yarıda attığı gollerle geçti. Milli takımlarda bulunan oyuncuların yanısıra Ortega, Stevic ve Washington’un forma giymediği maçta genelde yedek futbolcular şans buldu. İkinci Lig B Kategorisi’nde mücadele eden rakibi karşısında İlkay’ın 2. dakikadaki golüyle yenik duruma düşen Fenerbahçe Ceyhun’un 16. dakikadaki sayısıyla eşitliği sağladı. 
     35’TE Oktay, Fenerbahçe’yi öne geçirirken, 42’de Mustafa farkı ikiye çıkardı. Devrenin son dakikasında ise Semih karşılaşmanın skorunu belirledi. İkinci yarıda beş oyuncu değişikliği yapan Fenerbahçe temposu düşmesine rağmen karşılaşmadan 4 - 1 galibiyetle ayrıldı. Bu arada Ortega, Stevic ve Washington, Samandra Tesisleri’nde Lorant’ın verdiği program doğrultusunda çalıştı. 
     
Yusuf’un kaşı yarıldıYıldız oyuncu çift kale sırasında Ali Güneş’in diz darbesiyle yerde kaldı, kaşına dikiş atıldı 
     FEYENOORD maçının hazırlıklarına dün de devam eden Fenerbahçe’de şanssız bir olay yaşandı. Teknik Direktör Lorant, futbolcularına pas çalışmasının ardından yarım sahada çift kale maç yaptırırken, Yusuf’un kaşı açıldı. Bir pozisyonda Ali Güneş’in diz darbesiyle yere yığılan yıldız futbolcu acılar içinde kavranmaya başladı. İlk tedavisi saha içinde yapılan Yusuf’a da sonra dikiş atıldı. 
     A Milli Takım’dan dönen futbolcular da sabahki çalışmaya katılarak düz koşu yaptılar. Hafif sakatlığı bulunan ve oğlu rahatsız olan Fatih idmana çıkmadı. Ülkelerinden dönmeyen Mirkoviç ile Rapajc de antrenmanda yer almadı. Teknik Direktör Lorant, Feyenoord maçından çekinmediğini söyledi, "Onları ben değil, futbolcularım eleyecek. En büyük güvencem tribünlerdeki 12. adamımız" diye konuştu. 
     
Revivo paniğiLitvanya maçında dizinden sakatlanan İsrailli oyuncunun durumu endişe yarattı 
     Rapor verdi 
     İSRAİL’İN Litvanya ile oynadığı hazırlık maçında sakatlanan ve karşılaşmayı yarıda bırakan Revivo, Fenerbahçe’de endişe yarattı. Rakibi ile girdiği bir mücadelede dizine darbe alan İsrailli oyuncu dün Teknik Direktör Lorant’ı telefonla arayarak durumu hakkında rapor verdi. 
     
     İğne tedavisi 
     İSTANBUL’A dönen Revivo’ya iki üç iğne tedavisi yapılacağı ve bu süre zarfında yıldız oyuncunun dinlendirileceği belirtildi. Doktorlar, Feyenoord maçına kadar Revivo’yu yetiştirmeye çalışacaklarını söyledi. Bu arada parasal konularda Ankaragücü ile anlaşma sağlayan Simao’nun önümüzdeki günlerde imza atacağı belirtildi. 
     



 SPOR 

























</TEXT>
</DOC>
