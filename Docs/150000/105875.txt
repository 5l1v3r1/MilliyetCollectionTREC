<DOC>
<DOCNO> 105875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun07.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da ilköğretim okulu öğrencisi kendini yaktı... 
</HEADLINE>
<TEXT>

     Japonya'da, 14 yaşındaki ilköğretim okulu öğrencisi, bir başka okulun bahçesinde kendini yakarak öldürdü. 
     Polis, erkek öğrencinin üzerine benzin döktüğünün ve daha sonra da kendisini ateşe verdiğinin tahmin edildiğini kaydetti. 
     Başkent Tokyo'nun yaklaşık 300 kilometre kuzeybatısında, ülkenin batı kıyısındaki Şinminato'da meydana gelen olayın intihar olarak değerlendirildiğini belirten polis, çocuğun eyleminin nedenine ilişkin henüz bir ipucu bulunamadığını bildirdi. 
     Okul giriş sınavlarında başarılı olabilmek için yoğun baskı yaşayan Japon gençleri için okulun stres kaynağı olabildiğine ve diğer çocuklar tarafından ezilen bazı okul öğrencilerinin intihar ettiği yönünde kamuoyuna yansıyan bazı vakaların bulunduğuna dikkat çekiliyor. 
     





</TEXT>
</DOC>
