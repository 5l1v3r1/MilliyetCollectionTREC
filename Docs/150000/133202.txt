<DOC>
<DOCNO> 133202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/spor/aspo.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM KÜKREDİ 
</HEADLINE>
<TEXT>

Fenerbahçe Başkanı, bugüne kadar yaptıkları ile gurur duyduğunu söyledi, "Ne kadar dikenli olsa da çizdiğim yolda yürümeye devam edeceğim. Aziz Yıldırım bu kulüp için bir şanstır" dedi 
     YUSUF KOBAL 

     Kasıtlı kampanya’ 
     FENERBAHÇE Kulübü Başkanı Aziz Yıldırım, Divan Kurulu toplantısında eleştirileri yanıtladı, çarpıcı açıklamalar yaptı. Yıldırım, Sadettin Saran ile ilgili kasıtlı bir kampanya başlatıldığını söyledi, "Yöneticiler arasında sorun varmış gibi gösteriliyor. Her şeyin bilincindeyim. Başarı ve başarısızlıkta sorumlu başkandır. Biz aptal mıyız, yanlış da yapsa Saran’ın arkasında olalım. Eğer bir sorun varsa bile kendi içimizde hallederiz" dedi. 
     
     Herkes hata yapar’ 
     KULÜPTE istikrarın yakalandığını ve bunu bozmaya kimsenin gücünün yetmeyeceğini belirten Aziz Yıldırım, "Yaptıklarımla gurur duyuyorum. Yol ne kadar dikenli de olsa bu yolda yürüyeceğim. Hak etmediğimiz şeyleri bize söylemeyin. Hepimizin hatası var. Ama ben basına değil gelip size konuşuyorum. Aziz Yıldırım bir şanstır. Fazla para harcayıp takımı şampiyon yapardık, alkış alıp giderdik. Ancak biz geleceğe yatırım yaptık" diye konuştu. 
     
     İstediğimizi alırız’ 
     REVİVO’NUN gitmesini doğal bulduğunu da belirten Yıldırım, "Fenerbahçe bir kurumdur. Biz teknik heyetin verdiği rapor doğrultusunda hareket ettik. Her oyuncu gittiği yerde başarılı da olur, başarısız da. Bu yönetimleri etkilemez" dedi. Yıldırım, centilmenlik anlaşmasının bozulup bozulmadığı ile ilgili bir soruya ise "Gerekliyse, hocamız istiyorsa, kim olursa olsun alırız. Biz Dünya’nın her yerinden her oyuncuya talip olabiliriz" karşılığını verdi. 
     
     Burada yerleri yok’ 
     KULÜP aidatlarını Sosyal Tesisler’in yapımı için harcayacaklarını sözlerine ekleyen Fenerbahçe Başkanı, "Aidatlara karşı çıkanlar valiliğe şikayette bulunmuş. Bu kulüp için 50 milyonu çok görenlerin zaten burada yeri olmamalı" diye konuştu. Yıldırım, konuşmasını Galatasaray’ın eski yöneticisi Adnan Polat’ın söylediği "Fenerbahçe’yi tesis, alt yapı ve ekonomik alanda 10 yıl yakalayamayız" sözleriyle bitirdi ve yine üyelerden büyük alkış topladı. 
     
Borç 55 milyon      SARI - Lacivertli kulübün 2006 yılına kadar ödenmesi gereken 55 milyon 403 bin dolar borcu olduğu açıklandı. Buna karşılık aynı sürede kulübün sözleşmeye dayalı 30 milyon 812 bin dolar ve 36,4 trilyon lira şahıslardan alacağının bulunduğu belirtildi. Genel Sekreter Vedat Olcay, halka açılmak için uygun ortamı beklediklerini söyledi, "Hukuki alt yapı hazır" dedi. 
     OLCAY, Şükrü Saracoğlu Stadı’nın yanında bulunan Kenan Evren Lisesi’nin arazisiyle birlikte alınması konusundaki çalışmaların son aşamaya geldiğini belirtti. Eski Şile yolu üzerinde, takas yoluyla kulübe büyük bir arsa tahsis edildiğini de açıklayan Vedat Olcay, Fenerbahçe’nin ilk defa tapulu bir mala sahip olduğunu da sözlerine ekledi. 
     
Tesislerin temeli atıldı      YUSUF DURSUN 

     Başkan Aziz Yıldırım, Fenerbahçe Burnu’nda inşaa edilecek yeni sosyal tesislerin temelini attı. Törene Gençlik ve Spor İl Müdürü Vedat Bayram ve çok sayıda kongre üyesi katılırken, üç kurban kesildi. 3 milyon dolara malolacak çok amaçlı yeni tesislerde toplantı ve oyun salonları, restoran ve su sporları şubelerinin faydalanacağı üniteler bulunacak. 
     
Fenerbahçe dergisi hazır      AZİZ Yıldırım, Sosyal Tesislerin temel atma töreninden sonra 1 Şubat’ta satışa sunulacak Fenerbahçe Dergisi’nin tanıtımını da yönetici Mehmet Karasu ile birlikte yaptı. Fenerbahçeliler’in dergilerine sahip çıkmalarını isteyen Yıldırım, ayrıca gazete çıkaracaklarını, radyo ve televizyon için de çalışmalarının sürdüğünü söyledi. 
     
Kocaelispor provası      BEŞİKTAŞ ile oynayacağı erteleme maçı öncesi Fenerbahçe son provasını Kocaelispor önünde yapacak. Kocaeli İsmetpaşa Stadı’nda saat 20.00’de başlayacak olan karşılaşmada Teknik Direktör Oğuz Çetin yeni sistemi son kez görecek, eksikleri belirleyecek. Maç Kanal D’den naklen yayınlanacak. 
     
Önce yemek sonra sinema      HAZIRLIKLARINI dün tek antrenmanla sürdüren Sarı - Lacivertli futbolcular akşam toplu halde Paper Moon’da yemek yediler. Kocaelispor maçı nedeniyle kampa giren kafile daha sonra Ritz Carlton Oteli’nde sinemaya gitti. Teknik Direktör Oğuz Çetin bu tür faaliyetlerin sezon sonuna kadar süreceğini söyledi. 
     
     Notlar 
     Ali Şen geldi 
     DİVAN toplantısına eski başkanlardan Ali Şen de katıldı. Sessiz kalmayı tercih eden Şen, "3 ay önce tavsiyelerimi iletmiştim. O yüzden konuşma yapmaya gerek duymadım" dedi. Taraftarın Revivo’ya kızmamasını da isteyen Ali Şen "Çünkü onu kulüp bıraktı" ifadesini kullandı. 
     
     Yönetimde altı eksik 
     TOPLANTIYA Sarı - Lacivertli yönetimden altı üye gelmedi. Nihat Özdemir, Sadettin Saran, Ali Yıldırım, Zeynep Sabancı, Murat Aşık, Osman Yalçın’ın işleri nedeniyle gelemediği belirtildi. 
     
     Yılmaz’dan eleştiri 
     FENERBAHÇE 2000 Grubu Derneği Başkanı Şevket Yılmaz, Aziz Yıldırım göreve geldiğinde Galatasaray’ın üç şampiyonluk önünde bulunduklarını ancak şimdi geride kaldıklarını söyledi. Yılmaz, "Başkanın beş yıllık dönemi kararsızlık, istikrarsızlık, tutarsızlıklarla doludur" diye konuştu. 
     
     Ortega sorgusu 
     ÜYELERDEN Turgut Sevenler de eleştiri oklarını Ortega’ya yöneltti. Sevenler, "Burası çiftlik mi Bu çocuk ne kazandırdı Çevresinde beş metre katetmeden çalım yapıyor. Küsüp hakeme bakıyor. Revivo da futbol oynamıyordu. Kurtulduk çok şükür" dedi. 
     
     Ombudsman tartışması 
     MUSTAFA Kemal Sayın ise yönetici Nihat Özdemir’i haddini aşmakla suçladı. Sayın, "Başkan vekiliniz bize ombudsman lazım, biz bu işi yapamıyoruz diyor. Nasıl başkanı bir kenara atıp böyle bir ifade kullanırlar. Fenerbahçe’de fırtınalar esiyor" diye konuştu. 
     



 SPOR 



























</TEXT>
</DOC>
