<DOC>
<DOCNO> 112614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sontur10.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem korkusu "demir ev" yaptırdı 
</HEADLINE>
<TEXT>

     Samsun'da, ülke genelinde yaşanan depremlerden etkilenen bir aile, olası depreme karşı yaptıkları "demir evde" yaşamlarını sürdürüyor. 
     Mimar Sinan Mahallesi'nde 5 kişilik Yıldırım ailesi, Türkiye'de yaşanan depremlerin ardından Samsun'da da meydana gelebilecek olası bir depreme karşı kendi önlemlerini geliştirdi. 
     Aile, daha önce oturdukları apartman dairesinden taşınarak 2 yıl önce 60 metrekare bir alanda yaklaşık 4 ton demirden oluşturulan konstrüksiyon üzerine inşa ettikleri 2 katlı 6 odalı müstakil evde yaşamaya başladılar. 
     Dış ve iç yüzeyinde betopan, alçıpan ve ahşap gibi yapı malzemeleri kullanılarak, 1 yılda inşa edilen evin zeminle bağlantısını 9 taşıyıcı direk sağlıyor. 
     "Yaşanan deprem felaketi bizi çok korkuttu" diyen serbest meslek sahibi baba Yahya Yıldırım, depremin ardından ailece apartman dairesinden taşınma kararı aldıklarını belirterek şunları söyledi 
     "17 Ağustos depreminde yaşananlar bizleri çok etkiledi. İnsanların oradaki halini görünce korkuya kapıldık. Samsun'da 2. derece deprem bölgesi burada da aynı felaketin yaşanabileceği düşüncesiyle böyle bir ev yapma kararı aldık. Kendimizi burada daha güvende hissediyoruz." Diğer aile fertleri de yeni evlerinden memnun olduklarını ifade ederek, farklı bir yaşam tarzına kavuştuklarını belirtti. 
     





</TEXT>
</DOC>
