<DOC>
<DOCNO> 125564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/yasam/yas01.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Onu sevgi yaşatıyor 
</HEADLINE>
<TEXT>

Doktorların üç yıl önce "Altı hafta ömrü kaldı" dediği Kristy Howard, ölüme meydan okudu İngiltere’de yaşama tutunmanın’ sembolü oldu 
     İHSAN DÖRTKARDEŞ DHA 

     İngiltere’de dünyaya geldikten kısa bir süre sonra 60 milyonda 1’ görülen ve adı konulamayan bir hastalığa yakalanan Kristy Howard, ölüme meydan okuyor. 7 yaşına giren Kristy, doktorların 1999’da, "Sadece 6 hafta ömrü kaldı" Bu arada sözlerine rağmen, gördüğü yakın ilgi ve sıcak sevgiyle bugüne kadar yaşadı. Howard ve zor durumdaki çocuklar için açılan kampanyalarda toplanan para miktarı da 1.6 milyon sterline 4 trilyon 64 milyar lira ulaştı. 
     
     Yardım yağıyor 
     Manchester’de 1996’da dünyaya gelen ve kısa süre önce 7’nci doğum gününü kutlayan Kristy’nin iç organlarının değişik yerlerde bulunduğu ve yaşamasının mucize olduğu belirtildi. Doktorlar, kalbinin sadece bir bölümünün kan pompaladığını belirledikleri mucize İngiliz kızı için 1999’da sadece 1.5 aylık ömür biçti. Dünyada ikinci kez görülen hastalığa karşı direnen ve sürekli oksijen verilerek yaşatılan sevimli kız, İngiltere’de gösterilen sıcak ilgiyle bir sembol haline geldi. Kristy ve dünyadaki diğer zor durumdaki çocuklara yardım için kullanılmak üzere açılan fonlara da, hedeflenen 5 milyon sterlinlik rakamın üçte biri geldi. 
     
     Ünlüler destek verdi 
     Kristy’ye yaşama azmi nedeniyle cesaret çocuğu’ unvanı verildi. Şubatta İngiltere Başbakanı Tony Blair’in evinde eşi Cherie ve oğlu Leo’ya konuk olan Kristy Howard, hayranı olduğu ünlü futbolcu David Beckham ile sahaya çıktı, eşi Victoria’nın da özel ilgisini gördü, İngiltere Milli Takımı ile objektiflere poz verdi. 
     Avrupa’nın ünlü tenorlarından Russell Qattsol da Kristy Howard için yeni yıl şarkısı besteledi. CD, piyasaya sürülür sürülmez kampanyaya destek vermek isteyenlerce adeta kapışıldı. 
     



 YAŞAM 
















</TEXT>
</DOC>
