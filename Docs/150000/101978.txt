<DOC>
<DOCNO> 101978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/spo01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal silahsız 
</HEADLINE>
<TEXT>

İlhan’ın ağrılarının geçmemesi, Pancu’nun durumunun netlik kazanamaması, Nouma’nın istenilen düzeye gelmemesi ve Ahmet Dursun’daki umutsuzluk Lucescu’yu zora soktu 
     BİLAL MEŞE 

     Rumen hoca arayışta 
     BEŞİKTAŞ’TA, Kocaelispor maçı öncesi sakat futbolcuların tam olarak düzelmemesi teknik kadroyu telaşlandırdı. Geçirdiği artroskopi sonrası sağ diz arka adalesindeki ağrıları geçmeyen İlhan Mansız’ın yanı sıra Pancu’nun durumunun netlik kazanmaması, Nouma’nın henüz istenilen form düzeyine ulaşamaması, Ahmet Dursun’da umut olmaması Rumen hocayı sıkıntıya soktu. Ancak Lucescu dünkü idmanda Nouma ile Ali Cansun’a gizli bir idman yaptırdı. 
     
     Kritik gün yarın 
     ÜMRANİYE’DE dün sabah yapılan çalışmayı, aşırı yüklenme nedeniyle ağrıları artınca, yarıda bırakan İlhan Mansız’ın MR’ı çekildi. Sağ arka adalesinde sertleşme olan Sergen ile Pancu ise takımdan ayrı olarak çalıştı. Kulüp Doktoru Ayhan Obtur, üç futbolcunun Kocaelispor karşılaşmasında oynayıp, oynamayacağının yarın netlik kazanacağını söyledi. Bu aObtur, Teknik Direktör Lucescu’ya sakatlarla ilgili rapor da verdi. 
     
Çifte zarar      BEŞİKTAŞ Asbaşkanı ve Hukuk Komitesi Başkanı Avukat Levent Erdoğan, orta hakem Metin Tokat’ın yüzünden maddi ve manevi zarara uğradıklarını söyledi. Tokat’ın Siyah - Beyazlı yöneticileri mahkemeye vermesinin ardından yazılı açıklama yapan Erdoğan, "Hatanın birini değil, ikisini birlikte yapan Metin Tokat, konuşması gereken en son kişidir. Hakkımızı hem sahada, hem hukuksal alanda en iyi şekilde koruruz" dedi. 
     
Lucescu sabırsız      ORHAN YILDIRIM 

     BEŞİKTAŞ Teknik Direktörü Mircea Lucescu, sakat ve formsuz oyunculardan yakındı. Rumen hoca, "Yedek kulübesine baktığım zaman büyük heyecan duyuyorum. Sakatlık ve formsuzluk nedeniyle yedekte yıldızlar oturuyor. Ancak onların oynaması için zamana ihtiyaçları var. Sabırsızlıkla bekliyorum" dedi. 
     RUMEN çalıştırıcı, Kocaeli maçı öncesinde sakat oyuncular nedeniyle sıkıntı yaşadıklarını da hatırlattı ve devam etti "Bir hocanın en büyük dezavantajı sakat ve formsuzlardır. Gerçek Beşiktaş bir ay sonra sahada olacak. Kocaelispor karşısında en iyisini yapmak için savaşacağız". 
     
Beşiktaş fren yaptı      BEŞİKTAŞ’TA aşırı yüklenme nedeniyle adale sakatlıklarının artması üzerine Lucescu frene basmak zorunda kaldı. Ümraniye’deki günün ilk çalışmasında tempoyu yüksek tutan Rumen hoca, futbolcuların yorgun düşmesi üzerine ikinci idmanı iptal etmek zorunda kaldı. Lucescu, taktik ağırlık antrenmanda Amaral’ı orta alanda oynatırken, savunmada Zago’ya yer verdi. Lucescu sol kulvarda ise Bayram ile Serdar’a forma verdi. 
     



 SPOR 




























</TEXT>
</DOC>
