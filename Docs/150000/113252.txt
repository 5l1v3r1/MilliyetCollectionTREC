<DOC>
<DOCNO> 113252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun22.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra sayesinde hayvanların penisi kurtuldu 
</HEADLINE>
<TEXT>

     İktidar hapı Viagra'nın şimdiye kadar hiç akla gelmeyen bir olumlu bir etkisi de ortaya çıktı Nesli tehlikede olan hayvanlar, iktidarsızlığa karşı iyi geldiği düşünülen uzuvları için artık daha az öldürülüyor. 
     Avustralya New South Wales Üniversitesi'nde görevli bilim adamı William von Hippel, Viagra satışının artmasıyla birlikte uzuvları için öldürülen hayvanların sayısının düştüğünü söyledi. 
     Viagra çıkmadan önce Kanada ve Grönland'da yılda binlerce fok balığının cinsel organları için yasal olarak avlandığını belirten Von Hippel, fok balıkları organlarının Hong Kong, Şanghay ve Pekin'e ihraç edildiğini söyledi. 
     Yalnızca 1996'da 30 ila 50 bin fok balığı penisi Kanada'dan yurtdışına ihraç edildi. Bir penis 81 ile 115 dolar arasında satıldı. 
     Von Hippel, 1998'de maddi durumu iyi olan Çinli, Japon ve Hong Kong'luların Viagra almak için ABD'ye gittiklerini söyledi. 1999'da Viagra'nın kara borsaya düşmesiyle, ABD'ye uçmak için parası olmayan kişiler de ilaca ulaşabildi. 
     Aynı yılda Kanada'dan 20 bin fok balığı penisinin ihraç edildiğini ve tek penis fiyatının 20 dolara düştüğünü kaydeden Von Hippel, aynı amaç için kullanılan ren geyiği derisi tüketiminin de yüzde 73 oranında düştüğünü söyledi. 
     Von Hippel, yeşil deniz kaplumbağası, deniz iğnesi ve denizatı gibi nesli tehlikede olan hayvanların da Viagra sayesinde daha az öldürüleceğini umduğunu belirtti. 
     





</TEXT>
</DOC>
