<DOC>
<DOCNO> 117057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/magazin/amag.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz’in nesini beğeniyorlar 
</HEADLINE>
<TEXT>

"Mankenlik kafa gerektiren bir iş değil" diyen Berna Öztürk podyumun ünlü simalarına da verdi veriştirdi 
     İLKNUR GÜLMEZ 

     Önümüzdeki günlerde Vajina Monologları’ adlı ilginç bir oyunla sahneye çıkmaya hazırlanan Tarkan’ın baldızı Berna Öztürk’ten çarpıcı açıklamalar... "Mankenlik kafa gerektiren bir iş değil. Birikimimle, kafa yapımla kendimi podyumdaki mankenlerden üstün görüyorum. Kafası olmayan bir manken birilerinin yönlendirmesiyle çok kolay bir yerlere gelebiliyor" diyen Öztürk, "Podyumda böyle biri var mı sorusuna ise "Deniz Akkaya" cevabını verdi. 
     
     Çağla at gibi’ 
     "Vücut ölçülerinin mankenliğe uymadığının bilincindeyim" diyen Öztürk, meslektaşları için de şunları söyledi "Sadece Duygu Ulaş’ın vücudunu çok beğeniyorum. Çağla Şıkel ise uzun boylu, kilo fazlası yok. Kollar, bacaklar uzun ama bence bir kadında olması gereken omuz, kalça ve bel kıvrımı Çağla’da yok. Ben Çağla’ya baktığımda dümdüz bir bel görüyorum. Bacağını attığı zaman kimse kusura bakmasın ama at gibi gözüküyor." 
     
     Deniz sahte bakışlı’ 
     Öztürk, Deniz Akkaya’ya da bir sürü kusur buldu. Berna, "Bence çok kötü. Bakışları sahte. Podyumda asker gibi rap rap yürüyor. Ayrıca belinde yağ problemi var. Deniz kendisine bir imaj oluşturdu ve herkese kabul ettirdi" dedi. 
     "Tarkan’ın baldızı" olarak anılmaktan sıkılan Berna Öztürk "Giyim tarzım ve davranışlarım Türk aile yapısına ters, biliyorum ama bulunduğum yere Tarkan sayesinde gelmedim" diye konuştu. Mini etek ve bikini üstüyle Taksim’de dolaşmaktan çekinmeyen Öztürk şunları söyledi "Çok tazice uğradım. Ama gücüm yerinde. Çok erkek dövdüm Taksim’de." 
     



 MAGAZİN 














</TEXT>
</DOC>
