<DOC>
<DOCNO> 110866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/guncel/gun06.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt penceresi ölüm getirdi... 
</HEADLINE>
<TEXT>

     ANKARA Milliyet 

     Üniversite öğrecisi genç kız, kaldığı yurtta odasındaki sivrisineği öldürmeye çalışırken pencereden düşerek öldü. 
     Ankara Sıhhıye’deki Tuna Kız Öğrenci Yurdu’nun 5. katında misafir öğrenci olarak kalan Derya Akyol 19 , önceki gece 23.30 sıralarında odasındaki sivrisinekten rahatsız oldu. Sineği öldürmek için yattığı ranzanın üzerine çıkan Akyol, dengesini kaybederek pencereden düştü. Düşerken ön kapıda bulunan güvenlik kulübesine çarpan Akyol, kaldırıldığı hastanede kurtarılamadı. 
     
     Yurda yeni kayıt yaptırdı 
     Ankara Üniversitesi Hemşirelik Yüksekokulu’nda okuyan Akyol’un yurda yeni kayıt yaptırdığı öğrenilirken, oda arkadaşları emniyette verdikleri ifadede, genç kızın çıktığı ranzada dengesini kaybederek tutunmaya çalıştığını, ancak cam pervazının kırılması üzerine düştüğünü söyledi. 
     



 GÜNCEL 

























</TEXT>
</DOC>
