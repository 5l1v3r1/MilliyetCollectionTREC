<DOC>
<DOCNO> 136880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/ykocaomer.html </URL>
<DATE> 2003/02/15/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
BJK 100.YIL 
</HEADLINE>
<TEXT>

     Bunlardan ilki Haziran ayı başında İstanbul’da yapılacak olan TESYEV - BJK 100. Yıl Tekerlekli Sandalye Basketbol Şampiyonası. Birinci ve ikinci liglerden davet edilecek dört takım, aynı zamanda Türkiye’nin de dört bir yanından katılım sağlayacak. 
     Daha sonra, yeni futbol sezonunun başlamasıyla birlikte Ağustos ayında yine TESYEV - BJK İşitme Engelliler 100. Yıl Futbol Kupası yapılacak. 8 takımın katılacağı şampiyonanın finali, eğer şartlar el verirse önümüzdeki sezon Beşiktaş’ın İstanbul’daki bir lig maçından önce yapılacak. 
     Sonbahar aylarında ise bu kez de TESYEV BJK 100. Yıl Görme Engelliler Satranç Turnuvası İstanbul’da yapılacak. 
     Yalnız Beşiktaş Engelliler Spor Kulübünü maddi ve manevi destekleyerek, neredeyse bünyesi içine alan Beşiktaş Spor Kulübü böylece engelliler sporuna profesyonel bir yaklaşımın da örneklerini sergiliyor. 
     Ülkemizde bugün hala engelliler sporunu desteklemenin ulvi bir davranış olduğunu, vicdani bir mesele olduğunu dile getiren, futboldan başka bir spor dalında bilgisi olmayan spor yazarları ve sivil toplum örgütü liderleri varken, bu profesyonel yaklaşım daha da göze çarpıyor. 
     Umudumuz İstanbul’daki diğer iki kulübümüz Fenerbahçe ve Galatasaray’ın da, Beşiktaş’ın açtığı bu yoldan ilerleyerek, ülkemizin uluslararası engelliler sporunda layık olduğu yere daha çabuk çıkmasını sağlamak. 
     
     



 SPOR 
























</TEXT>
</DOC>
