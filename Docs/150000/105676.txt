<DOC>
<DOCNO> 105676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun13.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan askeri ile filistinliler arasında çatışma 3 ölü. 
</HEADLINE>
<TEXT>

     Lübnan'ın doğusundaki mülteci kampında, Lübnan askerleri ile Filistinliler arasında çıkan silahlı çatışmada 3 kişi öldü, 14 kişi yaralandı. 
     Güvenlik yetkilileri, çatışmanın, geçen ay esrarengiz bir şekilde ölü bulunan El Fetih Devrim Konseyi lideri Ebu Nidal yandaşları ile Lübnan askerleri arasında çıktığını söylediler. 
     Lübnanlı askerlerin, El Fetih Devrim Konseyi'nin, mülteci kampındaki terk edilmiş ofisine girmesi üzerine çıkan ilk çatışmada 7 kişinin yaralandığı ve askerlerin kampı terk ettiği bildirildi. 
     Askerlerin, kısa süre sonra tekrar kampa girdiği ve alevlenen çatışmada Lübnanlı bir asker ile 2 Filistinlinin öldüğü, 7 kişinin de yaralandığı belirtildi. 
     Güvenlik kuvvetlerinin, kampta otomatik silahlarla birlikte el bombaları ele geçirdikleri kaydedildi. 
     





</TEXT>
</DOC>
