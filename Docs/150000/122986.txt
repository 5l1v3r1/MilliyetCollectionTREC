<DOC>
<DOCNO> 122986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun13.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Hükümeti, Schröder ve Chirac'ın kararını doğruladı 
</HEADLINE>
<TEXT>

     Alman hükümeti, Fransa Cumhurbaşkanı Jacques Chirac ile Almanya Başbakanı Gerhard Schröder'in, Storkow kentinde yaptıkları görüşmede, Türkiye'nin AB üyeliğine ilişkin müzakerelere 1 Temmuz 2005 tarihinde başlanabileceği yolunda ortak karar aldıkları şeklindeki haberleri doğruladı. 
     Alman hükümet sözcü yardımcısı Thomas Steg, Chirac ve Schröder'in, AB Komisyonu'ndan, 2004 yılında Türkiye'deki gelişmelere ilişkin bir İlerleme Raporu hazırlamasını, raporun olumlu olması durumunda 1 Temmuz 2005 tarihinde Türkiye ile üyelik müzakerelerine başlanmasını isteyeceklerini belirtti. 
     Steg, Almanya ve Fransa dışişleri bakanları Joschka Fischer ile Dominique de Villepin'in, bu ortak karar hakkında bilgi vermek amacıyla AB üyesi ülkelerin dışişleri bakanlarıyla görüşmelere başladıklarını da kaydetti. 
     





</TEXT>
</DOC>
