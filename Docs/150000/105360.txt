<DOC>
<DOCNO> 105360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur22.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu kaçakçıları birbirine düştü... 
</HEADLINE>
<TEXT>

     Ümraniye'de birlikte kaçak hintkeneviri ektikleri arkadaşlarını, aralarında çıkan anlaşmazlık sonucu tabancayla vurarak öldürdükleri öne sürülen 3 kişiden 1'i yakalandı. 
     İl Jandarma Komutanlığı'ndan alınan bilgiye göre, Çekmeköy Beldesi'ndeki ormanlık alana, esrar hammaddesi olan dişi hintkeneviri eken Sadullah Bayer 54 , suç ortakları Kazım Uysal, Mehmet Kocataş ve Burhan Bağdatlı ile aralarında çıkan tartışma sonucu tabancayla vurularak öldürüldü. 
     Bu olayı araştırmak üzere söz konusu alana gelen jandarma, 145 kök dikili ve 42 kök tepeleri kesilmiş halde dişe hintkeneviri ile 960 gram kubar esrar ve şişe içinde 30 gram hintkeneviri tohumu ele geçirdi. 
     Olayla ilgili araştırmalarını sürdürerek zanlılardan Kazım Uysal'ı gözlem altına alan jandarma, Mehmet Kocataş ve Burhan Bağdatlı'yı da yakalamaya çalışıyor. 
     





</TEXT>
</DOC>
