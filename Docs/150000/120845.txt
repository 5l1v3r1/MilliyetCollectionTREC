<DOC>
<DOCNO> 120845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/siyaset/siy12.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentte iktidar hastalığını gördüm 
</HEADLINE>
<TEXT>

     ÜMRAN AVCI İstanbul 

     Seçim döneminde Bülent Ecevit’in bir telefonuyla Adalet Bakanlığı’na atanan Prof. Dr. Aysel Çelikel’in 3.5 aylık bakanlık görevi sona erdi. Yakında Maltepe Üniversitesi Hukuk Fakültesi’nde öğrencilerine kavuşacak olan Çelikel, Milliyet’e bakanlık günlerini anlattı. "Eski bakan" sözünden hoşlanmayan ve "Önceki adalet bakanıyım, eskimiyorum" diyen Çelikel, kendisini en çok üzen şeyin F tipi cezaevinde kalan çocuklar ve ölüm orucu tutanlar olduğunu söyledi ve ekledi "Onlara gücüm yetmedi. Onlara gücü yetenler de bağışlamadılar onları." 
     
     ANKARA HALKTAN KOPUK 
     Türkiye’nin, Ankara’dan ayrıntılarıyla görünmediği söyleyen çelike, sözlerini şöyle sürdürdü "Ankara’dan Türkiye’yi görme fırsatı buldum. Ankara derken siyaseti ve bakanlığı kastediyorum. Ankara biraz halktan kopuk yaşıyor. Çünkü Ankara’nın kendine has yetkileri, nimetleri, sorumlulukları ve değişik bir görkemi var. Ankara’da, yönetim görevinde olup da iradenizi kullanamıyorsanız, çok uzun süreler bu işi yapmışsanız, halkı unutabiliyorsunuz. Ben böyle bir tehlike gördüm. İktidar hastalığı benim gördüğüm." 
     



 SİYASET 













</TEXT>
</DOC>
