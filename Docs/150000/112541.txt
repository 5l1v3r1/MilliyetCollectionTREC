<DOC>
<DOCNO> 112541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/spor/spo04.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer’in umudu divanda 
</HEADLINE>
<TEXT>

Trabzon Başkanı, kongre için son kozunu geniş katılımlı bir divan toplantısında ortaya sürecek 
     ERGUN ATA 

     BORDO - Mavili kulüpte destek istediği İstanbul kanadı yöneticilerinden "Sizi düşünmüyoruz. Ahmet Ağaoğlu başkanlığında bir liste hazırlıyoruz" yanıtı alan Başkan Özkan Sümer karşı atağa geçmeye hazırlanıyor. Aralıktaki kongre öncesi Sümer’in, önce bir basın toplantısı yapacağı, ardından geniş katılımlı divan toplantısı düzenleyeceği bildirildi. Toplantıda Sümer icraatlarını anlatacak, eleştirileri dinleyecek ve nabız yoklayacak. 
     BAŞKAN Sümer, olumlu bir havayla karşılaşırsa, adaylık girişimlerine hız verecek. Öte yandan İstanbul’daki yemekte Sümer’e karşı tavır alan Salih Alpaslan ve Tahsin Usta’nın yakın çevrelerine Ahmet Ağaoğlu’nun adaylığına da sıcak bakmadıklarını söyledikleri öğrenildi. Ayrıca Ağaoğlu ve arkadaşlarının sert çıkışı tepki topladı. Camia içinde bu davranışın Mehmet Ali Yılmaz’ın başkanlığı için olanak sağlandığı görüşü ağır bastı. 
     
Mehmet Yılmaz sakatlandı      KOCAELİSPOR maçı hazırlıklarını sürdüren Trabzonspor’da Mehmet Yılmaz sakatlandı. Çift kalede Serkan Özsoy’la çarpışan genç golcü sakatlanarak antrenmanı terketti. Mehmet Yılmaz’ın sağ ayak bileğinde darbeye bağlı olarak büyük ihtimalle yırtılma meydana geldiği, kesin sonucun çekilecek MR’dan sonra belli olacağı belirtildi. İdmanı izlemeye gelen bazı alkollü kişilerin futbolcuları rahatsız etmesi dikkat çekti. 
     
     



 SPOR 
























</TEXT>
</DOC>
