<DOC>
<DOCNO> 120379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sondun01.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, füze savunma denemesini başarıyla tamamladı 
</HEADLINE>
<TEXT>

     ABD, denizde bulunan bir füzesavar sistemi yardımıyla yaptığı füze savunma denemesini başarıyla tamamladı. 
     Amerikan Savunma Bakanlığı Pentagon yetkilileri, Havaii adalarındaki Kauai'de bulunan füze üssünden atılan bir balistik füzenin, yükselme aşamasındayken, daha sonra Aegis hava savunma sistemiyle donatılmış USS Lake Erie isimli kruvazörden fırlatılan başka füzeyle vurulduğunu belirttiler. 
     Yetkililer, Minuteman tipi balistik füzenin, kruvazördeki Aegis hava savunma sisteminin harekete geçirilerek SM3 tipi bir füzeyle başarıyla vurulduğunu, hedefin yörüngesinin AN SPY-1 tipi bir radarla takip edildiğini kaydetti. 
     Aegis hava savunma sistemiyle yapılan önceki iki denemede, düşmekte olan hedefler vurulmuştu. 
     Bu deneme, denizde bulunan füze savunma sisteminin geliştirilmesinin hızlandırılması amacıyla yapılması planlanan altı denemenin ilkini oluşturuyor. 
     





</TEXT>
</DOC>
