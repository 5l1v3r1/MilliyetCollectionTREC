<DOC>
<DOCNO> 103019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/ekonomi/eko06.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
78 bin 500 Ford KA servise geri çağrıldı 
</HEADLINE>
<TEXT>

Ön frenlerinde üretim hatası tespit edilen Ford KA’lar geri çağrıldı. Türkiye’de satılan modellerde ise sorun olmadığı bildirildi 
     Dünyanın ikinci büyük otomobil üreticisi Ford, "KA" modeli otomobillerde üretim hatası saptandığını belirterek, dünya genelinde 78 bin 500 otomobili servise geri çağırdı. 
     "KA" modeli otomobillerden 12 Ocak - 29 Temmuz 2001 tarihleri arasında üretilen 78 bin 500 otomobilin ön frenlerinde üretim hatası olduğunu belirten yetkililer, araç sahiplerine servise başvurmaları çağrısında bulundular. "KA" modeli otomobil sahiplerinin Ford servislerine başvurmaları halinde fren sisteminin kontrol edileceği ve hatanın ücretsiz olarak giderileceği bildirildi. 
     
     Türkiye’de sorun yok 
     Ford Otosan’dan yapılan açıklamada geri çağırmaya konu olan 12 Ocak - 29 Temmuz 2001 tarihleri arasında üretilen Ford KA modellerinin Türkiye’de satılmadığı belirtildi ve "Geri çağırma Türkiye’de satılan hiç bir aracı etkilemiyor" denildi. 
     



 EKONOMİ 






















</TEXT>
</DOC>
