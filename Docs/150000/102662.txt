<DOC>
<DOCNO> 102662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yazar/sazak.html </URL>
<DATE> 2002/08/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş Baykal el ele 
</HEADLINE>
<TEXT>

     Solda birleşme adresi CHP olacak mı Kemal Derviş ve Deniz Baykal’ın bugünden itibaren yapacakları bir dizi görüşme sosyal demokratların yanı sıra 3 Kasım seçimlerinin de kaderini belirleyecek. CHP çatısı altında sola açık birliktelik, AKP karşısında yüzde 20 - 25 dolayında bir oy potansiyelini harekete geçirebilir. 
     Son dönemde Kemal Derviş’e veri toplayan, seçim simülasyonları yapan Arı Hareketi’nin bir çalışmasına göre, kararsızlar, hiçbiri ve yeni seçmenler’le birlikte halen 10 milyon dolayında seçmen oy vereceği bir parti arıyor. Derviş bu kitleyi hesaba katıyor. 
     Baykal da öteden beri Derviş’le CHP birinci parti olur’ düşüncesi içindeydi. 
     CHP lideri son dönemde iki temel öngörüsünde haklı çıktı. 
     Erdal İnönü’nün solda yeni bir parti kuramayacağını söyledi. 
     Kemal Derviş’in Yeni Türkiye’ye gidemeyeceğini savundu. 
     Baykal bu tespitleri yaparken CHP’nin gücüne, örgüt yapısına güveniyordu. Nitekim iki olayda da Cumhuriyet Halk Partisi il ve ilçe örgütlerinde çözülme olmadı. 
     Ancak CHP liderinin Cem’in hatasına düşmemesi gerekiyor. 
     Nasıl olsa bize gelecek, diye Derviş’in kafasındaki geniş kapsamlı bütünleşmeyi, İttifak değil, ilhak’ sözleriyle daraltmaya çalışırsa CHP yönetimi de düş kırıklığına uğrayabilir. 
     Oysa geniş bir çatıyla yüzde 20 çıtası rahat aşılabilir. 
     Baykal ne yapmalı 
     Derviş’i Doğru adres CHP’dir’ diyerek solda geleneği olan köklü bir partide birleşme düşüncesine ikna eden Türk - İş, DİSK ve öteki sivil toplum örgütleriyle kurumsal iletişime geçmeli, Süleyman Çelebi ve Bayram Meral ile görüşmelidir. 
     CHP adresli birliktelik DSP’li 9’lardan Sema Pişkinsüt’e, solda saygınlığı olan isimleri de içermelidir. 
     Derviş’in siyaset tarzı’ artık belli oldu. Kemal Bey siyaseti eski ayrılıklar, öfkeler çerçevesinde rövanş alma’ düşüncesiyle yapan çevreleri pek fazla dinlemiyor. 
     Baykal’la sağlam bir dostluğu var. 
     Ancak CHP ile masaya otururken, 4 Kasım sabahını düşünerek ilkeler, kadro ve program düzleminde müzakere yapacak. 
     Yeni Türkiyeciler ikide bir nikah kıydık’ diyorlardı ama henüz imzayı atmamıştı Derviş, dolayısıyla sadece nişan bozuldu. CHP’liler de Kemal Derviş’i iç güveysi’ olarak görürlerse tören yine gerçekleşmez. 
     Kemal Köprülü’ye göre Derviş zaten hemen rozeti takmayacak. 
     CHP ile ilkeleri konuşacak. 
     3 Kasım’dan sonra en az 2 yıl süreyle Türkiye’de ekonomi yönetimini sağlama alacak, dış destekli, büyüme ve istihdamı sağlayacak bir programla seçmenin karşısına çıkılmasından yana Derviş. Ekonomi ve AB hedefli bir seçim bildirgesi, 21 üyeli kabine, genç ve deneyimli kadrolar. 
     Derviş’i hükümetin devamı’ niteliğindeki bir partiyle merkez sağa yönlendirmek hataydı. Sola açık duruşuyla şimdi daha sağlam basıyor. Muhalefetten güç alarak, ekonomik krizin yaralarını saracak sosyal bir programla seçime asılacak. 
     Baykal Derviş el ele... CHP iktidara. 
     Denemeye değmez mi 
     
     







Bektaşilik ve Alevilik 


Bir portre 


Baykal - Derviş görüşmesi 


ABD mi, PBD mi 


Bahçeli’yi sürpriz bekliyor 


Siyasetteki parçalanma ekonomide de gözleniyor 


Devlette para yok ama millette çok 


Yalanlar ve doğrular 


Naylon Holding 


Müslüman Dilendirmezler Cemiyeti... 


Derviş Baykal el ele 


Reisler izin verirse... 


IMF’nin güvendiği adamlar neye yarıyor 


Buğdayı üreten ağlıyor spekülatör göbek atıyor 


</TEXT>
</DOC>
