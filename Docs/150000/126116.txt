<DOC>
<DOCNO> 126116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/guncel/agun.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi istemedi ama DEVLET UĞURLADI 
</HEADLINE>
<TEXT>

Saldırı sonucu öldürülen Doç. Hablemitoğlu, binlerce kişinin katıldığı törenle toprağa verildi. Cenazeye devlet erk nı ve yaklaşık 300 asker de üniformalarıyla katıldı 
     ANKARA Milliyet 

     Uğradığı silahlı saldırıda yaşamını yitiren Ankara Dil ve Tarih - Coğrafya Fakültesi öğretim üyesi Doç. Dr. Necip Hablemitoğlu’nun cenazesi, dün Kocatepe Camisi’nde kılınan cenaze namazının ardından Karşıyaka Mezarlığı’nda toprağa verildi. Eşi Şengül Hablemitoğlu’nun gazete ilanıyla "sade" olmasını istediği tören, devletin ve siyasi partilerden değişik isimlerin katılımına sahne oldu. 
     Hablemitoğlu’nun cenazesi, dün sabah saatlerinde Keçiören Adli Tıp Kurumu’ndan, SSK Dışkapı Hastanesi’ne, buradan da Türk bayrağına sarılarak Kocatepe Camisi’ne getirildi. 
     Devlet erk nı Kocatepe Camisi avlusunda buluştu. Hükümetin ve askerlerin neredeyse tam kadro katıldıkları törende, Hablemitoğlu’nun öğrencileri ve arkadaşları da hazır bulundu. 6 bine yakın kişinin bulunduğu törene yaklaşık 300 asker de üniformalarıyla katıldı. 
     
Gül, törenden sonra tokalaştı      Namaz öncesi Cumhurbaşkanı Ahmet Necdet Sezer, Şengül Hablemitoğlu’na başsağlığı diledikten sonra askerlerin bulunduğu bölüme geçti. Başbakan Abdullah Gül, Sezer ve askerlerin yanına namazdan sonra gitti. DSP lideri Bülent Ecevit de tören boyunca askerlerin yanında bekledi. Sezer’in katılmadığı cenaze namazının ardından Kocatepe Camisi İmamı, "İslam’ın ve insanlığın tasvip etmediği, bu tür olayların bir daha olmamasını diliyoruz" dedi. 
     
     Alkışa karşı tekbir 
     Hablemitoğlu’nun tabutu taşınırken, kalabalığın bir bölümü alkışlayarak tabuta karanfil attı, bir bölümü de tekbir getirerek alkışları susturmak istedi. Cenaze, daha sonra Karşıyaka Mezarlığı’na getirildi. Burada, eşi ve kızları, tabutunun bulunduğu ambulansta son kez duygularını dile getirdi. Cenaze toprağa verilirken, eşi ve yakınları gözyaşlarına h kim olamadı. Defin sırasında kameraların kapatılması istenirken, çocuklar arabada bekletildi. 
     
NOTLAR...      Babası göremedi 

</TEXT>
</DOC>
