<DOC>
<DOCNO> 140749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sondun13.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İKÖ Zirvesi'nde atışma ''Çapa keneni maymun'' 
</HEADLINE>
<TEXT>

     Katar'ın başkenti Doha'da bugün başlayan İslam Konferansı Örgütü İKÖ olağanüstü zirvesinde Irak Devrim Komuta Konseyi Başkan Yardımcısı İzzet İbrahim El Duri ile Kuveyt Dışişleri Bakanı Şeyh Muhammed Sabah El Salim El Sabah atıştı. 
     Kuveyt Dışişleri Bakanı El Sabah, Kuveytlilere ''küçük ülke, küçük insanlar, küçük casuslar'' diyen İzzet İbrahim'i susturmak istemesi üzerine İbrahim, ''Kapa çeneni dalkavuk, Amerikan ajanı, maymun'' dedi. 
     Bu arada, zirveye evsahipliği yapan Katar Emiri Şeyh Hamad bin Halife El Tani, İbrahim'in sözlerine müdahale etmeye çalıştı. Ancak İbrahim sözlerini, ''Terbiyesiz. İslam ümmetine ihanet ediyorsun'' diye sürdürdü. 
     Kuveytlilerin karşılıkları yükselen sesler arasında duyulamadı. 
     Kuveyt Enformasyon Bakanı Şeyh Ahmed Fahd El Ahmed, oturumdan çıkarak gazetecilere, ''Iraklılar her zaman böyle yapıyor. Ancak, Katar yönetimine saygımızdan dolayı zirveyi terk etmeyeceğiz'' dedi. 
     





</TEXT>
</DOC>
