<DOC>
<DOCNO> 128138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sonspo10.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de İndiana Pacers, 23. galibiyetini aldı... 
</HEADLINE>
<TEXT>

     ABD Profesyonel Basketbol Ligi'nde NBA 10. hafta mücadelesine, bu sabaha karşı yapılan 7 maçla devam edildi. 
     Doğu Konferansı'nın en iyi galibiyet yüzdesine sahip ekibi olan Merkez Grubu lideri Indiana Pacers, deplasmanda Cleveland Cavaliers'ı 92-89 yenerek, 33. maçında 23. galibiyetini aldı. 
     Zorlu maçta Indiana Pacers'ı galibiyete taşıyan isimler olarak 21 sayı, 10 ribaunt, 4 asist ve 4 blokla Jermaine O'Neal, 18 sayıyla Ron Artest, 17 sayıyla Al Harrington, 11 sayı, 5 ribaunt ve 9 asistle de Jamaal Tinsley göze çarptı. 
     Cleveland Cavaliers'da ise bu sezonun ''en iyi çaylağı'' seçilmesine kesin gözüyle bakılan LeBron James, 22 sayı, 10 ribaunt ve 4 asist, Carlos Boozer, 17 sayı, 11 ribaunt ve 6 asist, Kedrick Bowen, 11 sayı ve 4 ribaunt, Litvanyalı dev pivot Zydrunas Ilgauskas da 10 sayı, 6 ribaunt, 4 asist ve 4 blokla oynamalarına karşın yenilgiye engel olamadılar. 
     Lige, yarın sabaha karşı yapılacak 5 maçla devam edilecek. 
     NBA'de, günün maçlarında alınan sonuçlar şöyle 
     Washington Wizards-Atlanta Hawks 73-83 . 
     Cleveland Cavaliers-Indiana Pacers 89-82 . 
     New York Knicks-Miami Heat 102-73 . 
     Minnesota Timberwolves-Chicago Bulls 98-93 . 
     Memphis Grizzlies-Seattle Supersonics 99-105 . 
     Dallas Mavericks-Milwukee Bucks 101-92 . 
     Denver Nuggets-Toronto Raptors 74-81 . 
     
</TEXT>
</DOC>
