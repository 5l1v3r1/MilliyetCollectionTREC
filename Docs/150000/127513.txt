<DOC>
<DOCNO> 127513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/guncel/gun08.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükşehir Belediyesi yeni yılı karşılamaya hazır 
</HEADLINE>
<TEXT>
Yılbaşı alarmı 
Vatandaşların 2003’e sorunlarla girmesini istemeyen belediye, olağanüstü tedbirler aldı. İstanbul, takviyeli ekiplerle 24 saat kontrol altında tutulacak 
     İSTANBUL Milliyet 

     İstanbul Büyükşehir Belediyesi, İstanbulluların yılbaşını huzurlu ve rahat geçirebilmesi için bir dizi önlem aldı. Belediyeden yapılan açıklamaya göre İETT, yılbaşı gecesi 23.00-05.00 saatleri arasında otobüs seferleri gerçekleştirecek. 
     
     İTFAİYE SAYISI ARTACAK 
     İtfaiye Müdürlüğü ekipleri, aralıksız görevlerini sürdürürken, görevli sayısı normal güne göre iki kat artırılacak. 
     Zabıta Müdürlüğü ekipleri, şik yetleri ilgililere ulaştırırken Beyoğlu, İstanbul ve Anadolu yakalarında minibüs, taksi ve dolmuşları da denetleyecek. 
     Aynı zamanda 5 ekip oluşturularak, yılbaşı gecesi saat 20.00’den itibaren yeme, içme, konaklama ve eğlence yerleri kontrol edilecek, diğer belediye ekipleriyle koordineli olarak denetimler yapılacak. 
     Hava şartlarının kötü olması durumunda, Yol Bakım Müdürlüğü ekipleri de görev başında olacak. 
     Acil Yardım ve Can Kurtarma Müdürlüğü, bireysel ve toplumsal acil hastalık, kaza, tabii afetler, yangın, göçük ve yaralanmalarda hayati önem taşıyan hastalık durumlarında mümkün olan en kısa sürede ilk tıbbi yardımı yapmak üzere hazır bekleyecek. 
     Sağlık Komuta Merkezi’nde ve tüm acil yardım istasyonlarında yeterli sayıda sağlık ekibi ve ambulans göreve hazır olacak. 
     
     İSKİ TAM KAPASİTE 
     İstanbul Deniz Otobüsleri A.Ş. İDO yılbaşı tatili süresince artacak yoğunluğa paralel olarak gerekli düzenlemeleri yapacak. İSKİ, tüm İstanbul’a tam kapasiteyle su verecek. Olabilecek su arızası ve kanal tıkanmasıyla ilgili tedbirleri ve nöbetçi ekip sayısını artıracak. 
     
Hindiye dikkat      Kasaplık hindi veya hindi etiyle ilgili vatandaşların dikkat etmesi gereken noktalar da şöyle En az iki ayını tamamlamış olmalıdır. Kendi türüne has hareketli, sağlıklı, bakışları canlı, tüyü muntazam ve parlak olmalı, zayıf olmamalıdır. Hindilerin ortalama ağırlıkları gençlerde 6-8 kilogram, ergin hindilerde ise 10-13 kilogramdır. İstanbul dışından getirilen hindilerin sağlık raporu bulunması zorunludur. Veteriner hekim kontrolünde tüyleri yolunmalı, iç organları çıkarılmalı, başı ve diz ekleminden itibaren ayakları kesilmiş olmalıdır. 
     



 GÜNCEL 



















</TEXT>
</DOC>
