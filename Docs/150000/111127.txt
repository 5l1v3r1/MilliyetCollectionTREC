<DOC>
<DOCNO> 111127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun04.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington'da seri cinayet şüphesi... 
</HEADLINE>
<TEXT>

     ABD'nin başkenti Washignton'a yakın banliyölerden Montgomery'de iki günde 5 kişinin kurşunlanarak öldürülmesi üzerine seri cinayet şüphesi uyanırken, polisin cinayetler arasında bağlantı olup olmadığını araştırdığı bildirildi. 
     Polis kaynakları, ilk kurbanın, dün akşam saatlerinde Silver Spring'deki bir süpermarketin park yerinde öldürülen 55 yaşındaki adam, son kurbanın ise bu sabah Rockville'de bankta otururken öldürülen genç bir kadın olduğunu açıkladı. 
     Aynı kaynaklar, 2 gün içinde öldürülen diğer kurbanlardan birin evinin önünde, birinin benzin istasyonda benzin alırken, diğerinin de postaneden çıkarken öldürüldüğünü ve bütün cinayetlerin 2 kilometrelik bir alanda işlendiğini belirtti. 
     Kurbanlardan üçünün kafalarına sıkılan kurşunla öldüğünü belirten polis kaynakları, görgü tanıklarının bu sabah ateş edilmesinden kısa süre sonra kaçan beyaz renkli bir kamyonet gördüğünü söylediğini kaydetti. 
     Polisin şu ana kadar kimseyi gözaltına almadığı, ancak görgü tanıklarının ifadesi doğrultusunda birçok beyaz kamyonetin yakalandığı, olayla ilgili soruşturmanın sürdüğü ve polisin Federal Soruşturma Bürosu'ndan FBI yardım isteyebileceği belirtiliyor. 
     





</TEXT>
</DOC>
