<DOC>
<DOCNO> 110705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo30.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'YA DOĞRU 
</HEADLINE>
<TEXT>

     Avantajımızı koruyacağız’ 
     DENİZLİSPOR Lorient ile oynayacağı rövanş maçı için dün Fransa’ya gitti. Yeşil - Siyahlı takım ilk maçta elde ettiği 2 - 0’lık galibiyeti korumak için şartlandı. Teknik Direktör Rıza Çalımbay, "Denizli için tarihi bir maç oynayacağız. Turu bu saatten sonra bırakmayız" dedi. 
     RIZA Çalımbay sözlerini şöyle sürdürdü "Kadrodaki herkes kariyerine yeni başarılar eklemek için hırsla mücadele verecek. Görevimizi biliyoruz." Denizlispor’da sakatlığı nedeniyle kadroya alınmayan Serdal dışında, eksik futbolcu bulunmuyor. 
     
     Ankara tura kilitlendi 
     BAŞKENT’TE oynanan ilk maçta İspanyol temsilcisi Alaves’e 2 - 1 yenilen Ankaragücü rövanşta zafer kovalayacak. Teknik Direktörü Stoichita, ilk maça oranla sahaya daha güçlü bir kadro ile çıkacaklarını açıkladı. Rumen futbolcu Caabas’ın da forma giyebileceği bildirildi. 
     HEDEFLERİNİN galibiyet olduğunu vurgulayan Rumen teknik adam, "Futbolcularım bu maçı kaybetseler bile, kimse onlara neden kaybettiniz diye hesap sormayacak. Bu nedenle, gerilimden uzak, rahat bir oyun ortaya koyacaklarını tahmin ediyorum. Takımıma güveniyorum" dedi. 
     
     Karaman’ın umudu var 
     KOCAELİSPOR Teknik Direktörü Hikmet Karaman, Ferencvaros karşısında ilk maçta alınan 4-0’lık yenilgiye karşın tur umudunu koruduğunu açıkladı. Karaman, "Önümüzde, 90 dakikalık bir savaş daha var. Tüm gücümüzü ortaya koyarak iyi sonuç almaya çalışacağız. Aynı skoru yakalabiliriz" dedi. 
     KULÜP Başkanı Sefa Sirmen de bu karşılaşmada taraftarlara büyük görev düştüğünü açıkladı. Sirmen, "Son şanmızı kullanacağız. Sahada elimizden gelenin en iyisini yapacağız. Futbolda peşin konuşmak zor. Her sonuç ortaya çıkabilir. İnancımı yitirmedim. Herşey futbolcularımızda" dedi. 
     
     Hakemler açıklandı 
     UEFA Kupası’nda mücadele eden takımlarımızın maçlarını yönetecek hakemler belli oldu. F.Bahçe-AIK Solna M.Lutz Fröhlich, Harald Sather, Olaf Blumestein Almanya , Sarajevo-Beşiktaş Atilla Juhos, Tibor Gyarmati, Gyorg Tumo Macaristan , Lorient-Denizli Paraty Da Silva, N.Pinheiro, M.Ferreira Portekiz , Kocaeli-Ferencvaros Almeida Costa, Joao A.Esteves, Baia Nogueria Portekiz , Alaves-Ankaragücü Sorin Corpodean, I.Muresan, T.Constantinescu Romanya 
     
Fenerbahçe - AIK Solna M. L. FRÖHLICH Almanya      2 Ekim 1957 yılında doğdu. 1994 yılında FIFA kokartı aldı. Kariyerine 1995’te başladı. Beşiktaş’ın Haifa ile 0-0, Fenerbahçe’nin MTK’ya 2-0 yenildiği maçları yönetti. Fröclich, 2000’de de Beşiktaş’ın 3-1’lik Lokomotiv zaferinde düdük çaldı. 
     
Sarajevo - BeşiktaşAttila JUHOS Macaristan      1 Nisan 1962’de doğdu. 1996 yılında FIFA kokartı taktı. Kariyerine 1996’da başladı. 23 Ağustos 2001’de Gaziantepspor’un, Moldova’nın Zimbru Chisinau takımı ile oynadığı ve 4-1 kazandığı karşılaşmada görev yaptı. 
     
Kocaelispor - FerencvarosM.Almeida COSTA Portekiz      6 Aralık 1960’da doğdu. 1999’da FIFA kokartı aldı. İlk kez 1999 yılında Avrupa 18 Yaş Altı Futbol Şampiyonası’nda düdük çaldı. Costa’nın kariyerindeki beşinci UEFA Kupası maçı olacak. Sertliğe taviz vermiyor. Kocaeli’nin kartlara dikkat etmesi gerekiyor. 
     
Lorient Fransa - DenizlisporJ.P. Da SILVA Portekiz      17 Aralık 1962’de doğdu. 1997’de FIFA kokartı taktı. İlk maçında 1997 yılında 16 Yaş Altı Avrupa Futbol Şampiyonası’nda görev yaptı. Galatasaray’ın, Arnavutluk’un Vllaznia takımı ile oynadığı ve 2-0 kazandığı Şampiyonlar Ligi ön eleme maçını idare etti. 
     
Alaves - AnkaragücüS. CORPODEAN Romanya      29 Mart 1965’te doğdu. 1997’de FIFA kokartı aldı. Kariyerine 1997’de başladı. 20 Eylül 2001’de Gençlerbirliği’nin Ankara’da İsveç’in Halmstadt takımı ile oynadığı ve 1-1 berabere kaldığı karşılaşmada düdük çaldı. 
     



 SPOR 






























</TEXT>
</DOC>
