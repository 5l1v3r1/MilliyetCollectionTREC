<DOC>
<DOCNO> 125823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun09.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dine en fazla önem veren ölkü ABD... Türkiye'de oran yüzde 65. 
</HEADLINE>
<TEXT>

     Sanayileşmiş ülkeler içinde dine en fazla önem veren ülkenin ABD olduğu bildirildi. 
     ''Pew'' adlı kamuoyu araştırmaları kuruluşunca uluslararası alanda yapılan bir nabız yoklamasına göre, Amerikalıların yüzde 59'u ''dinin yaşamlarında çok önemli bir yeri olduğunu'' söyledi. Diğer belli başlı sanayileşmiş ülkelerden İngiltere'de dine önem verenlerin oranının yüzde 33, Kanada'da yüzde 30, İtalya'da yüzde 27, Almanya'da yüzde 21, Japonya'da yüzde 12, Fransa ve Çek Cumhuriyeti'nde ise yüzde 11 olduğu kaydedildi. 
     Araştırma, dine bağlılığın Müslüman ülkelerde daha yaygın olduğunu da ortaya koydu. 
     Pew'in web sitesinde yer alan verilere göre, dine bağlılığın en yüksek olduğu ülke yüzde 97 ile Senegal. Onu yüzde 92 ile Nijerya, yüzde 91 ile Pakistan ile Fildişi Sahilleri ve yüzde 90 ile Mali izliyor. 
     Türkiye'de ise dine bağlı olanların oranının yüzde 65 olduğu kaydedildi. Araştırmaya eklenen yorumda, Türkiye ve Özbekistan gibi ülkelerde kişilerin, dinin önemi konusunda farklı görüşler taşıdıkları belirtildi. 
     İtalya gibi ''koyu Katolik'' bir ülkede halkın sadece yüzde 27'sinin dine önem vermesi ise laikliğe bağlandı. 
     





</TEXT>
</DOC>
