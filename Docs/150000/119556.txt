<DOC>
<DOCNO> 119556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sonspo06.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemler kendilerini nasıl değerlendirmeli 
</HEADLINE>
<TEXT>

     Türkiye Faal Futbol Hakemleri ve Gözlemcileri Derneği TFFHGD internet sitesinde, hakemlerin kendilerini 45 soruyla değerlendirmeleri isteniyor. 
     TFFHGD'nin resmi internet sitesinde yayınlanan ve Cem Satman'ın, ''Self Check List for Referees, Irish Soccer Referees Society'' adlı kaynaktan aldığı metinde hakemlerin kendilerini değerlendirmesi, 45 madde altında toplanıyor. 
     Hakemin genellikle kendi kendisinin en acımasızca eleştireni olması gerektiği belirtilen metinde, ''Her müsabaka sonrasında hakem kendi davranışlarını kontrol etmeli ve daha doğrusu, daha iyisi için çaba göstermelidir. Hakemin kendisini dürüst ve yapıcı bir biçimde eleştirebilmesi için aşağıdaki soruları kendisine müsabaka sonunda sorması tavsiye edilir'' ifadelerine yer verildi. 
     Metinde yer alan 45 soru ise şöyle sıralandı 

-Kuralları uyguladım mı 
-Kuralları doğru olarak uyguladım mı 
-İhlallerle doğru ve duyarlı bir biçimde ilgilendim mi 
-Tehlikeli oyunu doğru yorumladım mı 
-İyiniyet ve kötü niyet sonucundaki oluşan ihlaller arasındaki farkı yakalayabildim mi 
-Kararıma itiraz durumlarında, doğru bir tavırla karşılık verdim mi 
-Görevlerimin dışında birşey için oyuncularla iletişime girdim mi 
-Herhangi bir nedenden dolayı sporcuya işaret parmağımla sert çıkışta bulundum mu 
-Sporcunun benim onu küçümsediğim, düşüncesine kapılmasına neden olacak bir hareketim oldu mu 
-Gereken durumlarda ben mi oyuncuya yaklaştım, yoksa onların mı bana yaklaşmasını istedim 
-Aşırı derecede rahat davranıp oyunla yeteri kadar ilgili olmadığım izlenimi bıraktım mı 
-Her zaman oyuna ve görevlerime konsantre oldum mu 
-Oyunun genel kontrolünü oluşturdum ve sağladım mı 
-Oyun boyunca maksimum dinamizme sahip miydim 
-Oyun alanı içinde çok yavaş kaldım mı 
-Oyun ceza alanına yaklaştığında yavaşladım mı 
-Oyunun akışını doğru süzüp doğru yerlere çabukça hareketlendim mi 
-Oyunun benim durduğum yerle o yarı alandaki yardımcı hakem arasında olmasını amaçlayarak pozisyon aldım mı 
-Her zaman gerekli yerlerde geri koşuları uyguladım mı 
-Sahanın her köşesinde yeteri kadar bulundum mu 
-Oyun alanı içindeki hareketlerimi orta alan çevresinde sınırlandırdım mı 
-Oyun kontrolünde diyagonal sistemi tam olarak kullanabildim mi 
-Katı bir biçimde dar diyagonal çizgisinden çıkmayıp oyundan uzak kaldığım anlar oldu mu 
-Avantaj kuralını doğru ve duyarlı biçimde uyguladım mı 
-Avantaj uygulaması hareketini doğru bir biçimde yapıp, ihlali yapan oyuncuya da durumdan haberdar olduğumu bildirdim mi 
-Oyuncuların gereksiz zaman harcamasına izin verdim mi 
-Her oyun durmasından sonra oyunun yeniden hızlı bir biçimde başlamasını sağladım mı 
-Oyunun yeniden başlama işaretini vermeden önce pozisyon almam çok uzun sürdü mü 
-Ben işaret edip izin vermeden önce, sahaya herhangi bir giriş oldu mu 
-Sırtımı topa dönüp tüm olasılıkları gözönünde tutmadığım oldu mu 
-Doğru bir varyasyon ve vurguyla düdüğümü konuşturabildim mi 
-Düdüğüm etkili kabul edildi mi 
-Her durumda standart el-kol işaretlerini uyguladım mı 
-Yardımcı hakemlerimle uygun bir işbirliği sağladım ve bunu sürdürebildim mi 
-Yardımcı hakemlerimi doğru bilgilendirip anlaşıldığıma dair kesin bir biçimde emin oldum mu 
-Yardımcı hakemin oyunu benim yerime kontrol etmesine izin verdim mi 
-Belirgin biçimde benim sorumluluğumda olan kararlar için teyit amacıyla yardımcı hakeme hiç baktım mı 
-Gerekli olduğu durumlarda yardımcı hakemle kısa, çabuk ve özel bir biçimde fikir alışverişinde bulundum mu 
-Diyagonal yönümü yardımcı hakemi en etkili kullanım amaçlı olarak değiştirdim mi 
-Sahaya girerken ve sahadan ayrılırken zeki ve kendinden emin bir izlenim yarattım mı 
-Oyun içinde soğukkanlı ve tam olarak hazırlıklı bir yaklaşım mı takındım yoksa şaşkınlığa mı düştüm 
-Kendine aşırı güvenen bir duruma geldim mi ve gereksiz yere tüm dikkatleri üzerimde topladım mı 
-Oyunun akış yönünden hızlı bir biçimde çıkabildim mi Oyuncuların çevremi sarmalarına ve kararım hakkında beni sorguya çekmelerine izin verdim mi 
-Kendimi kontrol ettim mi, etkili düdük kullanıp soğukkanlı bir sesle oyuncuları kontrol altında tuttum mu 
-Yardımcılarıma müsabaka sonunda teşekkür edip bazı göreceli pozisyonları onlarla konuşarak irdeledim mi 
-İhtar verdiğim veya ihraç ettiğim oyuncular için gerekli ayrıntıları açık bir biçimde kayıt ettim mi 
     





</TEXT>
</DOC>
