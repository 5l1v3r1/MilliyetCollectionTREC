<DOC>
<DOCNO> 125470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo41.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Kural hatası yapıldı 
</HEADLINE>
<TEXT>

     Olaylı maçtan sonra basın toplantısı düzenleyen Denizlispor Teknik Direktörü Rıza Çalımbay, maçın hakemi Erol Ersoy'un kural hatası yaptığını iddia etti. 
     Çalımbay, maçı değerlendirirken şöyle dedi 
     ''Seyircimiz centilmen... Hakemin yaptıklarına rağmen tel örgüsüz statta olaylara sebebiyet verilmedi. Bu maç başka bir statta oynansa ve böyle bir olayla sonuçlansaydı çok büyük olaylar yaşanırdı. Hakemin yaptığı iş değil...Bana göre kural hatası yaptı. Golse santrayı göstermeli, değilse autla oyunu başlatmalıydı. Ne olduğu belli olmadan maçı bitirdi.'' Herşeye rağmen yaşananların Beşiktaş'ın galibiyetine gölge düşürmemesi gerektiğini belirten Çalımbay, şöyle konuştu 
     ''İlk yarıda iyiydik. Ancak ikinci yarıda istediklerimizi yapamadık. Pas yüzdemiz düştü. Kabat'ın kaçırdığı golden sonra kalemizde gördüğümüz golün ardından karşılaşmayı kaybettik. Herşeye rağmen takımın oyunundan memnunum.'' Toplantı sonrası Ahmet Fidan isimli bir Denizlispor taraftarı Çalımbay'a Denizli horozu hediye etti. 
     Bu arada Beşiktaş Teknik Direktörü Lucescu basın toplantısına gelmedi. 
     





</TEXT>
</DOC>
