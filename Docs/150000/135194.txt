<DOC>
<DOCNO> 135194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/gureli.html </URL>
<DATE> 2003/02/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Sınırsız Balkanlar ve "Savaşa Hayır" 
</HEADLINE>
<TEXT>

     Geçen hafta sonunda, bizim de katıldığımız, Bulgaristan’ın Stara Zagora Eski Zara kentinde toplanan 39 kişilik Bulgar ve Türk gazeteciler grubu toplantısında gündeme geldi "Sınırsız Balkanlar Projesi". Bu yolda ilk adım birkaç ay önce Bulgaristan’da Bulgar Medyalar Birliği’nin, Türkiye’de Edirne merkezli Güneydoğu Avrupa Gazeteciler Derneği’nin kurulmasıyla atılmıştı. Büyük çoğunluğunu yerel gazetecilerin oluşturduğu iki kuruluşun ortak amacı, iki ülke arasında geçmişteki ve olası anlaşmazlıkların aşılmasına katkıda bulunmak, her iki ülkenin Avrupa’ya entegrasyon sürecinde toplumları doğru ve tarafsız biçimde bilgilendirmek, barışın korunmasına yardımcı olmak şeklinde özetlenebilir. Bu amaçları gerçekleştirmek üzere bir gazeteciler ağı oluşturarak, sivil toplum örgütlerini harekete geçirmek düşünülüyor. Yola çıkışın nedenleri arasında, Bulgaristan ve Türkiye medyasında iki ülkeye ilişkin daha çok haberin yer alması yolunda mesleki işbirliği yapmak, ortak kültürel etkinlikler gerçekleştirmek gibi hedefler de yer alıyor. 
     Stara Zagora toplantısında, Türkiye ile Bulgaristan yerel medyaları arasında başlatılan işbirliğinin, "Sınırsız Balkan Projesi"yle öteki Balkan ülkelerini de kapsaması öngörüldü. Gerçekten, bu projenin ticari kaygılara kaptırılmadan, toplumsal ve kültürel amacından saptırılmadan gerçekleştirilebildiğinde, heyecan verici bir girişim olacağını düşünüyoruz. 
     
Bir bildiri      Stara Zagora toplantısı sonunda, umut verici bir "deklarasyon" yayımlandı. Bulgarca ve Türkçe yayımlanan bildiride, gazeteciliğin temel ilkesine dikkat çekilerek, "her türlü saldırıya ve Irak’ta askeri operasyona karşı olunduğu" vurgulandı ve "Gazeteciler" genel paragraf başlıklarıyla şu görüşler sıralandı 
     "Barışın tüm insanlığın birlikteliği açısından demokratik bir unsur olduğu görüşünü savunurlar. Dünya kamuoyunun Irak’taki çatışmanın barışçıl yollarla çözülmesi çabalarına destek verdiklerini belirtirler. Askeri bir müdahalenin sadece dünya barışını değil, tüm demokratik değerleri tehdit altında bırakacağını bildirirler. Savaşların insanlığa karşı bir suç olduğunu belirterek, tüm sivil toplumları bu deklarasyona destek vermeye çağırırlar." 
     
Bir şiir      Dizelerimiz, Avustralya’da işçi olarak çalışan 1955 Andırın doğumlu Mehmet Sarı’nın "içli bir duyguyla yakar hasretin" Gerçek Sanat Yayınları, Ocak 2003 kitabından 
     "Seni sordum eşkıya geçmez kuş uçmaz buz salkımlı kaya kovuklarından Seni sordum derin uçurumlardan ve başı bulutları delen dağ doruklarından" 
     
     







Amerika’dan Türkiye’ye üç mesaj 


Kıbrıs’ta yağlanan kazık, aşçılık ve valilik... 


Özer ve Baba... 


Hazırlıklar kararların önünde 


Baykal’ın tutarlı olması... 


Önce insan 


YÖK kavgası kızışıyor 


Gelişmeler güveni sarsıyor 


Sınırsız Balkanlar ve "Savaşa Hayır" 


Kuzey cephesi sorunu 


Fotoğrafı kapatın’ diyen yarın ne ister 


Bayramdan önce bayram fıkrası... 


Dünyada da orduya güven çok, siyasiye yok 


Dolar kaybettiriyor TL mevduatı olan kazanıyor 


</TEXT>
</DOC>
