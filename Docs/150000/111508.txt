<DOC>
<DOCNO> 111508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/astro/index.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişimi yakalayın 
</HEADLINE>
<TEXT>

Gün içinde Ay, Terazi ve Akrep burçlarından geçiyor. Geçmişe ait konuları ele alabilir ve yenilikler getirebiliriz. Akşam duygusal açıdan daha yoğun. Koç’lar ortaklaşa konularda kazançlı çıkabilirler. Yeni kişilerle bir araya gelip paylaşımda bulunmak için uygun fırsatlar var. Boğa’lar özellikle akşam toleranslı olmalılar. Ortaklaşa konular, evlilik ve yakın ilişkilerde bazı gelişmeler huzur bozucu olabilir. Duygusal konularda aşırı ısrarcı olmamak gerekiyor. İkizler günün ilk yarısında daha rahat ve istediklerini elde edebilecek. Öğleden sonra detay gerektiren işler yorucu zamanlara işaret etmekte. Yengeç’ler bugün de yakın çevreleri ve evleri ile ilgili olabilirler. Akşam keyifleri yerine gelecek. Duygusal konularda daha coşkun olacaklar. Aşk öne çıkmakta. Aslan’lar kısa yolculuklar, hareket ve iletişim açısından canlı bir gündeler. Akşam daha dikkatli olmalılar. Başak’lar maddi konularda daha verimliler. Yapacakları değişikliklerle kaynaklarını iyi kullanabilirler. Akşam daha fazla konuşma, sohbet öne çıkabilir. 

Terazi’ler haftaya hızlı bir başlangıç yapmaktalar. Yeni enerjilerle öne çıkabilirler. Akşam harcamalara dikkat etmeliler. Akrep’ler günün ilk yarısında hayalci ve kararsız davranabilirler ama öğleden sonra şartlar değişiyor. İstediklerini kolay elde edebilecekleri şartlar var. Yay’lar gün içinde ortaklaşa çalışmalar, grup ve arkadaşlıklar bakımından rahatlar. Yeni önerileri yapıcı biçimde değerlendirebilirler. İleriye yönelik planları uygulamaya koyabilecekler. Oğlak’lar haftaya aşırı iş yükü ve sorumluluklarla başlıyorlar ama akşam rahat etmiş olacaklar. Ortaklaşa konularda başarı söz konusu. Kova’lar haftaya akıcı enerjilerle başlamaktalar. Yabancılar, hareket ve yolculuk öne çıkıyor. Akşam toplum önünde dikkat çekici olabilirler. Sorumluluklar ağır basacak. Balık’lar parasal alışveriş ve ortaklaşa alanda istedikleri değişiklikleri kolay elde edebilirler. Akşam ise şans onlardan yana olacak. Yeni kişilerle tanışma ve iyimserlik söz konusu. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
