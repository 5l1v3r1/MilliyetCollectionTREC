<DOC>
<DOCNO> 136083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sonspo06.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 1- Elazığspor 1 maç bitti 
</HEADLINE>
<TEXT>

     Stat Hüseyin Avni Aker . 
     Hakemler Cem Papila xx, Metin Kıtmır xxx, Bülent Öztürk xxx . 
     Trabzonspor Petkoviç xx, Mustafa xx, Mehmet Kahraman xxx, Erman Güracar xx, Serkan Kılıç xx, Hüseyin xx, Aurelio xx, Erman Özgür xxx, Gökdeniz xxx, Fatih xx, Mehmet Yılmaz xx . 
     Elazığspor Orkun xxx, Erdem xx, Bülent xxx, Hacı Arif xx, Erhan Kurnaz xx, Ümit xx, Mehmet Ali xx, Jurai xx, Erhan Namlı xx, Roberto xx, Meszaros xx . 
     Birinci Süper Lig'de, Trabzonspor sahasında, Elazığspor ile 1-1 berabere kaldı. 
     Aşırı yağmur nedeniyle ağır bir saha zemininde yapılan maçın ilk yarısında, Trabzonspor rakibine oranla daha baskılı bir oyun ortaya koymasına rağmen ilk yarıda aradığı golü bulamadı. 
     Elazığspor'da kaleci Orkun yaptığı kritik kurtarışlarla bordo- mavili takıma gol izni vermezken, konuk takım da zaman zaman ileriye çıkarak, rakibi karşısında etkili oldu. 
     6. dakikada Jurai'nin sağdan kullandığı köşe vuruşunda, ceza alanı içindeki Meszaros'un kafa vuruşunda top üstten auta gitti. 
     13. dakikada Mustafa Yalçınkaya'nın sağdan yerden ortasında, ceza alanı içinde oluşan karambolde topu önce Fatih, sonra Mehmet Yılmaz kaleye göndermek istedi. Ancak kaleciyi geçen topu defans oyuncuları son anda çizgi üzerinden uzaklaştırmayı başardı. 
     16. dakikada Erman Özgür'ün ceza alanı dışından sert şutunda kaleci Orkun topun sahibi oldu. 
     18. dakikada Jurai'nin ara pasında, kaleciyle karşı karşıya kalan Meszaros'un yere yatan kaleci Petkoviç'in üzerinden aşırttığı top yandan auta çıktı. 
     21. dakika Gökdeniz'in sağdan ortasında ceza alanı içinde topu göğsüyle kontrol eden Erman'ın sert şutunda, kaleci Orkun topu çelmeyi başardı. 
     34. dakikada Serkan Kılıç'ın ceza alanı dışı sol çaprazında köşeye giden topu Orkun parmaklarının ucuyla kornere çelmeyi başardı. 
     Karşılaşmanın bundan sonraki dakikalarında da gol olmadı ve maçın ilk yarısı 0-0 sona erdi. 
     
     İKİNCİ YARI 

     Trabzonspor ikinci yarıya Mehmet Yılmaz'ın yerine Somers'ı xx oyuna alarak başladı. 
     47. dakikada Erman Özgür'ün sağdan kullandığı köşe vuruşunda, ceza alanı içindeki Somers'ın kafa şutunda top yan direkten döndü. 
     50. dakikada Trabzonspor'da Mehmet Kahraman sarı kart gördü. 
     57. dakikada Trabzonspor'da Erman Özgür'ün yerine Ali Şen x oyuna dahil oldu. 
     60. dakikada gelişen Elazığspor atağında, Erdem'in soldan ortasında ceza alanı içinde uygun durumda bekleyen Meszaros'in kafa vuruşunda, top kaleci Petkoviç'in solundan filelerle buluştu 1-0 
     64. dakikada Trabzonspor'da Somers, Elazığspor'da da Mehmet Ali sarı kart gördüler. 
     65. dakikada Elazığspor'da Ümit'in ceza alanı içi sağ çaprazında vurduğu sert şutta kaleci Petkoviç topun sahibi oldu. 
     65. dakikada Aurelio'nun şutunda savunmadan dönen topu yakın mesafede önünde bulan Fatih, meşin yuvarlağı sert bir vuruşla filelere gönderdi 1-1 
     73. dakikada Trabzonspor'da Mustafa Yalçınkaya'nın yerine Muzaffer x , 78. dakikada Elazığspor'da Jurai'nin yerine Selçuk x , 82. dakikada da Roberto'nun yerine Cem Yanık oyuna dahil oldular. 
     84. dakikada Elazığspor'da Selçuk sarı kart gördü. 
     85. dakikada sağdan ceza alanına giren Muzaffer'in sert şutunda kaleciden dönen topa Aurelio'nun kafa vuruşunda, meşin yuvarlak üst direkten geri geldi. 
     89. dakikada Gökdeniz'in sağdan ortasında kaleye doğru yönelen topu kaleci Orkun son anda kornere çelmeye başardı. 
     Uzatma dakikalarında Gökdeniz'in sağdan ortasında ceza alanı içinde Fatih'in kafa vuruşunda top direğin dibinden auta çıktı ve karşılaşma 1-1 berabere sona erdi. 
     Maçın ardından Trabzonsporlu futbolcular maçın hakemine tepki gösterdiler. 
     
</TEXT>
</DOC>
