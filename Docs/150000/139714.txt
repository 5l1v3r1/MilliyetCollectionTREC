<DOC>
<DOCNO> 139714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo10.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Dardanelspor'da 3 puan hesapları... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çanakkale Dardanelspor, İzmirspor deplasmanından 3 puan kazanarak ayrılmanın hesaplarını yapıyor. 
     Çanakkale Dardanelspor Kulübü Genel Menajeri Nahit Güzel, İzmirspor maçının kendileri açısından büyük önem taşıdığına dikkat çekerek, ''Bu karşılaşmadan alacağımız puan veya puanlar, takımımız için büyük önem taşıyor. Amacımız, geçen hafta evimizde Gümüşhane Doğanspor'u yenerek kazandığımız moralle oynayacağımız İzmirspor karşılaşmasından 3 puan kazanmaktır'' dedi. 
     Güzel, hafta içindeki hazırlıklarda sakatlığı nükseden İlkem'in dışında eksikliklerinin bulunmadığını ve bu maçın hazırlıklarını bugün tamamlayarak, yarın İzmir'e gideceklerini bildirdi. 
     





</TEXT>
</DOC>
