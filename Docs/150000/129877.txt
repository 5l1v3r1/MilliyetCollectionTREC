<DOC>
<DOCNO> 129877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/ekonomi/eko02.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell ya k r edecek ya da satılacak... 
</HEADLINE>
<TEXT>

Telekom Genel Müdürü Ekinalan, Aycell’in devamlı zarar etmesine katlanmak mümkün değil. Ya gelir sağlayıcı hale gelir ya da seçenekleri değerlendiririz’ dedi 
     ŞÜKRÜ ANDAÇ 

     Geçtiğimiz hafta göreve getirilen Türk Telekom Genel Müdürü Mehmet Ekinalan, rekabete hazırlandıkları bir dönemde hiçbir gelir kaybına tahammülleri olmadığını ve pay sahibi olarak özellikle de Aycell’den bir takım talepleri bulunduğunu söyledi. 
     Aycell’in büyük bir hızla k rlı hale getirilmesi gerektiğini belirten Ekinalan, "Bir şirket devamlı zarar ediyorsa, buna katlanılması mümkün değil. Piyasada bu servisi veren şirketler var. Zarar ediliyorsa benim pay sahibi olarak buna devamlı para vermem gerekiyor demektir. Böyle bir anlayışın olması sözkonusu değil. Yani bu şirket ya en kısa zamanda rekabetçi bir yapı içinde düzgün çalışan ve ilerisi için k r eden bir şirket haline dönüşecek ya da bunun durumunu ciddi olarak önümüze çıkan seçeneklerle değerlendireceğiz" dedi. 
     
     Kapatmanın yararı olmaz’ 
     Seçenekler arasında, Aycell’in satışı ya da kapatılmasının söz konusu olduğunu belirten Ekinalan, şöyle konuştu "Şu aşamada seçenekler arasında gösterilen kapatmanın yararı olacağını düşünmüyorum. Bir takım gruplar, kapatılsın diye bir takım şeyler söylüyor. Bu talepleri seslendirenlerin orijinine bakmak gerek. Eğer bu talepler rakiplerden geliyorsa başka bir şey ifade ediyor demektir. Yok kamudan geliyorsa, gerçekten müdahale etmek lazım. Ancak biz yönetim olarak Aycell’de kapatma safhasına gelindiğini düşünmüyoruz." 
     Aycell’in müşteri sayısının bugün gelinen noktada istenilen düzeyde olmadığını belirten Ekinalan, şunları söyledi "Aycell’deki yatırımlar gecikmeli de olsa devam ediyor. Satışla ve müşteri memnuniyeti ile ilgili sorunlar var. Şu an şirketi gözlemliyorum. Üzerime ne düşüyorsa, zamanı geldiğinde ne yapılması gerekiyorsa bu yapılacak. Yapısal değişiklik de olabilir, yönetim değişikliği de. Gerçek rakamları inceleyeceğiz. Rakamlar bize ne söylüyorsa, nereye müdahale etmemiz gerektiğini söylüyorsa oraya müdahale edeceğiz." 
     
     Özel sektör pazarlayabilir 
     Aycell’de çözülmesi gereken konulardan birisinin de pazarlama ve satış olduğunu söyleyen Ekinalan, Aycell’in bu konularda özel sektör fırsatlarını değerlendirmesi gerektiğini belirtti. Ekinalan, "Ben Türk Telekom tarafı olarak bu tür seçenekleri düşüneceğim" dedi. 
     
Önce değerini artırıp sonra özelleştireceğiz’      Mehmet Ekinalan, Telekom’da yapısal olarak değişikliği gerçekleştirecek tedbirler almaya hazırlandığını açıkladı. Telekom’un bugün geldiği noktada işleri çözemez durumda olduğunu belirten Ekinalan, 60 bin personel de dahil olmak üzere, şirketin yapısı ve en önemlisi de satış pazarlama konularında önemli bir operasyon yapılacağından bahsetti. 
     Ekinalan, Türk Telekom’un özelleştirilmesi konusunda da açıklamalar yaptı ve şöyle konuştu "Uzun süren bir özelleştirme süreci var. Geçmişteki yüksek fiyatlardan bahsetmek mümkün değil. Ancak Türk Telekom’u rekabetçi yapıya hazırlayıp, o piyasada da k r eden duruma getirebilirsek, şirketin değerinin daha iyi fiyatlara çıkacağını düşünüyorum." 
     
Müdahale değil eleştiri bekliyor      Yeni dönemde çok uyumlu bir yönetim oluşturulduğunu belirten Ekinalan, "Geçmişte Aycell’de yaşadığım sorunlarla ilgili burada problem olacağını düşünmüyorum. Türk Telekom’un geleceği ile ilgili umut veren güç hem Uluştırma Bakanlığı ham Hazine hem de Hükümet tarafından veriliyor. Bu kurumlar ve bizim aramızda görüş ayrılığı yok. Müdahale beklemiyorum ama yaptığımız işlere eleştiri bekliyorum ve de olmalıdır. Ama bunlar şirketin ileriye gitmesiyle ilgili olmalı. Olaylara rasyonel olarak yaklaşılıyor. Rasyonel olarak çalışılmazsa görülüyorki çözüm başarısızlık oluyor. Başarısızlıktan da herkes payına düşeni alır. Kimse de bu dönemde başarısız olmak istemez" diye konuştu. 
     



 EKONOMİ 



















</TEXT>
</DOC>
