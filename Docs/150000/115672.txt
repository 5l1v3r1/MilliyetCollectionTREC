<DOC>
<DOCNO> 115672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sontur29.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandalar dehşet saçtı 
</HEADLINE>
<TEXT>

     Manisa'nın Sarıgöl İlçesi'nde, 6 kişi, önce lokantada yedikleri yemeğin parasını ödemeyerek kavga çıkardı, ardından da gittikleri benzin istasyonunda benzin parası ödemeyerek pompa görevlisini bıçakladılar ve üzerindeki paraları alarak kaçtılar. 
     Sabah erken saatlerde Buldan-Alaşehir Karayolu üzerindeki Elmas Petrol'e gelen 6 kişi, restoranda yemek yediler ve hesabı ödememek için kavga çıkardılar. Kavganın ardından gruptan 3 kişi Sarıgöl-Tırazlar yolu üzerindeki Gümüşlü Petrol'e gelerek arabalarının benzin deposunu doldurdular. Ancak parayı ödemek istemeyince gece nöbetçisi Gündoğdu Gökkaya 25 ve Mustafa Arıkan 30 ile tartışmaya başladılar. Saldırganlar Gündoğu Gökkaya'yı 7 yerinden bıçaklarak kaçarken cebindeki paraları da aldılar. 
     Kayıplara karışan şahıslardan 4'ü yakalandı. A.E. 35 , E.Y. 24 , A.F. 25 ve M.F. 28 ilk sorgulamalarının ardından çıkarıldıkları mahkemede tutuklandı. 
     Olaydan sonra kaçmayı başaran A.Ş. ve H.B'nin, şartlı tahliye ile cezaevinden bir süre önce çıktıkları öğrenildi. 
     Yaralı olarak Sarıgöl Devlet Hastanesi'ne oradan da Manisa'ya gönderilen Gündoğdu Gökkaya'nın sağlık durumunun ciddiyetini koruduğu bildirildi. 
     





</TEXT>
</DOC>
