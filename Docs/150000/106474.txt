<DOC>
<DOCNO> 106474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yasam/ayas.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğiniz kız mı olsun erkek mi 
</HEADLINE>
<TEXT>

Belçikalı profesör, 12 milyar liraya mal olan bir operasyonla, çiftlere çocuklarının cinsiyetini belirleyebilme imkanı veriyor .. 
     NEVSAL ELEVLİ Londra 

     Belçika’da bulunan özel bir klinik, doğacak çocuğun cinsiyetini isteğe göre belirleyebiliyor. Ghent Üniversitesi’nde Prof. Dr. Frank Comhaire, bu işlemi Ghent’te bulunan özel kliniğinde 4 bin 400 sterline yaklaşık 12 milyar lira karşılığında yapıyor. 
     Bilim adamları tarafından çok tartışılan teknik, bebeğin cinsiyetini saptayan X ve Y kromozomlarının farklı boyutlarda olması esasına dayanıyor. Comhaire, babadan aldığı spermi ABD’nin Virginia eyaletindeki Fairfax şehrinde bulunan ve bu tekniği geliştiren MicroSort şirketine gönderiyor. 
     
     Başarı oranı çok yüksek 
     Buradaki laboratuvar, lazer teknolojisi ile dişiliği belirleyen ve daha ağır olan X kromozomlu spermleri, daha küçük ve hafif olan Y kromozomlarından ayırıyor. Ayrıştırılan spermler Belçika’ya geri gönderiliyor. Anneden alınan yumurtalar istenilen cinsiyeti belirleyen spermlerle dölleniyor ve en sağlıklı iki tanesi ana rahmine yerleştiriliyor. 
     Başarı olasılığının dişi ceninde yüzde 91, erkek ceninde ise yüzde 75 olduğunu söyleyen Comhaire, metoduna "Aile Dengelemesi" Family balancing adını vermiş. 
     Observer gazetesinde yer alan haberde uzman bilim adamları tarafından büyük tartışmalara neden olan bu teknik, ABD’de Gıda ve İlaç Dairesi’nce inceleniyor. 
     
Bilim adamları ikiye bölündü      4 bin uzmanı temsil eden Avrupa Doğurganlık ve Embriyoloji Derneği ise "Aile Dengelemesi" konusunda hala bir karara varabilmiş değil. İngiltere’de, University College of London hocalarından Francoise Shenfield’in de aralarında bulunduğu bir grup uzman, aile dengelemesine karşı çıktıklarını bildirdi. Shenfield’e göre, tıbbi nedenler dışında bir çocuğun cinsiyetini saptamak doğru değil. Shenfield, "Teknikten önce, bunun diğer çocuklar üzerindeki etkisi ne olur Kadının toplum içindeki pozisyonu açısından ne demektir Bunların tartışılması gerekir" diye konuşuyor. 
     



 YAŞAM 


















</TEXT>
</DOC>
