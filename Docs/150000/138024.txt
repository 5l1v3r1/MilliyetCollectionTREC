<DOC>
<DOCNO> 138024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo40.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Slavia Prag 1 - Beşiktaş 0 
</HEADLINE>
<TEXT>

     UEFA Kupası 4. tur ilk maçında, Beşiktaş ile Çek Cumhuriyeti'nin Slavia Prag takımı arasındaki mücadele, Prag'ın 1-0 üstünlüğüyle sonuçlandı. 
     
     İlk yarı 

     Karşılaşmaya hızlı başlayan evsahibi Slavia Prag, ilk dakikalarda Beşiktaş kalesine yüklendi. Ancak, siyah-beyazlı takımın başarılı savunması karşısında fazla etkili olamayan Çek takımı, gol pozisyonlarına girmekte zorlandı. 
     Öncelikle gol yememe düşüncesinde görünen Beşiktaş ise ilk 45 dakika süresince çok adamla savunma yaptı. İlk 15 dakikalık bölümden sonra oyunda dengeyi sağlayan Beşiktaş, hücum girişimlerinde ise etkisiz kaldı. 
     4. dakikada Slavia Prag'ın ceza alanı sol tarafından kazandığı serbest atışı kullanan Skacel, topu Pıtak'a aktardı. Bu futbolcunun sert şutunda top üstten auta gitti. 
     14. dakikada Zago'nun uzun pasıyla ceza alanında buluşan Ahmet Dursun, vuruşunu yapmak yerine kendini yere bırakarak penaltı kazanmayı deneyince, Beşiktaş önemli bir fırsatı değerlendirememiş oldu. 
     24. dakikada Kaan Dobra'dan kaptığı topla soldan ceza alanına giren Petrous'un vuruşunda, kaleci Cordoba gole izin vermedi. 
     42. dakikada Beşiktaş'ta Ahmet Yıldırım sakatlanarak yerini Sergen'e bıraktı. 
     43. dakikada Tomas Dosek'in ceza alanı içinden şutunda, top yandan auta gitti. 
     Karşılaşmanın ilk yarısı, 0-0 eşitlikle tamamlandı. 
     





</TEXT>
</DOC>
