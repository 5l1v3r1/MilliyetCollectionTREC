<DOC>
<DOCNO> 100484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yazar/pulur.html </URL>
<DATE> 2002/08/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bekleyip görelim 
</HEADLINE>
<TEXT>

Şurada sandığa kaç gün kaldı’ demeyin, bu pirinç daha çok su kaldırır. AKP ağızlarda sakız ama yarın bakarsınız Derviş - Cem ikilisi tabloyu değiştiriverir 
     Ekonomi her yerde olduğu gibi, Trabzon’u da yıkıp geçmiş, tepkisiz olan hemen hemen yok... İşte bu tepki oylarının hedefi düzenin "mağduru" sayılan "AKP" ve "siyaset meydanı dışı"nda kalan, CHP’de odaklanıyor. Ama yarın bir bakarsınız "Kemal Derviş - İsmail Cem" ikilisinden düzgün bir doğum olabilir. 
     
     DSP ve ANAP silinmiş 
     Tansu Çiller’in DYP’si yarışı zorlayabilir. Onun için "Favori Tayyip" modasına hemen kanmamak gerek... Haa bir de şu var "Ya Tayyip’i seçime sokmazlarsa " Kimine göre "mağdur" olur, "AKP" oy patlatır, kimine göre "AKP" zora düşer. İkincilere göre, millet istikrar bekliyor. Başkanı seçime giremeyen partiye kim oy verir ki Trabzon’da başka parti yok mu Olmaz olur mu Ama DSP ve ANAP’ı defterden silmişler... MHP’nin durumu ise henüz belli değil, Avrupa uyum yasalarına gösterdiği tepkinin karşılığını henüz almışa benzemiyor. Dedik ya, bu pirinç daha çok su kaldıracak... 
     
     Meclis’i takdir eden yok 
     Bizi en çok şaşırtan, Avrupa Birliği’ne girmek için her şeyi feda eden siyasetçilerin henüz Trabzon’da umduklarını bulamamaları... Konuştuğumuz hiç kimse kalkıp da "Canım bu adamlar şöyledir, böyledir ama sabaha kadar çalışıp, bize Avrupa yolunu açtılar" demedi... Ya işin farkında değiller, ya da umutsuzlar... 
     Ne kimse, DYP milletvekili Ayvaz Gökdemir’in dediği gibi "tahta bavulu"nu kapatıp Avrupa yoluna düşmüş, ne de kimse "Yabancı yatırımcının getireceği dövizi, doları, euroyu, Hazine’nin kasası almazsa ne olur " telaşına kapılmış... Sanki bu işler onun dışında oluyor. 
     
     Çeyrek porsiyon köfte 
     Kahveciler, lokantacılar, berberler, şoförler... Bunlar halkla, halkın her kesimiyle birlikte olan, onların havasını bilen insanlardır. Hasan Süngel bunlardan biri "Liman Köfteci"sinin sahibi... 
     Onun ölçüsü şu "Biz zamanında köfte yetiştiremezdik, şimdi müşteri neredeyse çeyrek porsiyon isteyecek " Ayhan Yıldırım ise kahveci "500 milyon liraya yakın veresiyem var. Adam çay içiyor, kahve içiyor yazdırıyor, parası yok ki versin Ne yapacağım, istesem, bir daha gelmez, hem bunca yıllık müşterim, onun yakasına nasıl yapışırım .. Öyle adam var ki, gelip kulağıma fısıldıyor, aman misafirim var, beni mahcup etme çay gönder diye..." 
     
     Hazine yardımına tepki 
     Ayhan Yıldırım, partilere yapılan Hazine yardımına da takmış "Fındığa, çaya, pancara destek vermeyip üreticiyi, köylüyü perişan ediyorlar, sonra da seçim için partilere 51 trilyon lira yardım veriyorlar. Nereye gidiyor bu para, bayrakçıya gidiyor, poşetçiye gidiyor, flamacıya, oradan da çöpe gidiyor " Lafın sonu başta da söyledik, ortada da söyledik, sonunda da söyleyelim "Bu pirinç, seçime kadar daha çok su kaldırır, şimdilik, Tayyip değişti, rüzgarı esse de..." 
     
     







Derviş ne yapacak 


Türkiye kendini aşma yolunda... 


Uygarlık kriteri 


Ecevit Derviş’e bağlı 


K bus senaryosu, huzur senaryosu 


Azil olmaz 


Burada gözler tamamen kapalı 


Bu seçim eskilerin son seçimi olmalı 


Tokat, Zile, Erbaa, Niksar 


Derviş’siz olmaz 


Türkiye AB’siz de yolunu bulur 


Her şey Türkiye için’ 


Bekleyip görelim 


Bizim TIR’da Demirel’in adı hiç yok 


Camdan kaleler 


Merkez’in operasyonu faizi aşağı çekebilir 


Göç etmek istemiyoruz’ 


</TEXT>
</DOC>
