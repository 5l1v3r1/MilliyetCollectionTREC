<DOC>
<DOCNO> 132555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/spor/bbas.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İSVEÇ'E BİR - İKİ 107-67 
</HEADLINE>
<TEXT>

2003 Avrupa Şampiyonası Elemeleri’nde rakibini silindir gibi ezen 12 Dev Adam, grubundaki 7. galibiyetini aldı, üst üste 6. kez final şansını yakaladı 
     GÖKHAN TÜRE 

     12 Dev Adam, 2003 Avrupa Şampiyonası Elemeleri’nde A Grubu’ndaki dokuzuncu maçında Hollanda’yı adeta kalbura çevirdi, 40 sayı farklı galibiyetle finallere katılmayı garantiledi. Zayıf rakibi karşısında henüz ilk yarıda arayı açan, İbrahim ve Hüseyin’in sayıları, Mirsad’ın da pota altındaki etkinliğiyle 22 sayılık farkı bulan Ay - Yıldızlı ekibimiz, bocaladığı üçüncü periyodun ardından son çeyrekte coştu. Kenardan gelen oyuncuların müthiş katkısıyla seyircilere adeta şov yapan millilerimiz, kırk sayılık farka zorlanmadan ulaştı, üst üste altıncı final vizesini kaptı. 12 Dev Adam, grubundaki son maçında Cumartesi günü Litvanya ile yine Abdi İpekçi Salonu’nda saat 19.00’da karşı karşıya gelecek. 
     
İstatistik TÜRKİYE OYUNCU TS 2S 3S SA R Kerem 2 1 3 - - 2 Mirsad 14 6 8 - 2 2 12 İbrahim 27 8 9 1 8 8 11 4 Hüseyin 17 4 9 - 9 11 6 Haluk - - 0 2 - 3 Alper 14 2 2 3 5 1 1 1 Tutku 7 3 3 - 1 2 2 Fatih 5 1 1 - 3 4 1 Serkan 13 2 3 3 4 - 1 Kaya 8 2 3 - 4 5 4 TOPLAM 107 29 41 7 19 28 36 36      
     
HOLLANDA OYUNCU TS 2S 3S SA R Krieger 7 2 7 1 4 - 5 Van der Hols 4 2 9 0 2 - 5 Triemstra 9 3 7 1 2 - 4 Hammink 19 8 12 0 4 3 3 7 Vrind 6 3 6 - - 2 De Paula - - 0 1 - 1 Cortenraede 12 0 3 4 5 - 3 Steenvoorde 6 2 7 - 2 3 2 Rauhorst 4 2 7 - - 5 TOPLAM 67 22 58 6 18 5 6 34      
     1.PERİYOT 26 - 12 Türkiye , 2.PERİYOT 53 - 31 Türkiye , 3.PERİYOT 69 - 45 Türkiye , MAÇ SKORU 107 - 67 Türkiye 
     HAKEMLER Milivoje Jovcic, Petar Obradovic Yugoslavya 
     
     Notlar 
     Doğru yoldayız’ 
     A Milli Basketbol Takımı başantrenörü Aydın Örs, Ay - Yıldızlı oyuncularımızın Hollanda karşısında sergilediği oyunun, Milli Takım’ın doğru yolda olduğunun güzel bir işareti olduğunu söyledi. Örs, "Tüm oyuncularımız disiplin içinde, paylaşımcı ve doğru basketbol oynadılar. Hepsini tebrik ediyorum" dedi. 
     
     Abdi İpekçi doldu, taştı 
     12 Dev Adam’ın, Hollanda ile oynadığı maçta Abdi İpekçi Salonu tarihi günlerinden birini yaşadı. Saha kenarına kurulan portatif tribünlerle birlikte 12 binin üzerinde seyirci müsabakayı izlerken, binlerce basketbolsever Ay-Yıldızlı ekibe müthiş bir destek verdi. 
     
     Havuç desteği 
     SON zamanların popüler televizyon dizilerinden "Çocuklar Duymasın"ın oyuncu kadrosu da 12 Dev Adam’a destek amacıyla dün Abdi İpekçi Salonu’na geldi. Maçı büyük bir heyecan içinde izleyen dizinin oyuncuları arasında en büyük ilgiyi ise "Havuç" lakablı minik oyuncu Furkan çekti. 
     
     Ömer tribünde 
     SAKATLIĞI süren Ömer Onan, maçı tribünden izledi. Litvanya sınavına yetiştirilmeye çalışılan Ömer, kadroda yer alamayan Rasim ve Vedat ile birlikte arkadaşlarına destek verdi. 
     
Hırsızlık iddiası      TAHSİN AKSU 

     HOLLANDA Milli Takımı’nın iki oyuncusu, otelde cep telefonları ile paralarının çalındığını öne sürerek şikayette bulundu. Küçükçekmece E5 Karayolu üzerindeki otelde kalan basketbolculardan Patrick Cortenraede ile Jos Fredericks, dün öğle saatlerinde otel yönetimine başvurarak cep telefonları ve 300 Euro tutarındaki nakit paralarının kaybolduğunu bildirdi. Olayla ilgili kat görevlisi N.D. gözaltına alındı. 
     POLİS, kat görevlisinin otel yetkilileri tarafından kendilerine teslim edildiğini belirtti. Otelin Yeme-İçme Müdürü Fikret Yüksel ise, "Sporcular sadece cep telefonlarının kaybolduğunu bize bildirdi. Biz de onların cep telefonlarını bulduk" dedi. Abdi İpekçi Spor Salonu’na doğru hareket eden takımın Hollandalı iki oyuncusu, "Herşey yolunda. Problem giderildi" diye konuştular. 
     



 SPOR 



























</TEXT>
</DOC>
