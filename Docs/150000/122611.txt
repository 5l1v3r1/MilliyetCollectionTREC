<DOC>
<DOCNO> 122611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/yasam/yas02.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Çakmaktaşlar reytingleri patlattı 
</HEADLINE>
<TEXT>

100 yıl öncesinin koşullarının yaratıldığı dağ başında 100 gün yaşayan beş kişilik Boro ailesinin belgeseli, Almanya’da izlenme rekoru kırdı 
     FRANKFURT Milliyet 

     Almanya’nın Bavyera eyaletinin Münsterland bölgesinde teknoloji ve medeniyetten uzak 100 gün geçiren Boro ailesinin yer aldığı belgeselin ilk bölümü, önceki gün Alman televizyon kanalı ARD’de gösterildi. 5 milyon 99 bin kişinin izlediği dizi, 22.0 izlenme oranıyla ilk sırayı aldı. 
     Türk ailesini televizyon dünyasına kazandıran olay şöyle gelişti Volker Heise ve Rolf Schlenker tarafından dört dizilik belgesel yayın için bir aile arandığını duyan Marianne Boro 46 , kocası İsmail 49 ve çocukları Reya 20 , Sera 17 ve Akay’ı 12 yarışmaya katılmaya ikna etti. Toplam 700 ailenin başvurduğu elemede seçilmeyi başaran Boro ailesi, 100 yıl öncesinin ilkel koşullarında yaşayan bir Alman aileyi canlandırmak için kolları sıvadı. 
     
     Ne elektrik var, ne de su 
     Kısa bir tiyatro ve televizyon eğitimi alan aile, tam 10 hafta boyunca kendileri için özel hazırlanan medeniyetten uzak, elektriği ve su tesisatı olmayan bir evde yaşadı. Boro ailesinin yaşamını çeken SWR televizyon ekibi de aynı koşullardan nasibini aldı. Alışverişlerini de kurulan özel bir dükk ndan, 1902 yılındaki para birimi ile yapan Boro ailesi, gaz lambasının aydınlattığı evlerinde, buzdolabı, çamaşır makinesi, televizyon gibi modern çağın gereksinimleri ve aletlerden uzak 100 gün geçirdi. 
     
     Süt sağmak zor işmiş 
     Dizinin ilk bölümünde aile, çiftlik evinde zor günler geçirdi. Sabah erkenden uyanan aile fertleri, hayvanları besleyerek güne başladı. Reya ile Sera en çok, ahırdaki domuzu bahçeye çıkarırken zorlandı. İlk günlerde ineklerden süt alamayan iki kız kardeş, daha sonraki günlerde bunu başarıyla gerçekleştirdi. 12 yaşındaki Akay ise babası İsmail Boro’ya otları biçmekte ve taşımakta yardım etti. 
     



 YAŞAM 



















</TEXT>
</DOC>
