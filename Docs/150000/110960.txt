<DOC>
<DOCNO> 110960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/soneko04.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo Borsası... 
</HEADLINE>
<TEXT>

     Japonya'daki yatırımcıların bankalara ilişkin yapısal reformların teşvikine dair endişelerinin yanı sıra, Amerikan menkul kıymetlerindeki düşüşlerin de etkisiyle, Tokyo borsasında Nikkei Endeksi, bugün, 19 yıldır ilk kez 9,000 puanın da altına düştü. 
     Tokyo menkul kıymetler borsasının bugünkü kapanışında Nikkei Endeksi 112.90 puan yüzde 1.25 kayıpla 8,936.43 puana indi. TOPIX Endeksi 9.64 puan yüzde 1.08 kayıpla 883.59 puana geriledi. 
     Yatırımcılar, daha çok şirket ve banka iflasları ile daha büyük oranlı deflasyondan kaynaklanacak şokları emebilecek taze ekonomik canlandırma planını bekliyor. 
     Borsada, başlıca, bankacılık, borsa aracı kurumları, selüloz ve kağıt sektörlerindeki şirketlerin hisse senetleri fiyatları düşerken, kauçuk, kara ulaştırma ve telekom hisseleri önemli ölçüde değer kazandı. 
     Tokyo döviz borsasının bugünkü kapanışında dolar düne göre 0.33 yen değer kaybederek 122.70 yene geriledi. 
     Dow Chemical ve Cisco Systems gibi dev şirketlerin karlarına dair endişelerden ötürü Dow Jones Endeksi dün gece 183.18 puan yüzde 2.31 kayıpla 7,755.61 puana inmişti. Endeks önceki gece yüzde 4.5'den fazla puan kazanmıştı. 
     





</TEXT>
</DOC>
