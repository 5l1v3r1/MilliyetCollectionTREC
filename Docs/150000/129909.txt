<DOC>
<DOCNO> 129909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/siyaset/siy02.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ’ta şerh koymak düşünce açıklamaktır’ 
</HEADLINE>
<TEXT>

     Genelkurmay Başkanı Orgeneral Hilmi Özkök’ün Başbakan Abdullah Gül’ün Yüksek Askeri Ş ra YAŞ kararlarına şerh koymasının "yasal dayanaktan yoksun olduğu ve irticai faaliyetlere bulaşanlara cesaret verdiği" yolundaki açıklamasına, AKP’liler Gül’ü savunarak yanıt verdi. 
     Başbakan Yardımcısı Ertuğrul Yalçınbayır, Gül’ün şerh koymasının irticaya destek amacını taşımadığını belirterek, "Şerh koymak bir düşünce açıklamadır. Mevzuatı tatbik etme görevini ortadan kaldırmaz" dedi. 
     Yalçınbayır, MGK Kanunu’nda değişiklik yapılmasına ilişkin tasarının Anayasa Komisyonu görüşmelerinden çıkarken soruları yanıtladı. Yalçınbayır, Özkök’ün açıklamalarının anımsatılması üzerine, YAŞ tartışmasının gündemden çıkması gerektiğini söyledi. 
     Tasarının görüşmeleri sırasında da AKP milletvekilleri, MGK ve YAŞ kararlarını eleştirdi. AKP Sakarya Milletvekili Ayhan Sefer Üstün, YAŞ kararlarında oybirliği şartı olmadığını savundu. 
     AKP Adıyaman Milletvekili Hüsrev Kutlu, daha önce de MGK’nın kararlarını hep tavsiye niteliğinde aldığını anımsatarak, "Bu kanunda tavsiye kararlarının koyu puntolarla yazılmasını tavsiye ediyorum" dedi. 



 SİYASET 












</TEXT>
</DOC>
