<DOC>
<DOCNO> 137469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yazar/guclu.html </URL>
<DATE> 2003/02/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Tezekle ısınan okula bilgisayar 
</HEADLINE>
<TEXT>

     Köy okulları, Türkiye’nin en kapsamlı bilişim projesi kapsamında, gelecek ay bilgisayarlarına kavuşacaklarmış. Her okula iki bilgisayar, yazıcı, tarayıcı ve internet bağlantısını da içeren proje çerçevesinde Türkiye çağ atlayacakmış. 
     Mış mış diyoruz. Çünkü ağzımız çok yandığı için artık görmeden inanmak istemiyoruz. 
     Sabah saatlerinde gazetelerden bu haberi okurken telefonlar da vızır vızır çalıyordu. Arayanlar okul müdürleriydi. Yakıt olmadığı için öğrenciler tir tir titriyorlarmış. Milli Eğitim, başınızın çaresine bakın diyormuş. Yakıt alacak paraları olmadığı için şehirdekilerin hiç şansı yokmuş. Ama köyler daha şanslıymış. Hiç olmaz ise tezek varmış... 
     Tam Türkiye’lik bir olay. Ayranı yok içmeye, tahtırevan ile gider s.. atasözü boşuna söylenmemiş. 
     Okulları ısıtacak yakıtımız, bilgisayar kullanmayı bilen öğretmenlerimiz, çocuklarımızın ayaklarında ayakkabıları yok ama baş köşede bilgisayarları olacak. 
     Köy okullarının bilgisayarı olmasın mı Elbette olsun. Geç bile kalındı. Ama ya diğer ihtiyaçları Böylesi ihaleli işlere hemen kolayca para bulunuyor da hayati ihtiyaçlara neden para bulunamıyor Bunu bir türlü anlayabilmiş değilim. 
     Baksanıza onca önemli yatırım durduruldu. Ama duble yol ihaleleri bir bir yapılıyor... 
     Hükümetin 9 günlük bayram tatili boşuna değildi. Bir anlamda yakıttan tasarruf amacı taşıyordu. Şimdi bir de tatil literatürümüze yakıt bitti tatili resmen girerse hiç şaşırmayın. Bazı okul müdürleri, paltoyla, pardösüyle ders yaptıklarını ama yine de öğrencilerin titremelerinin geçmediğine dikkati çekerek, okullarının tatil edilmesi için milli eğitim müdürlüğüne başvurduklarını söylediler. Kabul edilirse hiç şaşırmam. Çünkü onların da yapacakları fazla bir şey yok. 
     
Özal’ın da hayaliydi      Her okula bir bilgisayar kampanyasının ilk mucidi rahmetli Özal’dı. Sonra işi daha da büyütüp kampanyayı bir milyon bilgisayara çıkartmıştı. Ama arkası gelmedi. O dönemde alınan bilgisayarların çoğu ise hiç kullanılmadan demode olup gitti. Çünkü yazılım programları geliştirilmemişti. 
     Milli Eğitim Bakanlığı işi bu kez ciddiye aldı ve önce yazılım programlarının ihalesini yaptı. Sanıyorum o ihale de sonuçlandı. Herhalde bilgisayarlar ile birlikte onlar da gönderilecektir. 
     Benim asıl merak ettiğim, bilgisayarlar köy okullarına gönderildiğinde nasıl bir tablo ile karşılaşacağımız. İki bilgisayardan birisi kesin müdürün odasında olacak ve ondan başka kimse kullanamayacaktır. İkinci ise zaten tek sınıflı olan köy okullarının üç, beş sınıf bir arada eğitim yaptığı ortalık bir yere mi konulacak Yoksa eğer varsa kütüphaneye mi 
     Aslında madem köylere kadar bilgisayar götürülüyor, iki bilgisayardan biri okula, diğeri ise köy odasına ya da köy kahvehanesine konulsa çok daha fazla ilgi görür... 
     Özetin özeti Bilgisayarın, internetin köylere girmesiyle köylü mü kazanacak yoksa başkaları mı hep birlikte göreceğiz... 
     
     







ABD’nin Kongre’si varsa... 


Al TRT ver külah 


Güvensizlik 


Zamanın ruhunu kavramak için... 


Gözü dönmediyse 


ABD’ye kayıtsız şartsız destek yok’ 


Tezekle ısınan okula bilgisayar 


Paritenin yönü 


Kriz atlatıldı, ama... 


Savaşa hayır Saddam’ı korkutmaya evet 


Bush sonrası ABD 


Amerika’nın kime hayrı dokunmuş ki 


Fransızın "hayır"ı bizden çok farklı 


</TEXT>
</DOC>
