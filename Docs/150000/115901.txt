<DOC>
<DOCNO> 115901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yasam/yas04.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek haberle assolist oldu 
</HEADLINE>
<TEXT>

Bir söyleşide Şan dersleri alıyorum’ deyince Gazinocular Kralı’nın gözüne çarpan Sema Öztürk’e Maksim yolu açıldı 
     ÇİĞDEM ÖZCAN 

     Kanal D’nin yüksek reytingli yapımlarından "Şaka Gibi"nin sunucusu Sema Öztürk, Kurban Bayramı’nda Maksim’e assolist olacak. Öztürk’ün assolistlik öyküsü, Yeşilçam filmlerindeki "sıfırdan zirveye çıkan şarkıcı" senaryolarından farksız. 
     Maksim Gazinosu’nu ortağı Şefik Öztek’le birlikte Laila’ya dönüştüren Fahrettin Aslan, gazinoculuk mesleğini mek nın içindeki küçük bir bölümde eski Elma Kabare sürdürme kararı aldığı günlerde bir dergide eski VJ, yeni sunucu Sema Öztürk’ün şan dersleri aldığını okur. Bunun üzerine telefona sarılıp Öztürk’ü arar. 
     
Sınavı kolay geçti      Sema Öztürk, Gazinocular Kralı’ ile görüşmesini ve aldığı teklifi şöyle anlattı "Hastanedeydim. Annem, tümör nedeniyle beyin ameliyatı oluyordu. Fahrettin Aslan telefon etti. Dergideki söyleşimi okuduğunu, en kısa sürede benimle görüşmek istediğini söyledi. Çok mutlu oldum. Annem düzelir düzelmez, görüşmeye gittim. Yeni mek nda yeni isimlerle çalışmak istediği için beni seçtiğini söyledi. Assolistlik için istekli olup olmadığımı test etti. Testte bir iki şarkı söyledim. Testi geçince Özcan Korkut’tan ders almamı istedi." 
     Aslan’ın kendisini Kurban Bayramı’nda sahneye çıkarmayı düşündüğünü belirten Öztürk, "Hazır olmadan çıkmak istemiyorum. Amacım, sahneye çıktığım zaman kulvarımdakilerin en iyisi olmak. O yüzden tarih biraz ertelenebilir" dedi. 
     Özcan Korkut’un yanı sıra Özcan Şenyaylar ve Nilgün Sevinoğlu’ndan da ders aldığını söyleyen taze assolist’ Sema Öztürk, hocalarından aldığı övgülerin kendisini daha da cesaretlendirdiğini dile getirdi. 
     
     



 YAŞAM 



















</TEXT>
</DOC>
