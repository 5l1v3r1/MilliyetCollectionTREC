<DOC>
<DOCNO> 146013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo10.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da, Altay maçının hazırlıkları sürüyor... 
</HEADLINE>
<TEXT>

     Elazığspor'da, Altay maçının hazırlıkları sürerken, teknik direktör Erol Tok, alt sıralardaki takımlar için ligin yeni başladığını söyledi. 
     Erol Tok, Elazığspor'un çok önemli 9 maçının bulunduğunu belirterek, Altay karşılaşmasından alınacak olan galibiyetin çok önemli olacağını bildirdi. 
     Alt sıralardaki tüm takımların puan olarak birbirlerine çok yakın olduklarını kaydeden Tok, takımın, Altay maçının hazırlıklarını günde çift idman yaparak sürdürdüğünü kaydetti. 
     Altay maçının ardından Adanaspor ile yapacakları karşılaşmanın da kendileri için hayati önem taşıdığına değinen Tok, şöyle konuştu 
     ''Ligde alt sıralarda bulunan takımlar için kalan 9 maç hayati önem taşıyor. Tüm takımlar puan almak için ellerinden gelen çabayı ortaya koyacaktır. Şu anda Altay ve Adanaspor karşılaşmaları bizim için çok önemli. Bu karşılaşmalardan puanlar alarak ligde kalma iddiamızı sürdürmek istiyoruz. Alt sıralardaki takımlar için lig yeni başladı.'' Takımda, kaleci Kingston'un dışında sakat oyuncunun bulunmadığını ifade eden Tok, bu futbolcunun memleketine gittiğini, döndüğünde doktorun vereceği rapor doğrultusunda, Altay maçında oynayıp oynamayacağına karar vereceğini sözlerine ekledi. 
     




</TEXT>
</DOC>
