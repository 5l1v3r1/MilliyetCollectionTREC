<DOC>
<DOCNO> 116122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yazar/pulur.html </URL>
<DATE> 2002/10/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir kitabın başına gelenler... 
</HEADLINE>
<TEXT>

     HER ne kadar Doğan Yıldız, kitabının adını "Çağlarboyu Türklerde Spor" koymuşsa da "Türklerin Spor Tarihi" dense de yanlış olmaz. 
     Eski Türklerden Osmanlı’ya, Osmanlı’dan Cumhuriyet’e, Türkler spordan ne anlamışlar, ne yapmışlar, ne başarılar kazanmışlar, ya da kazanamamışlar. 
     Mesela, bugün "futbol" denilen oyunun, M. Ö. ikinci yüzyılda "Tepük" adıyla oynandığını biliyor muydunuz 
     Ya da "matrak" denilen oyunun bir tür eskrim olduğunu... 
     "Boksör"e de "muşt - zeh" denildiğini... 
     800 sayfa, büyük boy, kuşe kağıda basılmış, fotoğraflı kitabın tabii en çok bilgi dolu bölümü "Cumhuriyet" yılları... 
     
     KİTABIN hikayesi, kitap kadar ilginç hani "pişmiş tavuğun başına gelmedi" derler ya, bu kitabın başına gelenler de pişmiş tavuğun başına gelmemiş... 
     Doğan Yıldız, böyle bir kitap yazabilmek için 26 yıldan beri malzeme toplamış, bilgi notları almış, kenara köşeye bir şeyler çiziktirmiş, bir daha yazmış, bir daha yazmış, tekrar gözden geçirmiş, artık baskıya verecek, o akşam kitabın müsvettelerini otomobilin bagajına koyup eve gelmiş... 
     Sabah ne araba var, ne de bagajdaki kitap 
     Yıkılmış, günlerce kendisine gelememiş, uzun süre "Sana acıdık, arabanı aldık ama, kitabını filan yere koyduk, git al " diye bir müjdeyi beklemiş durmuş... 
     Heyhat, kimse ona bu müjdeyi vermemiş... 
     Kara kara düşünürken aklına gelmiş, o kitabını daktilo ile yazıyor, eklemeler çıkarmalar yapıyor, sonra bilgisayara geçiriliyor. 
     Boşuna üzüldüğünü sanıp, hemen telefon etmiş 
     "Disketler duruyor, değil mi " 
     Önce sessizlik, arkadan cevap 
     "Siz nasıl olsa kitabı bastırmışsınızdır, diyerek, dün disket lazım oldu, sildik." 
     
     DOĞAN Yıldız, elindeki malzeme ile tekrar çalışmaya başlamış. 
     Sonra 
     Kendisinden dinleyin 
     "Üst katımıza, son zamanlarda adına sanatçı sıfatı eklenen biri taşındı. Malum toplantılardan birinde, gece yarısı musluğu açık bırakmışlar, bizim evin salonu havuza dönmüştü, üstelik avize deliğinden oluk gibi akan sular, benim çalışma masamın üzerine inmiş, bütün kağıtlar hamura dönmüştü." 
     Doğan Yıldız’ın kitabı için "pişmiş tavuğun başına gelmedi" benzetmesini yaparken haksız değilmişiz, değil mi 
     
     BİR televizyon programında, Türk futbolunun en büyük ustalarından Lefter’i tanıyamayan yarışmacı, Doğan Yıldız’a bu kitabı hazırlaması için güç vermiş... 
     "Bu kitap, Türk spor tarihi albümü değildir" diyor. 
     Ya nedir 
     "Bu kitap yüzyılların birikimini yarına taşımak için yazılmıştır." 
     
     KİTABIN sonundaki isim dizinine bakınca, anılarımız canlanıyor, kimler gelmiş, kimler geçmiş, kimler gelip geçecek, diyorsunuz. 
     Onları hatırlarken, aklınıza "alkışlar" geliyor... 
     O alkışlar nerede şimdi 
     Sessiz de olsalar, Doğan Yıldız’ın kitabında... 
     
x Telebasım Yayıncılık 
- Reklamcılık Ltd. Şti. 
     
     







Çankaya ve AKP 


Galatasaray’ın tek golü ve düşündürdükleri... 


Cumhuriyetçiler 


Zıtlaşmak yerine... 


Sezer, Tayyip Erdoğan, yeni başbakan 


Simit satan başbakan adayları .. 


AKP’nin başbakan formülü 


Meclis Başkanı bir komünist 


Yanlış izlenimler 


Rusya ile ilişkilerde sıkıntı... 


AKP kendine sormalı Halk ne istiyor 


Bir kitabın başına gelenler... 


Sezer kimi atayacak 


Evde ansızın 2 koca karga peydahlansa... 


Seçilince insan değişiyor 


4 Kasım’da AKP’nin modeli hazır 


</TEXT>
</DOC>
