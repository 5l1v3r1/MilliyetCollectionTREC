<DOC>
<DOCNO> 140365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo21.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş savunması kötü sinyaller veriyor... 
</HEADLINE>
<TEXT>

     Beşiktaş savunması, özellikle son 2 maçta kalesinde gördüğü gollerle kötü sinyaller vermeye başladı. 
     Son iki maça kadar Birinci Süper Lig, UEFA Kupası ve Türkiye Kupası'nda oynadığı toplam 29 resmi karşılaşmada, maç başına 0.55 Toplam 16 gol yiyen Beşiktaş, son 2 maçında ise 5 gol birden yiyerek, kalesinde maç başına 2.5 gol gördü. 
     İlk olarak UEFA Kupası 4. tur rövanşında Slavia Prag'dan İstanbul'da 2 gol yiyen siyah-beyazlılar, dün de Göztepe karşısında 3 gole engel olamayıp, son 2 maçta taraftarlarını 5 kez üzdü. 
     Bu arada siyah-beyazlılar, Göztepe karşısında kalesinde gördüğü 3 golle, bu sezon resmi maçlarda ilk kez bir karşılaşmada bu kadar gol birden yedi. 
     
</TEXT>
</DOC>
