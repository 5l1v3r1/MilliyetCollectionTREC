<DOC>
<DOCNO> 136057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/theper.html </URL>
<DATE> 2003/02/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İyi huylu olan kazanır 
</HEADLINE>
<TEXT>

     Türk Ceza Kanunu 59. maddesi diyor ki 
     "Kanunu tahfif hafifletme sebeplerinden ayrı olarak mahkemece her zaman fail lehine cezayı hafifletecek takdiri sebepler kabul edilirse idam cezası yerine müebbet ağır hapis, müebbet ağır hapis yerine 30 sene ağır hapis cezası hükmolunur. Diğer cezalar altıda birden fazla olmamak üzere indirilir." Bu cümleyi tek başına okuyan bir anlam çıkaramaz. Onun için uygulamaya bakmak lazım. Sanığın mahkemede iyi hali görülürse bu takdiri hafifletici nedendir. Sanık boynunu büker, "Bi daa yapmıcam valla" derse bu iyi halidir veya yaptıklarını ballandıra ballandıra anlatırsa samimi ikrar kabul edilir bu da iyi halidir. Veya "şeytana uydum bi kerre üç küçük kızın ırzına geçtim ama bu bana ders olsun, bundan sonra küçüklerin ırzına geçmem, söz" der, bu da iyi halidir. Verilecek cezadan "cart" diye altıda bir indirilir. 
     Bunu bilen gedikli suçlular hemen en masum tavırlarını takınır, suratına melek maskesi geçirir, artistik kabiliyeti yüksekse bir iki gözyaşı döker, bu arada dinleyiciler arasındaki eşi düşer bayılır, böylece altıda bir ceza gitti gider. Zaten mahkum alacağı cezanın üçte ikisi infaz yasası hükümleri nedeni ile gidecektir. Varın hesap edin geriye ne kaldı Bunlar dışında da tonla hafifletici neden vardır ki artık bunları saymıyorum. İşte cezada sistemimiz budur. Sanığın lehine uygulanacak takdiri hafifletici sebep öyle gelişmiş, öyle genişlemiş ki artık neredeyse hakimin takdirine fırsat kalmadan otomatik olarak uygulanır hale bile gelmiştir. 
     Şimdi bir kere daha soruyorum. Bu şartlar altında suçlar önlenir mi Suçlu ile mağdur birbirine girmeden, mağdurun aradığı adalet gerçekleşir mi Asla. 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
