<DOC>
<DOCNO> 140471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yasam/yas04.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli DJ’ler geliyor 
</HEADLINE>
<TEXT>

Boğaziçi Üniversitesi, Tonmaysterlik ve Ses Teknolojisi’ sertifika programıyla okullu’ diskcokeyler DJ yetiştirecek 
     SİBEL KAHRAMAN İstanbul 

     Kendi kaynaklarını yaratmak için uğraş veren üniversiteler, yeni yeni sertifika programlarıyla hem para kazanmaya hem de her sektörlere eğitimli insan gücü kazandırmaya çalışıyor. 
     Boğaziçi Üniversitesi de, Melih Kibar ve Melki Prodüksiyon işbirliği ile Tonmaysterlik ve Ses Teknolojisi’ sertifika programıyla artık diskcokey DJ yetiştirecek. 
     
     Onlara iş bol 
     Program stüdyo, sahne, televizyon, radyo ve benzeri tüm müzik, kültür ve eğlence sektöründe, uzman tonmaysterleri sektöre kazandıracak. 
     Teorik eğitimlerin Boğaziçi Üniversitesi’nde, pratik stüdyo çalışmalarının ise Melki Prodüksiyon stüdyolarında verileceği programa, çeşitli firmaların temsilcileri de konuşmacı olarak katkıda bulunacak. 
     Üniversite yetkilileri, eğitimi alacak tonmayster ve DJ adaylarının, ses kayıt stüdyolarında, televizyon, radyo kanallarında, otellerde, tatil köylerinde, seslendirme şirketlerinde, diskoteklerde ve benzeri faaliyet gösteren işyerlerinde donanımlı kalifiye eleman olacağını açıkladı. 
     
     10 Mart’ta başlıyor 
     Sekizer haftalık iki dönemden oluşan program, 10 Mart’ta başlayacak ve hafta içi kampusta, hafta sonları ise stüdyoda sürecek. Kendisinin de Boğaziçi Üniversitesi mezunu olduğunu belirten Melih Kibar ise şunları söyledi "Çeşitli kuruluşlar benzeri programları yıllarca salt ticari amaçla uyguladılar. Meraklılarını uğrattıkları hüsran sonucu oluşan paranoya’ böyle bir programı Boğaziçi Üniversitesi gibi saygın bir çatı altında uygulamaya itti beni." 
     



 YAŞAM 


















</TEXT>
</DOC>
