<DOC>
<DOCNO> 109760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sontur12.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem alkollü, hem ehliyetsiz hem tek gözlü ama direksiyonda... 
</HEADLINE>
<TEXT>

     Antalya'nın Akseki İlçesi'nde trafik denetiminde yakalanan ehliyetsiz sürücünün, tek gözünün görmediği, alkollü olduğu ve 5 ay önce yaptığı trafik kazasında 8 yaşında bir kız çocuğunun ölümüne sebebiyet verdiği öğrenildi. 
     Akseki İlçe Jandarma Komutanlığı Trafik Timleri'nin olağan trafik kontrollerinde, ''Bu kadarına da pes'' dedirtecek bir olay yaşandı. 
     Metin Güven'in 33 kullandığı 07 LF 216 plakalı kamyonu durduran jandarma ekipleri, yaptıkları ilk kontrolde, Güven'in ehliyetsiz araç kullandığını tespit ettiler. 
     Yapılan kontrolde alkollü olduğu ve tek gözünün görmediği de belirlenen Metin Güven gözaltına alındı. Adliyeye çıkarılan Güven, 1 ay hapis, 83 milyon lira da para cezasına çarptırıldı. Metin Güven'in cezası, 192 milyon 52 bin 24 lira para cezasına çevrildi. 
     Akseki'de kamyonuyla mal taşımacılığı yaptığı belirtilen Metin Güven'in, 1 Mayıs 2002 tarihinde Antalya'nın Manavgat İlçesi'nde, yaptığı trafik kazasında, 8 yaşındaki Nurcan Ünal isimli çocuğun ölümüne sebebiyet verdiği de öğrenildi. 
     Manavgat Adliyesi'nde ''Tedbirsizlik ve dikkatsizlik sonucu ölüme sebebiyet vermek'' suçundan yargılanan Güven'in, ölen çocuğun ailesinin şikayeti geri alması ile serbest kaldığı, konuyla ilgili mahkemenin ise sürdüğü bildirildi. 
     





</TEXT>
</DOC>
