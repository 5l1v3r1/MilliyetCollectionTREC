<DOC>
<DOCNO> 148096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun44.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ABD haberleşme merkezine saldırı 4 ölü 
</HEADLINE>
<TEXT>

     ABD askeri kaynakları, Irak'ın başkenti Bağdat'ın güneyindeki dış mahallelerinde bulunan Amerikan haberleşme merkezine düzenlenen füze saldırısında 2 Amerikan askeri ve 2 gazetecinin öldüğünü, 15 kişinin yaralandığını bildirdiler. 
     Amerikan ordusundan Binbaşı Michael Birmingham, Reuters'e yaptığı açıklamada, yaralılardan ikisinin durumunun ağır olduğunu söyledi. Birmingham, ''kentin güneyinde, 2. Tugay'ın taktik harekat merkezi yakınlarına roket benzeri bir şey düştüğünü'' belirtti. 
     Askeri yetkililer, daha önceki açıklamalarında, haberleşme merkezine düzenlenen saldırıda 2 askerin öldüğünü, 6'sının yaralandığı, 2'sinin de muhtemelen kaybolduğunu söylemişlerdi. 
     ABD 3. Piyade Tümeni'ne bağlı 2. Tugay birliklerinin, bugün Bağdat'ın merkezine girerek, Devlet Başkanı Saddam Hüseyin'in iki sarayını ele geçirdiği bildirilmişti. 
     





</TEXT>
</DOC>
