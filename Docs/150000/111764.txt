<DOC>
<DOCNO> 111764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yasam/yas08.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları sadece Azrail gördü’ 
</HEADLINE>
<TEXT>

Gecenin kör karanlığında karayolunda karşıdan karşıya geçen dördü aynı aileden beş kişi TIR’ın altında kaldı... 
     ŞAKİR AYDIN İstanbul 

     Kartal’da bir aile ile bir genç, minibüse binmek için yan yolun karşı tarafına geçerken TIR’ın altında kaldı. 
     Pazar akşamı misafirliğe gittikleri akrabalarından Pendik’teki evlerine gitmek üzere 21.30 sıralarında ayrılan Toka ailesi ile Tekin Çelik, D - 100 yan yolda minibüse binmek için yolun karşı tarafına geçmek istedi. Bu sırada İstanbul yönüne gitmekte olan Gazi Madlı idaresindeki 34 T 2793 plakalı TIR, yoldan karşıya geçmeye çalışan Orhan Toka 35 , eşi Birgül 33 , oğulları Emre Can 7 ve Ömer Faruk 6 ile Tekin Çelik’e 24 çarptı. Toka ailesinin en küçük ferdi Ömer Faruk ve Çelik, kaza yerinde can verirken, ağır yaralanan diğerleri de çevredeki vatandaşlar ve polis ekibinin yardımıyla Kartal Lütfi Kırdar Eğitim ve Araştırma Hastanesi’ne kaldırıldı. 
     
     Hızlı değildim’ 
     Yaralıların sağlık durumlarının ciddiyetini koruduğu bildirilirken, gözaltına alınan TIR sürücüsü Madlı ise ifadesinde, "Hızlı değildim. Karanlıkta karşıya geçenleri fark edemedim" dedi. 
     



 YAŞAM 


















</TEXT>
</DOC>
