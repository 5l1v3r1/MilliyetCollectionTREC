<DOC>
<DOCNO> 127565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/sazak.html </URL>
<DATE> 2002/12/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tarihte Musul, Kerkük 
</HEADLINE>
<TEXT>

     ABD’nin Irak’a müdahalesi halinde Ortadoğu haritasının yeniden çizileceğine ilişkin senaryolar, Türkiye’yi Musul - Kerkük’ün gelecekteki statüsü konusunda daha duyarlı olmaya zorluyor. 
     Osmanlı’nın son döneminde en büyük darbeyi güney cephesinde yiyen ve Lozan’a kadar Musul vilayetini Misak - ı Milli’ sınırları içinde gören Mustafa Kemal ve arkadaşları, 1926’da Milletler Cemiyeti kararıyla bölgeyi Irak’a terk etmek zorunda kalmışlardı. 
     Özellikle Lozan Konferansı’nda İsmet Paşa’nın niçin daha etkin rol oynayamadığı konusunda TBMM’de sert tartışmalar yaşanmış, Mustafa Kemal Paşa’nın da müdahale etmek zorunda kaldığı müzakere günlerinde İkinci Grubun güçlü lideri Trabzon milletvekili Ali Şükrü Bey, Topal Osman tarafından öldürülmüştür. 
     Lozan’ın tartışıldığı TBMM gizli oturum zabıtları Cumhuriyet’in kuruluşundaki sancıları, zorlukları yansıtan tarihi önemde belgelerdir. 
     3 Kasım seçimleriyle oluşan 22’nci dönem parlamentonun ABD’nin Türkiye’de 80 bin asker konuşlandırarak Irak’ta bölgesel bir savaşa hazırlandığı dönemde henüz genel görüşme’ bile yapmamış olması karşısında Birinci Meclis’teki tartışmaların anlamı çok daha değer kazanmaktadır. 
     Muhalefeti temsil eden İkinci Grup liderlerinden Hüseyin Avni Bey, Musul sorununu Milletler Cemiyeti’ne havale etmenin İngiliz aldatmacası olduğunu savunurken, Musul’u bugün sana vermeyen yarın niye versin ’ diyerek Mustafa Kemal’a şöyle seslenmiştir 
     Paşa Ordunun başına otur, başka işin yoktur. Başkumandanlık vazifeni ifa et ve hudutlara bayrağı dik.’ 
     Araştırmacı Bülent Demirbaş’ın Musul Kerkük Olayı’ adlı kitabında tarihten ilginç kesitler var 
     Musul’un Birinci Dünya Savaşı’nda İngilizlerin eline geçmesi, traji komik bir emir’ yüzünden oluyor. Daha doğrusu, Musul’un savunulmasından sorumlu Ordu Komutanı Ali İhsan Paşa, İngilizler’in saldırısı üzerine Dicle’deki birliklerin daha geride savunma yapması için bir Alman havacısına yüklü miktarda altın vererek şifreli emir yollar. Alman pilot keşif uçuşu yaparken bu mesajı Osmanlı ordusuna atacaktır. Ancak emir yerine ulaşmaz. Alman havacı attığını söyler, belki de rüzgardan yön değiştirmiştir. 
     Emir yerine ulaşsa, Dicle Grubu Ali Paşa’nın istediği mevkiye çekilecek ve birkaç gün sonra mütareke yapıldığından teslim olmayacaktı. 
     Mustafa Kemal, 1 Mayıs 1920’deki Meclis konuşmasında Misak - ı Milli’ sınırını şöyle tanımlar 
     Hudud - ı millimiz, İskenderun’un cenubundan geçer, şarka doğru uzanarak Musul’u, Süleymaniye’yi, Kerkük’ü ihtiva eder. Kerkük şimalinde Türk kadar Kürt de vardır.’ 
     Ankara hükümeti, İngilizlerce kurulacak Kürdistan’a katılmak istemeyen ve vergi ödemekten kaçınan Türk ve Kürt aşiretlerin başlattığı Revandiz ayaklanmasını destekler. 
     İngilizler Revandiz’i bombalar 
     Türkiye, tarihi nedenlerle Kuzey Irak’ta yabancı güç’ istemiyor. Haksız sayılmaz. 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
