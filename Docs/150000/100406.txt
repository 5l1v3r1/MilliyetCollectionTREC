<DOC>
<DOCNO> 100406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/dunya/dun01.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük düşman S. Arabistan’ 
</HEADLINE>
<TEXT>

Resmi ağızlardan dostluk mesajı yayan ABD, terörü açıkça destekleyen ülkelerin başına Suudi Arabistan’ı yerleştirdi 
     DIŞ HABERLER SERVİSİ 

     Amerikan Savunma Bakanlığı Pentagon için çalışan Rand Cooperation adlı düşünce kuruluşu, Suudi Arabistan’ın ABD’nin önde gelen düşmanı ve terörizm destekçisi olduğunu öne sürdü. Rand Cooperation bu iddiayı Pentagon yetkililerine verdiği bir brifingte gündeme getirdi. 
     Haberi veren Washington Post gazetesi, Rand Cooperation’ın uzmanlarından Laurent Murawiec tarafından Pentagon’da geçen ay verilen brifingde, "Suudiler, plancısından finansçısına, subayından erine, ideoloğundan çığırtkanına kadar terör zincirinin her seviyesinde etkin" ifadesinin kullanıldığını yazdı. Gazete, 10 Temmuz’da Savunma Politika Kurulu’nda verilen brifingde, Murawiec’in, "Suudi Arabistan düşmanlarımızı destekliyor ve müttefiklerimize saldırıyor" dediğini belirtti. 
     Gazetenin haberine göre, brifing sırasında, Suudi Arabistan’ın Amerikan isteklerini kabul etmemesi durumunda, bu ülkenin denizaşırı varlıklarının ve petrol alanlarının hedef alınması da önerildi. 
     



 DÜNYA 












</TEXT>
</DOC>
