<DOC>
<DOCNO> 147478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun26.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire "İngilizler, Basra'da Kimyasal Ali'nin evini buldu" 
</HEADLINE>
<TEXT>

     İngiliz 7. Zırhlı Tugayı'na bağlı askerlerin Irak Devrim Komuta Konseyi üyesi Ali Hasan El-Mecid'e ait olduğu sanılan bir ev bulduğu öne sürüldü. 
     İRNA'nın haberine göre, El Cezire televizyonu, İngiliz güçlerinin, Irak'ın güneyindeki Basra kentinin bir mahallesinde buldukları ''Kimyasal Ali'' olarak bilinen El-Mecid'e ait ''muhteşem binanın'' Irak güçlerinin koalisyon güçlerine karşı direnişinin üssü olduğunu iddia ettiklerini duyurdu. 
     Haberde, binanın kontrolünü elinde tutan İngiliz güçlerin binada yaptıkları aramada önemli miktarda cephane ve maskelerin yanı sıra önemli askeri bölgelere ait haritalar ele geçirdiği belirtildi. 
     El Cezire, Basra'daki Irak güçlerinin Amerikan ve İngiliz askerlerine karşı direnişinin sürdüğünü de kaydetti. 
     





</TEXT>
</DOC>
