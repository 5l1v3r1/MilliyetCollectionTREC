<DOC>
<DOCNO> 144601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sontur12.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de ABD tarafından kiralanan fabrikalarda çalışma var 
</HEADLINE>
<TEXT>

     ABD'nin Irak'a harekatı sürerken, Güneydoğu'da konuşlanan ABD'lilerin güvenlik ve altyapıya yönelik çalışmaları sürüyor. 
     Alınan bilgilere göre, Amerikan 4. Mekanize Tugayı'na ait lojistikdestek sağlayan unsurlar, kiraladıkları Mardin Organize Sanayi Bölgesiiçerisindeki 3 fabrika ile Nusaybin Çukobirlik'e ait depolarda çalışmalarını sürdürüyor. ABD'lilerin daha çok güvenlik ve altyapıya yönelik çalışmalar yaptığı gözleniyor. ABD'liler, Türk şirketlerinden kiraladıkları dozer, greyder, kepçe gibi iş makineleriyle zemin sıkıştırma çalışmaları yaparken, güvenlik amacıyla da bulundukları binaların etrafına beton bloklar yerleştirdi. ABD'liler, ayrıca kiraladıkları bina ve arazilerin çevresini de tel örgüyle çeviriyor. 
     Mardin bölgesine konuşlanan ABD birliklerinin bölgede bir helikopter alanı aradıkları da ifade edildi. 
     İskenderun'dan gelen 10 boş TIR Mardin Organize Sanayi Bölgesi'ne giderken, ABD'lilerin personel taşımasında kullanılmak amacıyla Mardinve Diyarbakır'dan 9 adet klimalı minibüs kiraladığı bildiriliyor. 
     ABD ve Hollandalı askerlerin bulunduğu Batman Havaalanı'ndaki sessizlik devam ediyor. 
     Bu arada, içinde çeşitli gıda maddeleri olduğu bildirilen 7 araç Şırnak'ın Silopi İlçesi yakınlarındaki Habur Sınır Kapası'na gitti. 
     LBCD LBCT LBAU AJANS 
     





</TEXT>
</DOC>
