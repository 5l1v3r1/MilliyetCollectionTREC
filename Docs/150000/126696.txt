<DOC>
<DOCNO> 126696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/siy03.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, YAŞ’la tanışacak 
</HEADLINE>
<TEXT>

     BARKIN ŞIK Ankara 

     Başbakan Abdullah Gül’ün ilk kez katılacağı Yüksek Askeri Ş ra YAŞ toplantısı yarın yapılacak. Personelle ilgili dosyaların masaya yatırılacağı YAŞ’ta, irticai faaliyetlere karıştığı tespit edilenler hakkında ihraç kararı verilecek ve Gül’ün onayına sunulacak. 
     "Politik ve Askeri Durum Değerlendirmesi" başlıklı bir brifingin de verileceği ş ra toplantısı bir gün sürecek. Bu kapsamda, Irak ve Kıbrıs’la ilgili gelişmeler de ele alınacak. TSK’nın ihtiyaç duyduğu yasal düzenlemeler ve planlı faaliyetlerle ilgili değerlendirmelerin yanı sıra, personele ilişkin gözden geçirme çalışması yapılacak. İrticai ve bölücü faaliyetlerle disiplinsizlikleri tespit edilenler hakkında "ihraç" kararı verilecek ve bu dosyalar Gül’ün imzasına sunulacak. Hükümet programında, YAŞ kararlarının yargıya açılması yönünde düzenlemelerin yapılacağı sinyallerini veren 58. hükümetin başbakanı Gül’ün, ilk kez katılacağı YAŞ’ta nasıl bir tutum izleyeceğiyse merak konusu. 
     



 SİYASET 















</TEXT>
</DOC>
