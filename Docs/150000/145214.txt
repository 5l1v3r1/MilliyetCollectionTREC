<DOC>
<DOCNO> 145214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun11.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD birlikleri, Nasıriye'de Fırat'ı aştı 
</HEADLINE>
<TEXT>

     Irak'ın güneyinden başkent Bağdat'a doğru ilerlerken Nasıriye'de direnişle karşılaşan Amerikan birliklerinin, bu noktada Fırat kanalını aşarak kuzeye başkent Bağdat'a yöneldikleri bildirildi. 
     Reuters muhabirine göre ABD ordusu ile Irak kuvvetleri arasındaki çatışmaların sürdüğü Nasıriye, Bağdat'a 375 km mesafede bulunuyor. 
     Amerikan Deniz Piyadeleri ile birlikte Nasıriye kentinde bulunan Reuters muhabiri, iki gündür Fırat nehrini geçmeye çalışan Amerikan kuvvetleri ile Irak kuvvetleri arasındaki çatışmaların devam ettiğini söylemişti. 
     Birlikler, pazar gününden bu yana Bağdat'a iki koldan yeni güzergah açmaya çalışıyordu. 
     ABD, askeri konvoyu taarruz yarma hareketiyle Fırat'ı aştı. 
     Fırat'ın batı tarafında ABD ordusunun Bağdat'a 100 km uzaklıkta bulunduğu, bugünkü ırmak aşma harekatıyla doğu hareket kolunun da açıldığı bildiriliyor. 
     




</TEXT>
</DOC>
