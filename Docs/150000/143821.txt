<DOC>
<DOCNO> 143821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/uras.html </URL>
<DATE> 2003/03/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Program var kaynak’ yok 
</HEADLINE>
<TEXT>

     Hükümetin ekonomiden sorumlu ama davranışlarıyla ve konuşmalarıyla "sorumsuz" genç bakanı, bir günün bono ihalesini kurtarmak pahasına, doğru olamayan açıklamalar yaparak "güveni" yok ediyor... 
     Alınız başınıza belayı .. 
     Bizim zaten kaynak sorunumuz vardı. Hükümetin kaynak bulamadan bırakınız iş yapmasını, günü kurtarması bile imkansızdı. IMF destekli program ile "uzatmaları oynarken" başımıza gökten "Irak belası düştü." Irak belasının bir faturası var... Bu belaya biz kendi kendimize girmedik... Allah’ı var hem Gül, hem Erdoğan bu beladan "sıyrılmak için" çırpındı durdu. Ama beladan kurtulmanın imk nı yok. 
     Bu arada Tayyip Erdoğan 59’uncu hükümetin 51 sayfalık bir kitap halinde basılan programını TBMM’de okudu. Ama program güme gitti. Kamuoyuna duyurulamadı. Veya kamuoyu o kadar "yorgun" ki programa hiç mi hiç ilgi göstermedi. 
     Gerçekte Tayyip Erdoğan’ın programı kamuoyunun ilgisini çekecek bir program da değil... "Formalite yerine gelsin" telaşı ile hazırlanan bir program görüntüsünde. Programda "çarpıcı önemli yenilik getirici kemikleşmiş yapıyı değiştirici" hiçbir hedef yer almıyor. 
     Şu anda ülkenin en önemli sorunu olan "kaynak sorununun" nasıl çözülebileceği konusunda programda bir ışık yok. 
     Kumandan askere sormuş, "Evladın neden ateş etmiyorsunuz " Çavuş boynunu bükerek başlamış derdini anlatmaya... "Kumandanım önce barut yok... Sonra..." Kumandan "Tamam evladım tamam..." demiş... "Bırak sonrasını... Neden ateş edemediğiniz belli..." İşte o biçim... İşte o biçim ama... Barut yok diye savaşı bırakmanın da imkanı yok... 
     Başbakan olarak Tayyip Erdoğan barutu bulmak, kaynak bulmak zorunda... IMF’den para gelmiyor, ABD döviz yollamıyor diyerek "dükkana kilit vuracak halimiz yok..." Tayyip Erdoğan şu anda ülkenin en önemli sorununun kaynak sorunu olduğunu kabul ederek, kaynak sorununa çözüm aramak zorunda. 
     Bu ülkede, bu konuda Tayyip Erdoğan’a yardımcı olacak IMF ve Dünya Bankası ve Ankara deneyimli ve de becerikli çok sayıda insan var... Fakat, Başbakan olarak Tayyip Erdoğan her sorunu, kendi dar, ve deneyimsiz kadroları ile çözme arayışını sürdürür ise, "adam başı 100 dolar sadaka toplayarak kaynak yaratma gibi" komik formüllere inanır ise, hiçbir sorunu çözemez. Şu günler parti hesabı yapacak, "o bizden bu onlardan" ayrımı ile sorunları çözülemeyecek hale getirecek günler değildir. Biz bu kaynak sorununu çözmek zorundayız. Biz bu soruna doğru yaklaşırsak, çözeriz. Unutmayınız başka çaremiz de yok... 
     
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
