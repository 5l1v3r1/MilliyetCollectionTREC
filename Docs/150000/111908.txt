<DOC>
<DOCNO> 111908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/dunya/tur.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Kuveyt’te bir ABD askeri öldürüldü 
     Kuveyt’te süren ABD - Kuveyt tatbikatı sırasında ABD deniz piyade birliklerine ateş açan 2 saldırgan bir ABD askerini öldürdü, birini de yaraladı. Kuveytli oldukları açıklanan 2 saldırgan da ABD güçlerince açılan karşı ateşle öldürüldü. Pentagon’dan yapılan açıklamaya göre, saldırı Faylaka Adası’nda gerçek mermilerle tatbikat yapıldığı sırada meydana geldi. Kuveyt İçişleri Bakanlığı da, saldırganların Kuveytli ve saldırının bir terör eylemi olduğunu bildirdi. Bakanlık, öldürülenlerin isimlerini Anas Ahmed İbrahim Kandari ve Casım Mübarek El Haciri olarak açıkladı. Güvenlik kaynakları, eylemcilerin dinci gruplarla bağlantıları olabileceğini iddia etti. 
     



 DÜNYA 












</TEXT>
</DOC>
