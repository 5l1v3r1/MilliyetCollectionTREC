<DOC>
<DOCNO> 118528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko08.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik Özgürlük Endeksi’nde 14 basamak geriledik 
</HEADLINE>
<TEXT>

     EKONOMİ SERVİSİ 

     Heritage Vakfı ve Wall Street Journal Gazetesi’nin hazırladığı Ekonomik Özgürlük Endeksi 2003’e göre, Türkiye 2002’de büyük oranda özgür olmayanlar’ kategorisinde kaldı. Ancak, 3.50 puanla 156 ülke içinde 119’uncu oldu. Böylece 2001’e göre 14 basamak geri gitti. 
     Rapora göre ağırlıklı ortalama tarife oranı 2002’de yüzde 2.7 oldu. Endeksteki puan değeri de 1 puan kötüleşerek 3 puan olarak gerçekleşti. Böylece Türkiye ortalama korumacılık’ seviyesinde olan ülkeler grubunda yer aldı. 
     Türkiye, devletin mali yükü’ değerlendirmesinde 4.5 puanla hükümetin ağır yükü’ olan ülkeler grubunda yer aldı. 
     
     En hür ekonomi Hong Kong 
     Devletin ekonomiye müdahalesi’ bölümünde 3 puanla ortalama’ düzeyde bulunan Türkiye, para politikası’ bölümünde ise enflasyon seviyesinin çok yüksek’ olması nedeniyle 5 puan aldı. Bu en kötü puanı ifade ediyor. Dünyanın en hür ekonomileri listesinde Hong Kong bu yıl da birinciliği alırken, Singapur ikinci sırada yer aldı. Lüksemburg ve Yeni Zelanda da üçüncülüğü paylaştılar. Listedeki 85 ülke, ağırlıkla hür değil ya da baskı altında.’ Kuzey Kore ise dünyanın ekonomik bakımdan en çok baskı altındaki ülkesi olarak yer aldı. 
     



 EKONOMİ 

























</TEXT>
</DOC>
