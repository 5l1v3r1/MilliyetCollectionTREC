<DOC>
<DOCNO> 121256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/siyaset/siy31.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’nın derdi, silah satmak 
</HEADLINE>
<TEXT>
Chirac Savunma Bakanı ile gelin 
     UTKU ÇAKIRÖZER Stockholm 

     Fransa Cumhurbaşkanı Jacques Chirac, AKP Genel Başkanı Recep Tayyip Erdoğan ile bugün yapacağı görüşmeye Milli Savunma Bakanı Vecdi Gönül’ün de katılmasını istedi. Chirac’ın, TSK’nın katrilyonluk silah projelerinden, Fransız firmalarına pay verilmesini iseteyecek. Erdoğan, bugün Paris’te Elysee Sarayı’nda Chirac ile biraraya gelecek. Chirac’ın, "Yanınızda savunma bakanınızda olsun" talebini iletmesi, AKP heyetinde ilginç spekülasyonlara yol açtı. Chirac’ın, Erdoğan’a randevu vermek istemediği için Gönül’ü çağırdığı iddiaları doğrulanmazken, Fransa Cumhurbaşkanı’nın asıl hedefinin, dev silah projeleri olduğu ortaya çıktı. Chirac, kendisinden Türkiye’ye müzakere tarihi verilmesi için destek isteyecek Erdoğan’a, TSK’nın öncelikli modernizasyon projelerinde Fransız silah şirketlerine ayrıcalık tanınmasını isteyecek. Bu projelerin başında, 7 milyar dolarlık 11 katrilyon lira tank üretim projesi ve 300 milyon dolarlık 500 trilyon lira tekerlekli, zırhlı muharebe aracı projesi yer alıyor. 
     



 SİYASET 



















</TEXT>
</DOC>
