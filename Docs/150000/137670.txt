<DOC>
<DOCNO> 137670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yazar/pulur.html </URL>
<DATE> 2003/02/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bush şeytan Saddam güvercin 
</HEADLINE>
<TEXT>

     Mesela AKP Başkanı "muhtemel ve müstakbel" başbakan Tayyip Erdoğan’ın "Denklem dışı kalırsak, harekat sonunda dengeleri değiştirecek konumda olamayız" demesinin altını çizip, düşünmek de gerekmez mi 
     
     ŞİMDİ gelinen son nokta şu... 
     Eğer, BM Güvenlik Konseyi kararına rağmen, Amerikan askerleri Türkiye’den Irak’a saldıracaksa, biz de Meclis kararıyla buna katılacaksak, faturanın bedeli yazılı olarak güvenceye alınmalıdır. 
     Hani Özal, bir koyup üç alacaktı ya, bu sefer bakalım kaç koyup, kaç alacağız 
     
     BARIŞ, barış, barış, sonuna kadar barış... 
     Lakin, Enver Paşa’nın Osmanlı devletini "Müjde bir çocuğumuz oldu " diyerek 1. Cihan Savaşı’na soktuğu gibi, Türkiye Cumhuriyeti savaşa sokulamaz. 
     Savaş, 2003 yılında, Enver Paşa’nın iki dudağı arasında değil, Meclis’in özgür iradesindedir. 
     Elbette, bu irade de halkın, savaş karşıtı davranışlarından etkilenmek zorundadır. 
     Bush’a şeytan denilmesine kimse itiraz etmiyor ama, Saddam’ı neredeyse "güvercinleştirmek" garip olmuyor mu 
     
     GEÇTİĞİMİZ pazartesi günü, Taha Kıvanç, Yeni Şafaköta soruyordu 
     " ... Türkiye gibi savaşa komşu ve savaş karşıtlarının çok yüksek olduğu kalabalık bir ülkede, milyonlar harekata geçirilebilmeliydi. Oysa en kalabalık miting bile birkaç bin kişiden fazla ilgi görmüyor Türkiye’de. 
     Neden " 
     Bu sorunun kim bilir kaç cevabı vardır ama, bir tanesi de Taha Kıvanç’ın sıraladığı isimler arasında bulunan "her çorbaya maydanoz" olanlar denilemez mi 
     Ya da, Kadıköy’de barış mitingi yapıp, dükkanlara saldırmak, esnafı dövmek... 
     
     AÇIKLAMA - 13 Şubat tarihli hakkımdaki yazınıza cevap vermek istiyorum. Radikal gazetesinde Sayın Neşe Düzel ile yapılan söyleşide Musul - Kerkük, Batum ve Batı Trakya’nın Misak - ı Milli’de yer aldığını, ancak Lozan Antlaşması’nda bu üç yerin sınırlarımızda yer alınmadığını kastettiğimi herhalde siz de anladınız. Onların tarihçesini her vak’a nüvist gibi ben de biliyorum. Gümülcine’deki görevim sırasında Lozan’ın zabıtlarını okudum. Batı Trakya ve Musul’da halk oylaması istememizin nedeni yoğun Türk nüfusu sayesinde bu bölgeleri sınırlarımıza katmaktı. Olmadı. Bütün bunların Lozan’da Atatürk ve İnönü’nün kazandığı başarıyı gölgelemediğini söylemiştim. Bunlara işaretten kastım uluslararası ilişkilerde daha büyük amaç için fedakarlıkta bulunabileceğini göstermekti. Kelime akrobasisi ile Lozan ve Misak - ı Milli sınırları arasındaki fark giderilemez. Lozan’a Sevr’den gelindiğini söylemek için dahi olmak gerekmiyor. 
     Yazınızda değindiğiniz NATO’da Irak konusunda ortaya çıkan çatlağın esas itibariyle Türkiye’ye yönelik olmadığını, Fransa, Belçika ve Almanya’nın ABD’nin Irak politikasını hedeflediğini söylemek isterim. 
     Aşırı kuşkuculuğu ve Sevr sendromunu paylaşmamakla beraber, anlıyorum. 
     Bu cevabı sütunlarınızda yayınlama zarafetini göstereceğinizi umarım. 
     Yalım Eralp 
     
     







Havuç ve sopa 


Karagöz oyunu 


We are all French 


Yoğurdu üflerken 


Riskli oyun Top kimde 


Güç kirlenmesi 


Üniversite, savaş ve hassas dengeler 


Türkiye’nin tercihi kredi mi olmalı, hibe mi 


Krizle gelen fırsat 


Zamana karşı yarış... 


Amaannn petrol canııımmm petrol 


Bush şeytan Saddam güvercin 


Odamdaki Guernica bana bakıyor 


Hoş geldin Türkiye 


Köy ekmeğinin iyisi Paris’te 


</TEXT>
</DOC>
