<DOC>
<DOCNO> 119231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/sazak.html </URL>
<DATE> 2002/11/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yeni başbakan 
</HEADLINE>
<TEXT>

     AKP’nin iktidar koşusu nedeniyle haftalardır tartışılan Başbakan kim olacak ’ sorusu nihayet aydınlanıyor. 
     Tayyip Erdoğan, partinin adaylarını dün Çankaya Köşkü’ne sundu, yeni hükümeti kuracak başbakanı atama’da son söz Cumhurbaşkanı Ahmet Necdet Sezer’e bırakıldı. 
     Böylece Anayasa’nın 109’uncu maddesini değiştirerek Tayyip Erdoğan’a dışarıdan başbakanlık yolunu açma’ ısrarından vazgeçen AKP yönetimi, Cumhurbaşkanı’na birden çok isim bildirerek, Sezer’e milletvekilleri arasından seçme hakkı’ da tanımış oldu. 
     AKP kulislerinden sızan bilgilere göre, başbakan birinci adayı’ olarak Köşk’e Kayseri milletvekili Abdullah Gül’ün adı verildi. 
     Vecdi Gönül ve Abdülkadir Aksu da öteki isimler. 
     Çankaya’da hükümeti kuracak 3 isim dışında, Milli Eğitim, Savunma ve Adalet bakanlıklarına yapılacak atamalar üzerinde de eğilim yoklandığı belirtiliyor. 
     Cumhurbaşkanı’nın tercihine göre, yeni kabinenin hafta başına kadar oluşturulması ve 58’inci hükümetin süratle göreve başlaması bekleniyor. AKP’nin takvimine göre Bakanlar Kurulu’nun kasım sonunda güvenoyu alması mümkün. 
     Erdoğan’ın dışarıda kaldığı 58’inci hükümetin, kabine üyeleri açısından olmasa da başbakanı nedeniyle bir geçiş’ yönetimi olacağı kesin. Öncelikle Kopenhag zirvesini hedef alacak AKP hükümetinin, şubat ayında Tayyip Erdoğan’ın kamu haklarının iadesi takvimi de gözeterek Meclis’e bir Anayasa değişikliği paketiyle gelmesi bekleniyor. 76’ncı maddedeki, milletvekili seçilme engelindeki düşünce suçu’nun kaldırılması ve ara seçim’e gidilme yolunun kolaylaştırılması gibi düzenlemelerle Erdoğan, 3 - 5 aylık süre sonunda başbakan olabilecek. 
     Erdoğan’ın gelecekteki başbakanlığı Türkiye Cumhuriyeti’nin 59, AKP’nin ikinci hükümeti’nin kurulmasına zemin hazırlayacak. 
     Ancak AKP’nin 2004 Nisanı’ndaki yerel seçimleri düşünerek, Tayyip Erdoğan’la ilgili değişikliği 1.5 yıl sonraya bırakması da olasıdır. 
     Çankaya’nın AKP’nin başbakan adayları’ arasından yapacağı tercih bu açıdan da gösterge olacak. 
     Yeni başbakanın profili geleceğe ışık tutacak. 
     Abdullah Gül başbakan olursa bu atama birkaç aylık emanetçi’ formülünün ötesine geçebilir. 
     Gül, AKP’de en az Erdoğan kadar ağırlığı olan bir isim. 28 Şubat sürecinde RP kapatılıp Fazilet Partisi kurulduktan sonra Erbakan’a bayrak açtı ve Recai Kutan’a karşı aday oldu. Kongreye Parti Balgat’tan yönetilemez’ sloganıyla girdi. Gül - Erdoğan dayanışmasını geliştiren bu süreç AKP’nin temelindeki yenilikçi hareket’in de miladıydı. 
     Erdoğan’ın yasağı Gül’e başbakanlık yolunu açıyor. 
     AKP lideri aslında bu tercihi kendisi yapmalıydı, Sezer, Gül’ü atamazsa Erdoğan’dan sonra Gül de veto’ yemiş olmayacak mı 
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
