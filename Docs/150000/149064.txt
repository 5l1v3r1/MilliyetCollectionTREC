<DOC>
<DOCNO> 149064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun29.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'un "şok ve dehşet"ini 15 firma tescil ettirmek istiyor 
</HEADLINE>
<TEXT>

     Aralarında Sony'nin de bulunduğu 15 şirket, Pentagon'un Irak'ta izlediği askeri stratejiyi tanımlamak için kullanılan ''şok ve dehşet'' sözünü ürünlerine basabilmek için tescil başvurusunda bulundu. 
     Washington'daki Markalar ve Tescil Bürosu'ndan öğrenildiğine göre, Amerikan ordusunun Saddam kuvvetlerine karşı daha savaşın ilk günlerinde uygulamaya başladığı ''şok ve dehşet'', dev şirketlerin ilgisini fazlasıyla çekiyor. Örneğin, Sony, bu sözü yeni bir bilgisayar savaş oyununa isim olarak kullanmak istiyor. Büroya tescil için başvuran şirketler arasında havai fişek firması, boks eldivenleri üreticisi, ilaç firması da bulunuyor. 
     Mayo, basket topu, tişört, kasket, tabak üreticisi firmaların da bu sözü kullanabilmek için tescil istediği bildirildi. 
     Battlefront adlı savaş oyunları firmasının da, ''Irak Özgürlük Operasyonu'' sözünü kullanabilmek için başvuruda bulunduğu belirtildi. 
     





</TEXT>
</DOC>
