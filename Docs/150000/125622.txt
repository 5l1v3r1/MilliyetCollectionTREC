<DOC>
<DOCNO> 125622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/soneko13.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 2,13 değer kaybetti.... 
</HEADLINE>
<TEXT>

     İMKB Ulusal-100 Endeksi, önceki kapanışa göre 246.31 puan kayıpla 1. seansı 11,322.56 puandan tamamladı. Hisse senetleri ortalama yüzde 2.13 değer kaybetti. 
     Borsa satıcılı ancak dengeli bir açılışın ardından 11,500 seviyesinde tutunma çabası içinde oldu. Daha sonra gelen satışlarla 11,500 destek seviyesini aşağı doğru kıran endeks, yeni destek seviyesi olan 11,000-11,200 bandında seyretti. 
     Endeks, 1. Seansa 46.97 puan düşüşle 11,521.90 puan seviyesinde başladı. Endeks, seansın ilk yarısını 109.03 puan kayıpla 11,459.84 puandan geçti. 
     Endeks, seansta en düşük 11,266.23 puana kadar gerilerken, önceki seans kapanış seviyesi olan 11,568.87 puanın üstüne çıkamadı. 
     Seans kapanışında mali endeks 311.40 puan düşüşle 14,112.88 puana, sanayi endeksi 234.41 puan düşüşle 10,870.14 puana, hizmetler endeksi 175.04 puan düşüşle 7,361.89 puana geriledi. 
     Böylece önceki kapanışa göre mali grup hisseler ortalama yüzde 2.16, sanayi grubu hisseler ortalama yüzde 2.11, hizmetler grubu hisseler de ortalama yüzde 2.32 oranında değer yitirdi. 
     İşlem gören toplam 278 hisse senedinden 202'si değer kaybederken, 31 hisse senedi değer kazandı. 45 hissenin fiyatında ise değişiklik olmadı. 
     Seansta, 243 trilyon 473 milyar 654 milyon liralık işlem hacmi oluştu. 
     İş Bankası C , Turkcell, Garanti Bankası, Sabancı Holding ve Doğan Holding en yoğun işlem gören hisseler oldu. 
     





</TEXT>
</DOC>
