<DOC>
<DOCNO> 123657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/siyaset/siy06.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Duble yol Erbakan’a emanet 
</HEADLINE>
<TEXT>

AKP hükümeti, kapatılan RP’nin Genel Başkanı Necmettin Erbakan’ın yeğeni Sabri Erbakan’ı Karayolları’nın başına getirdi 
     İBRAHİM EKİNCİ 

     AKP lideri Recep Tayyip Erdoğan’ın, "Yolsuzlukların damarına girdik, ifşa edeceğiz" açıklamasının ardından Karayolları Genel Müdürlüğü yönetiminde operasyon yapıldı. Kapatılan RP’nin Genel Necmettin Erbakan’ın yeğeni Sabri Erbakan, vek leten genel müdürlük görevine atandı. 
     
     Beklenen operasyon oldu 
     AKP’nin ve hükümetin programında, özellikle işsizliğe çare olarak düşünülen "15 bin kilometrelik duble yol" projesinin de merkezi olan Karayolları Genel Müdürlüğü’nde beklenen operasyon gerçekleşti. Hükümetin kuruluşundan hemen sonra duble yol projesi nedeniyle özel bir önem kazanan Karayolları’nı ziyaret eden ve uzun bir brifing alan Bayındırlık ve İskan Bakanı Zeki Ergezen, kurumda yönetim operasyonunu başlattı. 
     
     Müdür ve yardımcısı alındı 
     Genel Müdür Turgay Çimen’le Genel Müdür Yardımcıları Erdal Öncü ve Suat Atay görevden alındı. Genel Müdürlük görevine Bayındırlık Bakanlığı Müsteşar Yardımcısı Sabri Erbakan vek leten atandı. 
     



 SİYASET 














</TEXT>
</DOC>
