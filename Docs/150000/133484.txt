<DOC>
<DOCNO> 133484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur07.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pülümür'de 6.5 şiddetinde deprem... Köylerde hasar var... 
</HEADLINE>
<TEXT>

     Tunceli'nin Pülümür İlçesi'nde bu sabah kaydedilen 6.5 büyüklüğündeki depremin, Tunceli-Erzincan sınırındaki bazı köylerde hasara neden olduğu belirtildi. İlk belirlemere göre enkaz altında kalan bir kişi iöldü. Hala ulaşılamayan az sayıda köy var. 
     Deprem daha çok devlet binalarında hasara neden oldu. Yatılı Bölge Okulu'nun yemekhanesi çöktü ancak öğrenciler etüdde olduğu için faciadan dönüldü. Deprem konutalrının da büyük hasar görmesi vatandaşların isyanına neden oldu. 
     Pülümür Kaymakamı Ali Ada, sarsıntının ilçe merkezinde paniğe yolaçtığını, vatandaşların evlerinden dışarı fırladığını, ancak ilçede, ilk belirlemelere göre de köylerde can kaybının olmadığını söyledi. 
     Hükümet binasında ağır hasar olduğunu kaydeden Ada, Tunceli- Erzincan arasındaki Başkalecik, Salkımözü, Kırkmeşe, Dereköy ve Senek köylerinden ağır hasar ihbarları aldıklarını bildirdi. 
     İlçedeki Yatılı İlköğretim Okulu'nda da hasar olduğunu anlatan Ada, öğrencilerin köylerine ve evlerine gönderildiğini söyledi. 
     Kaymakam Ada, İlçe Jandarma Komutanlığı'nda tarama tespit çalışmalarının sürdüğünü belirtti. 
     Bu arada, Atatürk Üniversitesi Deprem Araştırma Merkezi de depremi 6.5 olarak ölçtü. 

     
</TEXT>
</DOC>
