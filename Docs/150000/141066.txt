<DOC>
<DOCNO> 141066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur02.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe'de 4 çocuğa tecavüz eden sapık yakalandı... 
</HEADLINE>
<TEXT>

     Maltepe'de, küçük yaşta 4 çocuğa cinsel tacizde bulunduğu öne sürülen 1 kişi yakalandı. 
     SSK Süreyyapaşa Göğüs Kalp ve Damar Hastalıkları Hastanesi'nin önündeki alanda, oğlunu 34 U 5617 plakalı otomobilin içinde tanımadığı A.Ç 31 adlı kişiyle birlikte gören bir baba, oğluyla ne işi olduğunu sorarak bu kişiyle tartışmaya başladı. 
     Tartışmanın büyüyerek kavgaya dönüşmesi üzerine A.Ç, aracını olay yerinde bırakarak kaçtı. 
     Durumun bildirilmesi üzerine olay yerine gelen polis ekipleri, aracın plakasından yola çıkarak adresini tespit ettikleri A.Ç'yi, Gülsuyu'ndaki evinde yakaladı. 
     Gözaltına alınan A.Ç'nin, 1.5 yıllık zaman diliminde, yaşları 11 ile 14 arasında değişen 4 çocuğu para ve çeşitli hediyeler vererek tenha yerlere götürdüğü ve cinsel tacizde bulunduğu öne sürüldü. 
     Polis ekipleri, daha önce bu konuda kendilerine yapılan şikayetleri değerlendirerek, cinsel tacize maruz kaldıkları iddia edilen 4 çocuğu ifadelerine başvurulmak üzere Çocuk Şube Müdürlüğü'ne götürdüler. 
     Yapılan ilk sorgusunda, eşcinsel olduğunu söylediği öğrenilen A.Ç'nin, çocuklarla ilişkiye girmediğini, sadece kendisini tatmin ettiğini ileri sürdüğü bildirildi. 
     Maltepe İlçe Emniyet Müdürlüğü Asayiş Büro Amirliği'nde sorgusu süren A.Ç'nin bekar olduğu ve akvaryum dükkanı bulunduğu öğrenildi. 
     





</TEXT>
</DOC>
