<DOC>
<DOCNO> 118759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/siyaset/siy03.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP’lilere 50’şer bin euro ödeyeceğiz... 
</HEADLINE>
<TEXT>

Aralarında Leyla Zana ve Ahmet Türk’ün de bulunduğu 13 eski milletvekiline ödenecek tazminatın yanı sıra, 19 bin 500 euro tutarındaki yargılama giderlerini de Türkiye karşılayacak 
     BELMA AKÇURA İstanbul 

     Avrupa İnsan Hakları Mahkemesi AİHM Büyük Dairesi, Türkiye’nin, eski DEP’li milletvekilleriyle ilgili davaya ilişkin itirazını reddetti. Türkiye, aralarında Hatip Dicle, Orhan Doğan, Sırrı Sakık, Leyla Zana ve Ahmet Türk’ün de bulunduğu 13 eski milletvekiline 50’şer bin euro tazminat ödeyecek. 
     AİHM, 11 Haziran 2002’de Türkiye’yi "serbest seçim hakkını ihlal ettiği" gerekçesiyle mahk m etmişti. Türkiye, bu karara itiraz ederek AİHM Büyük Daire’ye başvurmuştu. Beş kişilik yargıç kurulu, itirazı 6 Kasım’da görüşerek reddetti. 
     Kesinleşen karara göre, 13 eski milletvekiline 50’şer bin euro tazminatın yanı sıra, toplam 19 bin 500 euro tutan yargılama giderlerini de Türkiye’nin ödemesine karar verildi. Milletvekilleri adına 1994’te AİHM’ye başvuran avukat Hasip Kaplan, kararın anayasa ve siyasi partiler yasasındaki parti kapatma, bunun sonucu olarak dokunulmazlığın kaldırılması ve üyeliklerin düşürülmesi gibi hükümlerin yeniden düzenlenmesini de gündeme getireceğini belirtti. Karar, Recep Tayyip Erdoğan, Murat Bozlak, Akın Birdal ve Necmettin Erbakan açısından da etkili olacak. 
     
     



 SİYASET 












</TEXT>
</DOC>
