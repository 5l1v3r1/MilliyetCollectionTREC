<DOC>
<DOCNO> 129719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/pulur.html </URL>
<DATE> 2003/01/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Devletin has evlatları 
</HEADLINE>
<TEXT>

     Bazıları Nedim Şener için de aynı şeyi söyleyecekler "Bu Nedim Şener de artık çok oluyor " 
     Önce "Naylon Holding" diye bir kitap yaz, yetmedi, bu kitapla ödül kazan, sonra da bir haber yaz, "Milliyet"in manşetine çık... 
     Neymiş 
     "Maliye Bakanı Kemal Unakıtan, hazırladığı vergi affı sayesinde 3 yıla kadar hapis istemiyle yargılandığı davadan kurtulacakmış." 
     
     YA ne olacaktı 
     Koskoca Cumhuriyet hükümetinin bakanı vergi kaçakçısı diye mi yargılanacaktı 
     Ayıp ayıp 
     Hem ne yapmış Sayın Bakan 
     Al Baraka’nın yöneticisiymiş, şirketin adı naylon fatura kullanmaya karışınca, yöneticiler hakkında dava açılmış, 87 yöneticiyle birlikte yargılanıyormuş. 
     Derken başına devlet kuşu konmuş, Tayyip Erdoğan’ın kontenjanından önce milletvekili, sonra bakan olmuş... 
     Şimdi yakışır mı, koskoca Maliye Bakanı’na Ağır Ceza’da yargılanmak 
     Hem zaten, şu anda dokunulmazlığı da var ama, ne olur, ne olmaz, bu işler şakaya gelmez, bir bakarsın ilk seçimde başına bir kaza gelir, ondan sonra işin yoksa git mahkemeye... 
     Hem zaten "vergi affı" affedersiniz, vergi affı değil, vergi barışı, sadece Bakan’ı kurtarmıyor ya, binlerce kişiyi de kurtarıyor. 
     
     HEM yapılan ne 
     Yapılan şu 
     "Kesinleşmiş vergi alacakları ve bunların faiz ve cezalarının yüzde yirmisinin 18 ayda ödenmesi halinde faiz ve cezaların yüzde 80’i affedilecek." 
     
     EEEE, ne var bunda diyorsunuz, değil mi 
     Biz de öyle diyoruz ama, gelin de münafıklara anlatın, şimdiden başladılar 
     "Ohhh testiye kıran da bir, suyu getiren de bir... Bizler vergilerimizi şakır şakır öderken ya da Maliye çatır çatır söküp alırken, kaçakçılar affediliyor " 
     Size ne 
     Elbette affedilecekler, elbette devlet onlarla barışacak. 
     Çünkü onlar, bu devletin has evlatlarıdır. 
     "Ya bizler " mi diyorsunuz. 
     Hala öğrenemediniz mi 
     Bizler, enayiyiz enayi 
     Bu memleket açıkgöz, uyanık evlatlarının omuzlarında yükselir, enayilerin değil 
     
     HAAA, sahi Maliye Bakanı’nın partisinin adı neydi 
     Adalet ve Kalkınma Partisi değil mi 
     Adaleti buysa, kalkınması şöyle dursun... 
     
     AÇIKLAMA Uğur Dündar, Turgut Yılmaz’ın televizyondaki sözleri nedeniyle bir açıklama yaptı, özetle şunları söyledi 
     "Beyaz Enerji dosyasıyla ilgili yayın nedeniyle Turgut Yılmaz’ın bana husumeti vardır. Fenerbahçe kongresinden önce Başkan Aziz Yıldırım’a gitmiş, beni listeden çıkarmasını, aksi halde adımı arkadaşlarıyla birlikte çizeceğini söylemiş kongrede benim adımın çizildiği iki oy pusulası çıktı, bunlardan biri herhalde kendisi, ikincisi de bir arkadaşının olmalı. Bundan sonraki kongrede ben adaylığımı koymadım, Turgut Yılmaz’ın baskısıyla Başkan Aziz Yıldırım’ın beni listeden çıkardığı doğru değildir." 
     
     







Yine hukuk 


Karşıyaka’daki son atlı tramvaylar 


Neşter keser mi 


Kıbrıs ve değişiklik 


Gül’ün söylemi ile eylemi 


Musul Kerkük geceleri 


Poker yüzü 


TRT’den nasıl istifa ettim 


Türk siyasetinin ekonomiye kazandırabileceği Nobel 


Savaşta Türkiye’nin artıları, eksileri 


Nasıl bir politika 


İki yılda bir vergi affı 


Devletin has evlatları 


Hükümet üstü liderlik 


Tayyip Bey muhalefet lideri gibi 


Özel finans kurumları 


Hadi bunu da kurtarın 


</TEXT>
</DOC>
