<DOC>
<DOCNO> 115111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur05.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food yiyeceğe Türk imzası Hamburger ''höşürdek'' oldu 
</HEADLINE>
<TEXT>

     Çanakkale'de, ismi de mönüsü de ilginç isimlerden oluşan kafe ilgi odağı oldu. 
     Orhan Bozkurt 40 isimli turizmcinin açtığı kafede, fast food yiyeceklerine verilen ilginç adlar vatandaşların ilgisini çekiyor. İnönü Caddesi üzerinde açtığı işyerinde dikkat çekmek için böyle bir yola başvurduğunu söyleyen Bozkurt, "İlginç olayların vatandaşın dikkatini çektiğinin bilinciyle bu işyerimi açtım. Yıllarca turizm merkezlerinde çalıştım. Bundan önce İstanbul'da ve Bodrum'da yine bu tür işyerleri açmıştım ve büyük ilgi gördüm. Bir dostumun tavsiyesi üzerine Çanakkale'ye geldiğimde buraya da böyle ilginç bir yer açmaya karar verdim. İlginç isimlerden oluşan mönüye özellikle meraklılar büyük ilgi gösteriyor"' dedi. 
     Bir hafta önce açtığı, "Frikik Piknik" isimli kafede, fast food yiyecek isimlerine İç Anadolu, Ege ve İstanbul yörelerinde kullanılan bazı terimleri takan Orhan Bozkurt, sosise "artist", tosta "zümküfül", hamburgere "höşürdek", tavuğa "dızdırak", iskendere "zurna cemal" ismini verdi. 
     Kendi imal ettiği tatlılara da, dikkat çekmek için değişik adlar koyduğunu kaydeden Bozkurt, sütlü tatlılara, "Arap bacı", "tengirlek", "ılıbık", "tartölet" ismini verdiğini, etli bir börek cinsine de "pançik-punçik" adını taktığını kaydetti. 
     





</TEXT>
</DOC>
