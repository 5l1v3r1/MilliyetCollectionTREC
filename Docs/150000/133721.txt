<DOC>
<DOCNO> 133721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur14.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı kart gören oğlunu sahanın ortasında dövdü 
</HEADLINE>
<TEXT>

     Zonguldak 1'inci Amatör Küme Gençler Ligi'nde Kozlu Sahasında oynanan Çaydamarspor-Köy Hizmetlerispor futbol maçının 74'üncü dakikasında kendisine kırmızı kart gösteren orta hakem İlker İşçi'ye saldıran Çaydamarsporlu Onur Gezmiş'i, aynı zamanda babası olan Çaydamarspor'un antrenörü Necmi Gezmiş, sahaya girerek tekme tokat dövdü. Gezmiş, Oğlum da olsa farketmez. Biz çocuklara centilmenliği öğretiyoruz. Bir daha böyle bir şey yapsın yine döverim'' dedi. 
     Zonguldak 1'inci Amatör Küme Gençler Ligi'nde Kozlu Sahası'nda oynanan Çaydamarspor-Köy Hizmetlerispor maçında Çaydamarspor Antrenörü Necmi Gezmiş, karşılaşmanın 74'üncü dakikasında kırmızı kart gösterdiği için hakeme saldıran futbolcusu ve aynı zamanda oğlu 18 yaşındaki Onur Gezmiş'i saha ortasında tekme tokat dövdü. İki kırmızı kartın çıktığı kümede kalma mücadelesi baştan sona zevkli ve çekişmeli geçti. 3-1 galipken çıkan 2 kırmızı kart sonucu sahada 9 kişi kalan Çaydamarspor genç takımı maçtan 5-4 mağlup ayrıldı. Bu sonuçla Çaydamarspor'un küme düşmesi kesinleşti. 
     Maçta kırmızı kart gören oğlu Onur Gezmiş'in orta hakem İlker İşçi'ye saldırmasına sinirlenen Çaydamarspor Antrenörü Necmi Gezmiş, hışımla girdiği sahada oğlunun kulağından tutarak saha kenarına getirdi. Bu arada yumrukla oğluna vurmaya devam eden antrenör baba, soyunma odasında da oğluna vurmaya devam etti. 
     
     YİNE YAPSIN YİNE DÖVERİM'' 

     Antrenörlüğü süresince sporcularına futbolun sadece bir oyun olduğunu söylediğini ifade eden Necmi Gezmiş, Futbolcularıma ne olursa olsun 10 gol de yeseler hakeme karşı gelmemelerini, saygısızlık yapmamalarını söylüyorum. O anda yenik olduğumuz için çok sinirliydim. Oğlum da böyle bir şey yapınca dayanamadım. Oğlumda olsa benim için farketmez. Zaten daha önce de bir futbolcum kırmızı kart görmüştü. Bende sinirlerime hakim olamadım. Sahaya girdim. Oğlumu tartakladım. Soyunma odasında da dövdüm. Daha büyük bir olayın olmasını engelledim. Bir daha aynı terbiyesizliği yapsın yine döverim'' dedi. 
     





</TEXT>
</DOC>
