<DOC>
<DOCNO> 113824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo01.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKETE DEMİRBAŞ 
</HEADLINE>
<TEXT>

Hafta içinde şirketleşme nedeniyle yapılan hesapların yorumlanmasında sıkıntılar yaşayan Beşiktaş Yönetimi, Cordoba ve Pancu’nun bonservislerini takımlarından almaya karar verdi 
     ORHAN YILDIRIM 

     SEZON başında şirketleşerek, Futbol Takımı’nın aktif ve pasiflerini mal varlığı olarak gösteren Beşiktaş, sermayeyi artırmaya karar verdi. Siyah - Beyazlı yöneticiler hafta içinde şirketleşme nedeniyle yazılan raporlar sonrasında sıkıntılar yaşarken, kiralık olarak oynattıkları kaleci Cordoba ile forvet Pancu’nun bonservislerini almaya karar verdiler. 
     KOLOMBİYA Milli Takımı’nın da kalesini koruyan Cordoba’nın sezon başından bu yana sergilediği performansın yanı sıra, takıma sağladığı uyumu da göze alan yönetim, Teknik Direktör Lucescu’nun da raporu doğrultusunda harekete geçti. Tecrübeli kalecinin kulübü ile yeniden temasa geçilirken, bir kaç hafta içinde pazarlıkların tamamlanacağı ve yeniden sözleşme yapılacağı öğrenildi. 
     
     Pancu iyi yatırım 
     YÖNETİM, Pascal Nouma’nın durumundaki belirsizlik ve İlhan Mansız’ın da sözleşmesini uzatmaması nedeniyle genç Pancu’yu da kadroda tutmaya karar verdi. Rumen futbolcuyla konuşup anlaşan Siyah - Beyazlılar, iyi bir gelecek gördükleri oyuncunun tapusunu alacak. Sezon sonunda kadro zaafı yaşamamak için tedbirlerini şimdiden alan Beşiktaş yönetimi arayışlarını sürdürecek. 
     
Lucescu iddialı      BEŞİKTAŞ Teknik Direktörü Lucescu deplasmanda daha iyi oynadıklarını belirterek, Denizlispor karşısına avantajlı çıkacaklarını söyledi. Sakat oyunculara rağmen iyi bir kadro kuracaklarını belirten Rumen Hoca, "Rakip takımın gücü ortada. Ancak İstanbul’a üç puanla döneceğiz. Sadece bunu düşünüyoruz. Kadro konusunda sıkıntılarımız var. Son şekli maç saatinde karar vereceğim. Ama sahaya çıkan onbir elimdeki en formda oyunculardan kurulu olacak. 
     
Bilgili’ye büyük onur      JUNIOR Chamber İnternational TOYP Organizasyonu, Türkiye’nin en başarılı 10 kişisini ödüllendirdi. İstanbul Menkul Kıymetler Borsası’nın Maslak’taki binasında yapılan törende Beşiktaş Başkanı, "İnsanlığa ve Gönüllü Kuruluşlara Hizmet" dalındaki ödülünü ünlü dağcımız Nasuh Mahruki’den aldı. Serdar Bilgili, Beşiktaş Engelliler Spor Kulübü’ne yaptığı hizmetlerle ön plana çıkmıştı. Avrupa ikinciliğini kazanan engelliler, milli formalarını Bilgili’ye hediye ettiler. 
     
Denizli’ye gidiyorlar      BEŞİKTAŞ pazar günü oynayacağı Denizlispor maçı için bugün özel bir uçakla İstanbul’dan hareket edecek. Kafile Çardak Havalimanı’ndan otobüs ile Pamukkale’ye geçip Ricmond Otel’de kampa girecek. Kartal maç sonrası aynı güzergahı takip ederek İstanbul’a dönecek. 
     
Pascal Nouma Feshane’de      FESHANEDE düzenlenen etkinlikler çerçevesinde Pascal Nouma bugün cumartesi saat 13.00’de kulübün ürünlerinin tanıtımına katılacak aynı zamanda da sevenlerine imza dağıtacak. 
     
Ali Tandoğan için teklif      YÖNETİM sezon sonunda bonservis bedeli yüzünden alamadığı Denizlisporlu Ali Tandoğan için yeniden girişimlere başladı. Denizli’ye gidecek olan yöneticilerin Yeşil - Siyahlı idarecilere sağ kanat oyuncusu için ara transferde takas formülü önerecekleri belirtildi. 
     



 SPOR 


































</TEXT>
</DOC>
