<DOC>
<DOCNO> 100917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yasam/yas16.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
100 milyarlık net’ soygunu 
</HEADLINE>
<TEXT>

İnternet kafede bankacılık işlemleri yapanların hesabından gizlice para çeken şebeke yakalandı 
     MANİSA DHA 

     İnternet bankacılığını tehdit eden dolandırıcılık sistemi, İzmir’in Karşıyaka ilçesinde Ahmet Sancak ve oğlu Bahadır Sancak’ın açtığı internet kafede kuruldu. Bilgisayar programcısı Musa Hayta sistemi kurarken, kendisine arkadaşı Ahmet Akgürek de yardımcı oldu. Diğer arkadaşları Mehmet Bilgül, sahte kimlikle Atilla Yücel adına Manisa Garanti Bankası’nda hesap açtı. 
     İnternet kafede bankacılık işlemleri yapan vatandaşların özel bir programla müşteri adını, şifresini öğrenen şebeke elemanları, bu bilgilerle 6 ayda Garanti Bankası Manisa Şubesi’ndeki hesaba yaklaşık 100 milyar lira havale etti. 
     Olay vatandaşların bankaya başvurmasıyla ortaya çıktı. Polisin, Garanti Bankası ile ortak yürüttüğü çalışmalar sonucunda internet kafe sahipleri Ahmet Sancak 48 , oğlu Bahadır Sancak 25 , Musa Hayta 25 , Mehmet Bilgül 35 yakalandı. Hayta ve Bilgül tutuklanırken, olaydan haberlerinin olmadığını öne süren baba ve oğul Sancaklar, tutuksuz yargılanmak üzere serbest bırakıldı. Ahmet Akgürek ise gıyabi tutuklama kararıyla aranmaya başlandı. 
     



 YAŞAM 


























</TEXT>
</DOC>
