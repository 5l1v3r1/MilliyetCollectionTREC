<DOC>
<DOCNO> 134530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/guncel/gun02.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon dostlara hançer’ feda 
</HEADLINE>
<TEXT>

Japonya, "Topkapı Hançeri’ni isteriz" deyince, paha biçilmez eser 217 milyon dolara sigortalanıp yolculuğa hazırlandı 
     ÖMER ERBİL İstanbul 

     Japonya, 2003 yılında kutlayacağı Türkiye Yılı’ için iki şeyi çok istedi. 
     Biri Beşiktaş’ın milli futbolcusu İlhan Mansız, diğeri Topkapı’ filminden tanıdıkları Topkapı Hançeri’. Mansız’ın gidip gitmeyeceği h l belirsiz, ancak Topkapı Hançeri’nin Japonya yolcusu olduğu kesin. Topkapı Hançeri, bu süre içinde 217 milyon dolara yaklaşık 360 trilyon lira sigortalanacak. 
     Kültür Bakanı Hüseyin Çelik, 17 Şubat’ta Japonya’da başlayacak "Türkiye Yılı"yla ilgili Milliyet’e bilgi verirken, çalışmaları yürütme görevinin Başbakan Abdullah Gül tarafından kendilerine verildiğini belirtti. 
     
     Sigorta çok geldi 
     Bu amaçla 5 milyon dolarlık bir bütçe yaptıklarını kaydeden Bakan Çelik, "Bu rakam çok gelebilir, ancak Karadeniz otoyolunun bir kilometresinin parasıdır. Bu parayla 2003 boyunca Türkiye tüm Japonya’da kendini anlatacak" dedi. Japonya’ya Bizans ve Osmanlı sergileri ile Tarihi Türk Müziği Topluluğu, Mehter, sema grubu ve halk oyunları ekiplerinin götürüleceğini kaydeden Kültür Bakanı, Topkapı Hançeri’ ile ilgili de şu bilgileri verdi 
     "Topkapı Hançeri’ni çok istiyorlar. Ben de gönderme kararını onayladım. Yalnız sigortayı çok bulmuşlardı. Üçte bir oranında düşürdük. Aslında Topkapı Sarayı’nın en kıymetli eseri bu değil. Ama Topkapı filminden dolayı akıllarında bu eser var. Bu da sinemanın önemini ortaya koyuyor." 
     
     Gül, onur başkanı 
     Bakan Çelik, Abdullah Gül’ün Türkiye Yılı’nın onur başkanı olmayı kabul ettiğini belirterek, "Japonya’da üç boyutlu çekimleri izleyenler merakta kalıp gelmek isteyecekler. Hedefimiz bir milyon Japon turist" dedi. 
     



 GÜNCEL 




















</TEXT>
</DOC>
