<DOC>
<DOCNO> 117321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/bila.html </URL>
<DATE> 2002/11/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Demirel’in DYP üzüntüsü 
</HEADLINE>
<TEXT>

     "Üzülmez miyim, tabii ki, üzüldüm" diyor, 9. Cumhurbaşkanı Süleyman Demirel, "DYP, kurduğum, iktidara taşıdığım parti. 3 - 4 puan farkla barajın altında kalsaydı, neyse denilirdi, ama yarım puanla baraja takılması daha da üzücü." 
     Demirel, 40 yıllık deneyimine dayanarak, seçim sonuçlarını şöyle yorumluyor 
     "Halk, Meclis’teki partilere bir ceza verdi. Bunu yaparken iktidarda mı, muhalefette mi pek ayırmadı. DYP muhalefette olmasına rağmen, ona da bir ceza kesmiş oldu. AKP de Meclis’teydi diyeceksiniz ama, onun yarısı Meclis’te, yarısı dışarıdaydı. Bir yenilik iddiası ve yönü vardı. Hadise budur." 
     Demirel, sonuçların normal olduğunu düşünüyor 
     "Sonuçları anlamak için erken seçimin nedenlerine bakmak lazım. Türkiye niye erken seçime gitti Seçimin nedeni, büyük ekonomik ve sosyal sıkıntılardı. Ekonomik krizin sonuçları. Ne çıktı İktidar partilerinin aldıkları oyun toplamı yüzde 15’in altında. Vatandaşın öfkesidir bu. Vatandaşın iktidara verdiği ceza bu. Bunun böyle olacağı 1.5 yıl önceden belliydi. Bunu göremediler." 
     Yüzde 45 oyun Meclis’e yansımaması bir sorun yaratır mı 
     Demirel, yüzde 45 oyun Meclis dışında kalmasının hoş bir şey olmadığını ancak bir meşruiyet sorunu da yaratmayacağını söylüyor 
     "Başkanlık sisteminde yüzde 51’le başkan seçiliyor, sorun olmuyor. Ayrıca seçilen milletvekilleri sadece seçildikleri ilin ve oy aldıkları seçmenin milletvekili değil, Türkiye’nin milletvekili. O bakımdan bence bir meşruiyet tartışmasına mahal yoktur. Ayrıca bunun yaşanmış örnekleri de var. Rahmetli Özal da yüzde 36 oyla 450 kişilik Meclis’in 290’dan fazla sandalyesini kazanmıştı. O zaman ben bu tartışmayı açtım ama kimse beni desteklemedi. Sistem bir partinin lehine çalıştığında iyi, öbürünün lehine çalıştığı zaman kötü olmaz. Yanlışlık varsa zamanla düzeltilir. Aksaklıklar giderilir. Sistemde arıza varsa, bütün partilerin itirazı varsa birlikte düzeltirler." 
     Merkez sağın çökmesi ve AKP’nin bu boşluğu doldurma iddiasına ise Demirel’in yaklaşımı şöyle 
     "O iş lafla olmaz. İcraatla olur. Onun için AKP’nin icraatını görmek lazım. O zaman merkez sağın partisi olup olmadıkları anlaşılır. Ben merkez oldum, merkez sağ oldum demekle, olunmaz. O hükümet icraatı başlayınca ortaya çıkar." 
     Demirel, bir gerginliğe, tedirginliğe mahal olmadığını da vurgulayarak, sandık sonuçlarına göre yeni bir iktidar kurulacağını ve yeni hükümete avans tanınması gerektiğini belirtiyor. 
     Demirel, "her şey icraatta" diye, ekliyor. 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
