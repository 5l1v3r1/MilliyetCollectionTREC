<DOC>
<DOCNO> 145817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/dunya/dun01.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVAŞI DURDURUN 
</HEADLINE>
<TEXT>

     ABD’nin Irak’a yönelik saldırısı, 8’inci gününe girerken, dünyada ve ülkemizde savaş karşıtı gösteriler de şiddetini artırarak sürdürüyor. Dün New York’ta yüzlerce genç, savaşın durdurulması için gösteri yaptı. Bir düzine kadar genç, yere yatarak pasif direniş yaparken, bir genç kız da ağzına yapıştırdığı PEACE yazısıyla eyleme katıldı. 
     Türkiye’de de birçok ilde "savaşı durdurun" sesleri yükseldi. Başkentte Kızılay Meydanı’nda toplanan 5 bin kişi, hem Irak savaşını hem AKP hükümetinin 2003 bütçesini protesto etti. Polisin Kızılay’a geçişine izin vermediği kalabalık Irak bayrağı açtı, ABD firmalarınca üretilen sigaralarla dolar yaktı. 
     
     ABD’yi güçlendirme 
     İstanbul’da ise Dolmabahçe’de savaşa ve bütçeye tepki eylemi vardı. "ABD’yi güçlendirme, kan dökme" sloganları atan bir grup, içinde kan olan kola şişesini yere döküp sembolik olarak ABD doları yaktı. Göstericiler, 35 yıl önce gerçekleştirilen 6. Filo eylemini saygı duruşunda bulunarak andı ve denize "Emperyalizme karşı savaşacağız" yazılı siyah çelenk attı. 
     Diğer savaş karşıtı eylemler İzmir’de, Mersin, İzmit, Samsun ve Sivas’taydı. 
     


DÜNYA 














</TEXT>
</DOC>
