<DOC>
<DOCNO> 131495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo02.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay Kulübün'nün 89. kuruluş yıldönümü balosu... 
</HEADLINE>
<TEXT>

     Altay Kulübü'nün 89. kuruluş yıldönümü, düzenlenen balo ile kutlandı. 
     Ege Palas Otel'de düzenlenen baloda konuşan kulüp başkanı Ahmet Taşpınar, Altay'ın Türk spor tarihinin en köklü kulüplerinden biri olduğunu kaydetti. 
     Türkiye'deki yaşanan ekonomik kriz nedeniyle kulüp yöneticiliğinin zorlaştığını belirten Taşpınar, şöyle konuştu 
     ''Bundan sonra camiası büyük olan kulüpler kalacak, küçük olanlar ise maalesef yaşamına devam edemeyecek. Altaylılar olarak her zamankinden daha fazla kenetlenmeye ihtiyacımız var.'' Altay futbol takımında bir dönem futbol oynamış, Türk Milli Takımı eski teknik direktörlerinden Mustafa Denizli ise basın mensuplarına yaptığı açıklamada, Altay'ın kuruluş yıldönümüne katılmaktan dolayı büyük mutluluk yaşadığını söyledi. 
     Denizli, bir gazetecinin ''Altay'a bir gün mutlaka döneceğim'' şeklindeki sözlerini hatırlatması üzerine, ''Ben futbol hayatımda her zaman verdiğim sözleri tuttum. Bu sözümü de tutacağım. Hiç kimsenin şüphesi olmasın'' dedi. 
     İzmir Emniyet Müdürü Halil Tataş, Gençlik ve Spor İzmir İl Müdürü Kemal Erdin, Konak Belediye Başkanı Erdal İzgi ve camianın sembol isimlerinden Mazhar Zorlu, Esin Özgener ve siyah-beyazlı kulübün eski başkanları ile yöneticilerinin katıldığı gecede sanatçı Ali Kocatepe ve Aysun Kocatepe, besteledikleri yeni Altay Marşı ile klasik Altay Marşı'nı seslendirdiler. 
     





</TEXT>
</DOC>
