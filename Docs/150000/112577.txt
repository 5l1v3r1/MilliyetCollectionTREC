<DOC>
<DOCNO> 112577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sondun12.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamaney'in imamı, ABD'li üç din adamının öldürülmesini istedi 
</HEADLINE>
<TEXT>

     İran dini lideri Ayetullah Ali Hamaney'in Tebriz temsilcisi Ayetullah Muhsin Müctahed Şabesteri, üç Amerikalı Protestan din adamının öldürülmesini istedi. 
     Doğu Azerbaycan'ın başkenti Tebriz'in Cuma imamı Şabesteri, dün Cuma namazı sırasında, "Hz. Muhammed ve İslam dinine hakaret ettiği" için bu kişilerin öldürülmesinin gerekli olduğunu söyledi. 
     "Amerikalı liderler haçlı savaşlarını yeniden başlatmak istiyor" diyen Şabesteri, öldürülmesi gerekli İsrail yanlısı bu kişilerin Hıristiyan toplumu ve dünyasından ayrı tutulması gerektiğini de belirtti. 
     Gazete, Şabesteri'nin kimleri kastettiğine ilişkin bilgi vermezken, bazı kaynaklar bu kişilerin Jerry Falwell, Pat Roberston ve Franklin Graham olduğunu kaydetti. 
     Falwell, geçen hafta CBS televizyonunda Hz. Muhammed için "terörist" ifadesini kullanırken, Graham, İslam dininin kötü ve tehlikeli bir din olduğunu'' söylemişti. Robertson da "İslam dinini, önce hakimiyet kurmak ve daha sonra gerekirse yok etmek için çaba gösteren bir şiddet dini" olarak tanımlamıştı. 
     





</TEXT>
</DOC>
