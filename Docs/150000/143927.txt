<DOC>
<DOCNO> 143927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko13.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir, rekor üstüne rekor kırıyor... 
</HEADLINE>
<TEXT>

     Ereğli Demir ve Çelik Fabrikaları'nın ERDEMİR T.A.Ş yüksek fırınında ve soğuk haddehanesinde günlük üretim, 4 Nolu Sürekli Dökümler'de ise döküm rekoru kırıldığı bildirildi. 
     ERDEMİR Genel Müdürlüğü'nce yapılan yazılı açıklamada, 1. Yüksek Fırın Ayşe'de 31 Ağustos 2002'de 4 bin 131 ton gün olan üretim rekorunun, 8 Mart 2003'de 4 bin 178 ton gün ve 2. Soğuk Haddehane Sürekli Tavlama Hatları'nda da 31 Ekim 2002'de 3 bin 363 ton gün üretim rekorunun, 8 Mart 2003'de 3 bin 461 ton gün olarak gerçekleştiği belirtildi. 
     Açıklamada, 4 Nolu Sürekli Döküm Tesisleri'nde 10-16 Mart 2003 tarihleri arasında 5 günü aşkın süreyle 124 saat 16 dakika kesintisiz çalışarak yapılan 130 döküm ile ''Bindirme Döküm Rekoru'' kırıldığı kaydedilen açıklamada, şöyle denildi 
     ''Fabrikada 1025x200 ebattaki bu rekor bindirme serisinde yaklaşık 10 kilometre uzunluğunda toplam 884 adet slab üretilmiş, 15 ton üretim gerçekleştirilmiştir. Böylece yine tesise ait 1995 yılındaki 100 75 saatlik önceki rekor önemli farkla aşılmıştır. 
     1. Sıcak Haddehane Üretim Hatları ve 14 aylık rekor çalışma dönemi sonunda 1. Slab Fırını'na 10-18 Mart tarihleri arasında devam eden 9 günlük planlı bakım yapıldı. Bakımda slab fırını revizyonu, ana hadde ve şerit hadde tezgahı eksen kontrolleri, transfer masaları, konveyör sistemleri iyileştirmeleri ve ana hadde motoru sargı değişimleri gibi ana işleri kapsayan 817 bakım-onarım işi tamamlanmıştır. Bu işlerin yapılması için ortalama 5 bin 250 adam-saat gün iş gücü harcanmıştır.'' 
     





</TEXT>
</DOC>
