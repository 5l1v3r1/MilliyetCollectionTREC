<DOC>
<DOCNO> 104954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/yazar/guclu.html </URL>
<DATE> 2002/08/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bakan’ın vaatleri gerçekleşecek mi 
</HEADLINE>
<TEXT>

     Milli Eğitim Bakanı Necdet Tekin göreve geldiği andan itibaren sürekli olumlu mesajlar veriyor. Bir önceki Bakan Bostancıoğlu’ndan sonra eğitim camiasına adeta ilaç gibi geldi. Ama öylesine çok vaatte bulunuyor ki, 3 Kasım’a kadar hangi birini gerçekleştirecek merak ediyoruz. 
     İyi niyetli olduğundan kuşkumuz yok. Üniversiteden geldiği için konulara h kim. Ayrıca tez canlı. Yeni bir sorun ortaya çıktığında buzdolabına kaldırma yerine çözümü için yoğun çaba harcıyor. Ancak öylesine çok vaatte bulunuyor ki o da acaba diğerleri gibi bizi kandırıyor mu diye kuşkulananların sayısı giderek artıyor. 
     "Devletin verdiği sözü yerde bırakmam" onun sözü. Açık yüreklilikle sorulan her soruyu cevaplayan da o. Bakan’la ilgili son kararı verebilmek için anlaşılan o ki verdiği sözlere yönelik icraatlarını beklemek gerekiyor. 40 günlük bakanlık döneminde verdiği sözler neydi, önce onlara bir göz atalım 

</TEXT>
</DOC>
