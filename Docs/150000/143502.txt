<DOC>
<DOCNO> 143502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/dunya/adun.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, ültimatomu reddetti 
</HEADLINE>
<TEXT>

     DIŞ HABERLER SERVİSİ 

     Irak Devlet Başkanı Saddam Hüseyin, ABD Başkanı George W. Bush’un, Saddam’ın iki oğlu Uday ve Kusay ile birlikte Irak’ı 48 saat içinde terk etmesi ya da savaşı göze alması şeklindeki ültimatomunu reddetti. 
     
     Üniformasını giydi... 
     Üniformalı Saddam Hüseyin liderliğinde dün bir araya gelen iktidardaki Baas Partisi kurmayları ve Devrim Komuta Konseyi toplantısının ardından devlet televizyonundan yayımlanan açıklamada, ültimatomun reddedildiği ve Irak’ın son savaşında ABD’ye karşı zafer kazanacağı duyuruldu. 
     
     Bush terk etsin’ 
     Saddam Hüseyin’in büyük oğlu Uday da yaptığı açıklamada, ültimatomu reddettiklerini söyledi. Uday’ın bürosundan yayımlanan açıklamasında, bu önerinin "tamamen yeteneksiz ya da sağlıksız bir kişiden" geldiği belirtilerek, "önerinin Bush ve ailesinin iktidardan ayrılması" şeklinde olması gerektiği kaydedildi. 
     Açıklamada Uday, "Bize karşı savaşacak Amerikalıların anneleri ve karıları gözyaşı dökmeyecek, kan ağlayacak" dedi ve bu kişiler için Irak’ta güvenli bir yer olmadığını iddia etti. 
     
     
İkinci Körfez Savaşı’nın olası başlangıç zamanı Perşembe, saat 03.15      ABD Başkanı George W. Bush’un Irak Devlet Başkanı Saddam Hüseyin ve oğulları Uday ile Kusay’ın sürgüne gitmeleri için ültimatomunda tanıdığı 48 saatlik süre yarın Türkiye saatiyle TSİ 03.15’te doluyor. Saddam sürgüne gitmeyi kabul etmezse Irak’a bombalar bugün, ültimatom süresinin dolması beklenmeden, gün batımından sonra da düşmeye başlayabilir. Ama yarın, 03.15’ten sonra saldırı her an beklenmeli. 
     
     Saddam şafakta gitmiş olmalı 
     ABD Başkanı’nın çalışma makamı ve konutu Beyaz Saray’dan yapılan açıklamaya göre, ültimatom süresi, Başkan Bush’un yerel saatle pazartesi akşamı 15 dakika süren ulusa sesleniş konuşmasının bittiği 20.15’ten TSİ Salı 03.15 itibaren başladı. 
     ABD’nin Basra Körfezi bölgesine muazzam askeri yığınağıyla 230 bin asker "savaşa girişmemesi için", Irak lideri Saddam ve oğullarının Irak’ı en geç perşembe Bağdat saatiyle şafaktan önce 04.15’te TSİ 03.15 terk etmesi gerekiyor. 
     



 DÜNYA 











</TEXT>
</DOC>
