<DOC>
<DOCNO> 134812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/soneko39.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu hisselerinin işlem sırası yarın açılacak... 
</HEADLINE>
<TEXT>

     Çukurova Grubu'nun halka açık 7 şirketinin hisselerinin sırası, yarın 1. seanstan itibaren yeniden işleme açılacak. 
     Borsa Başkanlığı duyurusunda, Turkcell, Yapı Kredi Finansal Kiralama, Yapı Kredi Koray, Yapı Kredi Yatırım Ortaklığı, Yapı Kredi Sigorta, Kaplamin ve Yapı Kredi Bankası hisse senetlerinin işlem sıralarının, BDDK'dan Çukurova Grubu şirketlerine ilişkin gelen açıklamanın Borsa Günlük Bülteni'nde yayınlanarak duyurulabilmesi amacıyla, bugün kapalı kalacağı bildirildi. 
     Açıklamada, bu şirketlerin sıralarının, BDDK açıklamasının bugünkü Borsa Günlük Bülteni'nde yayınlanmasının ardından, yarın 1. Seans'ta yeniden işleme açılacağı kaydedildi. 
     Çukurova Grubu'nun halka açık 7 şirketinin hisselerinin sırası, 1. seansta geçici olarak işleme kapatılmıştı. 
     





</TEXT>
</DOC>
