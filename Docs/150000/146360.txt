<DOC>
<DOCNO> 146360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sondun06.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın kuzeyinde komuta merkezleri bombalandı 
</HEADLINE>
<TEXT>

     ABD'nin Theodore Roosevelt uçak gemisinden dün gece havalanan avcı bombardıman uçaklarının Irak'ın kuzeyinde yeraltında bulunan komuta merkezlerini bombaladıkları bildirildi. 
     Operasyona katılan pilotlara göre, bombardımanda Irak topçusu da hedef alındı. Yeraltındaki komuta merkezlerinin, hafta içinde Amerikan kara kuvvetleri 173. Tugayı askerlerinin indiği havaalanı yakınlarında bulunduğu belirtildi. 
     Bombardımana katılan Steve Laukaitis adlı pilot, ''düşman hedeflerine 14 ya da 15 lazer güdümlü bomba attıklarını'' söyledi. 
     Öte yandan, Amerikan kuvvetlerinin, gece Irak'ın güneyindeki Necef kenti yakınlarında bulunan Iraklı askerleri yoğun top ateşine tuttukları belirtildi. 
     70. Zırhlı Alay'dan 2. Tabur ile birlikte olan Reuters ajansı muhabiri, Amerikalılar tarafından çok sayıda top atışı yapıldığını kaydetti. 
     Necef'in hemen kuzeyinde bulunan Fırat Nehri üzerindeki köprü yakınlarının bombalandığı belirtildi. 
     





</TEXT>
</DOC>
