<DOC>
<DOCNO> 128218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/spor/spo04.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer’den güvence 
</HEADLINE>
<TEXT>

Trabzonspor Başkanı, 2003’te her kulvada iddialı olan bir takım hedeflediğini söyledi, "İstikrar yakalayacağız" dedi 
     Düzlüğe çıkarız’ 
     TRABZONSPOR Başkanı Özkan Sümer, Trabzonspor’un 2003 yılına damgasını vuracağını açıkladı. Sümer, "Geçtiğimiz 2 yıl içinde büyük badireler atlattık. Kulüp olarak 24 milyon dolar civarında bir borç ödemesi yaptık. Yeni yılda herşey değişecek. Kulüp de, takımımız da her alanda iddialı ve başarılı olacak. En büyük hedefimiz Bordo - Mavili renkleri istikrara kavuşturmak" dedi. 
     
     Aybaba iddialı 
     TEKNİK Direktör Samet Aybaba da, 2002 yılında sonuçsal anlamda beklenen başarılara ulaşamadıklarını açıkladı. Aybaba, "Lige kötü başlamanın sancılarını yaşadık. Sonra düzeldik ama nefesimiz istediğimiz yere gelmemizi engelledi. 2003 yılının ilk yarısında amacımız UEFA Kupası’na katılabilmektir. Ligde zirveye çıkmak ve Türkiye Kupası’nı almak için savaş vereceğiz" diye konuştu. 
     
Caio yoldaTrabzon, Brezilyalı futbolcunun Aurelio ile birlikte İstanbul’a gelmesini bekliyor 
     Aurelio ikna etti 
     TRABZONSPOR’UN transfer listesinde yer alan fakat fiyat arttırdığı gerekçesiyle yönetimin vazgeçme noktasına geldiği Brezilyalı futbolcu Riberio Caio’nun, Marco Aurelio ile Türkiye’ye gelmesi bekleniyor. Aurelio’nun, genç futbolcuyla son bir kez daha görüşme yaptığı ve Trabzonspor’a gelmesi için ikna ettiği öğrenildi. Caio’nun fiyat konusunda ise indirim yaptığı açıklandı. 
     
     Menajeri açıkladı 
     CAİO’NUN Türkiye’deki menajeri Ayhan Yeşilbaş, her hangi bir sorun yaşamadıklarını vurguladı. Yeşilbaş, "Caio iki gün yılbaşı nedeniyle tatil yapmak istediğini bildirdi. Tatili bittiği zaman Türkiye’ye gelecek ve Trabzonspor ile sözleşme yapacak. Fiyat artışı da söz konusu değil. Marco Aurelio ile birlikte gelmesi için gerekli uyarıları yaptık" dedi. 
     
Yerli damgası      KARADENİZ ekibinde ligin ilk yarısında atılan gollerin çoğunlu yerli futbolculardan geldi. Trabzonlu oyuncular, Bordo - Mavili takımın attığı 22 golün 15’ini kaydederek, yüzde 68’lik bir yüzde yakaladı. Geçen sezon ise 28 golün yalnızca 6’sını kaydeden Trabzonlu oyuncular, yüzde 21’lik bir yüzde de kalmışlardı. Trabzonspor’un en golcü isimi ise 7 golle Fatih Tekke oldu. 
     



 SPOR 

























</TEXT>
</DOC>
