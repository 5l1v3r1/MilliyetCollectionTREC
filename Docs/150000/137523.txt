<DOC>
<DOCNO> 137523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/soneko28.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Havayolu şirketleri zararlarına rağmen zam yapamıyorlar 
</HEADLINE>
<TEXT>

     Ağır mali sorunlarla boğuşan ABD havayolları sektördeki sert rekabet yüzünden zam yapamıyor. Yakıt fiyatlarındaki artışı yansıtmak üzere bilet fiyatlarına yüzde 20 zam yapan bir grup havayolu şirketi, rakiplerinin zam yapmaması üzerine Cuma günü aldıkları zam kararını bugün geri çektiler. 
     ABD'nin 5. büyük havayolu şirketi Continental'in başlattığı zam girişimi Fort Worth, American Airlines, Delta, United, US Airways, American Trans Air, Midwest Express and America West gibi önemli havayolu şirketlerinin de desteğini almasına rağmen bir diğer büyük şirket Northwest Airlines'ın katılmaması üzerine ancak 5 gün sürdü. 
     Bu son zammın geri alınmasıyla ABD havayolu şirketlerinin 60 gün içinde yaptığı 3. fiyat artırma girişimi başarısızlıkla sonuçlandı. 
     Aşırı büyüme, karların maliyetleri karşılamaması gibi nedenlerle uzun yıllardır zorluklarla karşı karşıya bulunan ABD hava ulaştırma sektörü 11 Eylül darbesiyle ağır bir krize girmiş bulunuyor. 
     11 Eylül saldırılarının ardından bilet satışlarının düşmesi ve zorunlu kılınan yeni güvenlik önlemlerinin maliyetleri artırması üzerine sıkıntıları katlanarak artan sektörde geçen yıl art arda iflaslar yaşanmıştı. 
     ABD havayolu şirketlerinin son iki yıldaki toplam zararının 15 milyar dolara yaklaştığı bildiriliyor. 
     





</TEXT>
</DOC>
