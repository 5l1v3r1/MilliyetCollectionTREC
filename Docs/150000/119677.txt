<DOC>
<DOCNO> 119677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yasam/yas06.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Teste bir iki teste bir iki 
</HEADLINE>
<TEXT>

Porsche’nin tüm modelleri test için Türkiye’ye geliyor. Sürüş için katılanlardan 255 milyon lira alınacak ama kontenjan şimdiden doldu gibi... 
     FATİH ÇINAR 

     Dünyanın en seçkin spor otomobil markalarından Porsche’nin Türkiye’de düzenleyeceği test sürüşü organizasyonu büyük ilgi görüyor. Tüm dünyada sınırlı sayıda ülkeyi ziyaret eden Porsche World Roadshow’ ile Doğuşmotor tarafından düzenlenen organizasyon, 20 Kasım - 1 Aralık tarihleri arasında gerçekleşecek. İstanbul Hezarfen Havaalanı’nda yapılacak test sürüşlerinde, Porsche’nin Carrera 2 Coupe, Carrera 4 Coupe, Carrera 2 Cabrio, Carrera 4 Cabrio, Turbo, Boxster 2.7, Boxster S, Targa ve Carrera 4S modelleri meraklılarıyla buluşacak. 
     Porsche’nin son ürettiği arazi aracı Cayenne’nin dahil edilmediği test sürüşü organizasyonuna yetkililer günde 40 kişilik kontenjan ayrıldığını ve birkaç kişilik boş yer kaldığını belirttiler. Özellikle Porsche kullanıcılarının talep gösterdikleri organizasyona katılım ücreti ise 255 milyon lira. Katılımcılar istedikleri Porsche modelleriyle 5 ayrı kategoride test sürüşü yapabilecek. 
     



 YAŞAM 






















</TEXT>
</DOC>
