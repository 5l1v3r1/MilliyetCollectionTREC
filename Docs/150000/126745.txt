<DOC>
<DOCNO> 126745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun02.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li gençlerin çoğu bekaretini Noel'de kaybediyor... 
</HEADLINE>
<TEXT>

     ABD'de ülke çapında yürütülen bir araştırma, gençlerin çoğunlukla ilk kez Noel ve yeni yıl tatilinde seks yaptıklarını ortaya çıkardı. 
     Mississippi Üniversitesi sosyologlarınca yapılan araştırmada, lise öğrencilerinin ilk cinsel deneyimlerini yaşamak için okulların tatil olduğu sıcak yaz ayları yerine, Aralık ayı ve Noel tatilini seçtikleri belirlendi. 
     Sonuçları ''Evlilik ve Aile'' dergisinde yayımlanacak araştırmanın başkanı Martin Levin, Amerikalı gençlerin karşı cinsle ilk cinsel deneyimlerini yaşamak için sıradan bir tarih yerine Aralık ayını 3 kat daha fazla tercih ettiklerini belirlediklerini söyleyerek, ''Buna Noel Baba etkisi adını veriyoruz'' dedi. 
     90'lı yılların ortasından bu yana 21 binden fazla denekle konuşularak yürütülen araştırmanın başındaki isim olan Levin, gençlerin Noel ve yeni yıl tatilini daha romantik ve duygusal bulduklarını, ilk cinsel deneyimlerini yaşamak için özellikle bu dönemi seçtiklerini kaydetti. 
     





</TEXT>
</DOC>
