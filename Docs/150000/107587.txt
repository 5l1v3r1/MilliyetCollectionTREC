<DOC>
<DOCNO> 107587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun13.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da bir başka El Kaide lideri daha yakalandı 
</HEADLINE>
<TEXT>

     Pakistan istihbarat servislerinden bir kaynak, ABD'de 11 Eylül'de düzenlenen terör saldırılarına yardım etmekle suçlanan ve Almanya tarafından aranan Remzi Binalşibh adlı zanlıdan önce El Kaide örgütünün önemli bir liderinin daha Karaçi'de yakalandığını açıkladı. 
     Aynı kaynak, Salı günü yapılan bir operasyonda Usame Bin Ladin'in bir teğmeni, bir başka Arap ve Pakistan pasaportu taşıyan bir kişinin yakalandığını, operasyonun ilk ayağının alınan bir istihbaratın değerlendirilmesi üzerine başlatıldığını söyledi. 
     Adının açıklanmasını istemeyen kaynak, Salı günü yakalanan önemli El Kaide liderinin adının Ebu bin Adil ya da Ebu Bekir olabileceğini belirterek, Çarşamba günü Karaçi'nin bir mahallesinde düzenlenen operasyonda da 2'si kadın 7 yabancının yakalandığını, büyük olasılıkla Yemenli olduğu sanılan 2 kişinin de Pakistan güçlerinde düzenlenen baskın sırasında öldüğünü ve gözaltında bulunanların sayısının toplam 10 kişi olduğunu kaydetti. 
     





</TEXT>
</DOC>
