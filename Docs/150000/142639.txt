<DOC>
<DOCNO> 142639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci Irak karar tasarısı, bugün oylanmıyor... 
</HEADLINE>
<TEXT>

     ABD, İngiltere ve İspanya tarafından hazırlanan ikinci Irak karar tasarının bugün oylanmayacağı bildirildi. 
     BM'li diplomatların verdiği bilgiye göre, ABD ve İngiltere'nin BM büyükelçileri, Güvenlik Konseyi'nde kapalı kapılar arkasında yürütülen görüşmelerde karar tasarısıyla ilgili oylamanın bugün yapılmayacağını söylediler. 
     Karar tasarısıyla ilgili görüşmelerin hafta sonuna kadar sürmesinin ve oylamanın pazartesi günü yapılmasının beklendiği kaydedildi. 
     ''Irak'ın kendisine tanınan son fırsatı da kaçırdığı'' ifade edilerek, güç kullanımına izin veren karar tasarısının en erken dün ve bugün oylanabileceği belirtilmişti. 
     





</TEXT>
</DOC>
