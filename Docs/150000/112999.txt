<DOC>
<DOCNO> 112999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/siyaset/siy06.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan sadece bin kişiye konuştu .. 
</HEADLINE>
<TEXT>

     SP Genel Başkanı Recai Kutan, İstanbul’dan karayolu ile geldiği Kırklareli’nde umduğu ilgiyi bulamadı. Cumhuriyet Meydanı’nda yaklaşık bin kişiye hitap eden Kutan, çocuklara özel ilgi gösterdi. Kutan, karayolu ile Edirne’ye hareket ederken, İnece beldesinde kendisini karşılayan ilkokul öğrencilerine el öptürdü. Edirne’de Selimiye Camii meydanında da yaklaşık bin kişiye hitap eden Kutan, Kemal Derviş’in Türkiye’ye boşuna gelmediğini ifade ederek, "Bu adam uzun yıllar ABD’de kalmış, politika falan bilmiyor, dedik. Halbuki gayet usta bir politikacı olduğu ortaya çıktı. Önce DSP’yi batırdı, ardından YTP’ye gitti orayı da batırdı. Bilemiyorum CHP’ye ne yapacak. Kemal Derviş IMF’nin tahsildarıdır ve onların savundukları ekonomik politika Türkiye’yi batırıyor. Onun için dikkatli olalım" diye konuştu. 



 SİYASET 


















</TEXT>
</DOC>
