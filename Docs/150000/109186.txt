<DOC>
<DOCNO> 109186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur24.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman Durmuş ÖTV'yi imzaladı... 
</HEADLINE>
<TEXT>

     Sağlık Bakanı Osman Durmuş, Bakanlar Kurulu'nda imzalamaya direndiği ÖTV kararnamesini imzaladığını bildirirken, tepkili olduğunu ima etti. 
     Durmuş ile Japonya Büyükelçisi H. E. Shigeo Takenaka, Hotel Ador Altınel'de düzenlenen "Türkiye'de Enfeksiyon Hastalıklarının Kontrolü Projesi" kananış törerine katıldılar. Durmuş, burada ÖTV gelirinden çeşitli kuruluşlara doğrudan pay aktarılması uygulanmasını kaldıran ÖTV kararnamesini neden imzalamadığını soran gazeteciye, "İmzaladım, kanun çıktı" dedi. Bir konuda 6 ayda 4 kanun çıkarıldığını ifade eden Durmuş, "Çıraklık Yasasının arkasına saklanarak kanun çıkarılıyor" dedi. Durmuş, özel tüketim vergisinden sağlığa ayrılan payın sıfırlanmasına neden olduğu için mi ÖTV'ye direndiğini soran gazateciye, "Siz anladınız beni" dedi. 
     
     BÜYÜKELÇİYE 4 KASIM'DA BURDAYIM MESAJI 
     Durmuş, toplatıda yaptığı konuşmada da Türkiye için hala önemini koruyan enfeksiyon hastalıklarının önlenmesinde koruyucu sağlık hizmetlerinin güçlendirilmesinin son derece önemli olduğunu söyledi. Laboratuvara dayalı sürveyans sisteminin Refik Saydam Hıfzıssıhha Merkezi Başkanlığı bünyesinde kurulmuş olmasının Türkiye için önemli bir kazanım olduğunu kaydeden Durmuş, Japonya ile sağlık alanında yapılan işbirliğine önem ve destek verdiğini dile getirdi. Durmuş, Projeyi başlatıp 5 yıl sürdürmenin önemli olduğunu ifade ederken, "Takenaka'ya bir mesajım var, 4 Kasım'dan sonra da ben buradayım, bu proje desteklenecek. Bu güçlü işbirliğinin devam etmesini diliyorum" diye konuştu. 
     Büyükelçi Takenaka ise, Türkiye ile yapılan işbirliğinin karşılıklı iyi götürüldüğünü ve projenin devam edeceğini söyledi. 
     





</TEXT>
</DOC>
