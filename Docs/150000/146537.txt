<DOC>
<DOCNO> 146537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun34.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BBC "Nasıriye'de direnişi kırmak için 5 bin ek güç daha bölgede" 
</HEADLINE>
<TEXT>

     İngiliz yayın kuruluşu BBC, Irak'ta Nasiriye kenti çevresindeki direnişinin kırılması için bölgeye 5 bin Amerikan askerinin daha gönderildiğini bildirdi. 
     BBC'nin internet sayfasında yayımlanan habere göre, Irak güçleriyle Nasiriye kenti çevresinde çarpışan 7 bin Amerikan deniz piyadesine destek için gönderilen ek Amerikan gücü, deniz piyadeleri ve özel güçler birliğinden oluşuyor. 
     Haberde, Amerikan ve İngiliz güçlerinin Irak'ın başka bölgelerinde ilerleme kaydedebildikleri, başkent Bağdat'ın yaklaşık 160 kilometre güneyindeki Necef kentinin kuşatıldığı ve Basra yakınlarında bir karargahın ele geçirildiği öne sürüldü. 
     Bölgedeki BBC muhabirleri, Bağdat'a yönelik hava saldırılarının da yoğunlaştığını bildirdiler. 
     





</TEXT>
</DOC>
