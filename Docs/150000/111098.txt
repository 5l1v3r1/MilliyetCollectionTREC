<DOC>
<DOCNO> 111098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/yasam/ayas.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastaneye değil ölüme vardılar 
</HEADLINE>
<TEXT>

Yük taşınacak minibüsle hastaneye gidiyorlardı ama ölüm pusu kurmuştu. Otobüsün hurdaya çevirdiği minibüste 9 kişi can verdi 
     HASAN BÖLÜKBAŞ Aksaray DHA 

     İhmal ve cahaletin neden olduğu bir kazada daha dokuz insan can verdi. Aksaray - Adana karayolu üzerindeki Taşpınar beldesi yakınlarında 07.45’te meydana gelen kazada, Kuşadası’ndan 35 yolcusuyla Kayseri’ye giden Orhan Kıraç’ın 47 kullandığı Lüx Kent firmasına ait otobüsle Gani Aydınlık 35 yönetimindeki minibüs çarpıştı. 
     Kazada Adıyaman’dan Ankara’ya hasta götüren minibüsün sürücüsü Aydınlık ile yolcular Zeliha 10 , Nurhayat 25 ve Müzeyen Aydınlık 7 , Filiz 30 , Yakup 30 , Kübra 8 ve İrem İşbar 3 ile Sevim Derici 23 öldü. 
     
     O minibüsle insan taşınmaz 
     Aksaray Emniyet Müdürü Mahmut Nas, kazada otobüs şoförünün hız ihlali yapmadığının anlaşıldığını ancak dikkatsiz davrandığını belirtirken, diğer aracın kasasında yolculuk yaparken ölenlerin de ihmal ve cehaletin kurbanları olduklarını söyledi. 
     Otobüsün takografının uzman ekiplerce incelendiğini belirten Nas, şunları söyledi "Kıraç’ın hız ve süre ihlali yapmadığı anlaşıldı. Takograf, çarpışma anında otobüsün 70 kilometre hız yaptığını gösteriyor. Sürücü 9 saatten fazla süre de araç kullanmamış." 
     Kazanın otobüs şoförünün dalgınlığı sonucu meydana gelmiş olabileceğini belirten Nas, sözlerini şöyle sürdürdü "Dokuz kişinin yaşamını yitirdiği araç, yolcu değil yük taşımak için dizayn edilmiş. Aracın kasasında koltuk olmadığı için 7 kişi, battaniyeler ve yastıkların üzerine oturmuş. Bu araç en fazla iki kişi taşır. İnsanlar, cehalet ve ihmal kurbanı." 
     



 YAŞAM 


















</TEXT>
</DOC>
