<DOC>
<DOCNO> 132033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur01.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Genelkurmay Başkanı ile Org. Özkök yemekte buluştu 
</HEADLINE>
<TEXT>

     ABD Genelkurmay Başkanı Richard Myers, Genelkurmay Başkanı Orgeneral Hilmi Özkök ile akşam yemeğinde biraraya geldi. 
     Orgeneral Özkök'ün resmi davetlisi olarak Ankara'ya gelen Myers, Esenboğa Havalimanı'ndan, geceyi geçireceği Sheraton Oteli'ne geçti. Burada bir süre dinlenen Myers, daha sonra Genelkurmay Başkanı Orgeneral Özkök'ün ikamet ettiği Fevzi Çakmak Köşkü'ne gitti. Orgeneral Özkök'ün burada Myers'e akşam yemeği verdiği öğrenildi. 
     ABD'nin Ankara Büyükelçisi Robert Pearson'un da katıldığı yemek, yaklaşık 2.5 saat sürdü. 
     Myers, yarın Genelkurmay Başkanı Orgeneral Özkök ve Milli Savunma Bakanı Vecdi Gönül ile yapacağı görüşmelerin ardından Türkiye'den ayrılacak. 
     





</TEXT>
</DOC>
