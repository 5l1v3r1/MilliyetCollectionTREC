<DOC>
<DOCNO> 125734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/dunya/dun02.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum rüşvetini alan da suçlu’ 
</HEADLINE>
<TEXT>

KKTC Cumhurbaşkanı Denktaş, Rumların Kıbrıslı Türkler için planladıkları ekonomik yardım paketi’ni ahlaksızlık’ olarak niteledi ve kendi vatandaşlarını uyardı Rüşvet alan için de suçtur 
     ANKARA Milliyet 

     KKTC Cumhurbaşkanı Rauf Denktaş, Kıbrıs görüşmelerini 28 Şubat’a kadar iyi niyetle yürüteceklerini belirterek, "Rumlar da barış istiyorsa esnek ve anlayışlı davranmalı" dedi. Denktaş, Rum Yönetimi’nin Türkleri ikna etmek için ekonomik paket hazırlığını, "ahlaksızlık" olarak değerlendirdi. 
     Çankaya Köşkü’nde basın toplantısı düzenleyen Denktaş, "28 Şubat’a kadar iyi niyetle müzakere edeceklerini" açıkladı. Denktaş, "Temennimiz Rum tarafının yarım Kıbrıs’ı üye yaptığının farkına vararak, Kıbrıs Türk tarafının da baskıya boyun eğemeyeceğini gördükten sonra, hem kendileri, hem AB, hem de De Soto daha insaflı, daha anlayışlı, daha esnek bir duruma gelirler. Böylelikle yol kat etmiş oluruz" diye konuştu. 
     Rum Yönetimi’nin kuzeydeki Türkler için ekonomik paket hazırlığını da sert biçimde eleştiren Denktaş, "Rüşvet veren için de, alan için de suçtur. Milletlerarası alanda bu yapılan ahlaksızlıktır" şeklinde konuştu. 
     Kendi halkına da seslenen Denktaş, "Gençler bilmez ama o günleri hatırlayanlar bilir. Erenköy saldırısından sonra eli kanlı Makarios, kamyonlar dolu yardım gönderdiğinde bir tek Türk bile aylarca dönüp bakmamış, günlerce ot, nohut kaynatıp yemiştik. Milli davalar dik durarak kazanılır" dedi. 
     
Denktaş’a göre planın zararları Ada’yı boşaltmak zorunda kalırız      BM planının müzakere edilmeden kabulü halinde ortaya çıkacak sakıncaları sıralayan Denktaş, Kopenhag’da neden imza atılmadığını şöyle aktardı 
     "Topraklarımızın üçte biri gider. Egemenlik sözde kalır, içimize Rumlar peyderpey girer. İki bölgeden olacağı 1977’den beri kararlaştırılmış birlik ortadan kalkar. Kıbrıs Cumhuriyeti’nin içinde imtiyazlı azınlık olarak monte edilmiş oluruz. 5 - 10 yılda Kıbrıs Türk’ü Ada’yı boşaltmak zorunda kalır." 
     
Yardım Paketi’ kabul görmedi Truva Atı’nı AB durdurmuş      Kıbrıs Rum Yönetimi, KKTC’yi devre dışı bırakmak ve Cumhurbaşkanı Rauf Denktaş’a tepkileri teşvik amacıyla Kıbrıslı Türkler için alacağını açıkladığı önlemleri, AB’nin uyarısı üzerine askıya aldı. 
     Yunan basınına göre, Rum Yönetimi lideri Glafkos Klerides, AB’nin "Kıbrıslı Türkler için teşvik tedbirlerimizi açıklamamızı bekleyin. Çünkü, Kıbrıslı Türkleri satın almak istediğiniz izlenimi oluşabilir" şeklindeki uyarısı üzerine paketi askıya almayı tercih etti. 
     



 DÜNYA 












</TEXT>
</DOC>
