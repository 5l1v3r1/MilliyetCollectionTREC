<DOC>
<DOCNO> 137583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur31.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sefaköy'de kuyumcu soyuldu... 
</HEADLINE>
<TEXT>

     Sefaköy'de bir kuyumcuya gelen silahlı 2 kişi, yaklaşık 1.5 kilogram altın ile 2 milyar lirayı alarak kaçtı. 
     Fevzi Çakmak Caddesi 51 numarada bulunan ''Saran Kuyumculuk'' adlı işyerine giren silahlı 2 kişi, dükkanın sahibi Musa Karadeniz'in oğlu Fatih Karadeniz'i 27 yere yatırdıktan sonra, kafasına tabanca kabzasıyla vurarak etkisiz hale getirdi. 
     Daha sonra kuyumcuda bulunan yaklaşık 1.5 kilogram altın ve 2 milyar lirayı alan soyguncular, yaya olarak olay yerinden kaçtı. 
     Biri kalpak giyen 20-25 yaşlarındaki 2 soyguncunun yakalanması amacıyla, çevrede geniş çaplı operasyon başlatıldı. 
     Bu arada, aynı kuyumcunun 1994 yılında da soyulduğu bildirildi. 
     Öte yandan, olay yerinde inceleme yapan İstanbul Emniyet Müdürü Hasan Özdemir, telsizden talimat vererek, ''özellikle varoş tabir edilen yerlerdeki kuyumcu dükkanlarının sahiplerinin, güvenlik önlemleri konusunda uyarılmasını'' istedi. 
     Özdemir, telsiz mesajında, ''Vitrin emniyetli olacak. Sadece satışla uğraşmamaları, aynı zamanda güvenlikleriyle ilgilenmeleri gerekir. Zaten mantar gibi kuyumcu dükkanı açılıyor. Bunların alarmlarının çalışıp çalışmadığı, kaç kişi bulunduğu, silah olup olmadığı yönündeki kontroller mutlaka yapılacak'' dedi. 
     





</TEXT>
</DOC>
