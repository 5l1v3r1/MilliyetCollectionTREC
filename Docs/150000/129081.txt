<DOC>
<DOCNO> 129081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/soneko19.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 392.39 puan kayıpla 1. seansı 10,445.14 puandan tamamladı. Hisse senetleri ortalama yüzde 3.62 değer kaybetti. 
     Endeks, haftanın ilk seansında Irak tedirginliğinin etkisi altında, 2.89 puan kayıpla 10,834.64 puandan açıldı. 
     Irak Devlet Başkanı Saddam Hüseyin'in, Irak ordusunun 82. kuruluş yıldönümünde halka hitaben yaptığı konuşmada, Irak'ın olası savaşa hazır olduğu yönündeki açıklamasının ardından satışlar arttı. 
     Seansın ilk yarısını da 418.59 puan kayıpla 10,418.94 puandan geçen endeks, seans içinde en düşük 10,344.67 puanı gördü. 
     Seans kapanışında mali endeks 545.25 puan kayıpla 12,952.25 puana, sanayi endeksi 334.61 puan kayıpla 9,991.41 puana, hizmetler endeksi de 225.63 puan kayıpla 6,931.10 puana geriledi. 
     Böylece, önceki kapanışa göre mali grup hisseler ortalama yüzde 4.04, sanayi grubu hisseler ortalama yüzde 3.24, hizmetler grubu hisseler de ortalama yüzde 3.15 oranında değer yitirdi. 
     İşlem gören toplam 279 hisse senedinden 248'i değer kaybederken, 10 hisse senedi değer kazandı. 21 hissenin fiyatında ise değişiklik olmadı. 
     Seansta, 165 trilyon 947 milyar 496 milyon liralık işlem hacmi oluştu. 
     Yapı Kredi Bankası, Garanti Bankası, İş Bankası C, Koç Holding ve Doğan Holding en yoğun işlem gören hisseler oldu. 
     





</TEXT>
</DOC>
