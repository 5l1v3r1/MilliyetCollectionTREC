<DOC>
<DOCNO> 105051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/guncel/gun06.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan onaylı defile 
</HEADLINE>
<TEXT>

Savcılar, Türk Bayrağı desenli giyenler hakkında davalar açarken, Bakan Bayer, bayraklı defileyi ayakta alkışladı 
     SONER KAVAK Sivas DHA 

     Sivas Dört Eylül Fuarı etkinlikleri kapsamında düzenlenen Atatürk Kıyafetleri defilesi yoğun ilgi gördü. Ankara Olgunlaşma Enstitüsü tarafından hazırlanan ve 30 parçadan oluşan koleksiyonun sergilendiği Atatürk Kıyafetleri Defilesi’ni Kadın ve Aileden Sorumlu Devlet Bakanı Melda Bayer’in yanı sıra Sivas Valisi Lütfullah Bilgin, DSP İstanbul Milletvekili Hüseyin Mert ile çok sayıda davetli izledi. 
     Defiledeki "Biz her şeyimizi sana borçluyuz" yazılı kıyafet ile Türk Bayrağı desenli elbise büyük ilgi görürken Devlet Bakanı Bayer, Vali Lütfullah Bilgin ve Kore gazileri podyumda yürüdü. Bu sırada 10. Yıl Marşı katılanlar tarafından 3 kez coşkuyla söyledi. 
     Gözyaşlarını tutamayan Bayer "Misak-ı Milli sınırlarının çizildiği bir şehirde bulunmak insanı duygulandırıyor. Ben de duygulandım ve ağladım. Biz Cumhuriyet kadınları olarak her şeyimizi Atatürk’e borçluyuz. O olmasaydı ben bugün burada olamayacaktım" dedi. 
     



 GÜNCEL 
























</TEXT>
</DOC>
