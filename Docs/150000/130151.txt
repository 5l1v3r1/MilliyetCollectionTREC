<DOC>
<DOCNO> 130151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/spor/spo03.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lukunku imzayı attı 
</HEADLINE>
<TEXT>

Cim - Bom, Liege’in golcüsünü renklerine bağladı. Simplicio ile Felipe’nin takası ise olmadı. Christian’a da şartlı izin çıktı 
     3.5 yıllık anlaşma 
     TRANSFER konusunda hareketli günler yaşayan Galatasaray, Standart Liege’in golcüsü Ali Lukunku’yu renklerine bağladı. Sarı - Kırmızılı kulüp adına Belçika’ya giden Ahmet Demet, burada Kongolu futbolcunun menajeri Ceylan Çalışkan ve Lukunku ile son görüşmeleri yapıp, 3.5 yıllık sözleşmeye imza attırdı. 27 yaşındaki futbolcunun iki gün içinde kampa katılacağı öğrenildi. 
     
     Brezilya’dan ses yok 
     GALATASARAY 2. Başkanı Ali Dürüst ise Sao Paolo’dan transfer edildiği söylenen Simplicio’nun gelmeyeceğini açıkladı. Bu futbolcuya karşılık takas edilmesi düşünülen Felipe’nin maddi konularda anlaşma sağlayamadığını ifade eden Dürüst, "Biz Simplicio ile el sıkıştık, fakat transferi bu takasa endeksli olduğu için olumsuz sonuç aldık. Felipe için de karar vermedik" dedi. 
     
     Aslan para istiyor 
     DAVET edilmesine rağmen kampa katılmayan Christian’ın menajeriyle görüştüklerine de değinen Dürüst, "Takıma dönmeyecek" dedi. Başka kulübe gidebilmek için Galatasaray’ın izninin gerekli olduğuna dikkat çeken Ali Dürüst, "Bu futbolcunun kendisine ve kira olarak kulübü Bordeaux’a ödediğimiz paralar var. Kayıplarımızı telafi ederse istediği yere gidebilir" dedi. 
     
Davala rahip gibi"5 aydır dışarı çıkmıyorum" diyerek gece hayatını bıraktığını açıklayan Ümit, tekrar İtalya’ya dönmek istediğini vurguladı 
     "Sinirli değilim" 
     İZMİR’DE basın mensuplarıyla yaşadığı olayların ardından uslanan Ümit Davala, 5 aydır dışarıya bile çıkmadığını belirtti, "Bazı olaylarda büyük hatalar yapmış olabilirim" dedi. Sinirli bir insan olmadığını, aksine neşeli, canayakın ve dost canlısı biri olduğunu belirten Ümit, "İtalya’da çok profesyonel bir yaşam var. Futbolcu olduğumu orada anladım. Tekrar dönmek isterim. Her futbolcu bunu ister. Zaten Inter’in malıyım" dedi. 
     
     Fener’i unutamıyor 
     ÇİZME ekibiyle 2,5 yıllık mukavelesinin olduğunu da vurgulayan Ümit, "Okan ve Emre ile tekrar oynamak bana zevk verir. Hasan’ı, arzu ediyorsa yanımda görmeyi isterim" ifadesini kullandı. Galatasaray’ın kötü oynadığı sözlerini, Cim-Bom’dan korkanların çıkardığına dikkat çeken yıldız futbolcu, "Üstümüze bu kadar gelinmesine rağmen yukarıdayız. Fenerbahçe ile bin maç yapsak öyle bir sonuç tekrar çıkmaz" yorumunu yaptı. 
     
RESMEN KAPIŞTILARGalatasaray, Revivo’nun geçici sözleşmesinin durumunu öğrenmek için gizlice Futbol Federasyonu’na başvurdu. Fenerbahçe de, Hasan Şaş’a teklif götürmeye hazırlanıyor 
     YUSUF KOBAL 

     Ezeli rekabet 
     REVİVO, Galatasaray ile Fenerbahçe’yi karşı karşıya getirdi. Fenerbahçe Futbol Şubesi Sorumlusu Sadettin Saran, centilmenlik anlaşmasının bozulması durumunda Hasan Şaş’a talip olacaklarını açıkladı. İsrailli futbolcu için harekete geçen Sarı-Kırmızılılar ise, bu oyuncunun FIFA’nın vereceği geçici sözleşmeyle oynayıp oynayamayacağını öğrenmek için Futbol Federasyonu’na başvurdu. Cim-Bom’un olumlu yanıt aldığı öğrenildi. 
     
     Yöneticinin evinde 
     İLK yarının bitimine yakın, Revivo’nun Cim-Bom ile görüşmesini öğrendiklerini dün yaptığı basın toplantısında açıklayan Sadettin Saran, "Revivo Fenerbahçe’de oynarken, Galatasaray ile konuşmuş. Hatta bir yöneticinin evinde görüşme yapıldığını öğrendik. Sanırım Galatasaray onu alacaktır. Eğer centilmenlik anlaşması bozulursa Hasan Şaş ile ilgilenebiliriz. Ancak Revivo bunu bir pazarlık unsuru olarak da söylemiş olabilir" dedi. 
     
     Avukatı Dupont 
     GALATASARAY 2. Başkanı Ali Dürüst de Sarı-Lacivertli futbolcu ile ilgilendiklerini kabul ederek, "Fenerbahçe ile sorunlarının çözümlenmesini bekliyoruz. Ancak bundan sonra görüşebiliriz" ifadesini kullandı. Öte yandan alacakları için FIFA’ya gideceğini açıklayan Haim Revivo’nun, Cim-Bom’un yurtdışındaki davalarını takip eden, avukatı Dupont’a vekalet verdiği öğrenildi. 


 SPOR 


























</TEXT>
</DOC>
