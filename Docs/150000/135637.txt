<DOC>
<DOCNO> 135637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/spo03.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan köle değil 
</HEADLINE>
<TEXT>

Galatasaray İkinci Başkanı Ali Dürüst, yıldız futbolcunun kadroya alınmamasının sözleşmeyle bağlantılı olmadığını söyledi, "Burası esir pazarı değil" dedi 
     ERHAN TELLİ 

     Hocamız bilir’ 
     GALATASARAY İkinci Başkanı Ali Dürüst, dün düzenlediği basın toplantısında Hasan Şaş ilgili olarak çarpıcı açıklamalar yaptı. Dürüst, "Hasan köle değil. Kadroda yer alamamasının sebebinin sözleşme imzalamamasıyla bağlantısı yok. Burası bir esir pazarı değil, Galatasaray Kulübü. Hasan Şaş’ın oynayıp oynamayacağını performansına göre hocamız belirler" diye konuştu. 
     
     Revivo transferi 
     DÜRÜST, Aziz Yıldırım’ın centilmenlikle ilgili açıklamalara da cevap verdi. Galatasaray İkinci Başkanı, "Galatasaray’ın, centilmenliğini ispat etme gibi bir hükümlülüğü yoktur. Biz Revivo ile, Fenerbahçe’den başka bir kulübe gitmesinde sakınca yoktur yazısını aldıktan sonra anlaştık. Dolasıyla iddia edildiği gibi centilmenlik dışı bir hareket yapmadık" dedi. 
     
Aslan silbaştan      Fotoğraf Vedat Danacı 

     TRANSFER döneminde kadrosuna yeni yıldızlar katan Galatasaray, bugünkü Denizlispor maçında gövde gösterisi yapmaya hazırlanıyor. Teknik Direktör Fatih Terim’in zorlu 90 dakikada Ali Lukunku, Xavier ve Revivo’yu ilk on birde görevlendireceği öğrenildi. Öte yandan Xavier, Portekiz’in İtalya ile oynayacağı hazırlık maç kadrosuna çağrılmadı. 
     



 SPOR 


























</TEXT>
</DOC>
