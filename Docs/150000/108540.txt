<DOC>
<DOCNO> 108540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur13.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SP baraj insin önergesi verdi, Kutan "Baraj sorunumuz yok" dedi... 
</HEADLINE>
<TEXT>

     SP Genel Başkan Yardımcısı Mehmet Bekaroğlu, Seçim barajının yüzde 5'e indirilmesi için yasa önerisi verirken partisinin milletvekili adaylarını toplayan SP Genel Başkanı Recai Kutan, "Baraj riskimiz olduğu iddialarına gülüp geçiyoruz. Biz barajı geçmek için değil, iktidara gelmek için mücadele ediyoruz" dedi. 
     Bekaroğlu'nun TBMM Başkanlığı'na barajın düşürülmesine ilişkin yasa önerisini verdiği saatlerde SP milletvekili adayları tanıtım toplantısı da Bilkent Otel'de gerçekleştirildi. Recai Kutan burada yaptığı konuşmada, "Baraj riskimiz olduğu iddialarına gülüp geçiyoruz. Biz barajı geçmek için mücüdele etmiyoruz, iktidara gelmenin gayreti içindeyiz" dedi. 
     Kutan, seçim döneminde seçmenlerin önünüze gelen parti yetkililerine "ülkemizi felakete sürükleyen IMF programını uygulamaya devam edecek misiniz IMF'ye rağmen memurun, işçinin, çiftçinin hakkını verecek misiniz 
     üniversitelerdeki başörtüsü zulmünü nasıl ortadan kaldıracaksınız yoksa toplumsal uzlayşma için başörtüsü öncelikli konumuz değil demeye devam mı edeceksiniz Çağdışı kesintisiz eğitim modelini devam ettirecek misiniz" sorularını sorması gerektiğini söyledi. Kutan, isim vermeden AKP'yi eleştirerken de, şöyle konuştu 
     "Biz SP olarak mevcut adaletsiz bir sisteme uyumlu olmak, değişmek için değil o sistemi değiştirmeki için geliyoruz. İktidara geldiğimiz zaman IMF ile yapılmış bütün anlaşmaları iptal edeceğiz. Yolsuzluk ve soygunun hesabını soracağız. Derdimiz yasaksız bir Türkiye'dir. Başörtüsü meselesi biçim öncelikli meselemizdir ve bu meseleyi biz çözeriz. 8 yıllık kesintisiz eğitimi ortadan kaldırıp kesintili ve 11 yıllık eğitime geçeceğiz." 
     





</TEXT>
</DOC>
