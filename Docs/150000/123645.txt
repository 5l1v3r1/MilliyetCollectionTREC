<DOC>
<DOCNO> 123645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/guncel/gun08.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç lojmanından tasarruf doğru mu 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Hükümet, emekli yüksek yargı üyelerine güvenlik gerekçesiyle verilen resmi konut tahsisini kaldırdı. Resmi Gazete’de yayımlanarak yürürlüğe giren kararla Anayasa Mahkemesi, Yargıtay, Danıştay, Sayıştay ve Başbakanlık Müşteşarlığı’ndan emekli olanlara artık konut verilmeyecek. Bu durum, "Emeklilikteki güvenlik sorunu, görev anlayışını etkiler mi " sorusunu gündeme getirdi. 
     
Burhan Kuzu TBMM Anayasa Kom. Bşk. Kökten çözmek lazım      Kamuoyundan bir baskı gelmesi durumunda bu konuda yeni bir yasa değişikliği bizim komisyondan geçeceğinden benim görüş bildirmem doğru olmaz. Ancak şunu söyleyebilirim başka kurumlarda durum nasıl, bir de onlara bakmak lazım. Bir kurumun yetkililerinin istifade ettiği durumlardan, başka kurumlar da istifade ediyor mu, etmiyor mu Buna bakmak ve bu konuları yeniden ele almak gerek. Ya hiç verilmesin ya da verilecekse herkese verilsin. Çünkü neye göre veriliyor, ölçü nedir bilmiyoruz ki. Türkiye’de devletin gerek konut olarak gerekse başka alanlarda sağladığı imk nlara ilişkin durum biraz karışık. Devletin verdiği bu ayni imk nların yeniden bir masaya yatırılması gerek. Sadece bu üst düzeyin konut tahsisini kaldırmakla işi kökünden çözmüş olmuyoruz. Buna ciddi olarak bir daha bakıp eşitliği gözetmek lazım. 
     
Vehbi Canbilen Yargıtay Onursal Üyesi Güvenlikle alakası yok      Yasama, Yürütme ve Yargı erkinin başındaki insanlara emekli olduktan sonra konut tahsis etmek, yaşamlarını şu veya bu şekilde üst seviyede sürdürmedir. Yoksa bunların korunmasıyla ilgili bir şey yok. Bu konuda güvenlik gerekçesine sığınılıyor ama bunun nedeni devletin imk nlarını daha fazla kullanma arzusundan kaynaklanmaktadır. Cumhuriyet Başsavcısı için aynı şeyi söyleyemem ama Yargıtay Başkanı’nın görevi semboliktir. Yargısal faaliyeti yoktur, temsil görevini yapar. Dolayısıyla varsa verilmesi uygun olur ama koruma amaçlı gerekçesi bana göre sakat. Bunun güvenlikle alakası yok. Yargıtay ya da Anayasa Mahkemesi Başkanı’na kim ne yapacak Biraz koşullara göre düşünmek lazım. Burada tasarrufa gidiliyorsa bunun fazla yadırganacak bir tarafı yok. Gerek lojman gerekse emekli olduktan sonra verilen korumalar bir saldırıyı def edecek tedbirler değildir. 
     
Necmettin Cevheri Eski Adalet Bakanı Devlet anlayışına sığmaz      Devletin en güç görevlerinden birini verdiğiniz insanları devletin himayesinin dışında bırakmak, devlete yakışmaz ve işin aslına da uygun olmaz. Bu uygulama 1998’den de önceye dayanır. Devletin silahlı güçlerine karşı çok açık saldırıların pervasızca yapıldığı bir dönemde, devlete yargı alanında hizmet etmiş insanlara yönelik bu uygulamayı devletin tasarruf düşüncesiyle kaldırmış olması çok yanlıştır. Devlet içindeki bütün tasarrufları yaptıktan sonra buna sıra gelir mi, gelmez mi diye de ayrıca düşünmek lazımdı. Bizim devletin çok büyük tasarruf ihtiyacı içerisinde olduğunu kabul eden birisiyim. Ancak bana göre bu konu en son düşünülebilecek, hatta bugünün şartlarında hiç düşünülmemesi gereken bir olaydır. Bu karar yüksek yargı organlarının görev anlayışlarını etkiler demeye insanın dili varmaz. Bizim h kimlerimiz, savcılarımız cesaretli erdemli insanlardır ama beşeri, insani gerçekleri de göz önüne almak lazım. 
     
Ahmet İyimaya Eski TBMM Anayasa Kom. Ü. Doğru bir karar değil      Konunun doğuş sebebi tasarruf kamu görevi sırasında yerine getirilen görevler sebebiyle doğabilecek güvenlik tehdidine dayalıdır. Konut tahsisinin gerekçesi güvenlik sağlamanın bir yöntemi ise, tasarruftan dönülmemesi gerekirdi. Ben şu anda Türkiye’de yaşanan sürecin gerilimlerle boğulmaması düşüncesini taşıyorum. Hangi taraf olursa olsun merkez - kenar buluşmasında hoşgörü ortamının sağlanması gerekir. Ayrıca "intikam tasarrufu" gibi yorumlara yol açabilecek tasarruf ve işlemlerden sakınmak gerekirdi. Bu noktada Bakanlar Kurulu kararını doğru bulmuyorum. Gönül arzulardı ki kimsenin güvenlik sorunu olmasın. Her tasarrufun mutlaka bir gerekçesi vardır ama şu günler bu tasarrufun alınması gereken günler değildi. 
     
     
     



 GÜNCEL 















</TEXT>
</DOC>
