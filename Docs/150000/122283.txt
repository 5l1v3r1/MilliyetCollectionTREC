<DOC>
<DOCNO> 122283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/soneko20.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde bileşik faiz yüzde 49 oldu 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde, 169 gün vadeli borçlandı. İhalede bileşik faiz, yüzde 49 oldu. 
     Bono ihalesine toplam 1 katrilyon 7.7 trilyon liralık teklif gelirken, ihalede nominal 1 katrilyon 438.4 trilyon liralık satış gerçekleşti. 
     İhaledeki net satış tutarı da, 1 katrilyon 195.3 trilyon lira olarak gerçekleşti. 
     Bono ihalesinde bileşik faiz yüzde 49, basit faiz ise yüzde 43.81 olarak belirlendi. İhalede kamuya satış gerçekleşmedi. Bonoların geri ödemesi, 25 Mayıs 2003'de yapılacak. 
     Hazine en son 26 Kasım tarihinde düzenlediği 371 gün vadeli tahvil ihalesinde, toplam 2 katrilyon 638.4 trilyon liralık teklif gelirken, ihalede nominal 1 katrilyon 390.1 trilyon liralık satış gerçekleşmişti. 
     Net satış tutarı da 910.3 trilyon lira olarak belirlenen ihalede bileşik faiz yüzde 51.50, basit faiz ise yüzde 51.72 olmuştu. 
     
     BU HAFTAKİ ÖDEMELER 
     Hazine bu hafta, 159.5 trilyon lirası Türk Lirası, 147.1 trilyon lirası da döviz cinsinden olmak üzere, toplam 306.6 trilyon lira iç borç ödemesi yerine getirecek. Söz konusu ödemeler 4 Aralık'ta gerçekleştirilecek. 
     Hazine'nin bu tarihte yapacağı ödemenin 138.4 trilyon lirası piyasaya, 93 trilyon lirası kamu kurumlarına yapılan satışların geri ödemesi, 75.2 trilyon lirası da kamu bankalarına ve TMSF'ye ihraç edilen senetlerin ödemelerinden oluşuyor. 
     Hazine'nin Aralık ayında, toplam 10 katrilyon 251.4 trilyon lira iç borç geri ödemesi bulunuyor. 
     





</TEXT>
</DOC>
