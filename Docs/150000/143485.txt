<DOC>
<DOCNO> 143485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur22.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Tezkere Bakanlar Kurulu toplantısında değerlendirilecek 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, tezkereye ilişkin sorulara üzerine, ''bu sorduğunuz soruların hepsini Bakanlar Kurulu'nda değerlendireceğiz'' dedi. 
     Ankara Ticaret Odası tarafından Yaşlılar Haftası nedeniyle Seyranbağları Huzurevi'nde düzenlenen etkinliğe katılan Bakan Şener, daha sonra gazetecilerin sorularını yanıtladı. 
     Bir gazetecinin ''tezkere yarın geliyor mu'' şeklindeki sorusu üzerine Şener, ''biliyorsunuz bugün genel kurulda hükümet programı okunacak. Sonra da Bakanlar Kurulu toplantısı yapılacak. Bu sorduğunuz soruların hepsini Bakanlar kurulu toplantısında değerlendireceğiz'' şeklinde konuştu. 
     ''ABD'nin Türkiye'ye sağlayacağı yardım paketi konusunda bir geri adımın söz konusu olup olmadığının'' sorulması üzerine de Şener, ''hepsini Bakanlar Kurulu toplantısında değerlendireceğiz'' dedi. 
     Piyasalardaki dalgalanmayla ilgili bir başka soruyu Şener, ''izliyoruz, gerekenleri yaparız'' diye yanıtladı. 
     Başbakan Yardımcısı Şener, tezkerenin geçip geçmeyeceği yönündeki soru üzerine ise ''arkadaşlar izleyeceksiniz'' ifadesini kullandı. 
     





</TEXT>
</DOC>
