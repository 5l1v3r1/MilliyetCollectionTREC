<DOC>
<DOCNO> 130880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/guncel/gun11.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Endüstri Holding sanıkları mahkemede 
</HEADLINE>
<TEXT>
Avukatları terk etti 
     ALİYE ÇETİNKAYA Konya DHA 

     Endüstri Holding’in eski yöneticilerinin yargılandığı davada, sanıklardan Ahmet Tekin’in duruşmalara müdahil olarak katılma talebi reddedilirken, Mahmut Çolak’ın yurt dışına çıkış yasağı kaldırıldı. Eski yönetim kurulu başkanı Mustafa Ertekin’in beş avukatı da davadan çekildi. 
     Konya 2. Ağır Ceza Mahkemesi’ndeki duruşmaya, holdingin eski yöneticisi Mahmut Uçar, avukatı ve Çolak’ın avukatı katıldı. Sanıklar Mustafa ve Mehmet Ertekin’in avukatları Bayram Belen ve Engin Cinmen ile M. Ali Karakaya ve Mustafa Ertekin’in avukatları Ayşe ve İbrahim Altan’ın vekillikten istifa ettiklerine ilişkin dilekçeleri mahkemeye sunuldu. 
     
     Talebi reddedildi 
     Sanık Tekin’in, "Bugüne kadar görülen davalardan zarar gördüğü gerekçesiyle duruşmalara müdahil olarak katılma" talebi reddedildi. 
     Çolak’ın avukatı da, müvekkilinin Hollanda’daki ailesiyle görüşemediğini belirtti. Mahkeme Başkanı Feridun Bahşi de Çolak’ın yurtdışı yasağının kaldırılmasına karar vererek, duruşmayı erteledi. 
     



 GÜNCEL 






















</TEXT>
</DOC>
