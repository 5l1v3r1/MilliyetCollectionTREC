<DOC>
<DOCNO> 129106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sonspo10.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mamatoğlu Gaziantepspor, ikinci yarının sürpriz takımı olacak 
</HEADLINE>
<TEXT>

     Gaziantepspor Kulübü Asbaşkanı Bülent Mamatoğlu, genel menajerliğe Milorad Mitroviç'i, teknik direktörlüğe Nurullah Sağlam'ı getirdiklerini anımsatarak, ''Genel menajer-teknik direktör uygulaması ile Türk futboluna örnek olacağımıza inanıyorum'' dedi. 
     Mamatoğlu, Türk futbolunda teknik direktörlük sisteminin uygulandığını, Gaziantepspor'un bir ilke imza attığını söyledi. 
     İkinci yarıda genel menajer ve teknik direktör sistemi ile çalışmaya başlayacaklarını belirten Mamatoğlu, ''Bu sistemde başarılı olursak örnek oluruz, UEFA kriterlerine uyumu da sağlarız'' diye konuştu. 
     Gaziantepspor'un ikinci yarının sürpriz takımı olacağını savunan Mamatoğlu, sözlerini şöyle tamamladı 
     ''İkinci yarı öncesi takıma eksik görülen mevkiler için transferler yapıldı. İkinci yarı hazırlıkları bugün Gaziantep'te başladı, Antalya Belek kampı ile devam edecek. 2 Şubat'ta Denizlispor ile erteleme karşılaşmasını oynadıktan sonra Gaziantep'e döneceğiz. Spor kamuoyu, ikinci yarıda farklı, bambaşka bir Gaziantepspor izleyecek.'' 
     





</TEXT>
</DOC>
