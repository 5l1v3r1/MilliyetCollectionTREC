<DOC>
<DOCNO> 129477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun15.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Başbakan Yardımcısı "Hepimiz AB diyoruz" 
</HEADLINE>
<TEXT>

     KKTC Devlet Bakanı ve Başbakan Yardımcısı Salih Coşar, kritik ve tarihi günler yaşandığını belirterek, ''Annan planı zemin mi, değil mi'' diye yapılan tartışmaların biraz gerçekçi olmadığını söyledi. 
     Coşar, toplumda Kıbrıs konusunda bu kadar keskin ayrımların olmaması gerektiğini dile getirerek, ''Çünkü hepimizin hedefi birdir, amaç birdir. Hepimiz 'çözüm, barış, AB'ye katılım' diyoruz. Mühim olan rasyonel, gerçekçi, akılcı olmamızdır. Yaklaşımlarımızın makul olmasıdır, buna bakmamız gerekir'' dedi. 
     Coşar, Bakanlar Kurulu toplantısına girerken yaptığı açıklamada, yaklaşımların önemli olduğunu, her gün yeni bir yaklaşım ortaya konulduğunu, ''Annan planı zemin mi, değil mi'' tartışmalarının biraz gerçekçi olmadığını ifade ederek, şunları söyledi 
     ''Zemin deyince ne anlıyoruz İşte bir zemin düşünün üzerine bir ev inşa ediyorsunuz. Burada önemli olan nedir İnşa edeceğimiz evin nasıl olacağı ve bu apartmanın içinde yaşayacak iki toplumun ilişkilerinin nasıl olacağıdır. Bu tartışmalar yapılırken 'zemin iyi değil' derken, bu zemin daha mı büyüsün, daha mı küçülsün, bu zemine ne yapmamız gerekir diye öneri kimse ortaya koymuyor. Öneriler daha çok apartmanın özellikleriyle ilgili. Bu özelliklere de ana başlıklarına baktığımız zaman yine tarafların ortaya koyduğu aynı şeylerdir. Harita, egemenlik, garantiler ve parça devletlere karşı toplumun ne oranda geleceğidir. Bunlar tartışılıyor. Demek ki, tartışma zeminimiz ve konularımız hemen hemen aynıdır. Bu konuları geliştirmek, gerçekçi olmak ve makul çözüm üretmek esastır.'' 
     





</TEXT>
</DOC>
