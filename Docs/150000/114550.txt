<DOC>
<DOCNO> 114550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun05.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Görme özürlüden savaşa hayır’ 
</HEADLINE>
<TEXT>

     Altı Nokta Körler Derneği’ne üye bir grup, Irak’taki olası bir savaşın sakatların sayısını artıracağı gerekçesiyle ABD’nin Ankara Büyükelçiliği önüne siyah çelenk bıraktı. Altı Nokta Körler Derneği Genel Başkanı Eyyüp Doğan, kitlesel sakatlıklara neden olan savaşı istemediklerini belirterek, "Tüm dünyada savaş bütçelerinin iptal edilerek eğitime, işsizliğin giderilmesine, sağlığa, sakatlığın önlenmesine ve sakatların yaşam standartlarının yükseltilmesine ayrılmasını istiyoruz" dedi. Muhtemel bir savaşta oluşabilecek maddi ve manevi zarara değinen Doğan, bölgede ABD kuklalığı yapacak ikinci bir İsrail devleti istemediklerini söyledi. Grup daha sonra olaysız dağıldı. 
     
     



 GÜNCEL 
























</TEXT>
</DOC>
