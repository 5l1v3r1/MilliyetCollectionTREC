<DOC>
<DOCNO> 130622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur37.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorum'da grip salgını nedeniyle okullar 2 gün tatil edildi... 
</HEADLINE>
<TEXT>

     Çorum'da, grip salgını nedeniyle ilköğretim okulları ve liseler 2 gün tatil edildi. 
     Vali Yardımcısı Ahmet Soley, Milli Eğitim Müdürü Aziz Yavaş ve Sağlık Müdürü Bülent Kepçeli ile birlikte konuya ilişkin basın toplantısı düzenledi. 
     Hastane ve sağlık ocaklarında, gribal enfeksiyon yüzünden başvuruların arttığını belirten Soley, merkez ile bağlı köylerdeki okulların 14-15 Ocak günlerinde tatil edildiğini, ilçelerde ise bu yönde bir şikayet gelmediğini söyledi. 
     Soley, bugün yaptıkları araştırmada, merkezdeki ilköğretim okullarında 19 öğrencinin okula gelmediğini, 785 öğrencinin sevk aldığını liselerde ise 468 öğrencinin okula gelmediğini ve 1154 öğrencinin sevk aldığını kaydetti. Soley, şöyle konuştu 
     ''Okula gelmeyen veya sevk alan öğrenci sayısı toplam 4 bin 360 oldu. Yani Çorum'da ilköğretim ve liselerde eğitim gören öğrencilerin yüzde 9'u gribal enfeksiyona yakalanmış durumda. Bu rakam bugün küçük olarak görülebilir, ancak insanların toplu olarak yaşadığı yer olan okullarda, salgının bulaşma ve yayılma ihtimali yüksektir.'' Soley, vatandaşları, grip salgını konusunda da uyararak, sağlık kurallarına dikkat etmelerini istedi. 
     





</TEXT>
</DOC>
