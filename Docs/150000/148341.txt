<DOC>
<DOCNO> 148341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun56.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Filistin Oteli olayını kınadı Bağdat'ı suçladı.. 
</HEADLINE>
<TEXT>

     ABD Savunma Bakanlığı Pentagon , Irak'ın başkenti Bağdat'taki Filistin Oteli'nin vurulması ve 2 gazetecinin ölümünü ''trajik'' olarak nitelendirdi ve sorumluluğun Irak rejimine ait olduğunu ima etti. 
     Pentagon sözcüsü Bryan Whitman, ''Sivillerin ölümü trajiktir. Sivillerin ölümünü engellemek için gereken tüm önlemleri alıyoruz. Biz gazetecileri hedef almıyoruz, ancak birçok kez tanık olduğumuz gibi, Irak rejimi sivillerin yaşamını tehlikeye sokuyor. Bağdat tehlike bir bölge'' dedi. 
     Amerikan tankının ateşinde bugün Reuters ve Telecinco'nun 2 muhabiri öldü, 3 Reuters çalışanı da yaralandı. 
     Bu arada, Ürdün Enformasyon Bakanı Muhammed Advan, gazetecilerin ölümüne yol açan Amerikan saldırısını kınadı. 
     Suriye Gazeteciler Sendikası da, Amerikan-İngiliz birliklerinin Irak'ta gazetecileri hedef almasını kınadı ve ''Iraklı sivillerin katledilmesiyle ilgili gerçekleri saklamak için yabancı gazetecilerin hedef alındığı'' suçlamasında bulundu. 
     





</TEXT>
</DOC>
