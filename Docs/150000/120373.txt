<DOC>
<DOCNO> 120373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yazar/pulur.html </URL>
<DATE> 2002/11/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Başörtülüler değil başı açık olanlar... 
</HEADLINE>
<TEXT>

     HALA soranlar var "Tayyip Erdoğan’ın başbakan olmasında ısrarlı mısın " 
     Hem de nasıl 
     Seçimden hemen iki gün sonra "Haber Türk" televizyonunun bir sorusunu cevaplarken "Tayyip Erdoğan, başbakan olmalı " demiş, ertesi gün de görüşümüzü, bu köşede yazmıştık. 
     
     İŞTE durum ortada, Tayyip Erdoğan, yedi düveli dolaşıyor, Türkiye’nin en önemli sorunlarını tartışıyor, görüş açıklıyor... 
     Peki, hangi sıfatla 
     Parti genel başkanı sıfatıyla 
     Yemezler 
     Hiçbir parti başkanı bu şekilde karşılanmaz, bu biçimde konuşamaz. 
     O halde, bu garabete son vermeli, Erdoğan’ı başbakan yapacak yol açılmalıdır. 
     Tayyip Erdoğan’ın partisine, hatta ondan önceki partilerine oy vermemiş, hatta gelecekte vermeyecek olan birinin, bunları yazması yadırganıyor ama, görünen fotoğraf bu... 
     
     BİR başka fotoğraf da türban veya başörtüsü fotoğrafı... 
     Meclis Başkanı seçilen Bülent Arınç’ın eşinin başörtüsünü bağlayarak Cumhurbaşkanı’nı uğurlamaya gidişi neyin ifadesidir 
     Seçimden önce "Başörtüsü namus borcumuzdur" diyen Bülent Arınç’ın "kazandık " demesinin ifadesi değil midir 
     Meclis Başkanı seçilmeden önce "İnadıma seçileceğim" diyen aynı Bülent Arınç’ın "zafer" ifadesi değil midir 
     
     ŞİMDİ şöyle bir düşünün... 
     Meclis Başkanı Cumhurbaşkanı’na vekalet ediyor, eşi başörtüsüyle Cumhurbaşkanı’nı uğurlamaya gidiyor, isterse Çankaya Köşkü’ne bile çıkıp oturabilir. 
     Başbakan’ın eşi başörtülü, türbanlı, bazı bakanların eşleri de öyle... 
     Eeee, üniversiteye, ya da imam hatip lisesine başörtüsü yüzünden giremeyen kızların günahı ne 
     Bir tarafta Cumhurbaşkanı vekili Meclis Başkanı, Başbakan ve bakanların eşleri başörtülü, diğer tarafta öğrenci kızlar okullarına giremiyor. 
     Bu iki fotoğrafın anlamı yok mu 
     
     AMA bu fotoğrafın anlamını, Anayasa Mahkemesi’nin 7.3.1989 tarihli bir kararı bozuyormuş... 
     Neymiş o karar 
     "Çağdaş bir görünüm taşımayan başörtüsü ve onunla birlikte kullanılan belli biçimdeki giysi, bir ayrıcalıktan ötede bir ayrım aracı niteliğindedir. Şimdiye kadar başörtüsü kullanmadan yüksek öğrenim kurumlarını bitirmiş bayanlarla, şimdi yüksek öğrenim kurumlarında bulunan bayanları dine karşı, ya da dinsiz göstermek için kullanılma olasılığı da kaçınılamazdır." 
     Anayasa Mahkemesi o tarihte böyle demiş, üstelik de altındaki imzalardan biri, bugünkü Cumhurbaşkanımızın... 
     "Kadere bak " diye bir şarkı vardır bilir misiniz 
     
     BİZE kalırsa "başörtüsü" sorunu artık bitmiştir, ya da bitmek üzeredir. 
     Bundan sonraki mesele "başörtüsüzler" meselesidir onlara, malum biçimdeki, "başörtüsünü nasıl taktıracağız " meselesidir. 
     Hazır olun 
     Turgut Özal’ı unutmayın "Alışırsınız, alışırsınız " dememiş miydi 
     Neye alışmadınız ki 
     
     







Kültürümüz değişiyor 


Dış dinamikler ve iç dubaralar 


Kılıç’ın istifası... 


Babacan ve türban 


Tayyip’le Kıbrıs’ı kazanmak, Kıbrıs’ı kaybetmek 


AKP’nin engelli koşusu 


Anadolu liseleri tarihe mi karışıyor .. 


Bu kur yüksek mi 


Başörtülüler değil başı açık olanlar... 


Hazine’nin patronu Babacan 


Karayalçın’dan AKP’ye yoksulluk projesi 


Kış kadınlar 


Vergi dediğin KDV ile ATV 


</TEXT>
</DOC>
