<DOC>
<DOCNO> 102542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/soneko01.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların sadece yüzde 25'i çalışıyor 
</HEADLINE>
<TEXT>

     Türkiye'de 15 yaş ve üzeri 23 milyon 334 bin kadın nüfusundan sadece 5 milyon 938 bini yüzde 25.5 istihdam ediliyor. 
     Kadınların dörtte üçünün istihdam edilmediği Türkiye'de, 11 milyon 700 bin ev kadını var. Bu, çalışabilir durumdaki öğrenci, emekli, çalışamaz durumda ve diğer hariç 19 milyon 109 bin kadının yüzde 61.2'sinin ev kadını olması demek. Buna karşın 323 bin kadın ise irad sahibi olduğu için çalışmıyor. 
     Devlet İstatistik Enstitüsü DİE Başkanlığı 2002 yılı II. dönem Nisan-Mayıs-Haziran hanehalkı işgücü anketi geçici sonuçlarından derlediği bilgilere göre, Türkiye'de 20 milyon 869 bin olan istihdamın 14 milyon 931 bini erkeklerden, 5 milyon 938 bini kadınlardan oluşuyor. Yine 2 milyon 217 bin işsizin 1 milyon 651 bini erkeklerden, 566 bini ise kadınlardan meydana geliyor. 
     İşgücüne dahil olmayan 23 milyon 442 bin nüfusun 16 milyon 831 bini yüzde 71.8 kadınlardan oluşuyor. İş arayıp, son üç ayda bundan vazgeçip iş arama kanalını kullanmayan 637 bin kişiden 203 bini, iş aramayıp işbaşı yapmaya hazır olan 266 bin kişiden 143 bini, mevsimlik çalışan 355 bin kişiden 239 bini, öğrenci 3 milyon 519 bin kişiden 1 milyon 378 bini, emekli 2 milyon 681 bin kişiden 520 bini, çalışamaz halde olan 2 milyon 381 bin kişiden 1 milyon 4 bini, irad sahibi olduğu için çalışmadan yaşayan 422 bin kişiden 323 bini, bu sınıflamalar dışında işgücüne dahil olmayan 1 milyon 482 bin kişiden 874 bini kadınlardan meydana geliyor. 
     Bu sonuçlara göre, işsiz, eksik istihdam, iş arayıp da son 3 ayda bundan vazgeçenler, iş aramayıp işbaşı yapmaya hazır olanlar, mevsimlik çalışanların kadın erkek toplamı 4 milyon 806 bini buluyor. Ev kadınları ile birlikte bu rakam 16 milyon 506 bine ulaşıyor. 
     





</TEXT>
</DOC>
