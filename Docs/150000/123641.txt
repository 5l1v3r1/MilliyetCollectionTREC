<DOC>
<DOCNO> 123641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/guncel/gun01.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistlerin nefesi mozaikleri kabartıyor 
</HEADLINE>
<TEXT>

Kubbesinden su sızan Kariye Müzesi’nin kabaran mozaiklerini, müze yetkilileri cam açarak koruyor’ Yetkililer, rutubete gerekçe olarak da müzeye gelen turistlerin "soluk alıp vermesini" gösteriyor .. 
     ÖMER ERBİL İstanbul 

     İstanbul’da, Topkapı Sarayı ve Ayasofya Müzesi’nden sonra en çok ziyaret edilen tarihi mek n olan Kariye Müzesi, bakımsızlıktan çürüyor. Kubbesindeki kurşunların erimesi sonucu içeriye yağmur suları sızdığı için tarihi mozaikler ve fresklerde kabarmalar meydana geldi. Müze yetkilileri de kubbedeki camları sökerek kendilerince rutubet sorununu çözdü’. 
     
     TURNİKE ŞART’ 
     İstanbul Restorasyon ve Konservasyon Merkezi, geçen yıl yaptığı inceleme sonucu, "Müzede çok acil restorasyon yapılmalı. Çok değerli mozaikler nemden dolayı yer yer kabarmış" diye rapor verdi. Ancak aradan geçen süreye rağmen müzede tek bir çalışma yapılmadı. Müzede nem ayarlayıcı ve hava sirkülasyonunu sağlayan bir sistem olmadığı için kubbedeki camları söküp rutubet sorununu aşmaya çalışan yetkililer ise müzeye aynı anda giren 80 - 100 kişilik grupların soluk alık vermesi yüzünden mozaiklerin zarar gördüğünü iddia etti. Yetkililer, ziyaretçilerin yarattığı rutubet sorununa karşı da "bir an önce turnike sistemine geçilmesini ve turistlerin küçük gruplar halinde içeri alınmasını" önerdi. 
     
     RUTUBET ARTAR’ 
     Kariye’nin bağlı olduğu Ayasofya Müze Müdürü Mustafa Akkaya, mozaikler için her önlemi aldıklarını söylerken Koruma Kurulu eski üyesi Prof. Dr. Semavi Eyice, şöyle konuştu 
     "Camlar açılarak rutubet kurutulmaya çalışılır mı İstanbul gibi havası nemli bir yerde bu uygulama rutubeti artırır. Yağmur, kar camdan içeriye girer. Nem ayarlayıcı cihazlar konmalı. Rutubete neden olan kubbe kurşunları değiştirilmeli." 
     



 GÜNCEL 















</TEXT>
</DOC>
