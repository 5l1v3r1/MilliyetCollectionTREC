<DOC>
<DOCNO> 110330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun49.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşerref "Saldırıya saldırıyla karşılık veririz" 
</HEADLINE>
<TEXT>

     Pakistan lideri Pervez Müşerref, ''Hindistan'ın saldırısına saldırıyla karşılık vereceklerini'' söyledi. 
     Müşerref, Keşmir ziyareti sırasında, bir gazetecinin, Hindistan Başbakanı Atal Behari Vajpayii'nin Pakistan ile ilgili sözlerini hatırlatması üzerine, ''Biri bize saldırgan davranırsa biz de saldırgan oluruz, barıştan söz ederse biz de barıştan söz ederiz'' dedi. 
     Keşmir'deki emellerinden vazgeçmeyeceklerini söyleyen Müşerref, ''Zira Keşmir bizim kanımız. Onu yüzüstü bırakamayız'' ifadesini kullandı. 
     Vajpayii, Hindistan'daki terörden Pakistan'ın sorumlu tutulmasını istemişti. 
     Nükleer güç sahibi ülkeler olan Pakistan ve Hindistan, Keşmir yüzünden 1947'den beri kavgalılar. 
     





</TEXT>
</DOC>
