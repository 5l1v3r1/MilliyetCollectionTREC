<DOC>
<DOCNO> 123363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur01.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'un indirimi, konuşmaları uzattı... 
</HEADLINE>
<TEXT>

     Gaziantep Türk Telekom İl Müdürü Hasan Serindağ, Telekom'un, 20 Kasım-20 Şubat tarihleri arasında ücretleri yüzde 50 oranında düşürme uygulamasının ardından, sabit telefonla yapılan görüşme süresinin yüzde 50 arttığını söyledi. 
     Serindağ, Türk Telekom Genel Müdürlüğü'nün indirim kararı sonrasında, özellikle dar gelirlilerin bayram döneminde yakınlarını aramalarına fırsat verdiğini belirterek, ''Telefon görüşme ücretlerindeki yüzde 50 indirim, yüzde 50 yoğunluk olarak geri döndü'' dedi. 
     Dar gelirlilerin, bayram öncesinden itibaren, eskisinden daha çok ve uzun süre başka illerdeki yakınları ile görüşmeye başladıklarını kaydeden Serindağ, ''Sabit telefonlar, her koşulda ucuz görüşme sağlar. Türk Telekom Genel Müdürlüğü, yüzde 50 indirim kararı ile dar gelirliler başta olmak üzere, tüm abonelerimize, Telekom abonesi olmanın ayrıcalığını yaşatıyor'' diye konuştu. 
     Serindağ, gece, hafta sonu ve bayram günlerindeki görüşmelerde indirim uygulamasının kaldırılmadığını, yüzde 50 indirimli görüşme fırsatının, bir anlamda belli periyotlarda halka, indirimin indirimi olarak yansıdığını da sözlerine ekledi. 
     





</TEXT>
</DOC>
