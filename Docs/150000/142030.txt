<DOC>
<DOCNO> 142030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko28.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda dolar değer kazandı, altın fiyatları düştü 
</HEADLINE>
<TEXT>

     ABD doları Avrupa döviz borsalarında bugün diğer önemli para birimleri karşısında değer kazandı. Altın fiyatları ise düştü. 
     Japonya'da yayınlanan ekonomi-iş dünyası gazetesi Nihon Keizai'nin ''Japon hükümetinin piyasalara günde 1 trilyon yen satışıyla müdahale edebileceğini, para politikasını daha da gevşetmek dahil bazı tedbirlerle menkul kıymetler borsasını istikrara kavuşturmaya hazırlandığını'' haber vermesi üzerine dolar toparlandı. 
     Japon yeni karşısındaki değeri son yedi ayın en düşük düzeylerine kadar inen doların hızını, Birleşmiş Milletler'de Irak'ın silahsızlandırılmasına dair görüşmelere ilişkin gelişmeler kesti. 
     Bir borsa analistinin deyişiyle, ''piyasalara Japon müdahalesi ihtimali dolar yen paritesi için her zaman risktir''. 
     Londra borsasında euro 1.1058 dolardan 1.10 dolara düştü. 
     ABD dolarının Avrupa borsalarında bazı önemli para birimleri karşısında dünkü kapanış ve bugün öğle saatleri itibariyle değerleri şöyle oldu 
     

PARA BİRİMİ SALI PAZARTESİ Japon yeni 116.92 116.50 İsviçre frangı 1.3257 1.3249 Kanada doları 1.4641 1.4645      Londra borsasında sterlin 1.6006 dolardan 1.6010 dolara çıktı. 
     
     ALTIN FİYATLARI DÜŞTÜ 

     Altının ons fiyatı bazı borsalarda dünkü kapanış ve bugün öğle saatleri itibariyle şöyle oldu 
     

BORSA SALI PAZARTESİ Londra 3.15 3.50 Zürih 352.75 3.50 Hong Kong 352.95 3.38      Londra borsasında gümüşün ons fiyatı 4.65 dolardan 4.66 dolara yükseldi. 
     





</TEXT>
</DOC>
