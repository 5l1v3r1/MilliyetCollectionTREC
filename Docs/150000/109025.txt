<DOC>
<DOCNO> 109025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/ekonomi/eko01.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlara Akdeniz sarışını 
</HEADLINE>
<TEXT>

Pilsener tarzı sarışın birasını Almanya’da üretmeye başlayacak olan Efes, Saray Bosna, Moldova, Bulgaristan ve Yunanistan’da da yatırım olanaklarını araştırıyor 
     EBRU SUNGUR 

     Efes İçecek Grubu Başkanı Muhtar Kent, "Akdeniz sarışını" diye tanımladığı Efes’i Belçika kökenli Interbrew şirketinin Almanya’daki tesislerinde üretmeye başlayacaklarını söyledi. Nisanda Interbrew ile lisans anlaşması yaparak Alman birası Beck’s’i Türkiye’de üretmeye başladıklarını hatırlatan Kent, şöyle konuştu 
     "Şimdi de Almanya’da Efes üreteceğiz. Almanya’ya ihracatımız var ancak bulunabilirliğimiz yüzde 1’in altında. Üretimle bu oranı artıracağız." 
     Kent, "Almanya’daki üretimimiz Türkler’e yönelik olmayacak. Bizim amacımız Akdeniz sarışınını Almanlara içirmek. En büyük şansımızsa Türkiye’ye gelen turistlerin yarısının Alman olması, bizim biramızı tanıyorlar ve seviyorlar" dedi. 
     
     Fırsat yurtdışında 
     Üretimi piramite benzeten Kent, Türkiye’de Efes, Miller, Beck’s ve Marmara ile her gelir grubundan tüketiciye ulaştıklarını kaydetti. "Rusya’da piramitin boş yerleri olabilir" diyen Kent, farklı markaları bu ülkeye taşımak için yabancı şirketlerle görüşmelerin sürdüğünü kaydetti. Saray Bosna, Bulgaristan, Moldova ve Yunanistan’ı yatırım için incelediklerini belirten Kent, "Fırsat yurtdışında" dedi. 
     
Rusya’da üçüncü fabrika açılacak      Efes İçecek Grubu’nun Türkiye’nin yanı sıra, yurtdışında da dört ülkede bira ürettiğini söyleyen Kent, Rusya’da yapımı süren üçüncü fabrikanın 25 - 40 milyon dolara mal olacağını bildirdi. Kent, bu yıl cirolarını reel bazda yurtiçinde yüzde 5 - 6, yurtdışında da yüzde 30 artıracaklarını kaydetti. 
     
     Anadolu Efes 
     18.3 trilyon net k r 

</TEXT>
</DOC>
