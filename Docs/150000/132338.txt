<DOC>
<DOCNO> 132338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yasam/yas05.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kızı trilyona koşuyor 
</HEADLINE>
<TEXT>

Almanya’daki 1.8 trilyon lira ödüllü Kim Milyoner Olmak İster ’ adlı yarışmaya katılan ilk Türk kızı Alkın Arı, ilk bölümü başarıyla geçti 
     KÖLN Milliyet 

     Kanal D’de Kim 500 Milyar İster ’ adıyla yayınlanan programın Almanya’daki versiyonu "Kim Milyoner Olmak İster " Wer wird Millionaer yarışmasına ilk kez bir Türk kızı katıldı. 
     Önceki akşam RTL televizyonunda yayınlanan yarışmaya Berlin’den katılan 29 yaşındaki doktora öğrencisi Alkın Arı, programın sonuna doğru Günther Jauch’un karşısına çıkabilme şansını yakaladı. 
     
     Böyle çok Türk var’ 
     Programına ilk kez bir Türk yarışmacıyı konuk ettiğini söyleyen Jauch ile Alkın arasında ilginç bir diyalog yaşandı. Jauch, Türklerin programa katılmamasında dil sorununun’ önemli olup olmadığını sordu. Arı bu soruya, "Bana göre dil sorunu engel değil. Almanya’da akademik kariyer yapmış ve yapmakta olan çok sayıda Türk var" yanıtını verdi. 
     
     Bin Euro garanti 
     Yarışmada Jauch’un ilk beş sorusunu 1 joker harcayarak doğru cevaplandıran Arı, 1000 euro’luk ödül barajını aştı. Almanya’ya 6 yaşında gelen ve 14 yaşında Türkiye’ye giderek akademik kariyer yapan Arı’yı adım adım milyonerliğe taşıyan yarışma, programın bitiş düdüğüyle yarıda kesildi. 
     Cuma akşamı kaldığı yerden yarışmaya devam edecek olan Arı’nın 2 joker hakkı daha var. Arı, geride kalan 10 soruyu da bilirse, tam 1 milyon euro’nun yaklaşık 1 trilyon 800 milyar lira sahibi olacak. 
     



 YAŞAM 

























</TEXT>
</DOC>
