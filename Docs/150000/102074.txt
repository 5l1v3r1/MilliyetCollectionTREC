<DOC>
<DOCNO> 102074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/soneko38.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Denizli'ye gitti 
</HEADLINE>
<TEXT>

     Galatasaray, Denizlispor ile yarın deplasmanda oynayacağı lig maçı için Denizli'ye gitti. 
     Denizlispor maçının hazırlıklarını bugün yaptığı antrenmanla tamamlayan Galatasaray'da, sakatlığı bulunan Bülent Korkmaz kadroya alınmadı. 
     Samsunspor maçında sol ayak bileğine aldığı darbe sonucunda sakatlanan Ergün ile Samsunspor maçının kadrosunda bulunmayan Murat Erdoğan ise kafileye dahil edildi. 
     Ergün'ün durumunun henüz kesinlik kazanmadığı, ancak oynama ihtimalinin az daha olsa bulunması nedeniyle Denizli'ye götürüldüğü öğrenildi. 
     Galatasaray'ın Denizlispor maçına Mondragon, Vedat, Emre, Sarr, Ümit Davala, Berkant, Felipe, Batista, Hasan, Arif ve Ümit Karan ilk 11'i ile çıkması bekleniyor. 
     
     BALİÇ ''FİZİK EKSİĞİM VAR'' 
     Galatasaraylı futbolculardan Elvir Baliç, fizik olarak henüz tam hazır olmadığını söyledi. 
     Lige iyi başladıklarını ve 3 puan aldıklarını ifade eden Baliç, ''Buna devam etmek istiyoruz. Denizlispor karşısında iyi mücadele edip 3 puana kazanacağız. Fizik olarak eksiğim var. Yavaş yavaş istediğim düzeye geleceğim. İleride de banko oynayacağım'' diye konuştu. 
     





</TEXT>
</DOC>
