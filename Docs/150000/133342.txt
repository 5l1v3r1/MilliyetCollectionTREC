<DOC>
<DOCNO> 133342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/siyaset/asiy.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP İstanbul Milletvekili Zeynep Damla Gürel 
</HEADLINE>
<TEXT>
SOHBET ODASI 
Oylamada savaşa hayır’ diyeceğim 
     Derya SAZAK 

     Sosyalist Enternasyonal toplantısına katılan Gürel, "Böyle bir dönemde parlamenter olmanın sorumluluğu"nu hatırlatarak kamuoyunun aydınlatılmasını istiyor 
     Gürel, "İçeride ve dışarıda Türkiye çok kritik bir dönemden geçiyor. Savaşa karşıyız’ demek yeterli değil. Meclis’te savaş lehine parmak kaldıracağımı zannetmiyorum" diyor 
     
     CHP heyeti olarak geçen hafta Floransa ve Roma’da Avrupa Sosyalist Partisi ve Sosyalist Enternasyonal toplantılarına katıldınız. Heyetin en genç parlamenteri sizdiniz. Avrupa solunun gündeminde hangi tartışmalar var 
     İtalya’daki çalışmalarımız CHP açısından oldukça yararlı geçti. Benim katıldığım Floransa’daki toplantı Avrupa Sosyalist Partisi’nin, AB Konvansiyonu’na hazırlık niteliğindeki önerilerinin tartışıldığı bir platform çalışmasıydı. Sayın Baykal ve Derviş’le birlikte gittik. Delegasyonda ayrıca İnal Batu, Necdet Budak ve CHP dış ilişkilerinde görevli Petek Gürbüz vardı. İki bayan olarak katıldık. Bu da hoşluk yarattı. 
     CHP olarak, Avrupa’daki sol partilerle yeni ilişkiler geliştiriyoruz. Benim görevim de Alman Sosyal Demokrat Partisi SPD başta olmak üzere sol partilerle geliştirilmesi düşünülen ikili ilişkilerdir. Avrupa Sosyalist Partisi’nin Floransa’daki toplantısında gündem Konvansiyon olmakla birlikte ben de izleyici olarak çalışmalara katıldım. 
     Sosyalistlerle ilişki artacak 
     
CHP, Avrupa’ya mı açılıyor 
     Bir sosyal demokrat parti olarak, AB Parlamentosu’ndaki Sosyalist Parti Grubu’yla ilişkilerimizi geliştirerek Türkiye’nin 2004’teki müzakere sürecini hızlandırmak istiyoruz. Bunun da lokomotifi Alman Sosyal Demokrat Partisi SPD olacak. Almanya’nın AB içindeki ağırlığı çok fazla, orada 2.5 milyon yurttaşımız yaşıyor ve çoğu seçimlerde SPD’yi desteklediler. 
     CHP olarak Almanya SPD ile başlayarak Fransa, İtalya ve İsveç sosyal demokratlarıyla ortak projeler üreteceğiz. Dört ülkeyle bu yıl iletişim kurarak değişim programları yapacağız. Bu görev bana verildi. 
     
     AB için gevşememek lazım 
Floransa’daki toplantıda Sosyalist Parti’nin gündemi neydi 
     Avrupa Konvansiyonu çerçevesinde AB içindeki kurumların yapısı tartışılıyor. Anayasanın içeriğinden çok, Konsey, Komisyon ve Parlamento’nun birbiriyle ilişkileri ele alındı. Fransız - Alman ortaklık önerisi geldi. 
     
Çekirdek Avrupa mı doğuyor Chirac ve Schröder’in attıkları ortak adım geniş yankı uyandırdı. İkinci Dünya Savaşı’nda birbiriyle savaşan iki ülke ABD’nin olası Irak savaşına karşı birleşik cephe kurdular. Fransa ve Almanya’nın birlikteliği ne anlama geliyor 
     Avrupa Birliği’nin geleceğine ortak yön vermek istiyorlar. Daha federe bir yapı öngörüyorlar Avrupa’da. Ulusal parlamentoların ağırlığını azaltarak AB Parlamentosu’nun etkinliğini artırmaya çalışıyorlar. Tek başkan sistemine geçmek istiyorlar. AB’nin bir başkanı olacak ve 5 yıl süreyle görev yapacak. Altı aylık rotasyon dönemi sona erecek. Bir de dışişleri sorumlusu atanacak. Bunlar daha uzun süre tartışılacak. Hedef daha demokratik ve halklar tarafından kabul gören AB yapılanması. 
     
Türkiye bu süreçten nasıl etkilenecek 
     Irak’ta savaş olasılığının gündeme gelmesinin de etkisiyle Avrupa Birliği, Türkiye’yi çok yakından izliyor. 2003 sonu ve 2004’te İlerleme Raporları çıkacak. Kopenhag öncesinde müzakere takvimi alabilmek için sivil toplum, siyasi partiler, iş dünyası ve medya, hepimiz büyük çaba gösterdik. 12 Aralık’ta net bir takvim almamış olmanın verdiği bir hayal kırıklığı yaşadık. Arkasından da bunun getirdiği bir gevşeme hali gözleniyor. Bunun asla böyle olmaması gerekiyor. Türkiye yönünü AB doğrultusunda çizdi. AB de Kopenhag’da adaylığı tescil etti ve 2004 randevusunu verdi. Bu doğrultuda çalışmalara devam etmek ve asla gevşememek, AB hedefinden vazgeçmemek gerekiyor. 
     Sadece yasa, yönetmelik çıkarmakla AB üyesi olamayız. Bunları uygulamaya geçirmemiz lazım. Çünkü AB bir yaşam tarzı. Onlar birliktelik oluşturmuşlar, giderek federe bir yapı içine giriyorlar. Türkiye’nin de sanki 3 ay sonra müzakereler başlayacakmış gibi yola devam etmesi gerekiyor. Çünkü bizi izliyorlar. Yumurta kapıya gelmeden hazırlıkları tamamlamalıyız. 
     
ABD’nin Irak operasyonu, AB’nin Türkiye’ye bakışını nasıl etkiliyor 
Güvenlik boyutundaki önemini artırdı. Aslında jeopolitik açıdan Türkiye her zaman ağırlığı olan bir ülke. Ancak bu yeterli değil. Türkiye’ye AB’de tam üyelik yerine özel statü’ verilmesini savunan ülkeler de var. 

     Her zaman demokrasi 
CHP olarak siz buna karşı çıkıyor musunuz 
     Elbette. Zaten 12 Aralık Kopenhag zirvesinde tam üyelik perspektifi verildi. Ben arka plandaki bazı arayışlardan söz ediyorum. Önemli olan bu görüşleri ortadan kaldırmak ve somut ilerlemeler sağlamaktır. 
     
Türkiye, ABD’nin Irak politikasıyla AB arasında sıkışmış durumda. Hükümet barışı arıyor. ABD’nin güvenlik stratejisi ağırlık kazanır da savaş çıkarsa bu durum demokratikleşmeyi olumsuz etkilemez mi AB süreci kesintiye uğrar mı 
     Uğratmaması gerektiği inancındayım. Demokratikleşme ikinci plana itilemez. Bunu AB için değil, kendimiz için yapmalıyız. Çağdaşlaşma, sivil toplum, bilgiye ulaşma, bunlar Türkiye’nin hedefleri. Irak savaşının gölgesinde demokratikleşme hareketleri asla durmamalı. 
     
     Barış için diplomasi 
ABD ile Fransa ve Almanya arasındaki Irak ayrışmasını neye bağlıyorsunuz. Rumsfeld, yaşlı Avrupa’ diye tepki gösterdi savaşa karşı çıkan Batılı liderlere. 
     Sosyalist Enternasyonal içinde de ABD’nin tutumu yadırganıyor. Irak’a müdahalenin bir hukuki meşruiyeti olmalı. Ortadoğu’da barış çok önemli ve demokrasinin gelişmesi Türkiye’nin çıkarına. Ancak bu bir müdahale ile mi olmalı Müdahaleden sonra gerçekten demokrasi gelecek mi Bunları çok iyi irdelemek gerekiyor. 
     
CHP’nin Meclis’te izlediği Irak politikası nedir 
     Savaşa karşıyız’ demek yeterli değil, Türkiye olarak bu konuda üzerimize düşeni yapmalıyız’ noktasından hareket ediyoruz. CHP’nin bu yaklaşımı, Türkiye’nin gerçekleştirdiği Irak’a komşu ülkelerin İstanbul zirvesiyle bir ölçüde gerçekleştiriliyor. Barış için diplomasi yapılıyor. Hükümetin bu girişimi olumludur. 
     
Bir milletvekili olarak, hükümet Meclis’ten üsleri açma ve sınırlı da olsa ABD askeri bulundurma izni isterse nasıl oy kullanacaksınız CHP Grubu karar aldı mı 
     Üsler meselesi oylanmadan önce bir müdahale olacaksa daha sonraki durumla ilgili Meclis’in bilgilendirilmesi gerekiyor. Başbakan tarafından genel başkanımız bilgilendirildi ama bunların önce gruba sonra Meclis’e getirilerek milletvekillerine de sunulması gerekiyor. Hükümet şu ana kadar çok net bir görüş ortaya koymadı. Sadece muhalefeti, Meclis’i değil kamuoyunu da aydınlatması gerekiyor. Bu konu kamuoyundan da gizli tutuluyor. Ne yapmak istedikleri, ABD ile Irak’ta ne konuştukları tam bilinmiyor. Oylamadan önce Meclis’te konuşulmalı. 
     
     Kritik bir dönem 
TBMM’de savaşla ilgili bir oylamada ne yapacaksınız 
     Böyle bir dönemde parlamenter olmanın sorumluluğu altındayız. Savaş, AB, Kıbrıs, içeride ve dışarıda Türkiye çok kritik bir dönemden geçiyor. Zor bir durum. Savaş lehine parmak kaldıracağımı zannetmiyorum. Savaşa hayır diyeceğim. 
     
İlk defa milletvekili seçildiniz, çok da gençsiniz. 1990’daki Birinci Körfez Savaşı’ndan ne hatırlıyorsunuz 
     Üniversiteyi bitirmiştim ve öğrenciliğim sırasında turizm sektöründe çalıştım. Körfez Savaşı’nda İstanbul Sheraton Oteli’nde müdür yardımcısıydım. Savaşı CNN’den gece otelde izlemiştik. Çok net hatırlıyorum, rezervasyonlar bıçak gibi kesildi. Turizmci olarak olumsuz etkilendik. Ekonomik kayıpların ötesinde, insani boyut, kayıplar, çocuk ölümleri, terör çok önemli. Müdahale sonrasını düşünmek gerekiyor. 
     
AKP’ye karşı limitteyiz Muhalefete alışabildiniz mi 3 Kasım’a iktidar adayı giren CHP, muhalefet oldu. CHP’nin muhalefet anlayışı fazla statükocu’ bulunuyor. Ne dersiniz 
     Biz muhalefet olarak başlangıçta Türkiye’nin içinden geçtiği zor durumu da görerek iktidara şans tanımaktan yanaydık. Tanıdık da... AB sürecinde büyük destek verdik. Artık limitteyiz. Hükümet, artık ortaya net, somut, uygulanabilir politikalar koymak zorunda. Yoksulluk ve yolsuzluk konusunda topluma çok şey vaat ettiler. CHP olarak biz ılımlı ve pozitif muhalefetten yanayız. 
     CHP seçmeni muhalefet tarzımızdan şikayetçi değil. Bizi seçenlerle iç içeyiz. Medyada öyle yansımıyor ama halk çok daha pozitif bakıyor. CHP’ye oy verdim, keşke oy vermeseydim’ diye düşünmüyor. Niye muhalefet yapmıyor diye bir derdi, sıkıntısı yok. Hükümete karşı da henüz ciddi bir kırılma yok. İktidar da çok yeni ve Türkiye’nin ciddi sorunları var. Halk bekleyiş içinde. AKP ve CHP’ye fırsat tanıyor. 
     
     AKP net olmalı 
     Ben seçimden önce söz vermiştim Bölgeme geri döneceğim diye. Dış görevler ve TBMM toplantıları dışında her hafta sonu İstanbul’da seçim bölgemdeyim. Geçenlerde uçaktan indim, Esenler’de yangın çıkmış oraya gittim. Zaten hiçbir sosyal yaşantım kalmadı, çocuklarımı ayrı koyuyorum ama bütün yaşantım siyaset oldu. Ancak muhalefet olarak AKP’nin Meclis’teki çoğunluğu karşısında yaptırım gücümüz sınırlı. 
     AKP, muhalefetin önerilerini çoğunluğun dediği olur’ diye fazla dikkate almıyor. İşkence önergesinde böyle oldu, dokunulmazlıkları getirmediler. AKP, amaçlarını daha net ortaya koysa, gidilmek istenen yolu gösterse, bilgilendirse, CHP bazı akademisyen çevrelerin öne sürdüğü gibi statükocu görünmez. YÖK meselesinde örneğin, üniversitelerin daha çağdaş daha demokratik yapıya kavuşturulmasını CHP’nin istemediği düşünülemez. Ancak hedefler nedir Eğitim sisteminin geriye götürülmesi mi hedefleniyor, AKP muhalefetle ve toplumla daha net bir iletişim içinde olmalıdır. 
     Dediğim gibi artık limitteyiz. 
     
     
En büyük eksiklik kadınlar Meclis’in kırmızı koltukları’nda oturmak nasıl bir duygu, hiç söz alıp konuştunuz mu 
     Evet, Anayasanın 76’ncı maddesi konuşulurken, milletvekili seçilme yaşının 25’e indirilmesi yönünde bir önerge verdim. AKP Grubu, kendi programlarında da olmasına rağmen muhalefetten geldi diye reddettiler. İşkenceden hüküm giyenlerin milletvekili olamayacaklarına ilişkin bir başka değişiklik isteğimiz de iktidar tarafından benimsenmedi. Gençler ve kadınların siyasete katılımı konusundaki mücadelemi sürdüreceğim. 
     
     Kadın kotası artırılmalı 
Meclis’te muhalefet olmanın zorlukları var mı 
     Kesinlikle... 
     
TBMM’de kadın üye oranı kaç 
     Ne yazık ki yüzde 4. Avrupa’dan bakılınca demokrasimizin en büyük eksikliklerinden birisi de kadınların temsili sorunu. 24 milletvekili çok az. AB’nin tüm kurumlarında kadın erkek dengesine özen gösteriliyor. Kadın kotalarının mutlaka artırılması gerekiyor. Türkiye’de siyaset erkeğe özgüymüş gibi algılanıyor. Bu yanlış. Kadınların bakış açısı da değişmeli. Değişimin dinamizmi gençlik ve kadınlar olmalı. Sivil toplum örgütleriyle ortak platformlar oluşturarak Türkiye’nin genç ve dinamik nüfusunu siyasete çekebilmeliyiz. 
     



 SİYASET 












</TEXT>
</DOC>
