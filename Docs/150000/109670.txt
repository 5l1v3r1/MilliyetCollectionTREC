<DOC>
<DOCNO> 109670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun06.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens William'ın hayatı ABC Televizyonu'nda... 
</HEADLINE>
<TEXT>

     Prens Charles'ın büyük oğlu Prens William'ın hayatını anlatan ilk televizyon filmi, Pazar günü ABC televizyonunda yayımlanacak. 
     Amerikalı film yapımcılarının çektiği 2 saatlik belgesel drama türündeki bu filme, kraliyet ailesinin pek hoş gözle bakmayacağı kaydediliyor. 
     Çekimleri İrlanda'da yapılan filmde, Prens William'ın annesi Prenses Diana'nın 1997'de hayatını kaybetmesinden bu yana gerçek ve hayali olaylar anlatılıyor. 
     Prens William filmde, yanında kimse olmadan bir kızı bile öpemediğinden şikayet eden, Buckingham Sarayı'nın şarap mahzenlerine zorla giren, barda sarhoş olduktan sonra kusan biri olarak canlandırılıyor. Genç prens, filmin bir sahnesinde, babası Prens Charles ve sevgilisi Camilla Parker'ı yarı çıplak durumdayken yakalıyor. 
     Tanınmamış oyuncuların rol aldığı filmin, yasal nedenlerle İngiltere'de oynatılmasının mümkün olmadığı belirtildi. 
     





</TEXT>
</DOC>
