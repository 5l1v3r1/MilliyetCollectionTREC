<DOC>
<DOCNO> 139667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/soneko09.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte FORBES'in milyarderler listesi... 
</HEADLINE>
<TEXT>

     Amerikan finans çevrelerinin dergisi ''FORBES Magazine'' 10 Mart'ta piyasaya çıkacak olan son sayısında dünya milyarderler listesinin 17.'sini yayınladı. 
     Microsoft firmasının kurucusu Amerikalı Bill Gates bu yıl da 40.7 milyar dolarlık servetiyle liste başı oldu. 
     Gates'in serveti birkaç yıl önce 100 milyar dolar olarak tahmin ediliyordu. Ancak dünyanın içinde girdiği ekonomik kriz Gates ile birlikte çok sayıda milyarderin servetinde azalmaya neden oldu. Listede 2. sırada 30.5 milyar dolara sahip olan Oracle firmasının Yönetim Kurulu Başkanı Warren Buffet bulunuyor. Dünya milyarderleri sıralamasında ilk 10'a giren diğer zenginler ise şöyle 
     -Suudi Arabistan prensi Alwaleed, 17.7 milyar dolar. 
     -Amerikan Val-Mart mağazalar zincirinin sahibi Robson Walton, 16.5 milyar dolar. 
     -Rusya'nın 2. büyük petrol şirketinin yöneticisi Mikhail Khodorkovsky, 8 milyar dolar. 
     -Meksikalı işadamı Carlos Slim Helu, 7.4 milyar dolar. 
     -Hong Konglu işadamı Li Ka-Shing, 7.8 milyar dolar. 
     -İtalya Başbakanı Silvio Berlusconi, 5.9 milyar dolar. 
     -Hintli işadamı ve teknoloji firması sahibi Azim Premji, 5.9 milyar dolar. 
     -Amerikalı basın kralı Rupert Murdoch, 5.5 milyar dolar. 
     
     İLGİNÇ RAKAMLAR 

     FORBES dergisinin dünya milyarderlerine ayrılan son sayısında yer alan bazı ilginç veriler şunlar 
     -Dünya milyarderlerinin toplam serveti İngiltere'nin ulusal gelirine eşit 1.4 trilyon dolar. 
     -Milyarderlerin sayısı bu yıl 497'den 476'ya geriledi miktar olarak da 141 milyar dolar azaldı. 
     -Amerikalı zenci kadın talk-show'cu Oprah Winfrey ilk kez bu yıl milyarderler listesine girdi. 
     -Bu yıl listede 43 ülkeden 476 milyarder yer aldı. Listede 5 Türk milyarder de bulunuyor. Bunlar Sakıp Sabancı, Rahmi Koç, Ferit Şahenk, Kemal Uzan ve Turgay Ciner. 
     -En çok milyarder 222 kişi ile ABD'de var. Avrupa'da 134, Asya'da ise 61 milyarder bulunuyor. 
     -40 yaşından küçük milyarderlerin sayısı 25. 147'si ise 70 yaşından büyük. Milyarderler arasında 16 bekar, 37 kadın var. 
     -Milyarderlerin yaş ortalaması 64. Bunların 28'i New York'ta yaşıyor. 
     -Milyarderlerin 103'u miras yoluyla servete konarken 240'i kendi servetlerini kendileri yaptı. 
     -Dünyada büyük servetlerin bölgelere göre dağılımı da şöyle ABD 703 milyar dolar, Avrupa 394 milyar dolar, Asya-Avustralya 145 milyar dolar, Amerika kıtası ABD hariç 93 milyar dolar, Ortadoğu-Afrika 69 milyar dolar. 
     





</TEXT>
</DOC>
