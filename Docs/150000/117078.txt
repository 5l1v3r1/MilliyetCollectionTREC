<DOC>
<DOCNO> 117078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/spor/aspo.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİLSEK DE KOPMAYIZ 
</HEADLINE>
<TEXT>

Fenerbahçe Teknik Direktörü Lorant, ezeli rakiplerine kaybetmelerinde bile iddialarının devam edeceğini, Dünya’nın sonunun gelmeyeceği söyledi 
     MEHMET DEMİRCAN 

     Lig uzun maraton’ 
     FENERBAHÇE Teknik Direktörü Werner Lorant ilginç açıklamalar yaptı. Galatasaray derbisinin puan farkı açısından önemli olduğunu vurgulayan Lorant, "Ancak yenilsek de bizim için Dünya’nın sonu değil. Şampiyonluk yarışından kopmayız. Lig uzun bir maraton. Bu maratonda son gülen taraf olacağız. Bu yüzden Galatasaray bizi yense de önemli değil, çünkü biz şampiyon olacağız" dedi. 
     
     Derbide coşmalıyız’ 
     DERBİ maçında seyirciye büyük iş düştüğünü de belirten Lorant sözlerini şöyle sürdürdü "Galatasaray seyircisi gelip Fenerbahçe Stadı’nda olay çıkartabilir. Bu tip derbi maçlarında tansiyonun yükselmesi normaldir. Ancak onların bizi 90 dakika desteklemeleri gerekiyor. Bu seyircinin önünde coşmalıyız. Washington’un kredisi bitmez. Gol kaçırıyor ama h l en çok gol atan oyuncumuz." 
     
     Hakan Şükür’ü isterim’ 
     OCAK ayında transfer yaparak takımı güçlendirmelerinin şart olduğunu, Hakan Şükür’ün de alternatiflerinin arasında bulunduğuna dikkati çeken Alman hoca, "Hakan gibi golcüyü takımda isterim. Çok yetenekli. Ancak ne zaman oynayabileceğini araştırmam gerekecek. Bu transfere kesinlikle hayır demem. Hakan gibi golcülere her takımda yer vardır" ifadesini kullandı. 
     
Fırat işbaşı yaptı      FENERBAHÇE’NİN yeni antrenörü Engin Fırat dün Samandıra’da işbaşı yaptı. Oğuz Çetin ile birlikte Lorant’ın yardımcılığını üstlenen Fırat, iki hafta önce göreve getirilmesine rağmen ilk kez çalışmaya çıktı. Fenerbahçe, Galatasaray maçının hazırlıklarını basına kapalı olarak yaptığı iki antrenmanla sürdürürken bekar oyuncular dün kampa girdi. İsmail, Mirkoviç ve Mustafa dışındaki tüm futbolcular idmana katılırken Rüştü salonda çalıştı. Sarı - Lacivertliler bugün 13.00’de Nakkaştepe’de moral yemeği yiyecek. 
     



 SPOR 

























</TEXT>
</DOC>
