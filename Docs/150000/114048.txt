<DOC>
<DOCNO> 114048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/yilmaz.html </URL>
<DATE> 2002/10/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Aria Akdeniz’e açıldı 
</HEADLINE>
<TEXT>

     BODRUM 

     Son üç yıldır Türkiye ekonomik kriz yaşıyor İç ve dış borçlanma gereği sürüyor. Yabancı sermaye girişi yerinde sayıyor, yurt dışına kaçan para geri gelmiyor. Bu tablo içinde, yalnızca bir firma 4 milyar dolar yatırım yapıyor. Telecom İtalia Mobile TIM ve Tükiye İş Bankası ortaklığı ile 2000 yılında 3 milyar lisans bedeli ödenerek kurulan GSM 1800 operatörü Aria’dan sözediyorum. 
     
     Nüfusun yüzde 50’si 
     Turkcell ve Telsim’in sektörde yol aldıkları bir noktada, Aria sıfırdan başlamayı göze aldı. Lisans anlaşmasına göre 3 yıl içinde tamamlaması gereken yükümlülüğünü, 1 yılda yerine getirdi ve Türkiye nüfusunun yüzde 50’sini kapsama alanı içine aldı. 
     Rakiplerinin 47 ve 56 ayda edindiği 1 milyon 100 bin abone sayısına, 15 ayda ulaştı. Kurulduğu günden beri Ericsson ile işbirliği içinde olan Aria, geçtiğimiz Temmuz ayında imzalanan yeni bir anlaşmayla bu yazın sonunda 300 Radyo Baz istasyonu RBS kurulumunu tamamladı ve Ege, Akdeniz sahillerinin tümünü iletişim şemsiyesi içine aldı. Toplam 2 bin 500 baz istasyonu, ürün çeşitliliğini sağlayan teknoloji, hizmet kalitesinin arttırılması derken, Aria, 3’ün üzerine 1 milyar dolar daha koydu. 2005 yılına kadar koyduğu hedeflerin yüzde 90’nına ulaştı. Telekomünikasyon sektöründe bin kişiye yeni istihdam olanağı sağladı. Aklınıza gelmez mi, Aria kriz ortamında Türkiye’ye gelmekten memnun mu diye bir soru. 
     Benim geldi ve Aria Genel Müdürü Giuseppe Farina’ya, bir yüzyılı aşkın bir süredir Türkiye’de yatırımı bulunan Ericsson’un Genel Müdür Yardımcısı Stefano Celsini’nin de bulunduğu yemekte bu soruyu sordum.... 
     Öncelikle anladığım şu ki GSM alanında gerçek bir rekabet ortamı doğdu. O nedenle tarifelerden başlayarak, hizmete kadar tüm yenilikler peş peşe gelmeye başladı. 
     
     Sanat mı, teknoloji mi 
     Bugünlerde Aria’nın tanıtımlarda kullandığı "iletişim sanattır" sloganı, Aria’nın konuya biraz da felsefi bir açıdan yaklaştığını gösteriyor. Hayatı kolaylaştıran ürünler sunmak ve bu ürünlerin de hemen rakipler tarafından taklit edilebilir olmamasını sağlamak için getirdikleri teknoloji çok daha ucuz değil. 
     Farina "En az 25 yıl kalmak için geldik. Kriz zamanında yatırım yapmaya devam eden bir şirketiz. Ülkenin gelişmesine parelel olarak da yatırımlarımız sürecek" diyor. 
     Aria’nın ortaklarından İş Bankası’nı bilemiyorum Genel Müdür Ersin Özince ile bu konuda görüşmediğim için ancak İtalia Telecom’un tutumu açık. 
     
     Brezilya’ya da girdi 
     Borç yükü nedeniyle ekonomisi duvara çarpan Brezilya’ya bakalım. Bu ay sonuçlanacak seçimler nedeniyle yabancı bankaların kredilerini uzatmak istemedikleri Brezilya’nın, 300 milyar dolarlık kamu borçlarını ödeyemeyeceği konuşuluyor. İtalia Telecom TIM , bu ülkeye daha yeni 1 milyar dolarlık yatırım yaparak ilk GSM servisini açtı. 
     Avrupa’da Türkiye’nin yanı sıra Yunanistan’da yüzde 64’lere varan ortaklığı var. Çek Cumhuriyeti ve İspanya’da yüzde 4’ler düzeyinde ortaklıkları bulunan TIM, Venezuella ve Peru’da da hizmet veriyor. 
     
     Ha İtalya, ha Bodrum 
     Teknoloji ile pazarlamayı yanyana getirme stratejisinden sözeden Farina ile bir İtalyan olarak da sohbet etmek istiyorum. 
     Türkiye’de yaşamaktan başlıyoruz... 
     "Burası Bodrum İtalya’dan farksız. İstanbul’un her köşesi ayrı bir zenginlik. Ayrıca Kapadokya ile İtalya’nın bir bağı var Kapadokya’dan kaçan keşişler italya’ya gelmişler." 
     Muhabbet Türkiye’nin turistik değerleri üzerine kurulmuş olsa, Farina’nın söyleyecek sözü telekomünikasyondan hiç az değil gibi gözüküyor ama ben Avrupa Birliği’ne geçiyorum. 
     "Çok ciddi olarak çalışmalıyız" diyor Farina, kendini de bu topraklara koyarak. 
     Seçim sorusu da sormak gerekiyor tabii, "Berlusconi İtalya’nın işadamı başbakanı ile Cem Uzan arasında bir benzerlik var mı " 
     GSM rakibi Uzan hakkında olumsuz bir söz söylememeye özen gösteriyor ancak benzerlikle ilgili de ip ucu edinemiyorum. 
     Ortadan yol izliyor, "Halk seçecek ülkeye hizmet için kim gelirse gelsin, biz ona sıcak bakarız." 
     Kritik ifadeye dikkatinizi çekerim "ülkeye hizmet " 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
