<DOC>
<DOCNO> 116445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/astro/index.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bilim ve astroloji 
</HEADLINE>
<TEXT>

Son günlerde iki ilginç kitap okuma fırsatı buldum. Bunlardan ilki Polonyalı gökbilimci Nikolas Kopernik’in güneş merkezli sistemi ilk defa ortaya koyduğu kitabı "Gökcisimlerinin Dönüşleri Üzerine De revolutionibus orbium caelestium". Yapı Kredi Yayınları’ndan çıkmış ve Saffet Babür tarafından Latinceden dilimize kazandırılmış. Diğeri ise Gelenek Yayıncılık’tan çıkan "Kim Korkar Schrödinger’in Kedisinden" adlı kitap. Bu kitap 20. yy’da bilimin çehresini değiştiren kuantum teorisini ve yeni bilimin ortaya koyduğu ufukları anlatıyor. 

Aslına bakarsanız, pek çoğumuz bilimin sınırlarının nerelere uzandığı konusunda basmakalıp bilgilerimize bağlı kalıp ayak diriyoruz. 17. yy’dan kalan ve gözleme dayanan Newton fiziği nesnel, belirlenebilir ve tahmin edilebilir özellikleri ile 20. yy’a kadar insanoğlunun tüm gelişimine rehberlik etmişti. Bu süreçte Darwin’in evrimci mücadeleye dayanan biyolojisi, Freud’un bilinçaltı kuvvetleri ya da Marx’ın tarih kuramı ile kısaca sosyolojiden biyolojiye, tarihten psikolojiye kadar bizleri her şeyi katı neden-sonuç ilişkileri üzerine bağlamamız gerektiğine inandırıyordu. Ama görünen o ki, özellikle yeni bilimin, kısaca kuantum teorisinin bize getirdiği yeni görüşler gerçeğin hiç de böyle olmadığını anlatmakta. Benzer biçimde yeni bilim kaos teorisi ve geometriyi yeni bir boyuta taşıyan fraktal evren anlayışı ile her şeyi alt üst etmiş durumda. "Tüm bunların astroloji ile ne alakası var " diye sorabilirsiniz. Halbuki astroloji de ortaya konan bu yeni bakış açısı içinde mutlaka yeniden tanımlanacak ve bizi evreni anlayışımızda çok daha yukarı bir seviyeye taşıyacak gibi gözüküyor. 

Sizlere daha önce zamanın ilginç doğasından, astrolojinin geleceğe ilişkin öngörümlerde bir enerji-zaman matrisi yaratabildiğinden söz etmiştim. Astroloji yardımıyla yaşamımızda ne tür olayların içine çekilebileceğimizi, hangi tür deneyimlere yönelebileceğimizi söyleyebiliriz. Belki de statik evren anlayışımızı altüst eden kaos teorisinden yola çıkarak, hayatımızdaki değişikliklerin aslında birer rastlantı değil, anlam taşıyan ve kendimizi keşfederken bize rehber olacak bir süreç olduğunu söyleyebiliriz. Klasik bilim her şeyi küçük parçalara ayıran, determinist ve nesneldi. Halbuki kuantum fiziği bize gözlem yaparken incelediğimiz şeylerden tamamen izole olmadığımızı söylüyor. O halde herkesten ayrı, izole mutlak bir gerçek yerine, şimdi saat astrolojisinde en eski kehanet yöntemi olduğu gibi soruyu soran kişinin evrenle kaçınılmaz bağını da daha net görebiliriz. 21. yy’da hayata bakış açımızı değiştiren bu dinamikleri görebilmemiz için sizi bu kitabı okumaya davet etmek istiyorum. Mutlu hafta sonları. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
