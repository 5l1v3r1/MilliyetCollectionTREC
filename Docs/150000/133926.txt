<DOC>
<DOCNO> 133926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sonspo29.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Xavier imzaladı... 
</HEADLINE>
<TEXT>

     İngiltere Süper Ligi takımlarından FC Liverpool da oynayan Abel Xavier, Florya Metin Oktay Tesisleri Basın Merkezi nde düzenlenen imza töreninde kendisini 1 yıllığına sarı kırmızılı renklere bağlayan sözleşmeyi imzaladı. Törende, Yönetim Kurulu Üyesi Burak Elmas da hazır bulundu. 
     Xavier, tören sonrası yaptığı açıklamada, İstanbul a gelmekten ve Galatasaray a transfer olmaktan dolayı büyük bir memnuniyet duyduğunu ifade ederek, "Bu transferde emeği geçen herkese teşekkür ederim. Bana bu camiada büyük insanlar bulunduğunu anlattılar. Ben de bunlara ve gösterilen ilgiye iyi oynayarak layık olmak istiyorum" dedi. Kendisine gösterilen ilginin yeni birşey olmadığını belirten Portekizli futbolcu, "Bu geçmişe olan bir ilgiydi. Başka bir ülkenin halkının bana ilgi göstermesi hoşuma gitti. Hedefim Türkiye Ligi şampiyonluğu ve Avrupa Şampiyonlar Ligi nde takım olarak iyi bir yere gelmek" diye konuştu. 
     Xavier, teknik direktör Fatih Terim e teşekkür ederek, "Bugüne kadar O nunla çalışmadım. Ancak arkadaşlarım çalıştı. Dünya çapında bir teknik adam olduğunu biliyorum. Ben de bu seviyeye ulaşmak için elimden geleni yapacağım" diye konuştu. Türkler ile Portekizliler in ortak yanlarının futbolu sevmeleri olduğunu kaydeden Xavier, son dönemde yaşamadığı ancak önceden yaşadığı heyecanı yeniden tatmak için Türkiye ye geldiğini sözlerine ekledi. 
     Xavier, Galatasaray da genelde kalecilerin giydiği 12 numaralı formayla sahaya çıkacak. Portekizli futbolcu imza töreninden sonra yeni formasını medyaya gösterirken, Galatasaray bayrağını da öptü. 
     Galatasaray Kulübü Futbol Şubesi yöneticisi Burak Elmas, Portekiz Milli Takımı nda uzun süre forma giyen bir yıldız futbolcuyu transfer ettiklerini söyledi. Xavier in 1 yıllığına kiralandığını belirten Elmas, satın alma opsiyonunun kendilerinde bulunduğunu vurgulayarak "Kulübümüze faydalı olacak bir oyuncu aldık. Kendisi takıma en kısa sürede adapte olacaktır" dedi. 
     Portekiz Milli Takımı nın sağ kanat oyuncusu 31 yaşındaki Abel Luis Silva Xavier, 1.89 metre boyunda ve 81 kilo ağırlığında. Xavier, son 2 sezondur FC Liverpool forması giyiyordu. 

     
</TEXT>
</DOC>
