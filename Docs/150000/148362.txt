<DOC>
<DOCNO> 148362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/soneko18.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretiminde artış sürüyor... 
</HEADLINE>
<TEXT>

     Sanayi üretimi bu yılın Şubat ayında, geçen yılın aynı ayına göre yüzde 4.4 oranında artış gösterdi. 
     Bu yılın Şubat ayında, geçen yılın aynı ayına kıyasla imalat sanayi üretiminde yüzde 5, elektrik, gaz ve su sektöründe yüzde 11.9 artış görülürken, madencilik sektöründe ise yüzde 22.4 oranında gerileme yaşandı. 
     Devlet İstatistik Enstitüsü'nden DİE yapılan açıklamaya göre, Şubat ayında imalat sanayi içinde yer alan alt sektörlerde üretim, derinin işlenmesi, bavul, çanta imalatında yüzde 169.7, gıda sanayinde yüzde 6.6, taşıt araçları ve karoseri imalatı yüzde 45.1, basım ve yayım imalatı yüzde 24.5, ana metal sanayi yüzde 24.2, büro, muhasebe bilgi işlem makinaları imalatı yüzde 31.4 oranında arttı. 
     Bu dönemde, tütün ürünleri imalatı yüzde 25.2, tekstil ürünleri imalatı yüzde 3.2, ağaç ve mantar ürünleri imalatı yüzde 2.5, metalik olmayan diğer mineral madde imalatı yüzde 15.9, mobilya imalatı yüzde 31.8, Elektrikli makina cihaz imalatı yüzde 35.1 ve diğer ulaşım araçları imalatı yüzde 84.6 azaldı. 
     Bir önceki yılın aynı ayına göre, 2002 yılı Şubat ayında yüzde 4.6 gerileyen aylık sanayi üretimi, Mart ayında yüzde 19.5, Nisan ayında yüzde 14.8, Mayıs ayında yüzde 11.2, Haziran'da yüzde 7.3, Temmuz'da yüzde 12.2, Ağustos'ta yüzde 7, Eylül'de yüzde 10.8, Ekim'de yüzde 12, Kasım'da yüzde 8.2, Aralık'ta yüzde 13.5 artmıştı. 
     





</TEXT>
</DOC>
