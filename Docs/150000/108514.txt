<DOC>
<DOCNO> 108514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sonspo03.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'a durmak yok 
</HEADLINE>
<TEXT>

     Avrupa Şampiyonlar Ligi H Grubu ilk maçında, Rusya'nın Lokomotiv Moskova takımını 2-0 yenerek başarılı bir performans sergileyen Galatasaray'a durmak yok. 
     Sabaha karşı İstanbul'a yorgun bir şekilde gelen sarı-kırmızılılar, önümüzdeki hafta Barcelona ile yapacakları Şampiyonlar Ligi ikinci maçının hazırlıklarına ara vermeden bu akşam başlayacak. 
     Galatasaray'ın Fenerbahçe ile bu hafta sonunda oynayacağı derbi karşılaşması, Futbol Federasyonu tarafından 6 Kasım Çarşamba gününe ertelenmişti. 
     
     FELİPE ''SAVAŞ VERDİK'' 
     Galatasaray'ın dünkü karşılaşmasında adeta çalım şov yapan Brezilyalı Felipe, ''Lokomotiv Moskova karşılaşmasında büyük bir savaş verdik'' dedi. 
     Bu maçta iyi mücadele ettiklerini dile getiren Felipe, ''Rus ekibi karşısında kazanmayı düşündük. Bunun sonucunda da istediğimiz sonucu aldık'' dedi. 
     Oyuna girer girmez Galatasaray'ı attığı golle 1-0 öne geçiren Sarr ise ''Bu maçta antrenörümüz Terim'in bana 18'de yer vermesi çok önemli. Kendisi bana güvenip maçta şans verdi. Ben de golümü atınca sevincimi Terim hocamla paylaştım'' diye konuştu. 
     Sarr, maç sonrasında attığı golün mutluluğunu annesini arayarak paylaştığını da ifade etti. 
     Yeni transfer Amaguer de Fatih Terim'in kendisine güvenerek görev vermesinden dolayı gurur duyduğunu vurgulayarak, Galatasaray'a gelmekten dolayı mutlu olduğunu söyledi. 
     





</TEXT>
</DOC>
