<DOC>
<DOCNO> 130883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/guncel/gun99.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Saddam’a rahip kalkan      ÖNDER YILMAZ 

     Saddam Hüseyin’i, ABD bombardımanından Japon rahipler monk koruyacak Japon rahiplerden Gyosei Harokoshi bareberindeki birkaç rahip arkadaşı, Saddam’a kalkan olmak üzere Bağdat’a geldi. Bağdat’ı ikiye bölen Dicle nehrinin kıyısında Körfez Savaşı anısına her gün ayinler düzenleyen Horokoshi, "ABD kendi çıkarları için masum insanların ölmesine neden olacak" dedi. 
     
Paintball oynayarak taktik öğreniyorlar      İncirlik Üssü’nde her gün yan yana çalışan Türk ve Amerikan askerleri, savaş oyunu olarak bilinen "paintball" oynayarak birbirlerinin taktiklerini öğreniyor. İncirlik Üssü’nde yayınlanan haftalık "Kılıç" dergisinde Kenya Shiloh imzasıyla yer alan makaleye göre, ABD Hava Kuvvetleri 39. Güvenlik Güçleri Bölüğü’nün eğitim amaçlı oyuna "dostça yarış" için Mehmetçik de davet edildi. 
     ÇOK FAYDALI 
     Eğitim subayı Geoff Dunkelberger, oyun sayesinde iki ülke askerlerinin hem taktikleri daha iyi anladıklarını, hem de ilişkilerini geliştirdiklerini belirtti. Oyunun amaç ve kuralları sivillerin de oynadığı paintballa benziyor. Oyunda taraflar taktiklerle cephaneliklerini ele geçirmeye çalışıyor. 
     
12 günlükken kalp damarları değiştiAnne karnında kalp rahatsızlığı fark edilen bebek, ameliyatla sağlığına kavuştu 
     İZMİR DHA 

     Dokuz Eylül Üniversitesi DEÜ Tıp Fakültesi Göğüs Kalp Damar Cerrahisi Ana Bilim Dalı Başkanı Prof. Dr. Ünal Açıkel ve ekibi, anne karnında kalbin gelişimi sırasında ortaya çıkan büyük anterlerin yer değiştirmesi hastalığıyla dünyaya gelen 12 günlük Atakan Gül adlı bebeğe açık kalp ameliyatı yapıp, damarlarının yerini değiştirdi. 
     YARIM KİLO ALDI 
     Dünyada binde 1 rastlanan bu hastalığı bünyesinde barındıran 3.5 kilogram ağırlığındaki bebek, kalpten çıkan damarlarının yer değiştirildiği operasyonun ardından 4 kilograma ulaşarak, taburcu edildi. Türkiye’de bu cerrahi müdehalenin çok az yerde yapılabildiği belirtilirken, Atakan Gül bebek tamamen sağlığına kavuştu. 
     TEDAVİ YEŞİL KARTLA 
     Tedaviyi yeşil kartla yaptırdıklarını söyleyen anne Fazilet Gül, "Oğlumun sağlığına kavuşmuş olmasından son derece mutluyum. 4 yaşında bir kızım daha var. Onda böyle bir problem yaşamadık. Ameliyatı yapan ekibe ve hastane personeline çok teşekkür ediyorum" dedi. 
     
Dolaptaki nottan cinayet şüphesine...      Trabzon’un Arsin İlçesi’nde 4 ay önce evlenmek istediği ancak, ailesi tarafından kabul edilmeyen yabancı uyruklu hayat kadınını öldürdükten sonra kafasına sıktığı tek kurşunla intihar eden Bülent Akpınar’ın 24 elbise dolabından çıkan not, 2 gencin başka biri tarafından öldürülmüş olabileceği şüphesini doğurdu. Anne Neriman Akpınar tarafından bulunan ölen gencin ceketinin cebinde bulunan nottaki, "Anne ben pis işlere bulaştım. Başıma bir şey gelirse Kemal Yıldız ve Hasan Aydın’dan bilin" ifadeleri üzerine jandarma kapsamlı araştırma başlattı. Trabzon Cumhuriyet Başsavcılığı da olaya el koydu. 
     
Gazilerden 1 aylık protesto yas’ı      Muharip Gaziler Derneği Sivas Şube Başkanlığı, hükümetin maaşlarına yaptığı 6 milyon liralık zammı protesto amacıyla bir aylık yas ilan etti. Yas kapsamında dernek üyeleri, kimseyle konuşmayacak, radyo ve televizyon izlemeyecek. Muharip Gaziler Derneği Sivas Şube Başkanı Fuat Ahıskalı, "Maaşımız 137 milyon 600 bin lira oldu. Kendimizi dilenci gibi hissettik. Bizim harp meydanlarında kovaladığımız yabancı gaziler 1500 dolar maaş alırken, bize bu reva görülüyor" dedi. 
     
Türkiye’nin en yaşlı ağacı 1600 yıllık      Zonguldak’ın Alaplı ilçesine bağlı Gümeli beldesinde bulunan biri bin, diğeri 1600 yaşında iki porsuk ağacı koruma altına alınacak. Tarihe tanıklık eden anıt ağaçlar yerli ve yabancı turistlerin büyük ilgisini çekiyor. Milli Parklar ve Av - Yaban Hayatı Başmühendisi Ercan Yeni, Bölükyayla mevkiindeki 1600 yıllık porsuk ağacının Türkiye’nin en yaşlı ağacı olduğunu belirtti. 1600 yaşındaki ağacın boyu 25, çapı 2.93, çevresi de 9.20 metre. 
     
Havada kalp krizine yeni düştü      THY’nin dün TSİ 12.35’te Atatürk Havalimanı’ndan havalanan 1589 sefer sayılı uçağı Macaristan üzerindeyken, yolcularından Halise İncedere 60 fenalaştı. Hosteslerin ve yolcular arasındaki bir hemşirenin müdahalesine rağmen kurtarılamayan İncedere için, kaptan pilot Budapeşte’ye mecburi iniş yaptı. Birkaç gün önce hastaneden çıkan İncedere’nin kalp ve şeker hastası olduğu, Almanya’ya tedaviye gittiği öğrenildi. 
     
Çakıcı’yı cezadan talimatı kurtardı      Karagümrük Spor Lokali’ne yapılan silahlı saldırının azmettiricisi olduğu gerekçesiyle İstanbul 1 No’lu DGM tarafından 5 yıl 21 gün hapis cezasına çarptırılan Alaattin Çakıcı’nın, "ses getirecek bir eylem yapın" şeklinde yeğenine talimat verdiği belirtildi. 15 kişinin yaralandığı silahlı saldırı davasında Çakıcı, yaralananların isimlerini tek tek vermeyip, sadece "ses getirecek eylem" diye genel bir talimat verdiği gerekçesiyle daha fazla ceza almaktan kurtuldu. İstanbul 1 No’lu DGM’nin gerekçeli kararında, Çakıcı’nın, "çıkar amaçlı suç örgütünün lideri olmak" ile "talimat vermek suretiyle azmettirmek" suçlarından ceza aldığı anlatıldı. 
     
12 günlükken kalp damarları değişti      Dokuz Eylül Üniversitesi Tıp Fakültesi Göğüs Kalp Damar Cerrahisi Ana Bilim Dalı Başkanı Prof. Dr. Ünal Açıkel ve ekibi, anne karnında kalbin gelişimi sırasında ortaya çıkan büyük arterlerin yer değiştirmesi hastalığıyla dünyaya gelen 12 günlük Atakan Gül’e açık kalp ameliyatı yapıp, damarlarının yerini değiştirdi. 3.5 kilogram ağırlığındaki bebek, operasyonun ardından 4 kilogram ağırlığına ulaşarak, taburcu edildi. 
     



 GÜNCEL 






















</TEXT>
</DOC>
