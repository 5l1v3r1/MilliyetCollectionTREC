<DOC>
<DOCNO> 126303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/spor/spo07.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay’a son Ümit 2-2 
</HEADLINE>
<TEXT>

İzmir temsilcisi, Diyarbakırspor karşısında sıkıntılı anlar yaşadı. Son saniyelere 2-1 yenik giren Siyah-Beyazlılar’ı, 90 2’de Ümit sırtladı 
     Gitti derken, kurtuldu 
     SON haftalarda çıkışa geçen Altay, Diyarbakırspor karşısında beraberliği uzatmalarda kurtardı. Konuk takım 19’da Ramazan’ın golüyle öne geçti. 53’te Ümit, Altay’ı beraberliğe taşıyan gole imzasını attı. Bu golden sonra sahaya ağırlığı koyan Diyarbakırspor, 4 dakika sonra Deniz ile yeniden öne geçti. Maçın bitmesine saniyeler kala sahneye çıkan Ümit, beraberliği sağladı. 
     
     Maçın karnesi 
     HAKEMLER Musa Eryılmaz, Erhan Sönmez, Altan Erben 
     ALTAY Ramazan 6 - Toprak 5 İbrahim Dk.46 5 , Ahmet 6 , Murat 5 , Tahir 5 - İnanç 5 , Chameni 5 Effa Dk.46 5 , Fatih 6 , Haydar 5 Mehmet Zengin Dk.69 5 - Ümit 7 , Sinan 6 
     DİYARBAKIRSPOR Şenol 6 - Ramazan 6 , Burhan 6 , Ömer 5 - Hasan Yiğit 6 , Deniz 6 , Cengizhan 5 Da Silva Dk.44 5 , Evren 6 , Celalettin 5 - Murat Hacıoğlu 5 Saffet Dk.83 , Alper 5 Kamil Dk.59 
     GOLLER Ramazan Dk.19 , Ümit Dk.53 ve Dk.90 2 , Deniz Dk.57 
     SARI KARTLAR Effa, Fatih, Ahmet Altay , Deniz, Hasan Yiğit Diyarbakır 
     
İzmir’de gerilim      BU sezon stadlarımızda yaşanan gerilime bir yenisi de İzmir’de eklendi. Altay-Diyarbakır maçının devre arasında Altaylı Sinan ile Diyarbakırsporlu Şenol arasında başlayan tartışmaya yöneticiler de katıldı. Altaylı yöneticilerinden Melih Tunç Tandoğan, Şenol ile sesli bir şekilde münakaşa etti. Şenol, Tandoğan’ın kendisini omuz attığını iddia etti, son anda şikayetçi olmaktan vaçgeçti. 
     KARŞILAŞMANIN bitiş düdüğüyle birlikte saha bir anda karıştı. Kaleci Şenol, golden sonra kendisine hareket yapan Ümit’in üzerine yürüdü. Bu tablo diğer futbolcuları da ateşledi. İki takımın oyuncuları sahanın ortasında birbirine girdi. Bir yanda da Altaylı taraftarlarla Ümit Kayıhan kapıştı. Araya giren emniyet güçleri Diyarbakırlı futbolcuları soyunma odasına götürdü. 
     



 SPOR 
































</TEXT>
</DOC>
