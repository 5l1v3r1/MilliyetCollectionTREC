<DOC>
<DOCNO> 144456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yasam/yas03.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diş teli k busu bitti 
</HEADLINE>
<TEXT>

Tellerin sadece dişlerin arka yüzüne takıldığı Lingual tedavi’yle tel takarken de estetik görünmek mümkün 
     AYŞEGÜL AYDOĞAN İstanbul 

     Düzgün dişlere kavuşmak için kullanılan telleri takmak zorunda kalan hastaların imdadına yetişen 'lingual tedavi'de teller görünmüyor. Çünkü bu tedavide teller, dişlerin ön değil arka yüzüne uygulanıyor. 
     Avrupa'da yaklaşık 10 yıldır uygulanan 'lingual tedavi' bizde de laboratuvarı kurulan İ.Ü. Diş Hekimliği Fakültesi Ortodonti Kliniği'nde de yapılıyor. Toplam 70 hastada gerçekleştirilen tedaviyi Türkiye'de Dr. Cem Caniklioğlu'yla başlatan Prof. Dr. Yıldız Öztürk, aynı zamanda yöntemin uygulandığı ilk hastalardan biri. 
     
     Yöntemin maliyeti 2 milyar lira 
     Öztürk, tedavinin estetik avantajının yanında, dişlerin dil tarafına bakan yüzeylerinde yer alması nedeniyle S’ harfinin telaffuzunu zorlaştırma, dilde rahatsızlık, yemek yeme zorluğu gibi geçici dezavantajlarının da bulunduğunu kaydetti. Öztürk, "Tedavi başlangıcında tellere alışma sorunu yaşansa da yüzde 90’ı ilk bir ayda uyum sağlıyor" diye konuştu. Yöntemin maliyeti ise 2-2.5 milyar lirayı buluyor. 
     



 YAŞAM 


















</TEXT>
</DOC>
