<DOC>
<DOCNO> 149578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sonspo04.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Diyarbakırspor maçının hazırlıklarına başladı... 
</HEADLINE>
<TEXT>

     Birinci Süper Futbol Ligi'nde deplasmanda Malatyaspor'u 2-1 yenen Beşiktaş, 16 Nisan Çarşamba günü Diyarbakırspor ile yapacağı erteleme maçının hazırlıklarına ara vermeden başladı. 
     BJK Nevzat Demir Tesisleri'nde gerçekleştirilen antrenmanda İlhan, İbrahim ve Bayram'ın da çift kale maçta oynaması teknik heyeti sevindirdi. Çift kale maç sırasında İbrahim'in ikili mücadelelerde ürkek davranması dikkat çekti. 
     Bu arada çift kale maç sırasında Tolga ile İlhan arasında kısa süreli bir tartışma yaşandı. 
     Beşiktaş'ın bugünkü antrenmanında, Malatyaspor maçında ilk 11'de forma giyen futbolcular koşu yapmakla yetinirken, Giunti, Ronaldo ve Zago idmana katılmadı. 
     Beşiktaş, Diyarbakırspor maçı hazırlıklarını yarın akşam gerçekleştireceği antrenmanla sürdürecek. 
     





</TEXT>
</DOC>
