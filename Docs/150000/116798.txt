<DOC>
<DOCNO> 116798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/dunya/dun02.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA MEDYASINDA SEÇİM 
</HEADLINE>
<TEXT>
Türk siyasetinde 3 Kasım depremi 
     DIŞ HABERLER SERVİSİ 

     Türkiye’deki genel seçimleri yakından takip eden dünya medyasının, AKP’nin seçim galibiyetiyle ilgili yorumlarında genel kanı, seçim sonucunun bir "siyasi deprem" olduğu şeklinde belirginleşti. 
     Dünya medyası, AKP’nin seçim zaferiyle ilgili olarak şu yorumlarda bulundu 
     BBC Türkiye uzmanı gazeteci - akademisyen Andrew Mango, İngiliz Yayın Kurumu BBC’nin sürekli haber yayını yapan BBC 24 kanalına yaptığı açıklamada, Türk halkının koalisyon hükümetleri tarafından kötü yönetilmekten bıktığını belirterek "Türk halkı yeni bir isim denemek istedi. AKP’nin kazanmasındaki neden budur" dedi. BBC muhabiri, AKP’nin, dinle siyaseti ayrı tutmak istediğini belirttiğini vurgulayarak, "Bekleyip göreceğiz" dedi. 
     CNN Seçim sonucunu "siyasi deprem" olarak nitelendirdi. CNN International, eski radikal söylemine karşın Erdoğan’ın kendisini artık "demokrat" olarak nitelediğini belirtti ve geleneksel partilerin seçimde başarısız kalmasını ağırlıklı olarak ekonomik krize bağladı. 
     
     AKP istikrarı sağlamaktan uzak 
     AFP Fransa Basın Ajansı AFP, AKP’nin "ordunun laik değerlerin güçlü bir savunucusu olduğu bir ülkede siyasi istikrarı sağlamaktan uzak olduğu" yorumunda bulundu. Türkiye’nin ağır bir ekonomik krizden geçtiği, IMF’nin 15 milyar dolardan fazla kredi sağlamasıyla "felaketi önlediği" ve "Türkiye’nin IMF talimatına uyması gerektiği" belirtilen haberde, AKP’nin geçen yıl "yasaklı bir dinci partinin küllerinden doğduğu" hatırlatıldı. 
     
     Laiklik krize girebilir 
     TF1 Fransız kanalı Türk seçmen geleneksel partileri tamamen dışladı. 
     Corriere della Sera İtalya İnternetteki sitesinde, "Türkiye İslami partinin zaferi" başlığını atan ve "Türk politikasında deprem" ifadesini kullanan gazete, "AKP’nin parlamentoda mutlak çoğunluğu elde etmesi durumunda, Türk Devleti’nin laikliği krize girebilecek" yorumunda bulundu. 
     La Repubblica İtalya "Türkiye İslamcıların zaferi" 
     



 DÜNYA 











</TEXT>
</DOC>
