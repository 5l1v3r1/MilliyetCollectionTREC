<DOC>
<DOCNO> 126685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/gun05.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Operasyon kaçınılmaz değil 
</HEADLINE>
<TEXT>

     ABD Dışişleri Bakanlığı Sözcüsü Phil Reeker, Türkiye ile sürdürülen diplomatik trafiğin, Irak’ta savaşın kaçınılmaz olduğunu göstermediğini söyledi. Yükümlülüklerini yerine getirmezse Irak’ı silahsızlandırmak için askeri yollara başvurulacağını göstermek gerektiğini söyleyen Reeker, "Pearson-Gül görüşmesinde Irak’ın BM’ye yaptığı silah bildiriminden duyduğumuz rahatsızlık konuşuldu" dedi. 
     
Reuters Türkiye cephanelik olacaktı      DIŞ HABERLER SERVİSİ 

     ABD’nin Irak’a karşı olası harek t için yaptığı hazırlıklarla ilgili ilginç bir haber de İngiliz Reuters ajansınca ortaya atıldı. Amerika’nın bölgede sürdürdüğü yığınak, tank, zırhlı araç vs.nin yanı sıra tuvalet k ğıdının rengi konusunun da işlendiği Belgrad mahreçli Reuters yazısında, Türkiye ile ilgili bölümde, buranın cephane olarak kullanılmak istendiği şeklinde bir iddiaya yer veriliyor. Yazıda, Ankara’nın yanıtının gecikmesi üzerine Türkiye’ye sevk edilmesi gereken tank mermilerinin Kuveyt’e gönderildiği ifade ediliyor. 
     
Kürt liderlerin "TSK" korkusu      ANKARA Milliyet 

     Irak Kürdistan Yurtseverler Birliği IKYB lideri Celal Talabani, Türkiye’nin Kuzey Irak’a tek başına gireceğini ummadıklarını belirterek, "ABD’yle beraber gelirseniz seviniriz" dedi. Önceki gün Ankara’ya gelen Talabani, dün Başbakan Abdullah Gül’le görüştü. "Türkiye ile daha çok işbirliği barındıran yeni bir döneme girdiğimizi umuyorum" diyen Talabani, Türkiye’nin Kuzey Irak’a tek başına girmesine soğuk baktıklarını açıkladı. Talabani, "Türk askerlerinin uluslararası koalisyonla birlikte olması daha iyi olur. Bundan memnun oluruz" diye konuştu. 
     



 GÜNCEL 




















</TEXT>
</DOC>
