<DOC>
<DOCNO> 114772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/siyaset/siy06.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Çiller, yalancı pehlivan 
</HEADLINE>
<TEXT>

     MERT İLKUTLUĞ İzmir DHA 

     ANAP Genel Başkanı Mesut Yılmaz, liderleri ekranlarda açık oturuma davet eden DYP Genel Başkanı Tansu Çiller’i yalancı pehlivanlıkla suçlayarak, tüm liderleri TRT’de tartışmaya davet etti. İzmir Gündoğdu Meydanı’nda yaklaşık 10 bin kişiye seslenen Yılmaz, daha önceki seçimlerde liderlerin TV’lerde karşılıklı tartıştığını anımsattı. Bu seçimde ise bazı liderlerin bundan kaçıp meydanlarda atıp tuttuğunu savunan Yılmaz, "Hele bir hanım var, yalancı pehlivan " dedi. Yılmaz, Çiller’in bir televizyon programındaki tartışmaya da gelmediğini iddia ederek, "Kendine güvenmeyene, halka güvenmeyene ülkeyi teslim etmek cinayettir. Milletten kaçmasınlar" diye konuştu. 
     



 SİYASET 















</TEXT>
</DOC>
