<DOC>
<DOCNO> 123611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur27.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tavuk tartışması kanlı bitti... 
</HEADLINE>
<TEXT>

     Kayseri'de, akraba olan 2 aile arasında bahçelerine giren tavuk nedeniyle çıkan tartışmanın silahlı kavgaya dönüşmesi sonucu 6 kişi yaralandı. 
     Eyüp K, Yıldırım Beyazıt Mahallesi Uzay Caddesi'ndeki evinin bahçesine giren tavuklar nedeniyle komşusu ve akrabası olan Abdullah Koyuncu ile tartışmaya başladı. Tartışmanın kavgaya dönüşmesi üzerine Abdullah Koyuncu ile oğlu Abdullah ve kızı Mihri Koyuncu, Eyüp K'yi döverek yaraladı. Bunun üzerine evine giderek annesi Nazife K'ye ait av tüfeğini alan Eyüp K, Abdullah Koyuncu ve diğer akrabalarının üzerine rasgele ateş açtı. Olayda, Dilara Koyuncu 3 , Mihri Koyuncu 32 , Abdullah Koyuncu 68 , Abdullah Koyuncu 29 ile oğlunu engellemek isteyen Nazife K. 41 av tüfeğiyle yaralandı. 
     Yaralılar, Kayseri'deki çeşitli hastanelerde tedavi altına alındı. Eyüp K. ile olay sırasında yanında bulunan Yahya K. polis tarafından gözaltına alındı. 
     





</TEXT>
</DOC>
