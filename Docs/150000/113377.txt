<DOC>
<DOCNO> 113377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/siyaset/siy02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan’dan Ecevit’in sözleriyle savunma 
</HEADLINE>
<TEXT>

DSP’li Aktaş’ın, "MGK’da Anayasa’yı önce Özkan fırlatmış" sözlerine yanıt geldi Ecevit, grupta kitabı kimin attığını açıkladı 
     ANKARA Milliyet 

     Başbakan eski Yardımcısı Hüsamettin Özkan, DSP’li Ziya Aktaş’ın, "Olaylı MGK toplantısında Anayasa’yı önce Özkan fırlatmış" yönündeki açıklamalarına, Başbakan Bülent Ecevit’in sözleriyle yanıt verdi. 
     Aktaş’ın, "Sezer, Olaylı MGK toplantısında Özkan Anayasa kitapçığını aldı ve oku diye fırlatınca, ben de gayri ihtiyari biçimde al, sen oku diye önüne attım’ dedi" açıklaması üzerine Özkan, Ecevit’in MGK toplantısından sonra DSP grubuna konuyla ilgili bilgi verdiğini söyledi. 
     
     Ecevit ne demişti 
     Ecevit, Sezer ile yaşadığı gerginliği, "İki gün önce rastladığım olaylar, 50 yıllık siyasi yaşamımda başıma gelmemişti. Dünkü toplantının Cumhuriyet tarihimizde benzeri yoktur. Böylesine hiç muhatap olmamıştım" diye anlatmış ve şöyle konuşmuştu 
     "Cumhurbaşkanı seçildiğinden itibaren hükümet olarak kendisiyle uyumlu çalışamadık. Toplantıda bize Yürütme olarak yasamayı tamamen emrinize aldınız. Yargıya müdahale ediyorsunuz, buna ne hakkınız var Etrafınızdakiler size yanlış akıl veriyorlar’ dedi. Çıkışları devam edince, bitti mi efendim’ dedim, bitmedi’ dedi. Anayasa hakkında idrak edemediğim birtakım iddialarda bulununca Anayasa’nın bunları taşımadığını söyledim. Bunun üzerine Anayasa kitabını üzerimize attı." 
     



 SİYASET 















</TEXT>
</DOC>
