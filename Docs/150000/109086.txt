<DOC>
<DOCNO> 109086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yazar/bila.html </URL>
<DATE> 2002/09/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Küskünlerin umudu 
</HEADLINE>
<TEXT>

     Seçimi erteleme girişimi cami önüne bırakılan çocuk gibi kaldı. Sahipsiz... 
     Bu çocuk kimin, diye sorulunca kimse ortaya çıkıp, "benim" demedi, ama gerçek sahipleri herkesten önce ortaya fırlayıp, "benim değil" demeyi ihmal etmediler... 
     Kamuoyundan gelen tepki nedeniyle utandılar... 
     Tam seçim kaçınılmaz oldu derken, ne olur ne olmaz diye SP’li Mehmet Bekaroğlu, küskünler için bir can simidi bıraktı. Barajın yüzde 5’e indirilmesi önerisi... 
     Bekaroğlu, girişimde bulundu ama partisi buna sahip çıkmadı. SP’li Şeref Malkoç, bu partimizin değil Bekaroğlu’nun girişimidir, diyerek SP’yi sözüm ona işin işinden sıyırdı. 
     SP’nin Genel Başkan Yardımcısı Bekaroğlu partisinden ayrı hareket ediyormuş gibi bir görüntü vermeye çalıştı. 
     Ama bal gibi biliniyor ki, SP seçimi erteleme konusunda bütün umutları yitirmemek için Bekaroğlu’na bir girişimde bulunması talimatını vermişti. 
     Şimdi, küskünlerin umudu bu girişim... 
     Eğer bugün ANAP Başkanlık Divanı’ndan destek kararı çıkarsa, SP Meclis’i olağanüstü toplantıya çağırmaya girişecek... 
     Hiç kuşku yok ki, gizlene saklana, seçimi ertelemeye ve barajı düşürmeye çabalayan ANAP ve YTP de bir anda Bekaroğlu’nun arkasında boy gösterecektir. 
     Peki bir milletvekili veya parti seçimin ertelenmesini isteyemez mi Kişisel veya parti çıkarı bunu gerektiriyorsa, bu yönde çaba gösteremez mi 
     Demokrasi bu, elbette gösterebilir... 
     Abes olan bunu yaparken halkı "anlamaz" yerine koymaktır. Halkı kandırmaya çalışmaktır. 
     "Çıkmayan candan umut kesilmez" misali, küskünler de hala umudu kesmiş değil... 
     
     







Yakın tarihe bakış 


Kaplumbağa 


Küskünlerin umudu 


3 Kasım ve ABD 


Kurumsal yeniden yapılanmada hızlı davrandık mı 


2004’te seçim var 


Bu alkışlar bir şey söylüyor 


Dünya ekonomisinde Marmara sendromu 


İhracat ucuza gidiyor o da bizi fakirleştiriyor 


</TEXT>
</DOC>
