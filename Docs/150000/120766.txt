<DOC>
<DOCNO> 120766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sondun15.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre... Sığınma isteyen mülteciler için referandum yapılıyor 
</HEADLINE>
<TEXT>

     İsviçre'de bugün, sığınma isteyen mültecilerle ilgili yasalar konusunda referandum yapılıyor. 
     Referandum, ülkenin her yıl mülteciler için ayırdığı 1 milyar İsviçre Frangı 1.08 katrilyon lira tahsisatta kesinti yapmak ve ekonomik göçmen akınını durdurmak isteyen sağcı İsviçre Halk Partisi'nin isteği üzerine düzenlendi. 
     Son kamuoyu yoklamaları, vatandaşların yüzde 43'ünün ''evet'' oyu kullanacağını, göçmenlik yasalarının katılaştırılmasına karşı çıkanların oranının ise yüzde 37'de kalacağını gösteriyor. Ancak kararsızların oylarının bu oranları tersine çevirebileceği belirtiliyor. 
     İsviçre'de, yeterince imza bulması halinde herhangi bir grup referandum çağrısında bulunabiliyor. Sonuçsa parlamento ve hükümet için bağlayıcı oluyor. 
     Referandumdan önce parlamento ve hükümet halktan ''hayır'' oyu kullanmalarını isterken, BM Mülteciler Yüksek Komiseri de İsviçre halkına bu yönde çağrıda bulundu. 
     Halk Partisi, her yıl ülke kapılarına dayanan 20 bin kadar mültecinin büyük bölümünün ekonomik nedenlerle İsviçre'ye yerleşmek istedikleri gerekçesiyle mülteci kabulünü sınırlandırmak istiyor. 
     





</TEXT>
</DOC>
