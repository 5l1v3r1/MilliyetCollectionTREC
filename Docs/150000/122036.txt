<DOC>
<DOCNO> 122036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/magazin/mag02.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de iyi manken yok’ 
</HEADLINE>
<TEXT>

Bu sözün sahibi Selin Toktay, Amerika’ya yerleşiyor... 
     YAŞAR ÇAKMAK 

     MANKEN Selin Toktay, 15 gün kaldığı Amerika’dan döndü ancak ocak ayından itibaren orada yaşayacağını açıkladı. Ve şunları söyledi "Ailem yurtdışına yerleşmem konusunda bana büyük destek veriyor. Amerika’dan gelip tekrar aynı ortamda bulununca gördüm ki, burada uzun süre hiçbir şeyin değişeceği yok. Türkiye psikolojimi bozdu. En iyisi Amerika’da yaşamak, orada kendimi müthiş iyi hissettim. Biz bu kafayla Avrupa Birliği’ne zor gireriz." 
     
     Mankenler yalancı’ 
     YABANCI ajanslardan teklif aldığını açıklayan mankenlerin çoğunun yalan söylediğini de ifade eden Toktay, şöyle konuştu "Yurtdışından teklif alacaksın ve ülkene döneceksin, bütün bu sözler palavra. Oradaki mankenleri yakından görünce ben de dahil, Türkiye’deki mankenlerin iyi olmadığına emin oldum. Bizde sadece iyi fotomodeller var, o kadar. Ben de bu nedenle eğitimimi devam ettireceğim." 
     



 MAGAZİN 













</TEXT>
</DOC>
