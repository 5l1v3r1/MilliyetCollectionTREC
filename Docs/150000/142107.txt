<DOC>
<DOCNO> 142107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/ekonomi/eko07.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın zararı büyük olur’ 
</HEADLINE>
<TEXT>

Savaşın uzamasının dünya ekonomisine büyük zarar vereceği belirtildi 
     Marsh Sigorta ve Reasürans Brokerliği Genel Müdürü Mert Yücesan, savaşın öncelikle nakliye ve havacılık sigortalarında artışa neden olacağını söyledi. Yücesan, petrol ve sigorta fiyatlarındaki yükselişin havayolları şirketlerine ciddi bir sarsıntı yaşatacağını belirtti. 
     Savaşın kısa sürmesi halinde petrol fiyatlarında bir miktar yükselme yaşandıktan sonra fiyatların tekrar eski seviyesine ineceğini belirten Yücesan, bu durumda savaşın negatif etkilerinin de çok sınırlı olacağını ifade etti. Yücesan, "Faizler yükselecek ama kontrol edilebilecek, hisse fiyatları önce düşüp sonra yükselişe geçecek" dedi. 
     Savaşın uzun sürmesi halinde ise dünya ekonomisinin ve sigorta pazarının zararlarının büyük olacağını, petrol fiyatlarının uzun vadeli olarak artacağını ve hisse fiyatlarının düşeceğini belirten Yücesan, savaş riskinden dolayı Türk sigorta şirketlerinin direkt risklerinın kısıtlı olduğunu, daha fazla genel ekonomik konjonktürden etkileneceklerini belirtti. 
     



 EKONOMİ 


















</TEXT>
</DOC>
