<DOC>
<DOCNO> 104163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yasam/yas10.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın yüzde 10’u evhamlı 
</HEADLINE>
<TEXT>

     SELMA KUNAR Antalya DHA 

     AKDENİZ Üniversitesi Tıp Fakültesi Psikiyatri Ana Bilim Dalı Öğretim Üyesi Prof. Dr. Sunar Birsöz’e göre, Türk halkının yüzde 10’u tedavi olmayı gerektiren "evham" yaşıyor. Bu kişilerin tedavi edilmezse panik atak olabileceklerini belirten Birsöz, "Sadece ilaç tedavisi yetmez. Bilişsel davranışçı terapiyle bireyin yanlış değerlendirmeleri düzeltiliyor. 15 seans süren bu terapi, ilaç desteğiyle olumlu sonuç veriyor" diyor. 
     
     Kötü senaryolar 
     BİRSÖZ, şöyle devam ediyor "Krizler, belirsizlikler, işsizlik gibi dış etkenler, kişide sürekli huzursuzluk hali yaratıyor. Kişi, yakınlarına ya da kendine kötü bir şey olacakmış hissini yaşıyor. Huzursuzluk, kolay yorulma, uyku bozukluğu, kas gerginliği, nedeni belirsiz sıkıntı ve korkular yaşıyor. Ölüm korkusu da bunlardan biri. Ayrıca kişi, olaylar karşısında hemen kötü senaryolar oluşturuyor." 
     



 YAŞAM 





















</TEXT>
</DOC>
