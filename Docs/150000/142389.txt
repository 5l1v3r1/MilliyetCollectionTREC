<DOC>
<DOCNO> 142389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas09.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS insanla dost’ olacak 
</HEADLINE>
<TEXT>

     Nobel ödüllü İsviçreli doktor Rolf Zinkernagel, AIDS’e neden olan HIV virüsünün öldürücü etkisinin kendi kendine yok olacağını iddia ediyor. Singapur Üniversitesi’nde bir konferansa katılan Zinkernagel, Singapore Straits Times gazetesine yaptığı açıklamada, HIV’in öldürücü etkisinin mutasyonla yok olacağına inandığını belirterek, bunun, hastalıktan kurtulmanın tek çaresi olduğunu, ancak bu sürecin on yıllar alabileceğini kaydetti. Etkili bir aşı üretilmesi ihtimalini düşük bulan Zinkernagel, AIDS’in insan vücuduna henüz adapte olamadığı için bu kadar öldürücü olduğunu ifade ederken, şunları söyledi "Normalde, yaşadığı ortamın yok olması bir virüsün çıkarlarına aykırıdır, çünkü o zaman kendisi de ölür. Hastalığı insanlara bulaştırdığı sanılan Afrika’daki primatların hepsi AIDS virüsünün yapısı değişmiş halini taşıyor ve bu virüs onları öldürmüyor." 
     



 YAŞAM 




























</TEXT>
</DOC>
