<DOC>
<DOCNO> 144353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur22.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı basınında hükümetin politikaları böyle değerlendiriliyor 
</HEADLINE>
<TEXT>

     Batı basını, TBMM'nin Türk hava sahasının ABD'ye açılması kararından çok Türk askerlerine Kuzey Irak'a girme izni verilmesine büyük ilgi gösterdi. 
     Washington Post gazetesi, "Tayyip Erdoğan, o kadar siyasi otorite kaybına uğradı ki Türkiye'nin etkili generallerinİN kuvvetlere Irak'a girme emri vermesini önleyemeyebilir" görüşünü dile getirirken The Guardian, üst düzey bir ABD yetkilisine dayanarak "ABD'nin Türkiye'nin Irak'a girmemesi için yalvardığı" iddiasında bulundu. 
     
     WASHİNGTON POST ERDOĞAN SİYASİ OTORİTE KAYBINA UĞRADI 

     ABD'nin önde gelen gazetelerinden Washington Post, Türkiye ABD'ye hava sahasını kullama izni verirken aynı zamanda Türk askerlerinin Kuzey Irak'a gönderilmesini onaylandığına dikkat çekti. ABD ve Iraklı Kürtlerin Türk askerlerinin Kuzey Irak'a gönderilmesi konusunda uyardığını kaydeden gazete, birkaç bin Türk askerinin şimdiden Kuzey Irak'da bulunduğunu, ancak Türkiye'nin bölgeye 40 bin asker daha göndermek istediğini belirtti. Üst düzey bir AKP yetkilisinin Kuzey Irak'a asker gönderme kararının gelişmelere bağlı olduğunu söylediğini aktaran gazete, "Ancak diğer parti kaynakları, Başbakan Recep Tayyip Erdoğan'ın askeri işbirliğinin karşılığında ABD'den ekonomik paketi sağlama çabalarının başarısız kalması nedeniyle çok büyük bir siyasi otororite kaybına uğradığından Türkiye'nin etkili generallerini kuvvetlerine Irak'a girme emrini vermelerini engelleyemebileceğini söylediler" diye yazdı. 
     Washington Post, Kuzey Irak kaynaklı diğer bir yazısında Iraklı Kürtlerin Kerkük'e saldırmaya özellikle istekli olduğunu belirtirken Türk yetkililerinin bölgeye askerlerini göndermekle tehdit ettiğini, ABD'nin ise, Kürtlerden güçlerini frenlemelerini istediğini öne sürdü. 
     
     THE GUARDİAN ABD TÜRKİYE'YE YALVARDI 

     İngiliz The Guardian gazetesi ise, Türkiye'nin İngiltere ve ABD'nin protestolarına ve Kürtlerin misilleme tehdidine karşın Kuzey Irak'a tank ve asker göndermeye kararlı olduğunu söylediğini bildirdi. "Batılı diplomatlar, sadece Ankara'nın sınırın diğer tarafına geçme konusundaki yasal hakkını değil, aynı zamanda gerekçelerinin samimiyetini sorguladı" diye yazan gazete, Türk yetkililerinin bir müdahalenin amacının insani yardım sağlamak olacağını söylemeelerine karşın bunun Kürtlerin Irak petrol alanlarını ele geçirmelerini önlemek için bir bahane olarak değenlendirildiğini kaydetti. Gazete, üst düzey bir ABD'li yetkiliye dayanarak Washigton'un çok çiddi etkilerinin olacağını belirterek Türkiye'nin bu yönde bir adım atmaması için "yalvardığı"nı öne süren gazete, "Başka kaynaklar ise, Türkiye AB'ye katılma iddiasının tek taraflı olarak harekete geçerse, zarar göreceğini söylediler" diye yazdı. Bundan daha kötüsünün Türkiye ile ABD kuvvetlerinin karşı karşıya gelmesi olasılığının da bulunduğunu savunan gazete, diplomatların Genelkurmay'ın ABD'nin Irak harekatını kendi Kürt sorununu çözmek için en iyi fırsat olarak kullanmaya kararlı olmasından korktuklarını da dile getirdi. 
     
     LİBERATİON TÜRKİYE SINIRI GEÇERSE AB ÜYELİĞİNİ TEHLİKEYE 

     SOKAR Fransız Liberation gazetesi ise, Türkiye'nin Irak sınırını geçerek büyük olasılıkla AB üyeliği adaylığını tehlikeye atacağını bildiğini öne sürdü. Buna karşın, Türkiye'nin ABD için temel bir bölgesel müttefik olmaya devam edeceği yorumunu yapan gazete, Türkiye'nin Amerika'n Irak'taki projelerine verebileceği zararın faturasının öncellikle Kürtler tarafından ödeneceği iddiasında bulundu. 
     Liberation, Türkiye'nin Irak rejiminin değişmesine, kendisi için mümkün olan en büyük avantaj sağlamadan, izlemekle yetinmeyeceğini savunan gazete, Irak sınırlarının güvenliğe alınmasının ve diktatörlüğün yerini kaosun almasının önlenmesinin ABD'nin görevinin olacağını belirtti. 
     
     FİNANCİAL TİMES ABD'NİN TUTUMU DEĞİŞMEDİ. 

     Uluslararası ekonomik çevrelerinin etkin gazetesi Financial Times de, Türkiye'nin kendi askerlerinin Kuzey Irak'a girmesi konusunda destek alabileceği umuduyla hava sahasının ABD'ye açtığı yorumunu yaptı. Cumhurbaşkanı Ahmet Necdet Sezer'in Irak harekatını kınadığına da dikkat çeken gazete, "Ancak onay verilmesi Türkiye'nin stratejik müttefiki ile olan ilişkilere verilen zararın bir ölçüde giderilmesine yardımcı olabilir" görüşünü dile getirdi. 
     Türkiye'nin Amerikan kara kuvvetlerinin topraklarına konuşlandırılmasını izin vermemesi nedeniyle ikili ilişkilerde olumsuzlukların yaşandığına dikkat çeken gazete, "Türk yetkilileri, üst uçuşlara izin verilmesinin Türkiye'nin Kuzey Irak'a asker görderme planları için ABD'den onay almasını sağlayacağını umuyorlardı" diye yazdı. 
     Buna karşın, Finacial Times, ABD'nin, Türk askerlerinin Kuzey Irak'a girmesi konusundaki olumsuz tutumunun değişmediğine dikkat çekti. 
     

     
</TEXT>
</DOC>
