<DOC>
<DOCNO> 126458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/dunya/tur.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Canlı kalkan ithal edecekler      Irak’ın, olası bir Amerikan saldırısı durumunda "canlı kalkan" olmak isteyen Arap ve Avrupalı gönüllülerin ilk grubunu yakında ülkeye kabul edeceği ve bu kişileri stratejik tesislere yerleştireceği belirtildi. Irak’ta bulunan Arap Halk Güçleri Konferansı’nın Genel Sekreteri Saad Kasım Hammudi, Reuters ajansına yaptığı açıklamada "Canlı kalkan olarak hareket etmek isteyen ilk grup gönüllüyü kabul etme hazırlığındayız" dedi. Baas Partisi’nin önemli üyelerinden Hammudi, gönüllülerin, Irak yönetimi altında bulunan hayati ve stratejik tesislere dağıtılacaklarını söyledi. Hammudi, ABD ve Avrupa ülkelerinden de gönüllüler gelmesini beklediklerini açıkladı. 
     
ABD, yeni Irak ordusu kuruyor      ABD, Saddam’ı devirdikten sonra yeni bir Irak ordusu oluşturmak için kolları sıvadı. Yeni Irak ordusunun çekirdeğini Avrupa ve ABD’de sürgünde yaşayan Iraklılardan devşirilecek 3 bin kişilik bir birlik oluşturacak. Bu çekirdek birlik, Macar hükümetiyle yapılan anlaşma uyarınca bu ülkenin başkenti Budapeşte’nin güneyindeki eski bir Sovyet hava üssü olan Taszar’da yılbaşından itibaren askeri eğitim görecek. ABD Genelkurmay Başkanı Hava General Richard B. Myers, yeni Irak ordusu askerlerinin şimdilik Irak’a karşı yapılacak olası bir operasyonda Amerikan birliklerine kılavuzluk yapacaklarını söyledi. 
     



 DÜNYA 











</TEXT>
</DOC>
