<DOC>
<DOCNO> 131088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur27.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş yıldızlı otelde unutulan çantadan amonyak çıktı 
</HEADLINE>
<TEXT>

     Ankara Emniyet Müdürü Ercüment Yılmaz, Hilton Oteli'nde, otelden ayrılan bir müşterinin odasında bulunan, çantadaki sıvının amonyak olduğunun belirlendiğini kaydetti. 
     Ankara Emniyet Müdürü Yılmaz, gazetecilerin, sıvının içeriğine ilişkin soruları üzerine, Kriminal Polis Laboratuarı'nca şişelerden ikisinde amonyak olduğunun belirlendiğini söyledi. 
     Müşterinin, El Kaide örgütüyle bağlantısının olup olmadığı sorusu üzerine Yılmaz, ''Hayır. Bizim tespit ettiğimiz öyle bir şey yok. El kaide ismini gündeme getiren herhalde bizler değiliz'' dedi. 
     Bu arada, karışımında şeker bulunan üçüncü şişede sıvının içeriğinin henüz netleşmediği kaydedildi. 
     Hilton Oteli'nde, dün otelden ayrılan Kamerun uyruklu Antony Nikan adlı kişinin odasında içeriği belirlenemeyen sıvı dolu 3 şişenin yer aldığı çanta bulunmuştu. 
     





</TEXT>
</DOC>
