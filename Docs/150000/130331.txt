<DOC>
<DOCNO> 130331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun02.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'in yıldız oyuncusu Dennis Rodman tutuklandı 
</HEADLINE>
<TEXT>

     Amerikan Ulusal Basketbol Ligi'nin NBA sürekli başı derde giren eski yıldızı Dennis Rodman, şimdi de bir kadına saldırmaktan tutuklandı. 
     California'daki Newport bölgesinin polisi, 41 yaşındaki eski basketçinin tutuklandıktan sonra yargıç kararıyla 25 bin dolar kefalet ödeyerek serbest kaldığını, ancak evinde göz hapsinde tutulacağını belirtti. 
     Polis, ankesörlü telefondan polisi arayan ve Rodman'ın saldırısına uğradığını belirten kadının dudağının patladığını belirtirken, eski NBA yıldızı hakkında dava açılıp açılmayacağına bölge savcılığının karar vereceğini kaydetti. 
     Alkollü araç kullanmak ve eşini dövmek suçlamalarıyla daha önce birçok kez mahkemeye çıkan Rodman, evinde verdiği partiler nedeniyle en az 70 kez polisin uyarısıyla karşılaşmıştı. 
     





</TEXT>
</DOC>
