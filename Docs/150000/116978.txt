<DOC>
<DOCNO> 116978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sonspo11.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, Altay maçında alınan farklı sonuçtan memnun... 
</HEADLINE>
<TEXT>

     Adanaspor Teknik Direktörü Bahri Kaya, Altay maçında alınan farklı sonuçtan mutlu olduğunu belirterek, ''Herkesin gol atmayı düşünmesi beni Galatasaray maçı için umutlandırdı'' dedi. 
     Kaya, son haftalarda sürekli iyi oynamalarına rağmen bunu bir türlü sonuca yansıtamadıklarını, 7 hafta aradan sonra Altay'ı 4-0 gibi farklı skorla yenmelerinin sevindirici olduğunu söyledi. 
     Altay karşısında tüm oyuncuların kazanmak için görevlerini yaptıklarını hatırlatan Kaya, aynı başarıyı Galatasaray'a karşı da göstererek 3 puan almayı hedeflediklerini ifade etti. Kaya, şunları kaydetti 
     ''Doğrusunu söylemek gerekirse Altay maçında 4 farklı galibiyet beklemiyordum. Farklı galibiyette tüm futbolcularımızın kazanma isteği ve haftalardır galip gelememenin verdiği hırs etken oldu. 
     Bir sevincimde Necati, Ali Asım ve Murat Bölükbaş'ın gol atmalarıydı. Çünkü, haftalardır bu futbolcular suskundu. Şimdi sahamızda yapacağımız Galatasaray maçına hazırlanıyoruz. Rakibimizin gücünü biliyor. Ancak, kesinlikle çekinmiyoruz. İyi bir hakem ve taraftarlarımızın desteğiyle sevinen taraf olacağız.'' Kaya, kart cezalısı İlker'in dışında eksiklerinin bulunmadığını da sözlerine ekledi. 
     





</TEXT>
</DOC>
