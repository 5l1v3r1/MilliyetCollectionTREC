<DOC>
<DOCNO> 107226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/soneko20.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki toplam mevduat 388.2 trilyon lira arttı 
</HEADLINE>
<TEXT>

     Bankalardaki toplam mevduat, bir haftada 388.2 trilyon lira artarak, 29 Ağustos 2002 itibariyle 123 katrilyon 825.9 trilyon liraya çıktı. 
     Merkez Bankası verilerine göre, 23 Ağustos'ta toplam mevduat 123 katrilyon 437.7 trilyon lira düzeyindeydi. 
     Bankalararası mevduat dışarıda tutulduğunda, 23 Ağustos'ta 120 katrilyon 555 trilyon lira olan toplam mevduat ise 129.7 trilyon lira azalarak 29 Ağustos'ta 120 katrilyon 425.3 trilyon liraya indi. 
     Söz konusu dönemde Türk Lirası mevduat da 203.8 trilyon lira azalarak, 50 katrilyon 453.5 trilyon lira oldu. TL mevduatı, 23 Ağustos'ta 50 katrilyon 657.3 trilyon lira idi. 
     TL mevduatının 29 Ağustos itibariyle 29 katrilyon 254.7 trilyon lirası kamu bankaları, 20 katrilyon 741.1 trilyon lirası özel mevduat bankaları, 309.6 trilyon lirası da yabancı mevduat bankalarında bulunuyor. 
     
     DÖVİZ MEVDUAT HESAPLARI ARTTI 

     Bankalardaki toplam döviz mevduat hesapları, bir haftada 460 milyon dolar artarak 29 Ağustos itibarıyla 58 milyar 918 milyon dolara çıktı. 
     Merkez Bankası'nın geçici verilerine göre, 23 Ağustos'ta toplam döviz mevduat hesapları 58 milyar 458 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 356 milyon dolar artarak, 45 milyar 846 milyon dolara çıktı. 
     Yurtiçi döviz tevdiat hesapları DTH toplamı da 339 milyon dolar yükselerek, 44 milyar 242 milyon dolar oldu. Yurtdışı DTH da 17 milyon dolar artarak, 1 milyar 604 milyon dolar olarak gerçekleşti. 
     Bankalararası interbankta döviz tevdiat hesapları ise 128 milyon dolar artarak, 785 milyon dolara çıktı. 
     29 Ağustos- 6 Eylül 2002 tarihleri arasında, kredi mektuplu DTH ve süper döviz hesapları ise 2 milyon dolar artarak, 13 milyar 325 milyon dolara çıktı. 

     Bankaların müşterileriyle yaptıkları repo işlemleri, 29 Ağustos- 6 Eylül 2002 tarihleri arasında 941.4 trilyon lira azaldı. 
     
     REPO İŞLEMLERİ AZALDI 

     Merkez Bankası verilerine göre, bankaların müşterileriyle yaptıkları repo işlemleri 29 Ağustos'ta 4 katrilyon 10.9 trilyon lira iken, 6 Eylül itibariyle 3 katrilyon 69.5 trilyon liraya indi. 
     Mali kuruluşlararası repo ve ters repo işlemlerine bakıldığında da, 29 Ağustos tarihinde 4 katrilyon 734.5 trilyon lira iken, 6 Eylül itibarıyla 414.2 trilyon lira artarak 5 katrilyon 148.8 trilyon liraya yükseldi. 
     





</TEXT>
</DOC>
