<DOC>
<DOCNO> 127564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/pulur.html </URL>
<DATE> 2002/12/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Kara cüppeliler" lafına doğru... 
</HEADLINE>
<TEXT>

     AKP iktidar olunca "Ayinesi iştir kişinin lafa bakılmaz" demiş ve eklemiştik 
     "Onlar hakkındaki görüşlerimizi, hem de onların kendi sözlerinden oluşan görüşlerimizi, şimdilik buzluğa koyuyoruz laik Cumhuriyet’in temel ilkelerine yönelik davranışlar gördüğümüz zaman çıkaracağız." 
     Buzluğun kapağını açmak zamanı yavaş yavaş geliyor. 
     
     ÖNCE, Meclis’e, Milli Eğitim Komisyonu’nun kuruluşuna bir bakın... 
     24 kişilik komisyonun 16 üyesi AKP’li... 
     Bunun yadırganacak tarafı yok, çoğunluk her komisyonda oranı kadar temsil edilir. 
     Fakat, AKP’li üyelerin çoğunluğunun, Başkan, Başkanvekili, katip dahil imam hatip ve İlahiyat mezunu olduğunu görünce aklınıza ne gelir Elbette Milli Eğitim Komisyonu’nda imam hatipli, İlahiyatlı üyeler de olacaktır, lakin AKP grubunda, başka yerden mezun olanlar yok mu, demez misiniz 
     Bu tercih, nasıl değerlendirilir 
     Eğitim uzmanı, Milliyet yazarı Abbas Güçlü bakın nasıl değerlendirdi 
     "Milli Eğitim’e kültüre, gençliğe ve spora, bundan böyle pedagojik birikimi olanlar değil yoğun İslami birikimi olanlar yön verecek. Bu komisyon ile çağdaş eğitimden söz etmek ancak takiyecilik olur. Umarım yanılan biz oluruz .." 20. 12. 2002 
     
     AKP’nin "Üniversiteler İçin Acil Eylem Planı"na Türkiye’deki bütün rektörlerden zehir zemberek bir tepki geldi... 
     Niçin 
     Çünkü AKP’nin amacı açığa çıkmıştı, üniversiteler bölünecek, demokratikleşme diye kılıfına uygun, bir düzen getirilecekti. Bunun başında da, türbanlı öğrencilerin affı ile disiplin suçu işleyen öğretim üyelerinin affı geliyordu. 
     Rektörler ne demek istediklerini ve hedefi belirttiler 
     "Geçmişte bazı üniversite ve yükseköğrenim kurumlarına bilim, medeniyet ve Cumhuriyet karşıtı zihniyetlerin hakim olduğu, bu yollarla hak etmeyen kişilere akademik unvanlar dağıtarak, kadrolar yetiştirildiği ve bu kişilerden bazılarının devletin üst düzeylerinde görev aldığı bilinen bir husustur. Bugün yükseköğretim kurumlarında bu tür girişimlere imkan verilmemektedir, gelecekte de asla verilmeyecektir. Demokratik, laik, sosyal hukuk devleti anlayışına sahip Türk üniversitelerine siyasi güçlerin kontrolüne sokacak düzenlemelere izin verilemez." 
     
     ÜNİVERSİTE, iktidar çatışması adım adım tırmanıyordu. 
     Önce Başbakan Gül "Oturun oturduğunuz yerde " anlamına gelen bir konuşma yaptı, arkadan Milli Eğitim Bakanı niyetini belli etti. Erkan Mumcu, rektörlere karşı sessiz kaldığını söyleyerek kendisini eleştiren AKP milletvekillerine teminat veriyordu 
     "Filmlerde katil başta gösterilmez, filmin sonunu bekleyin " 
     Sayın Bakan, bu lafının payını, İstanbul Üniversitesi Rektörü Prof. Kemal Alemdaroğlu’ndan aldı 
     "Türk üniversitelerinde Atatürkçü düşünce sistemini değiştirmeye köktendinci, bölücü, çıkarcı, Kıbrıs’ı ver, kurtul, Güneydoğu’dan vazgeç, anlayışına yönelik girişimler gerçekten bir cinayettir. 
     Bu cinayetlerin katilin kim olacağı, anlaşılan Milli Eğitim Bakanı Erkan Mumcu tarafından saptanmıştır. Cinayetlerin katilini Bakan Mumcu biliyor." Hürriyet, 26.12.2002 
     
     BU Milli Eğitim Bakanı’na dikkat edin... 
     Yakında, üniversitenin karşısında, yumruklarını sıkıp "kara cüppeliler" diye bağırırsa hiç şaşırmayın... 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
