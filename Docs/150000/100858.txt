<DOC>
<DOCNO> 100858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/guncel/agun.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Olağan’ hayat uykusuz bıraktı 
</HEADLINE>
<TEXT>

Yıllardır attıkları her adımın hesabını veren Tunceliler, bugünlerde uykusuz... OHAL’siz günlerin başladığına inanabilmek için sabahlara kadar sokaklardalar 
     BELMA AKÇURA Tunceli 

     Tunceli’de, "kente giriş ve çıkışların yasaklandığı, insanların bir ilçeden diğerine gidemediği, kontrol noktalarında kimliklerini bıraktığı, köylerin boşaltıldığı, mezraların yakıldığı günler" geride kaldı. Yiyeceklere ambargo konulan günler, geceyarısı kurşunlarıyla yazılan sayısız ölüm hikayeleri de. Tunceli artık olağan... Türkiye, AB’nin kapısını aralamak için Olağanüstü Hal kapsamındaki kentin kapısını açınca, 50 bin bin Tuncelili, Munzur Festivali’ni bahane edip memleketine geri geldi. 
     
     Normale döneriz elbet’ 
     Terör yüzünden şehri terk’ eden Tuncelilerle viraneye dönmüş kente giriyoruz giriş ve çıkışları denetleyen yedi kontrol noktasından dördü kaldırılmış. Esnaf kepenklerini açmış, kahve önlerini gençler tıka basa doldurmuş... Polis beyefendi’, asker sevgili’ olmuş. Dükkanlar, restoranlar sabaha kadar açık her yer insan kalabalığı. Onlar da farkında Normale döneriz’ diyorlar. Nüfusu 160 binden 95 bine inen Tunceli umudunu "geri dönüşlere" ve yeni yatırımlara bağlamış. 150 köy ve 800 mezraya geri dönüşlerin başlaması için aile başına 400 milyon lira nakit para ve inşaat malzemesi verilmesi bekleniyor. 
     
     Sürekli türkü dinliyorlar 
     "Palavra" adını taktıkları Cumhuriyet Meydanı’nda biraraya gelen gençlerin gidebileceği bir sinema hala yok. "Ütopya" adını verdikleri kitapçıda buluşuyorlar. OHAL gençlerinin yüzleri, hikayelerine uymuyor onlar her ne kadar dağlardan uçurum gülü’ toplayıp, uçurumlardan yuvarlanarak kafa göz yarıp kestirme’ yollar buluyorlarsa da hepsinin üzerinde bir "devlet ciddiyeti" var. Hemen hepsi illegal sol bir örgüt mensubu gibi az konuşup, aralıksız türkü dinliyor. Zaten neredeyse hepsinin adları da Ozan, Ulaş, Diren, Dilek... Hemen hemen hepsi de uçurum kenarında poz vermeye bayılıyor. 
     
OHAL kalktı ya artık buraları bırakmayız...’      Viraneye dönmüş kente terör nedeniyle tuğla fabrikasının dışında yem, iplik ve süt fabrikaları çalışmıyor. Ama Tuncelililer zaten bu fabrikaların açılmasını istemiyor, çünkü bunlar çevreyi kirletiyor. Özellikle Almanya’dan gelip, bütün birikimlerini ev ve dükkan açarak değerlendirenlerin evleri yıkılıp dükkanları yağmalandığı, hatta öldürüldükleri için de uzun süre kimse bir daha buraya yatırım yapmamış. Ama dışarıdan gelen Tuncelililer, "İşte terör bitmiş, OHAL de kalkmış. Bu toprakları bırakıp gitmeyiz" diyerek yine yatırımlar yapacaklarının işaretlerini veriyorlar. 
     



 GÜNCEL 















</TEXT>
</DOC>
