<DOC>
<DOCNO> 121590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/soneko18.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 30 puanlık düşüşle tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 30.32 puan azalışla 1. seansı 13,006.59 puandan tamamladı. Hisse senetleri ortalama yüzde 0.23 değer kaybetti. Seans, 63.67 puan artışla 13,100.58 puan seviyesinden açıldı. Seansın ilk yarısı da 177.34 puan azalışla 12,859.57 puandan geçildi. 
     Seans kapanışında mali endeks 51.34 puan azalışla 16,415.41 puana, sanayi endeksi 23.55 puan azalışla 12,322.16 puana gerilerken, hizmetler endeksi 18.54 puan artışla 8,309.86 puana yükseldi. 
     Böylece önceki kapanışa göre mali grup hisseler ortalama yüzde 0.31, sanayi grubu hisseleri ortalama yüzde 0.19 oranında değer yitirirken, hizmetler grubu hisseleri ortalama yüzde 0.22 oranında değer kazandı. 
     Endeks, seans içinde en düşük 12,793.31 puana gerilerken, en yüksek değer olarak da 13,185.75 puanı gördü. 
     İşlem gören toplam 281 hisse senedinden 91'i değer yitirirken, 91'i de değer kazandı. 99 hissenin fiyatında ise değişiklik olmadı. 
     Seansta, 490 trilyon 586 milyar 909 milyon liralık işlem hacmi oluştu. 
     Yapı ve Kredi Bankası, Garanti Bankası, Turkcell, Doğan Holding ve İş Bankası C en yoğun işlem gören hisseler oldu. 
     Borsa uzmanları, piyasanın, Avrupa Birliği, Kıbrıs sorunu, hükümet icraatları gibi konularda oluşabilecek gelişmeleri kısa vadeli kar satışlarıyla beklemeyi tercih ettiğini savunarak, 12,500-13,500 aralığında sert dalgalanan endeksin önümüzdekı hafta bayram öncesinde bir miktar yükseliş kaydedebileceği görüşünü dile getiriyorlar. 
     





</TEXT>
</DOC>
