<DOC>
<DOCNO> 106883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/siy07.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gensoruya ilk destek Cem’den 
</HEADLINE>
<TEXT>

     ANKARA Milliyet 

     Seçimin ertelenmesine sıcak bakmadığını belirten YTP lideri İsmail Cem, CNN Türk ve NTV’de yaptığı açıklamalarda, kendi içinde bütünlüğü olmayan 57. hükümetin hem seçim hem Türkiye hem de AB için sakıncalı bir durum yarattığını ileri sürdü. Cem, 3 Kasım’da yapılacak seçimlere mevcut hükümetle gidilmesinin sakıncalı olduğunu da dile getirerek, hükümetin düşürülmesi için verilecek gensoruyu destekleyeceklerini belirtti. 
     
     IRAK DA ETKİLER’ 
     Olası bir Irak operasyonunun seçim tarihini etkileyebileceğini bildiren Cem şöyle konuştu "Irak operasyonu seçim tarihini etkileyebilir. Hadisenin çapına, Türkiye’nin ne kadar içinde yer alacağına bağlı. ABD’nin Irak’a yapmayı planladığı operasyonu her zamankinden daha yakın ve kuvvetli görüyorum. Olası bir operasyona hazırlıklı olmak lazım ama bunun işaretini görmüyorum. Ama uzmanlar böyle bir operasyon ihtimalinin her zamankinden yüksek olduğunu ifade ediyor." 



 SİYASET 




















</TEXT>
</DOC>
