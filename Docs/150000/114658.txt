<DOC>
<DOCNO> 114658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/soneko12.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi yayınlandı... 
</HEADLINE>
<TEXT>

     Merkez Bankası Beklenti Anketi'ne göre yıl sonu uygun ortalama enflasyon beklentisi, Tüketici Fiyat Endeksi TÜFE bazında yüzde 33.4'e indi. 
     En yüksek tahminler, Ekim ayının birinci anketine göre 8 puan azalarak yüzde 48'den yüzde 40'a geriledi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Ekim ayının birinci anketinde yüzde 29-48 aralığında seyreden yıl sonu TÜFE öngörüsü, Ekim ayının ikinci anketinde yüzde 29-40 aralığında seyretti. 
     Daha önce yüzde 33.5 olan yıl sonu uygun ortalama enflasyon beklentisi ise yüzde 33.4'e düştü. 
     Ekim ayının ikinci anketinde cari aylık TÜFE'ye göre uygun ortalama enflasyon beklentisi yine yüzde 3.4 oldu. Ekim ayının birinci anketinde yüzde 2.0-4.4 aralığında seyreden cari ayın TÜFE beklentisi yüzde 1.5-4.5 aralığında oluştu. 
     
     2 AY SONRASI İÇİN TÜFE BEKLENTİSİ 
     Ekim ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 1.5-4.7 olurken, uygun ortalama enflasyon oranı yüzde 2.9 olarak belirlendi. 
     Ekim ayının birinci anketinde de iki ay sonrasının TÜFE beklentisi aynı oranda saptanmıştı. 
     Gelecek 12 aylık dönemin TÜFE beklentisi aralığı Ekim ayının ikinci anketinde yüzde 20-36 olurken, bu oranlar Ekim ayının birinci ankette yüzde 18.0-45.0 olarak belirlenmişti. 
     Ekim ayının birinci anketinde, yüzde 28.7 olarak belirlenen gelecek 12 aylık dönemin TÜFE uygun ortalaması da yüzde 28.1'e geriledi. 
     
     FAİZ ORANLARI 
     Öte yandan Ekim ayının ikinci anketinde, bu ayın ilk anketine göre cari ayın bileşik faiz oranı beklentisinde düşüş yaşandı. 
     Buna göre Ekim ayının birinci anket sonuçlarına göre, yüzde 55-71 aralığında seyretmesi öngörülen cari ayın bileşik faiz beklentisi, Ekim ayının ikinci anketinde yüzde 51-72 aralığında gerçekleşirken, uygun ortalama da yüzde 69'dan yüzde 57'ye indi. 
     Yıl sonu bileşik faiz beklentisi, Ekim ayı ikinci anket sonuçlarına göre yüzde 35-68 aralığında, uygun ortalamada yüzde 52.6 olarak gerçekleşti. 
     Bileşik faiz beklentisi, Ekim ayının birinci anket sonuçlarında, yüzde 35-80 aralığında ve uygun ortalamanın da yüzde 54.8 olması öngörülmüştü. 
     Yıl sonu basit faiz oranı beklentisi ise Ekim ayının ikinci anketinde yüzde 29-50 uygun ortalama ise yüzde 42.2 olarak hesaplandı. 
     Ekim ayının birinci anketinde bu oranlar sırasıyla yüzde 29-52 ve yüzde 42.5 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ekim ayının ikinci anketinde cari ay sonu kur beklentisi aralığı 1,600,000-1,830,000 lira olurken, uygun ortalama 1,675,700 lira olarak belirlendi. 
     Ekim ayının birinci anket sonuçlarında cari ay sonu kur beklentisi aralığı 1,600,000-2,000,000 olurken, uygun ortalama ise 1,677.500 bin lira olarak saptanmıştı. 
     Bu arada katılımcılar, Ekim ayının ikinci anketinde yıl sonu dolar kuru beklentisi 1,550,000-2,550,000 lira olurken, uygun ortalama 1,810,000 liraya geriledi. 
     Ekim ayının birinci anketinde uygun ortalama 1,521,000- 2,550,000 lira, uygun ortalama ise 1,822,000 lira olmuştu. 
     
     BÜYÜME BEKLENTİSİ ARTTI 
     Katılımcılar ayrıca, Ekim ayının ikinci anketinde, yıl sonu GSMH'sinin yüzde 2.0 ile yüzde 5.2 aralığında artacağını, uygun ortalamanın da yüzde 4.0 olacağını öngördüler. 
     Ekim ayının birinci anketinde, yıl sonu GSMH 1.5-5.2 aralığında uygun ortalama ise 3.7 olarak belirlenmişti. 
     Ekim ayının ikinci anketinde, yıl sonu cari işlemler dengesinin eksi 4 milyar dolar ile 3 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Ekim ayının birinci anketinde cari işlemler dengesinin eksi 5 milyar dolar ile 5 milyar dolar arasında seyredeceği öngörülmüştü. 
     





</TEXT>
</DOC>
