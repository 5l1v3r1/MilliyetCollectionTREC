<DOC>
<DOCNO> 138202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/soneko20.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Anketi'nde TÜFE 25,8 oldu 
</HEADLINE>
<TEXT>

     Merkez Bankası Beklenti Anketi'ne göre, 2003 yıl sonu uygun ortalama enflasyon beklentisi, Şubat ayının ilk anketinde olduğu gibi, Tüketici Fiyat Endeksi TÜFE bazında yüzde 25.8 olarak belirlendi. 
     Şubat ayının ilk anketinde yüzde 40 olarak belirlenen en yüksek yıl sonu tahmini, ikinci anketinde değişmeden kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Şubat ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Şubat ayının ilk anketinde yüzde 20-40 aralığında seyreden yıl sonu TÜFE öngörüsü, ikinci ankette yüzde 19.6-40 aralığında oldu. Daha önce yüzde 25.8 olan yıl sonu uygun ortalama enflasyon beklentisi ikinci ankette de değişmedi. 
     Şubat ayının ilk anketinde yüzde 2.5 olan cari ayın TÜFE'ye göre uygun ortalama enflasyon beklentisi, ikinci anketinde yüzde 2.4'e indi. 
     Cari ayın TÜFE beklentisi Şubat ayının ilk anketinde yüzde 1.2-4.1 aralığında gerçekleşirken ikinci anketinde yüzde 1.2-3.8 aralığında gerçekleşti. 
     
     2 AY SONRASI İÇİN TÜFE BEKLENTİSİ 
     Şubat ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 1.0-3.7 olurken, yüzde 2.2 olan uygun ortalama enflasyon oranı yüzde 2.3'e çıktı. 
     Şubat ayının ilk anketinde de, iki ay sonrasının TÜFE beklenti aralığı yüzde 1.0-3.2 aralığında gerçekleşmişti. 
     Gelecek 12 aylık dönemin TÜFE beklentisi aralığı Şubat ayının ikinci anketinde ilk ankette olduğu üzere yüzde 15-35 oldu Şubat ayının ilk anketinde, yüzde 23.8 olarak belirlenen gelecek 12 aylık dönemin TÜFE uygun ortalaması da yüzde 24.0'e çıktı. 
     
     FAİZ ORANLARI 
     Öte yandan Şubat ayının ikinci anketinde, ilk anketine göre cari ayın uygun ortalama bileşik faiz oranı beklentisinde artış yaşandı. 
     Buna göre, Şubat ayının ilk anket sonuçlarına göre yüzde 45-60 aralığında seyretmesi öngörülen cari ayın bileşik faiz beklentisi, ikinci anketinde yüzde 45-58 aralığında gerçekleşirken, uygun ortalama da yüzde 49.0'dan yüzde 49.3'e çıktı. 
     Yıl sonu bileşik faiz beklentisi, Şubat ayı ikinci anket sonuçlarına göre yüzde 29-60 aralığında, uygun ortalamada yüzde 39.9 olarak gerçekleşti. 
     Bileşik faiz beklentisi, Şubat ayının ilk anket sonuçlarında, yüzde 24-55 aralığında ve uygun ortalamanın da yüzde 40.0 olması öngörülmüştü. 
     Yıl sonu basit faiz oranı beklentisi ise Şubat ayının ikinci anketinde ilk anketinde olduğu gibi yüzde 20-45 olurken, uygun ortalama ise yüzde 34.0'den yüzde 34.2'ye çıktı. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Şubat ayının ikinci anketinde cari ay sonu kur beklentisi aralığı 1,610,000-2,050,000 lira olurken, uygun ortalama 1,658.600 lira olarak belirlendi. 
     Şubat ayının ilk anket sonuçlarında cari ay sonu kur beklentisi aralığı 1,640.000-2,000,000 olurken, uygun ortalama ise 1,682.500 bin lira olarak saptanmıştı. 
     Bu arada katılımcıların, Şubat ayının ikinci anketinde yıl sonu dolar kuru beklentisi 1,800,000-2,500,000 lira olurken, uygun ortalama 2,033,100 lira olarak belirlendi. 
     Şubat ayının ilk anketinde uygun ortalama 1,820,000-2,500,000 lira, uygun ortalama ise 2,050,000 lira olmuştu. 
     
     BÜYÜME BEKLENTİSİ 
     Katılımcılar ayrıca, Şubat ayının ikinci anketinde, yıl sonu GSMH'sinin yüzde 2.4 ile yüzde 6.5 aralığında, uygun ortalamanın da yüzde 4.2 olacağını öngördüler. 
     Şubat ayının ilk anketinde, yıl sonu GSMH 2.5-6.5 aralığında, uygun ortalama ise 4.3 olarak belirlenmişti. 
     Şubat ayının ikinci anketinde, yıl sonu cari işlemler dengesinin eksi 4.500 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Şubat ayının ilk anketinde, cari işlemler dengesinin eksi 6.137 milyar dolar ile 5 milyar dolar arasında seyredeceği öngörülmüştü. 
     





</TEXT>
</DOC>
