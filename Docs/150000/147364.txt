<DOC>
<DOCNO> 147364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/ekonomi/eko03.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura 9 ay için yüzde 7 zam kamu işçisine de yıllık yüzde 15 
</HEADLINE>
<TEXT>

Maliye bürokratlarından nisan ayında ikinci üç aylık zammı bekleyen memura kötü haber Bütçe ve savaş olanaklarına göre nisanda zam yok. Bundan sonra bütün yıl için en fazla yüzde 7 zam olur 
     Yılbaşında memur maaşlarına üç ay için’ yüzde 5 zam yapan ve nisanda yılın ikinci zammının yapılacağını ilan eden hükümetten, nisan ayının üçüncü gününde de bir açıklama gelmedi. Maliye bürokratları ise nisanda zam öngörülmediğini, bütçenin, yılın geri kalan dokuz ayı için sadece yüzde 7’lik bir zamma imk n tanıdığını belirtti. Aynı yetkililer kamu işçisine de 2003 için en fazla yüzde 15 zam yapılabileceğini söyledi. 
     Buna göre enflasyon farkı’ uygulamasını kaldıran hükümet kamu ücret ve maaş zamlarında, enflasyon’ ölçüsünü de dikkate alınmamış olacak. Bilindiği gibi 2003 yılı tüketici enflasyonu hedefi yüzde 20 olarak belirlenmişti. Bu hedef tutsa dahi memur maaş artışı enflasyonun 8 puan altında kalmış olacak. Yüzde 24.7 olan ortalama enflasyona göre ise maaşlarda yüzde 12 reel kayıp gerçekleşecek. 
     
     Maaş ödeyebilmek önemli’ 
     25 Aralık 2002’de yapılan Bakanlar Kurulu toplantısında maaşlara 1 Ocak’ta yüzde 5 zam yapılması, zamların üç ayda bir’ belirlenmesi kararlaştırılmıştı. Ancak bugün itibariyle hükümetten ikinci üç aylık zamma ilişkin hiç bir açıklama gelmedi. Maliye bürokratları da bütçede yaşanan sıkıntılar ve Irak savaşının yarattığı olumsuz etkiler’in, şu dönemde yeni bir maaş ayarlamasına imk n tanımadığını vurguluyor. Bütçedeki personel ödeneklerinin yılın geri kalan bölümü için sadece yüzde 7’lik bir artışa olanak verdiğini kaydeden bir üst Maliye yetkilisi, şöyle dedi 
     "Biz 2003 bütçesini yüzde 5 artı yüzde 7’lik zamma göre hazırladık. Nisanda yeni bir zam söz konusu görülmüyor. Yüzde 1’lik zam bütçeye 100 trilyon yük getiriyor. Emeklilerle bu 200 trilyonu buluyor. Bu koşullarda maaş artışı bir yana düzenli maaş ödemek bile oldukça önemli. Tabi ki karar hükümetin. Ama teknik değerlendirmelerde yeni bir zam zor görünüyor." 
     
     Toplu sözleşmelerde yüzde 10 - 15 
     Bu arada ekonominin durumu ve mevcut bütçe olanaklarıyla kamu işçisine de toplu sözleşme masasında yıllık en fazla yüzde 15 zam verilebileceği belirtiliyor. Yetkililer, "Bu şartlarda KİT’lere de daha fazla transfer yapılması mümkün olmayacak. Mevcut finansman olanaklarıyla işçilerin yıllık ücret artışı yüzde 10’lar dolayında bir düzeyde tutulur. Bu rakam en fazla da yüzde 15’e çıkabilir" dediler. 
     


SİYASET 





















</TEXT>
</DOC>
