<DOC>
<DOCNO> 135643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/spo15.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kura çekimi 12 Şubat’ta      FIFA’NIN 18 - 29 Haziran’da Fransa’da düzenleyeceği Konfederasyon Kupası maçlarının kura çekimi 12 Şubat Çarşamba günü Paris’te yapılacak. Türkiye, Brezilya ile aynı grupta yer alacak. Fransa’nın yanı sıra kıtalarını temsilen Türkiye, Japonya, Kolombiya, Yeni Zelanda, Brezilya, Kamerun ve ABD’nin katılacağı kupada maçlar, Paris, Lyon ve St. Etiene kentlerinde oynanacak. 
     
Hasret bitti      DİYARBAKIRSPOR, bir haftalık İstanbul kampından sonra şehre döndü. Teknik Direktör Ümit Kayıhan, "Biz işimize bakıyoruz" dedi. 14 Şubat’ta yapılacak olağanüstü kongrede tek aday olacak Mücahit Can’ın listesini oluşturduğu ve hacca gittiği belirtildi. 
     
Kriz çözüldü      SAMSUNSPOR’UN önceki geceki idmanını, sakatlığını bahane ederek, yarım bırakan ve Sakıp Özberk’ten tepki alan Celil’le ilgili kriz çözüldü. Tecrübeli futbolcunun, Özberk’ten özür dilediği ve sorunun tatlıya bağlandığı öğrenildi. 
     
Rallide ikinci perde      DÜNYA Ralli Şampiyonası’nın ikinci ayağı olan İsveç Rallisi bugün start alacak. Toplam 83 aracın mücadele edeceği ralli tamamen karla kaplı parkurda gerçekleşecek. Monte Carlo’da kürsüye ambargo koyan Citroen’in Fransız pilotlarına bu kez parkur ve hava koşullarına alışık İskandinav sürücülerin üstünlük kurması bekleniyor. İsveç’te dün yapılan Shake Down’ı deneme sürüşü Peugeot’tan son şampiyon Marcus Gronholm önde tamamladı. 
     
Minikler işbaşında      BASKETBOL Federasyonu tarafından Garanti Bankası sponsorluğunda organize edilen Küçük Dev Adamlar Yarı yıl Basketbol Turnuvası, İstanbul’da başladı. 12 Dev Adam Basketbol Okulları’nın faaliyet gösterdiği 25 il arasında, 96 minik sporcunun katılımıyla gerçekleştirilen turnuva 4 gün sürecek. 
     
Karate sınavı      POLONYA’DA 14 - 16 Şubat arasında düzenlenecek Ümitler ve Gençler Avrupa Karate Şampiyonası’nda 25 sporcu ile madalya mücadelesi verilecek. Federasyon Başkanı Halil Durna’nın gözetiminde 12 Şubat’ta Wroclaw’a hareket edecek kafilede Erkan Taşbaşı, Ersoy Çırlar, Esat Delihasan, Şaban Turan ve Şafak Yüksel antrenör olarak yer alacak. 
     
Denizli’ye yakın takip      DENİZLİSPOR’UN UEFA Kupası 4. turundaki rakibi Portekiz’in Porto takımı, temsilcimizi yakın takibe alacak. Porto teknik direktörü Jose Mourinho’nun, bu gece geç saatlerde İstanbul’a geleceği ve yarınki Galatasaray maçını izleyeceği bildirildi. 
     



 SPOR 


























</TEXT>
</DOC>
