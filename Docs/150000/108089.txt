<DOC>
<DOCNO> 108089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/soneko14.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal Kalite Ödülleri'nin finalistleri belli oldu... 
</HEADLINE>
<TEXT>

     Türkiye'de toplam kalite yönetiminin bir yaşam biçimi olarak yaygınlaştırılmasını teşvik etmek amacıyla her yıl Türkiye Kalite Derneği KalDer ve TÜSİAD tarafından verilen Ulusal Kalite Ödülleri'nin 2002 yılı finalistleri belli oldu. 
     Her yıl işletme alanında verilen ödüllere bu yıl Sivil Toplum Kuruluşları STK yeni kategori olarak eklendi. 
     KalDer tarafından bu yıl ilk kez verilecek STK Kalite ödülü için Uluslararası Nakliyeciler Derneği UND finale çıkmaya hak kazandı. 
     İşletme Kategorsinde ise, Bosch Sanayi ve Ticaret A.Ş. RBTR-Bursa, SKF Türk Sanayi ve Ticaret Ltd. Şti., Genpar Otomotiv Ticaret A.Ş., Özen Mensucat Boya ve Terbiye İşletmeleri A.Ş., ESAN Eczacıbaşı Endüstriyel Hammaddeler San. Tic. A.Ş. finale kaldı. 
     Finalistler, 23-27 Eylül tarihlerinde yapılacak saha ziyaretleri sonucu kuruluşlara puan verilerek Kalite Ödülü Yürütme Kurulu'na sunulacak. 
     Akademisyenler ve toplam kalite yönetimi uygulayan üst düzey yöneticilerden oluşan ödül jürisi tarafından belirlenecek birinciler, 23-24 Ekim tarihlerinde yapılacak 11. Ulusal Kalite Kongresi'nin son günündeki törende ödüllerini alacak. 
     Kamu kategorisindeki ödüller 6 Haziran'da yapılan Kamu Kalite Sempozyumu'da sahiplerini bulmuştu. 
     Kocaeli Sanayi Odası 2002 yılı Kamu Kategorisi Büyük Ödülü'nü kazanırken, Kadıköy Anadolu Lisesi ve Milli Eğitim Bakanlığı Eğitim Araştırma Dairesi Başkanlığı Jüri Özel Ödüllerini almıştı. 
     





</TEXT>
</DOC>
