<DOC>
<DOCNO> 111004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sonspo15.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı kart gören futbolcu hakemi dövdü 
</HEADLINE>
<TEXT>

     Rize 1. Amatör Küme'de, Rize Telekomspor ile Rize Köy Hizmetlerispor arasında yapılan maçta, olay çıktı. 
     Alınan bilgiye göre, Ekrem Orhon Stadı'nda yapılan ve 2-2 beraberlikle süren karşılaşmanın 70. dakikasında Rize Telekomsporlu Mustafa Yazıcı, rakip takım oyuncusuna faul yaptı. Karşılaşmanın orta hakemi Kemal Alaca, yan hakem Tarık Pambukçu'ya danışarak, faul kararının ardından Mustafa'yı kırmızı kartla oyun dışı bıraktı. 
     Oyun dışı kalmasına sinirlenen Mustafa Yazıcı ise yan hakem Tarık Pambukçu'ya saldırdı. 
     Yüzünde kızarıklıklar oluştuğu belirtilen yan hakem Tarık Pambukçu, tatil edilen maçın ardından, Tophane Polis Karakolu'na giderek, davacı oldu. 
     Formasıyla sahadan kaçarak uzaklaşan Mustafa Yazıcı ise daha sonra Tophane Polis Karakolu'na teslim oldu. 
     Olayla ilgili soruşturmanın sürdürüldüğü bildirildi. 
     





</TEXT>
</DOC>
