<DOC>
<DOCNO> 140148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur17.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da kar kalınlığı 3,5 metreyi geçti... 
</HEADLINE>
<TEXT>

     Türkiye'nin önemli kış turizm merkezlerinden biri olan Uludağ'da, kar kalınlığı 3 metre 37 santimetreye ulaştı. 
     Uludağ Meteoroloji İstasyonu'ndan alınan bilgiye göre, Oteller Bölgesi'ndeki kar kalınlığı, bu sabah 3 metre 37 santimetre olarak ölçüldü. 
     Hava sıcaklığının sıfırın altında 3 derece olduğu ''Beyaz Cennet''te, uzun sürenin ardından yüzünü gösterirken, görüş mesafesinin kayak yapmak için son derece elverişli olduğu bildirildi. 
     Bu arada, yoğun kar yağışı, sezon öncesi ''Kar duası''na bile çıkan ve ümitlerini suni kar yağdırma makinesine bağlayan otelcilerin yüzünü güldürdü. 
     Ağaoğlu My Resort Otel yetkilisi Alev Pınarcı, yaptığı açıklamada, Uludağ'ın ''Bereketli'' bir sezon geçirdiğini belirterek, ''Yurdu olumsuz yönde etkileyen hava şartları, Uludağ'ın yoğun bir sezon geçirmesine neden oldu. Tüm oteller, yüzde yüzlük bir doluluk oranını yakaladı'' dedi. 

     
</TEXT>
</DOC>
