<DOC>
<DOCNO> 102140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/ekonomi/eko07.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TV yarışması iş vaat edince Arjantinli koştu 
</HEADLINE>
<TEXT>

     EKONOMİ SERVİSİ 

     Beş kişiden birinin işsiz olduğu Arjantin’de hazırlanan bir TV şovu, ülkenin acı gerçeğini gözler önüne seriyor. 
     Şovun konusu "kim milyoner olmak ister" konseptinden yola çıkılarak düzenlenmiş ama bu kez yarışma konusu milyonlar değil mütevazi bir iş. 
     "Kim iş bulmak ister" konulu yarışma programına hergün yüzbinlerce işsiz başvuruyor. 
     Dört yıldır süren ekonomik kriz içindeki Arjantin’de yaşayan 34 milyon kişinin yarısının sefaletle boğuştuğu bir dönemde bu program yarışmacılarına düzenli bir işe sahip olma imk nı sunuyor. 
     
     İş buldular 
     Geçen hafta, yarışmaya katılan Fabian Godoy ve Christian Diaz adlı iki işsiz hemşire, haftada 40 saat hasta bakıcı olarak çalışmak için katıldıkları bir saat süren televizyon şovunda izleyicilerin oyunu almak üzere yarıştılar. 
     Yarışmayı kazanan Godoy ve iki firma yöneticisi, programın sonunda iş anlaşmasını imzaladılar. Böylece, yarışma başladığı günden bu yana 108’inci kez Arjantili bir işsize iş fırsatı sağlamış oldu. Programın sunucusu Iberra ise, 108 iş sahibi, işte başarı budur ’ şeklinde konuştu. 
     



 EKONOMİ 




















</TEXT>
</DOC>
