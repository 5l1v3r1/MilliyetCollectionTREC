<DOC>
<DOCNO> 101545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/siyaset/siy05.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler yalan söylemez 
</HEADLINE>
<TEXT>

Göz Hastalıkları Uzmanı Taşındı, liderlerin göz analizini yaptı. Erdoğan, gözlerini iyi kullanamıyor. Derviş, etkileyici şekilde kullanıyor. Bahçeli ise hiç kullanmıyor 
     SEMRA KARDEŞOĞLU 

     Göz Hastalıkları Uzmanı Doç. Dr. Emrullah Taşındı, göz dilini vücut diliyle birlikte doğru kullanan siyasi liderin seçimlerde avantajlı konuma geçebileceğini söyledi. Taşındı, "Seçmen, tercihini sevimli gördüğü, bakışına inandığı liderden yana kullanabilir. Bu konuda Turgut Özal çok başarılıydı" dedi. 
     
     Nasıl bakıyorlar 
     İsmail Cem Yeşilimsi mavi tonundaki gözleri etkili. İnsanlar bu renk gözleri çok sever. Topluluk önünde konuşması yeni, bu nedenle oturmamış. Bakışlarını bir noktada toplamakta zorlanıyor, gözlerini çok hareket ettiriyor. Bu tür durumlar güveni ortadan kaldırabilir. 
     Tayyip Erdoğan Hitabeti çok güçlü bir lider. Ancak yakın göz temasından kaçınıyor, direkt bakmıyor. Bu nedenle ekranda yandan çekimle yapılan röportajlar onun için avantaj, kameraya dönük olanlar dezavantaj. 
     Mesut Yılmaz Gözlüklerinin ışığı yansıtması TV çekimlerinde zorluk yaşatıyor. Seçmende uzaklık hissi yaratabilir. İnsanlar gözleri görmek istiyor. 
     Kemal Derviş Vücut ve göz dilini çok iyi kullanıyor. Gözlerinin öne çıkık olması, göz kapaklarının aralıklarının fazla olması, direkt insanların yüzüne bakarak konuşması çok olumlu. Gözle birlikte yüz mimiklerini de iyi kullanıyor. Gözlüklerini aşağı düşürerek konuşması da güven hissi yaratıyor. 
     Devlet Bahçeli Mimik, jest ve göz hareketi olmayan ve vücut dilini hiç kullanmayan tek lider. Boşluğa bakıyor. Bu insanları rahatsız eden bir durum. 
     Bülent Ecevit Geçmişte göz dilini çok iyi kullanıyordu. Ancak rahatsızlığı nedeniyle şimdi bunu yapamıyor. 
     Tansu Çiller En büyük sorunu yakını görememesi. Hatip olmadığı için bakarak okuyor. Hem karşısına hem k ğıda bakarken dil sürçmeleri oluyor. En büyük dezavantajı bu. 
     



 SİYASET 

















</TEXT>
</DOC>
