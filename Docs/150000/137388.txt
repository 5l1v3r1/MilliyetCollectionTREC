<DOC>
<DOCNO> 137388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur37.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arazi tartışmasında polis memuru vuruldu... 
</HEADLINE>
<TEXT>

     Antalya'da, arazi meselesi yüzünden çıkan kavgada, biri polis memuru olmak üzere iki kişi yaralandı. 
     Alınan bilgiye göre, izni dolayısıyla memleketi Antalya gelen Erzurum Emniyet Müdürlüğü'nde görevli polis memuru Hasan Şen ve akrabası Niyazi Şen, Çalkaya Beldesi'nde arazi meselesi yüzünden aralarında anlaşmazlık bulunan Orhan Apaydın'la tartışmaya başladılar. Tartışma kavgaya dönüşürken, Orhan Apaydın'ın av tüfeğiyle ateş açması sonucu saçma isabet eden polis memuru Hasan Şen ve akrabası Niyazi Şen yaralandı. 
     Hayati tehlikeleri bulunmayan yaralılar Tıp Fakültesi Hastanesi'nde tedavi altına alınırken, olay yerinden kaçan Orhan Apaydın, polisin yaptığı operasyonla, otogarda, Konya'ya gitmek üzere olan otobüste yakalandı. 
     Polis, sorgulamasının yapılması için Apaydın'ı, İl Jandarma Komutanlığı'na teslim etti. 
     





</TEXT>
</DOC>
