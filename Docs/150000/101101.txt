<DOC>
<DOCNO> 101101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/spor/spo02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant şikayetçi 
</HEADLINE>
<TEXT>

Fenerbahçe’nin Alman Teknik Direktörü, takımının Trabzonspor karşısında ortaya koyduğu futbolu eleştirdi, "Oyuncularım istediklerimi sahaya yansıtmadılar. Memnun kalmadım" açıklamasını yaptı 
     Yüzü asıldı 
     LİGİN açılış maçında Trabzon’dan tek puanla dönen Sarı - Lacivertli ekipte Werner Lorant’ın yüzü asıldı. Takımının ortaya koyduğu futboldan memnun kalmayan Alman hoca, "Büyük bir mücadele olacağını biliyordum. Oyun kalitesi olarak 90 dakikanın genelinde beklediğimi bulamadım. İlk yarıda Washington ve Revivo ile pozisyonlar yakaladık. Ancak yararlanamadık. Memnun değilim. Futbolcularım istediklerimi sahaya yansıtmadılar. Kendileriyle konuşacağım" dedi. 
     
     Ortega alışamadı 
     TECRÜBELİ çalıştırıcı, "Ayağa paslarla hücuma çıkmamız gerekirken acele davranıp, uzun toplarla çıkışlar yaptık. Uyarmama rağmen kanatları kullanamadık. En büyük hatamız da buydu" ifadelerini kullandı. Lorant, sözlerini şöyle noktaladı "Yabancı oyuncuların maliyetleri ne kadar yüksek olursa olsun gittikleri ülkede mutlaka bir alışma süreçleri vardır. Ortega da henüz bu süreci tamamlamadı. Feyenoord maçında bana göre daha farklı olur." 
     
Fener’e kötü not      TRABZON’DAKİ mücadeleyi izleyen Feyenoord yardımcı antrenörü Mario Been, Fenerbahçe’yi hiç beğenmediğini söyledi. Sarı - Lacivertli ekibin, Şampiyonlar Ligi’ndeki rakibinin yetkilisi "Bu takıma iki beyin, Ortega ile Revivo fazla. Ortega’yı hiç beğenmedim. Revivo ve Serhat iyi. Mustafa Doğan’ı da iyi oyuncu olarak biliyordum, ama oynamamasına şaşırdım. Üçlü defans yapıyor ve arkalarına sürekli adam kaçırıyorlar. Rotterdam’da bunu yaparlarsa kötü sonuçlar doğabilir. Fenerbahçe hep gol atmayı düşünüyor, defans akıllarında hiç yok. Kısacası Fenerbahçe’yi hiç beğenmedim. Turu biz geçeriz" dedi. 
     
NİHAT İZİN ÇIKMADIYıldız futbolcu, Fenerbahçe’ye transferi için gösterdiği çaba nedeniyle teşekkür etti, ancak Real Sociedad’ın kendisine vize vermediğini söyledi 
     MEHMET ÇİFTÇİ 

     FENERBAHÇE’YE transferi suya düşen Nihat, bir basın toplantısı düzenleyerek, Sarı - Lacivertli kulübe teşekkür etti. Yıldız futbolcu, Fenerbahçe’nin kendisiyle ilgilenmesinden mutluluk duyduğunu, ancak Real Sociedad izin vermediği için transferin gerçekleşemediğini söyledi. San Sebastian’daki kulüp merkezinde İspanyolca konuşarak yaptığı toplantıda Nihat, "Burada kalıcı olmaya çalışacağım" dedi. 
     BAŞLANGIÇTA bir takım zorluklar yaşadığını vurgulayan Nihat, "Ancak bu döneceğim anlamına gelmez. Real Sociedad’ın Arif’in transferinde yaşadığı olumsuzlukları silmek için uğraşacağım. Bu sezon Türkiye’deki başarımı buraya taşıyacağımı ve aldığım parayı hak edeceğimin sözünü verdim" diye konuştu. Nihat, yeni sistemde Kovacevic ile birlikte forvette oynamaktan mutluluk duyduğunu da ifade etti. 
     
MEHTAPTA İDMANSarı-Lacivertliler, Trabzon dönüşü gece yarısı Samandıra’da idmana çıktı. Lorant, oyuncularına kısa bir program uyguladı 
     GÖKAY AKIN 

     Aktif dinlenme 
     TARAFTARLARININ sezonun açılış maçında galibiyet beklentilerine karşılık veremeyen Fenerbahçe, Trabzonspor deplasmanı dönüşü gece yarısı Samandıra Tesisleri’nde ayağının tozuyla idman yaptı. Teknik Direktör Werner Lorant, uçakta hatalarını anlattığı oyuncularını İstanbul’da sahaya indirdi ve takıma kısa süreli bir idmanı uyguladı. 
     
     Stevic’ten işbaşı 
     FENERBAHÇELİ oyuncuların antrenman boyunca yüzlerinin asık olduğu gözlendi. Geceyi tesislerde geçiren futbolcular, Şampiyonlar Ligi ön elemesinde karşılaşacakları Feyenoord maçının hazırlıklarına da akşam start verecekler. Çalışmaya yeni transfer edilen Yugoslav oyuncu Stevic de katılacak. Fenerbahçe, yarın sabah da Hollanda’ya gidecek. 
     
Stevic garantisi      TEKNİK Direktör Werner Lorant, eski öğrencisi olan Miroslav Stevic’e kefil oldu. Tecrübeli çalıştırıcı, "O bir savaşcı, ona güveniyorum. Gücümüze güç katacak. Stevic’i salı günkü Feyenoord maçında oynatabilirim. Çünkü hazır. Devamlı çalışıyordu. Fenerbahçe’ye çok faydalı olacak. Bu yüzden transfer ettik" dedi. 
     YUGOSLAV futbolcu dün sabah Acıbadem Hastanesi’nde sağlık kontrolünden geçti. Her türlü kan tahlili uygulanan Yugoslav orta alan oyuncusuna, dahiliye ve göz muayeneleri yapılıp, akciğer röntgeni ve EKG çekildi. 32 yaşındaki Stevic bugün kulüp binasında düzenlenecek törenle medya önünde de bir kez daha imza atacak. 
     
Fenerbahçe’nin Trabzon kabusu      AVNİ Aker Stadı’nda Trabzonspor’a karşı en son galibiyetini 5 Mayıs 1996 yılında alan Fenerbahçe, dün gece de sessizliğini bozamadı. Sarı - Lacivertli takım bu karşılaşmaya kadar altı sezondur deplasmanda deviremediği rakibine yedinci sezonda da takıldı. Fenerbahçe, son yedi yılda Trabzonspor karşısında altı yenilgi, iki beraberlik alarak kötü bir tablo çizdi. 
     



 SPOR 


























</TEXT>
</DOC>
