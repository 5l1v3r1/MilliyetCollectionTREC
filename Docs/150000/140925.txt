<DOC>
<DOCNO> 140925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/spor/spo02.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik zırh giydim’ 
</HEADLINE>
<TEXT>

Fenerbahçe Teknik Direktörü Oğuz Çetin, Galatasaray derbisinin diğer maçlardan farkının olmadığını söyledi "Eleştirilere alışığım, işime yarayanları alıyorum" dedi 
     MESUT KONUKÇU 

     Olumsuzu buluyorlar’ 
     FENERBAHÇE Teknik Direktörü Oğuz Çetin, göreve geldiği günden bu yana kendisini eleştirenlere alıştığını açıkladı. Çetin, "Bazen öyle eleştiriler yapılıyor ki, anlamak mümkün değil. Bir iş yapmışsınız, yüzde 95’i olumlu, yüzde 5’i olumsuz. Yüzde 95 değil de, olumsuz olan yüzde 5 dikkate alıyorlar. Çelik zırh giydim. İşime yarayan eleştirileri alıyorum. Diğerlerinden etkilenmiyorum" diye konuştu. 
     
     Düşünce devrimi 
     GENÇ bir teknik adam olarak herkese örnek olmak istediğini açıklayan Teknik Direktör Oğuz Çetin, "Hedefim benden sonra gelecek isimlere yol açmak" diye konuştu. Fener’in hocası sözlerini şöyle sürdürdü "Fenerbahçe’de düşünçe devrimi yapıyorum. Yaşlı bir teknik adam olsam, belki günü kurtarmaya bakabilirdim. Hayır... Birşeyler değiştirmek istiyorum. Kendimi buna adadım." 
     
     Hedef 3 puan’ 
     ÇETİN, Galatasaray derbisine de hazır olduklarını söyledi. Çetin, "Kaybetme sözünü sevmiyorum. Galatasaray maçı bizim için diğer lig maçlarından farklı değil. Hedefimiz Şampiyonlar Ligi’ne katılmak. Ali Sami Yen’de sakin ve soğukkanlı olup, 3 puan için sahaya çıkacağız. Matematiksel olarak şansımız bitmedi. Beşiktaş’ın deplasmanda puanlar yitireceğine inanıyorum" dedi. 
     
Ortega yalnız kaldı      FIFA 2. Başkanı ve Arjantin Futbol Federasyonu Başkanı Julio Grondona, Ortega’nın haksız olduğunu söyledi. Arjantin’in Clarin Gazetesi’ne açıklama yapan Grondona şu ifadeleri kullandı "Ortega, sorun çözülene kadar River Plate ve Milli Takım’da oynayamaz. Fenerbahçe onun için 12 milyon dolar harcamış. Mukavele hakları korumak içindir. Burada haksız olan Ortega’dır." 
     
Çizme’de Ümit iddiası      İTALYA’NIN yüksek tirajlı spor gazetelerinden Corriere dello Sport, dünkü sayısında Fenerbahçeli Ümit Özat’ı manşet yaptı. Haberde, Roma’nın tecrübeli futbolcuyu yakın takibe aldığını iddia etti. Gazete, Roma Teknik Direktörü Fabio Capello’nun Ümit’e kefil olduğunu vurgularken, Kulüp Başkanı Franco Sensi’nin bu transferi bitirmek için görüşmeleri başlattığını belirtti. 
     
Derbiye özel fiyat      FENERBAHÇE Yönetimi’nin, Galatasaray maçının kazanılması durumunda futbolculara rekor prim ödeyeceği bildildi. Futbol Şube Sorumlusu Sadettin Saran, ilk etapta düşünülen rakamın 100 bin dolar olduğunu, diğer yöneticilerden gelecek destekle bu rakamın daha da artabileceğini söyledi. Öte yandan Saran, transfer taksitleri için de haftabaşına kadar karar alacaklarını açıkladı. 
     
Cim - Bom hazırlığı      Fenerbahçe, Galatasaray ile yapacağı derbi maçın hazırlıklarını, tek antrenmanla sürdürdü. Antrenmanda, futbolcular tam sahada pas ve dayanıklılık çalışmalarının ardından taktik ağırlıklı çift kale maç yaptı. Futbolcuların hırslı ve istekli oluşu Oğuz Çetin’i sevindirirken, idmana sakatlıkları süren Steviç ve İsmail katılmadı, kontrolden geçen Serhat ise takımdan ayrı çalıştı. 
     



 SPOR 



























</TEXT>
</DOC>
