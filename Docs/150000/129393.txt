<DOC>
<DOCNO> 129393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun13.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2.5 trilyonluk mazot vurgunu 
</HEADLINE>
<TEXT>

     M. AKİF ERDEM İstanbul 

     Romanya’dan alınan mazotun yasadışı yollardan Türkiye’ye sokulmasında kullanıldığı iddia edilen tankere İstanbul’da el konuldu. Şebekenin bu yolla yaklaşık 2.5 trilyon liralık vurgun gerçekleştirdiği öne sürüldü. "Barış - B" isimli tankerin, Romanya’nın Köstence limanından aldığı bin 200 ton mazotu, varış yeri olan Gürcistan’ın Poti ve Yunanistan’ın Selanik limanlarına götürmediği Karadeniz’deki balıkçı görünümlü Türk tankerlerine sattığı belirlendi. Olay Gümrük Müsteşarlığı AB ve Dış İlişkiler Genel Müdürlüğü’nün Romanya, Gürcistan ve Yunanistan’la yaptığı yazışmalar sonucu ortaya çıkarıldı. Pendik Limanı’na çekilen tankere mahkeme kararıyla el konuldu. Kaçakçılıkla ilgisi bulunduğu belirtilen 5 kişi serbest bırakıldı. Yetkililer, kaçakçıların mazotun tonunu yurtdışından 25 dolara aldığını, vergi ödemeden sattığını bildirdi. 
     



 GÜNCEL 






















</TEXT>
</DOC>
