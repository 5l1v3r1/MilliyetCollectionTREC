<DOC>
<DOCNO> 140784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko23.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times Türkiye, her koşulda IMF programına bağlı kalmalı 
</HEADLINE>
<TEXT>

     İngiltere'de yayınlanan günlük siyaset ve ekonomi gazetesi Financial Times, TBMM'nin tezkere konusunda ortaya koyduğu durumun değişebileceğini, ancak Türkiye'nin finansal güçlüklerinin çok da fazla değişiklik göstermeyeceğini öne sürerken, ''Türkiye her koşulda IMF programına sık sıkıya bağlı kalmalı'' dedi. 
     Gazetede, daha önce denenmemiş olan AK Parti iktidarının önünde sadece halkın istemediği bir Irak savaşı ihtimalinin değil, piyasada güvenin yaratılması gereği, yurtiçinde tartışma yaratan bir Kıbrıs'ı birleştirme planıyla uğraşmak, AB ilişkilerini yürütmek ve Ak Parti Genel Başkanı Tayyip Erdoğan'ın durumunu netleştirmek gibi pek çok sorunun bulunduğu belirtilerek, şöyle denildi 
     ''Tabii ki aslında hükümetin IMF'in istediği reformlardan uzaklaşma konusunda pek çok haklı gerekçesi var. Ama bu reformlardan uzaklaşmak, Türkiye'nin kendi amaçlarını zedeliyor. Bunlardan uzaklaşan hükümet her şeyden önce kendi amaçlarına ve hedeflerine zarar verdi. Zira dikkatleri, ABD'nin önlerine koyduğu bir kase ABD altınına dönmüştü, bu altının sadece bu yılın finansal eksiğini gidermekle kalmayıp, bütçeden acı verici kesintiler yapılmasının da önüne geçilebileceğini umdular zira...'' Türkiye'nin tezkere konusundaki tavrını değiştirip ABD yardımını hak edebileceğini, ama durum böyle olsa da olmasa da hükümetin IMF programına sıkı sıkıya bağlı kalması gereği bulunduğunu savunan gazete, bu programın sadece bir istikrar programı olmakla kalmayıp önemli bir reform programı niteliği taşıdığını savundu. 
     Bu durumun da, paketin uygulanmasının Tayyip Erdoğan'ın sözünü verdiği müreffeh ve adil bir ülkeyi yaratmaya büyük katkı sağlayacağını belirten Financial Times, ''Ayrıca son birkaç günde yaşananlar herkese Türkiye'nin borçlarıyla baş başa bir durumda terk edilemeyecek kadar önemli bir stratejik ortak olduğunu öğretmeli, hele ki Irak savaşının bölgedeki istikrarsızlığa yeni gerginlikler ekleyeceği düşünülürse, bunun önemi iyice kavranacaktır'' dedi. 
     Gazete yazısının son bölümünde de Türkiye'nin bir savaş olsa da olmasa da yardıma ihtiyacı bulunduğunu vurguladı. 
     





</TEXT>
</DOC>
