<DOC>
<DOCNO> 132459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sonspo21.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, üye sayısını arttırmak istiyor... 
</HEADLINE>
<TEXT>

     Elazığspor Kulübü Başkanı Baki Aydın, 170 olan üye sayılarını 5-10 bine çıkarmak istediklerini söyledi. 
     Baki Aydın, yaptığı açıklamada, Hollanda, Almanya ve Fransa'daki Elazığlıları kulübe üye yapmak için çalıştıklarını belirterek, hedeflerinin güçlü bir Elazığspor olduğunu bildirdi. 
     Elazığ Belediye Başkanı Hamza Yanılmaz ile önce Hollanda'ya ardından da Almanya'ya geldiklerini anlatan Aydın, ''Kulübe maddi destek sağlamak ve üye sayımızı artırmak için bu yurtdışı gezisini düzenledik. 170 olan üye sayımızı 5-10 bine çıkarmak istiyoruz. Bu ülkelerde büyük bir potansiyel var. Hem üye olma hem de yönetime girmek isteyen işadamlarımızla göüşüyoruz. Ancak kulübe Hollanda da görüştüğümüz işadamlarımızdan maddi destek konusunda henüz net bir yanıt alamadık. Cuma günü Almanya'daki işadamlarımızla görüşeceğiz. Bu çerçevede planladığımız Fransa gezimizi ise sanırım iptal edeceğiz'' dedi. 
     Elazığspor'un transfer çalışmalarına da değinen Aydın, Portekiz'in Sporting Braga takımında oynayan Brezilyalı Ze Roberto ile anlaşmak üzere olduklarını belirten Aydın, aynı zamanda transfer etmeyi düşündükleri Slovak oyuncunun da sağlık kontrolünden geçtiğini kaydetti. 
     Transfer döneminde maddi anlamda desteğe ihtiyaçları bulunduğunu ifade eden Aydın, bu konuda tüm kesimlerin desteğini beklediklerini de sözlerine ekledi. 
     





</TEXT>
</DOC>
