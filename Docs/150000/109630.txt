<DOC>
<DOCNO> 109630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/spo01.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KAPIDAN DÖNDÜ 
</HEADLINE>
<TEXT>

Beşiktaş kalecisi Cordoba, Sarajevo maçında ailesinin önünde ıslıklanınca ayrılma noktasına geldi. Son anda araya girenler, Kolombiyalı eldiveni kalmaya ikna etti 
     ORHAN YILDIRIM 

     Veda ediyordu 
     SARAJEVO karşısında yediği iki hatalı golden sonra, taraftarların büyük tepkisini çeken Beşiktaşlı Cordoba’nın, Siyah - Beyazlı kulüpten ayrılma noktasına geldiği öğrenildi. Kolombiyalı kalecinin, ailesinin de izlediği maçta ıslıklanmasına çok bozulduğu bildirildi. Maç sonrasında Beşiktaş’a veda etmeye hazırlanan tecrübeli eldiveni, araya girenlerin son anda ikna ettiği öğrenildi. 
     
     Kaleye dönüyor 
     TRABZONSPOR maçında dinlendirilen Kolombiyalı kalecinin, Ankaragücü deplasmanında yeniden kaleye döneceği açıklandı. Rumen teknik adamın, önceki gün özel olarak görüştüğü Cordoba’ya, "Bu takımın birinci kalecisi sensin. Ankaragücü ve Sarajevo rövanşında sana ihtiyacım var" dediği öğrenildi. Öte yandan tecrübeli eldiven dünkü çalışmada, kurtarışlarıyla beğeni topladı. 
     
Dersimiz Türkçe Mircea Lucescu, yabancılar ile yerliler arasındaki kopukluğu çözmek için Türkçe öğretmeni istedi 
     İdmandan sonra ders 
     SEZON başından bu yana, takım içinde huzur ortamını yakalayamayan Beşiktaş, kaynaşma sağlamak adına çeşitli formüler içine girdi. Yabancı futbolcuların lisan sorunu nedeniyle yalnızlık çektiğini düşünen Teknik Direktör Lucescu, bu oyunculara Türkçe öğrenmeleri için özel hoca tutulmasını istedi. Rumen hocanın önerisi, Siyah-Beyazlı yönetim tarafından da uygun görüldü. 
     
     Hedef tek lisan 
     LUCESCU’NUN talebi üzerine harekete geçen Siyah - Beyazlı yöneticiler, Türkçe öğretmeni arayışlarına başladı. Başarılı hocanın, "Takım içinde tek lisan konuşulmalı. Herkes birbirini anlamalı. Aracılarla yapılan konuşmalar doğallığını kaybediyor" dediği öğrenildi. Öte yandan Rumen hoca, deplasmanda Ankaragücü’nü devirip, Sarejevo maçı öncesinde moral bulacaklarını iddia etti. 
     
Ahmet’e sus emriSüresiz olarak kadro dışı bırakılan tecrübeli futbolcuya basına demeç verme yasağı geldi 
     BEŞİKTAŞ’TA süresiz olarak kadro dışı bırakılan Ahmet Yıldırım, dün ilk kez PAF takımı ile birlikte antrenmana çıktı. Moralsiz olduğu gözlenen tecrübeli futbolcu, basının sorularını yanıtsız bırakmayı tercih etti. Siyah - Beyazlı yöneticilerin, gerilimi sona erdirebilmek için Ahmet’e sus emri verdiği öğrenildi. 
     İLERLEYEN günlerde Ahmet Yıldırım ile Lucescu arasındaki buzları eritmeyi planlayan yöneticilerin, tecrübeli oyuncuyu yeniden A takıma döndürmek istediği bildirildi. Ahmet Yıldırım, idmanın başında yaklaşık yarım saat süren top kapma çalışmasına katıldıktan sonra, bir süre tek başına koşu yaptı ve ardından hocasından izin alarak antrenmanı tamamladı. 
     
NOUMAgeliyor      TEKNİK Direktör Lucescu, Ankaragücü deplasmanında ideale yakın bir tertiple sahaya çıkmayı planlıyor. Rumen teknik adamın, ilk kez Pascal Nouma’yı Pancu ile birlikte ilk onbirde oynatmayı düşündüğü iddia edildi. Ahmet Dursun’un ise bu karşılaşmada sağ kanatta görev yapacağı bildirildi. Ahmet, "Sağ kanatta oynamayı ben de istiyoruz. Çok başarılı olacağımı düşünüyorum" dedi. 
     
Beşiktaş gaza bastı      BEŞİKTAŞ, Ankaragücü ile oynayacağı zorlu maçın hazırlıklarını dün Ümraniye’de yaptığı tek çalışmayla sürdürdü. Teknik Direktör Lucescu yönetimindeki çalışmada Siyah - Beyazlılar istasyon çalışmasının ardından çift kale maç yaptı. Bu arada yönetimin üç spor yazarını tesislere alamama kararı büyük tepki gördü. 
     
Alt yapıda revizyon      ALT Yapı Genel Koordinatörlüğü’nden alınarak Futbol Okulları’nın başına verilen Serpil Hamdi Tüzün’den sonra değişim rüzgarı dün de devam etti. Tüzün’ün PAF takımının başına getirdiği Kenan Oktay görevi bıraktı. Yönetimin Bahattin Baydar’ın yanı sıra beş hocayı daha göndermeyi planladığı iddia edildi. 
     



 SPOR 


























</TEXT>
</DOC>
