<DOC>
<DOCNO> 111362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sontur17.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorla evlilik cinayeti... 
</HEADLINE>
<TEXT>

     Aydın'ın Çine İlçesi'nde, kardeşi ile dul yengesinin zorla evlendirilmek istenmesine karşı çıkan ağabey, cinnet geçirerek yengesini öldürdü, kardeşini de ağır yaraladı. 
     Alınan bilgiye göre, Çine'ye bağlı Topçam Köyü'nde meydana gelen olayda, eşi Yüksel Kahraman bir süre önce intihar eden Günay Kahraman 27 ile kayınbiraderi Soner Kahraman 22 , iki ailenin baskısıyla zorla evlendirilmek istendi. 
     Bunun üzerine, Soner Kahraman, bu evliliğin ''geleneklere uygun olmadığını'' belirterek köyü terk etti. Ancak aileler Soner Kahraman'ı kısa sürede bulup köye getirerek baskılarını sürdürdü. 
     Dün akşam ise ailelerin konuyu tekrar açmaları üzerine, bu evliliğe karşı çıkarak kardeşini destekleyen Mehmet Kahraman 24 , bir anda öfkelenerek, duvarda asılı duran av tüfeğini kapıp, önce kardeşini, daha sonra da yengesini vurdu. Mehmet Kahraman'ın tüfeğinden çıkan saçmalarla Günay Kahraman hayatını kaybetti, Soner Kahraman ise ağır yaralandı. 
     Aydın Devlet Hastanesi'ne kaldırılan Soner Kahraman'ın hayati tehlikesinin sürdüğü belirtildi. 
     Jandarma ekiplerinin, firar eden cinayet zanlısı Mehmet Kahraman'ı arama çalışmalarına başladığı bildirildi. 
     





</TEXT>
</DOC>
