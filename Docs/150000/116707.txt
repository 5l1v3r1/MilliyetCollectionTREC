<DOC>
<DOCNO> 116707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun05.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'nin en zenginleri açıklandı... 
</HEADLINE>
<TEXT>

     The Sunday Times gazetesinin geleneksel ''İngiltere'de yılın en çok kazananları'' sıralamasında işadamı Philip Green yıllık 157.7 milyon sterlin yaklaşık 415 trilyon TL gelirle birinci oldu. 
     Kraliçe Elizabeth ise yıllık 15.2 milyon sterlin yaklaşık 40 trilyon TL gelir ile ancak 46. sırada yer alabildi. 
     Sıralamanın ilk 10'unu işadamları ve işkadınları oluşturdu. İlk 10'da Green'in ardından eski kuaför, saç bakım ürünleri devi John Frieda, işadamı Peter Prowting, ecza sanayi devi Allen McClay, TV ve medya şirketi sahibi Chris Ingram, iş dünyasının tanınmış çifti Wanda ve Frank Brake, Brake çiftinin oğlu William Brake, havayolu şirketi sahibi Yunan asıllı Stelios Hajı-Ioaanou ve işadamı John Salmon geliyor. Salmon'un yıllık kazancı yaklaşık 58.3 milyon sterlin yaklaşık 1 trilyon TL . 
     Ayrıca ünlü şarkıcı Madonna 36 milyon sterlin yıllık kazancıyla 15. sırada, Paul McCartney 35 milyon sterlin ile 16. sırada, Harry Potter romanlarının yaratıcısı İngiliz yazar JK Rowling 28.8 sterlin ile 22. sırada, Rolling Stones grubunun solisti Mick Jagger 24.5 milyon sterlin ile 25. sırada, Sting 21.9 milyon sterlin ile 33. sırada yer aldı. 
     Sıralamaya giren diğer ünlüler arasında 34. sırada Anthony Hopkins 21.5 milyon sterlin , 35. sırada Catherine-Zeta Jones 20 milyon sterlin , 45. sırada ünlü futbolcu David Beckham 15.5 milyon sterlin ve 47. sırada Eric Clapton 14.2 milyon sterlin bulunuyor. 
     Listede İngiltere'de çalışan Türk işadamı ise bulunmuyor. 
     





</TEXT>
</DOC>
