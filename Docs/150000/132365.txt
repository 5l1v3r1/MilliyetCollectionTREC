<DOC>
<DOCNO> 132365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/zbirand.html </URL>
<DATE> 2003/01/22/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
İşin içinde başka birşey olmalı... 
</HEADLINE>
<TEXT>

     Türkiye, Amerika'nın 8 bin asker civarında özel kuvvet kalmasını, bunun üstüne çıkmamasını ve sadece üç üsten yararlanmasını istiyormuş. 
     Amerika ise, yine Türk basınına göre 20 bin civarında özel kuvvet ve piyade asker getirmeyi arzuluyormuş. 
     Kimse 2 inci cephe veya Kuzey Cephesini tartışmıyor. Anlaşıldığına göre, Kuzey Cephe'nin Kuzey Irak üzerinden açılması konusunda görüş birliğine varılmış ki, iş rakkam pazarlığına indirilmiş. 
     Milliyet gazetesi Washington muhabiri Yasemin Çongar'ın Pazartesi günkü yazısında, ABD'den kaynaklanan bir görüş yer alıyordu 
     "Türkiye, ABD'ye 'yarım evet' demekle kendisi açısından en kötü kararı vermiş olmaz mı Böyle bir yanıt, istediği güçte bir Kuzey Cephesi açamayacak olan Washington'da, Türkiye'nin mali destek beklentisinin ve Saddam sonrasındaki oluşuma ilişkin nüfuz arayışının karşılanmasını zorlaştırabilecek. Pekala, diyelim ki 15 bin kişilik bir Amerikan gücü buyur edildi, bu karar, Türkiye'nin savaşa taraf olmamasını ve topraklarını ABD askerine açmamasını isteyen kesimleri tatmin edebilir mi Kuzey Cephesi'nin nispi zayıflığının da etkisiyle harekat uzar ve zayiat artar ise bu, Türkiye'nin de aleyhine olmayacak mı " 
     Sorulan bu sorularda bir mantık var. 
     İster 8 bin ister 28 bin olsun, Türkiye hem dışa hem de içe doğru "ABD ile Irak'ı vuran ve işbirliği yapan ülke" olmayacak mı 
     Biraz az olmasıyla, biraz çok olması acaba neyi değiştirecek 
     Kimi kurtaracak 
     Savaşı durdurmayacak, aksine cılız bir Kuzey Cephe savaşın uzamasına, daha büyük kayıplar verilmesine ve Türk ekonomisininde daha kötü etkilenmesine yol açacak. 
     Arap dünyası ve müslüman ülkeler gözünde Türkiye yine eleştirilecek. 
     Savaşa karşı tutum koyan Türk toplumu AKP'ye yine kızacak. 
     Amerika ile ilişkiler, haftasonu NewYork Times'ta son derece önemli bir yazı yazan William Safire'a göre, Türkiye "ABD'nin en önemli ve sırtını dayayabileceği bir müttefiği olmak yerine, huysuz bir üs kiralayan, para pazarlığı yapan ülke konumuna düşecek... ve Irak harekatı sırasında hiçbir destek bulamayacak" 
     Safire'in en muhafazakar, Bush'a en yakın ve Türkiye'yi en çok destekleyen yazarlardan biri olduğunu düşünürsek, bu sözlerinin Beyaz Saray'da nasıl yankılandığını da tahmin edebilirsiniz. 
     Manzara böylesine açık. 
     Türkiye, böylesine bir hesap yanlışı yapamaz. Ankara'da bu mantık yapısındaki çelişkileri görenler mutlaka vardır. 
     O zaman, Türk hükümeti ve askeri'nin aklında başka birşeyler olmalı. 
     
     
     
ASIL HEDEF KUZEY IRAK MI      Bu noktaya geldikten sonra, gerisi tamamen spekülasyon ve tahmin oyunlarına kalıyor. 
     Türkiye'nin, 8 bin kişilik Özel Kuvvet ile yetinilmesi, ABD'nin ise 28 bin piyade ve Özel Kuvvet getirme ısrarının altında neler olabilir 
     Amerika'nın Özel Kuvvetler eski komutanı General Grange Pazartesi günkü MANŞET programında çok net konuştu 
     "Kuzey cephesini, 8 bin kişilik özel kuvvet ile açamazsınız. Özel kuvvetlerin görevi bambaşkadır. Irak'ta 2 inci cephe için piyade gerekiyor. Bu cephenin etkili olması için de yaklaşık 50 bin kişi şarttır." 
     Peki, Türkiye neden bu tutumda ısrar ediyor 
     Bazı gözlemcilere göre, açıkça konuşulmayan ancak asıl pazarlık Kuzey Irak üzerinde yapılıyor. 
     Türkiye, Kuzey Irak'ın tümüyle ABD'nin denetime girmesini istemiyormuş gibi, bir tutum yansıtıyor. Kendinden başka kimseye güvenmiyormuş, olası emrivakilere karşı, elinin serbest kalmasını arzuluyormuş gibi davranıyor. 
     TSK için en önemli unsur, Türk-Irak sınırında bir tampon bölge oluşturmaktır. Acaba bu amacını gerçekleştirebilmek için mi Washington'a baskı yapılıyor 
     Diğer bir soru da Washington'a yönelik 
     Acaba Washington'un Kuzey Cephesi ısrarı, savaşı kısa sürede ve az kayıpla kapatmanın yanısıra, Türkiye'nin Kuzey Irak'a olası bir girişimi engellemek olabilir mi 
     Bu soruların yanıtları yok. Üstelik, kimseden de öğrenemeyiz. Kafamızda bir kuşku senaryosu kalacak. Ancak savaş sonrasında anlayabileceğiz. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
