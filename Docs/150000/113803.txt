<DOC>
<DOCNO> 113803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/magazin/amag.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Frikik verebilirim görmezden gelin 
</HEADLINE>
<TEXT>

Basına Emre kızıyor, frikik görseniz de çekmeyin’ diyen Aysu Kayacı mini eteğiyle ne mi tanıttı Diş köprü sistemi 
     ÇİĞDEM ÖZCAN 

     CNR’DA düzenlenen İDEX Fuarı’nda yeni diş köprü sistemini tanıtan manken Aysun Kayacı, gazetecilerden ilginç bir ricada bulundu. Manken unvanının yanı sıra Galatasaraylı futbolcu Emre Aşık’ın sevgilisi olarak da tanınan Kayacı tanıtım sırasında mini minnacık bir kot etek giymişti. İşi gereği bu tür kıyafetler taşıma zorunluluğunu hatırlatan Aysu Kayacı, "Emre frikik vermemem için beni uyardı. Eğer beni izlemeye devam etmek istiyorsanız frikiğimi görseniz de çekmeyin" dedi. 
     
     Dudağı uyuştu 
     DİŞİNDEKİ pırlantayla poz veren Aysu Kayacı, "İnsanlar dişimdeki pırlantayı merak ediyor. Ben de sürekli gülümsemek zorunda kalıyorum. Bu gidişle pırlantayı çıkarttıracağım. Çünkü gülümsemekten dudağım uyuşuyor" diye konuştu. Güzel manken bir çocuk programına katılmışçasına diş bakımı konusunda bilgi vermekten de geri kalmadı. Çocukken yaşadığı dişçi korkusundan kurtulduğu gibi bilgiler veren Kayacı "Dişlerimin bakımını düzenli olarak yaptırıyorum. Günde 3 kez dişlerimi fırçalıyorum" da dedi. 
     



 MAGAZİN 











</TEXT>
</DOC>
