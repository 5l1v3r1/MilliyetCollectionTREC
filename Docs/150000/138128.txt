<DOC>
<DOCNO> 138128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yasam/yas00.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz ağlattı 
</HEADLINE>
<TEXT>

Giresun’daki kaza yerine gelenler karşılaştıkları manzara karşısında dehşete düştü. Ölenlerin yakınları, kıyıdaki eşyalara sarılıp gözyaşı döktü... 
     TEKİN ATAY, ÖMÜR AVCI 

     Giresun Görele’de önceki akşam denize uçan otobüste ölenlerin sayısı dün üç kişinin cesedinin daha bulunmasıyla 15’e yükseldi. Rize’den Zonguldak’a giden Engin Kodal yönetimindeki otobüs önceki akşam Karaburun mevkiinde karşı yönden gelen Ali Osman Torun’un kullandığı minibüsle çarpıştı. Kaza raporuna göre, otobüs şoförünün şerit ihlali yapması nedeniyle meydana gelen kazada, kontrolden çıkan otobüs 30 metrelik uçurumdan denize uçtu. Geç saatlere kadar yapılan çalışmalarda otobüste sıkışarak ölen 12 yolcunun cesedi çıkarıldı. Denizin dalgalı olması nedeniyle durdurulan çalışmalara dün öğle saatlerinde yeniden başlandı. Ancak kayıp yolcuların yakınları, bu saate kadar bir balıkçı motoru dışında arama çalışması yapılmamasına tepki gösterdi. Torunu Kaan Zengin’in 4 cesedinin bulunamadığını belirten İbrahim Demircioğlu, Ulusoy firması yetkilisi Ümran Okumuş’a "Aracınıza binen insanların isim listesini bile veremiyorsunuz. Biz h l yakınlarımızın cesedini bulamadık, siz otobüsünüzün derdine düştünüz" dedi. Dalgıçlar bir süre sonra Kaan Zengin ile Muhammet Ali Tiryaki adlı çocuklarla kimliği belirlenemeyen bir erkek cesedini denizden çıkardı. Kazada Zonguldak Karaelmas Üniversitesi Çaycuma İktisadi ve İdari Bilimler Fakültesi öğretim üyesi Yrd. Doç. Dr. Metin Çoban 34 , kız kardeşi Fatma Perihan ile Yrd. Doç. Dr. Ahmet Zengin 33 , annesi Fatma ve babası Ahmet Zengin de yaşamını yitirdi. 
     
     



 YAŞAM 





















</TEXT>
</DOC>
