<DOC>
<DOCNO> 132733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur08.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaköy Camii nerede 
</HEADLINE>
<TEXT>

     CHP Adana Milletvekili Atilla Başoğlu, Karaköy Camii'nin kaybolduğu iddialarını TBMM gündemine getirdi. 
     Başoğlu, Kültür Bakanı Hüseyin Çelik tarafından yanıtlanması istemiyle TBMM Başkanlığı'na sunduğu soru önergesinde, 1958 yılında Adnan Menderes Hükümeti'nin ''Yıldırım Yıkma Harekatı'' sırasında kaldırılan ve başka bir yerde kurulmak üzere tek tek numaralandırılan Mimar D'Aranco tarafından yapılan ünlü Karaköy Camii'nin nerede olduğu sordu. 
     Caminin ne zaman ve hangi mekana kurulacağının açıklanmasını isteyen Başoğlu, ''Bu ihmalin suçlu ve sorumluları kimlerdir '' sorusunu da yöneltti. 
     CHP'li Başoğlu, tarihi ve kültürel mirasın yağmalanmasının önlenmesine yönelik önlemlerin de kamuoyuna açıklanmasını istedi. 
     





</TEXT>
</DOC>
