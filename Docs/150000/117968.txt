<DOC>
<DOCNO> 117968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sondun12.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaya ilk kez bir Kızılderili gidiyor... 
</HEADLINE>
<TEXT>

     Endeavour uzay mekiğiyle tarihte ilk kez bir Amerikan Kızılderili Pazartesi günü uzaya gidecek. 
     Oklahoma eyaletindeki Chickasav kabilesinden John Herrington, yanında uzaya 6 kartal tüyü, 2 tarihi Kızılderili ok başlığı ve bir avuç Kızılderililerin kutsal saydığı toprağı götürecek. 
     Astronotun yanında götürmek istediği tütün yapraklarına ise Amerikan Havacılık ve Uzay Dairesi NASA yetkilileri izin vermedi. NASA yetkilileri, uzaya giden araçlara tütün maddesi sokulmasının yasak olduğunu belirtti. 
     Birkaç uzay yürüyüşü yapacak olan Herrington, Kızılderili olarak uzaya gideceği için mutlu olduğunu belirtti. İspanyol asıllı astronot Michpael Lopez-Alegna ile birlikte uzaya gidecek olan Kızılderili astronot, ''İspanyolların Kızılderililer ile tarihte düşman olduklarını'' belirterek, seyehatlerini, ''Alman ile Musevi'nin birlikte uzayda yürümelerine'' benzetti. 
     Chickasav kabilesinin reisi Bill Anoatubby ise tarihte düşman olan iki soyun birlikte uzayda yürümesinin harikulade olacağını söyledi. 
     Uzay mekiğinin ilk pilotu Robert Crippen, Kızılderili ve Cherokee kabilesine mensup olduğunu iddia etmişti. Ancak Crippen'in Kızılderili kanı taşımadığı saptandı. 
     





</TEXT>
</DOC>
