<DOC>
<DOCNO> 124088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/spor/spo05.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre’ye tam puan 
</HEADLINE>
<TEXT>

Milli futbolcumuz, Inter’in Yıldıray Baştürk’lü B. Leverkusen’i 3 - 2 yendiği maçtaki performansıyla sınıfı geçti. Pirelli’nin sahibi Provera, genç yıldızı öve öve bitiremedi 
     İTALYA Ligi’nde Emre fırtınası sürüyor. Milli futbolcumuzun, Inter formasıyla 3 - 2’lik Leverkusen zaferindeki performansı herkesten alkış aldı. İtalyan basını bir golün asistiini yapan Emre’yi Recoba ile birlikte sahanın en iyisi olarak belirledi. La Gazzetta dello Sport, "1 ay sonra tatilden dönen patronunu bulan köpek gibi oynama isteğiyle topa koşturuyor" yorumunu yaptı. 
     INTER yöneticilerinden, Pirelli ve Telecom İtalia’nın sahibi Marco Tronchetti Provera, Emre’yi takımın anahtarı olarak gösterdi. Provera, "Bu yıl Inter sahada çok iyi bir şekilde karakterini ortaya koyuyor. Geçmişe nazaran daha sağlam ve daha gösterişli bir futbol var. Umarım ki sezon sonuna kadar böyle kalır. Yönetmen, büyük bir hızla büyüyen Emre’yi buldu" diye konuştu. 
     



 SPOR 

























</TEXT>
</DOC>
