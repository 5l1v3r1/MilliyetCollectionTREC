<DOC>
<DOCNO> 118202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yasam/yas06.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza uçağı dinlenme tesisleri 
</HEADLINE>
<TEXT>

     ANTALYA DHA 

     Rus Tyumen Havayolları’na ait Antonov - 26 tipi kargo uçağının, Antalya Havalimanı’na inişe geçerken elektrik tellerine takılarak düşmesi ve lojmanlara girmeden durmasının ardından teknik inceleme başlatıldı. Rus uzmanlar, uçağın düşüş nedenini bulmak için Antalya’ya geldi. Sivil Havacılık Genel Müdürlüğü’nden gelen 3’ü teknik uzman 6 kişilik ekip de uçağın yanına atılan bir plastik masa ve sandalyeleri eşliğinde incelemede bulundu. Uzmanlar, uçağın ikiye bölünen gövdesini, geniş bir alana dağılan kopan parçaları ve elektrik direklerini kontrol ederken, kuleyle uçak arasındaki konuşmaları dinledi. Kaza sırasında uçakta bulunan 9 mürettebatla, Mısır’da çalışan ve ülkelerine tatile giden 19 Rus işçinin durumlarının da iyi olduğu açıklandı. Yapılan ilk belirlemelere göre de mürettebatın kanında alkol bulunamadı. 
     



 YAŞAM 





















</TEXT>
</DOC>
