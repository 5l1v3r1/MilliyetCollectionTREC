<DOC>
<DOCNO> 128744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sondun10.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci kopya bebek yarın doğacak... 
</HEADLINE>
<TEXT>

     Kopyalama yöntemiyle ölümsüzlüğe ulaşılacağına inanan ve ilk insanı kopyaladığını iddia eden Rael tarikatı, Hollandalı lezbiyen bir kadının yarın ikinci kopya bebeği doğuracağını ileri sürdü. 
     Tarikatın başkanı Bart Overvliet, Hollandalı kadının ikinci kopya bebeği normal yolla doğuracağını belirterek, ''Yarın doğum olacak ama belki biraz daha erken ya da geç olabilir'' dedi. 
     Overvliet, tarikatın üyesi olmayan Hollandalı kadının kimliği hakkında bilgi vermedi. 
     Rael tarikatına bağlı Clonaid şirketi geçen ay ilk kopya bebeğin 31 yaşındaki Amerikalı bir kadın tarafından dünyaya getirildiğini iddia etmişti. 
     





</TEXT>
</DOC>
