<DOC>
<DOCNO> 140227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/spor/ybjkgokce.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş eğleniyor 
</HEADLINE>
<TEXT>

     ATTİLA GÖKÇE 

     100. yıl Beşiktaş’a kutlu olsun. Sporumuza güzellikler getirsin. Bu dileklerimizi tribünlerdeki binlerce futbolseverle paylaştık. Kutlama şenliklerine eğlenceli bir doksan dakika yaşayarak tanık olduk. Birbirinden farklı, güzel ve tuhaf 10 gol izledik. Elbette gol, futbolun çiçeğidir. Böyle anlamlı bir günde gözlerimize sunulan 10 golü seyretmek güzeldi. Ne var ki, oyun disiplini, hücum ve savunma prensipleri açısından bakacak olursak bu gollerin çoğunun çağdaş futbola yakışmadığını söylemek durumundayız. Ne Göztepe’nin attıkları, ne de Beşiktaş’ın attıklarının çoğu... Öyle goller vardı ki, ne savunma, ne orta alan, ne de kaleci vardı golcülerin karşısında. Böyle olunca, olur olmaz goller izledik. Hemen söyleyelim gecenin en şık golü bizce İlhan Mansız’ın üst direği sarsıp ağlara yapışan vuruşuydu. 
     Lucescu, Gençlerbirliği ile oynayacağı kupa maçını da dikkate alarak Slavia karşısında ilk onbirde sahaya çıkan Ali Eren, Tayfur, İbrahim, Ahmet Dursun ve Tamer’i kulübeye çekmiş, Göztepe önüne Tolga, Yasin, Giunti, Nouma ve Kaan Dobralı bir onbir sürmüştü. Anlaşılan o ki, bazı futbolcularını riske sokmak istemiyordu. Beşiktaş’ın bu değiştirilmiş kadrosu ilk on dakikada sakin bir hücum oyunuyla iki golü buldu. Tribünler keyifle maç izlerken, bir yandan nostalji formalarının güzelliğine, öte yandan Beşiktaş’ın yıllardır kurtulamadığı savunma zaaflarına tanık oluyorlardı. Rehavet, gevşeme ya da konsantrasyon kaybı... Beşiktaş gol atıp rahatladıkça, kendi rahatsızlıklarını yaratıp rakibe umulmadık gol fırsatları sunuyor. Düşünün, Beşiktaş’a Göztepe 45 dakika içinde ligde 20 haftada yediği toplam golün 10 yüzde 30’unu 3 attı. Şimdi eğri oturup doğru konuşalım. Bu gollerde savunmada ön libero görevini üstlenen Giunti - Yasin ikilisinin, Tolga’nın, Ronaldo’nun ve Ahmet Yıldırım’ın hataları yok mu Elbette var. En az Cordoba’nın da arkadaşları kadar. Bu kolektif zaafiyet ligde olmadık maçta Beşiktaş’ın başını ağrıtabilir. UEFA Kupası’nda final hesaplarını bozabilir. Lucescu’nun futbolcularının takım oyununa biraz daha dikkat etmesi, disiplini bozmamaları gerekir. 
     Göztepeli oyuncular farkı hiç göze almadan cesurca oynadılar. Zaman zaman başta Şenol - Nouma’yı tahrik eden davranışları çirkindi ama - olmak üzere topla sergiledikleri oyun anlayışları güzeldi. İki takım da eğlenerek attıkları bir çuval golle hepimizi eğlendirdi. 
     
     



 SPOR 






























</TEXT>
</DOC>
