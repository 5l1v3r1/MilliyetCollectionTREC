<DOC>
<DOCNO> 128958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sontur26.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP... 20 İlçe başkanı, Kayalar'ı desteklediklerini açıkladı 
</HEADLINE>
<TEXT>

     ANAP'ın İstanbul'daki 20 ilçe merkezinin başkanı, partinin 3. Olağanüstü Büyük Kongresi'nde genel başkan adaylarından Lütfullah Kayalar'ı desteklediklerini açıkladı. 
     ANAP İstanbul İl Merkezi'nde düzenlenen basın toplantısında, ortak basın açıklamasını ANAP Kağıthane İlçe Başkanı Ali İhsan Parlakyıldız okudu. 
     Açıklamada, ANAP'ın 3. Olağanüstü Büyük Kongresi'nin 11-12 Ocak tarihlerinde gerçekleştirileceği hatırlatılarak, şöyle denildi 
     ''Bu kongre, Türkiyemiz ve onun büyük geleceğinin mimarı ANAP için önemlidir. 
     Türk insanının özlemi, bu kongrede ANAP'ın güçlü bir kadro ve isabetli bir genel başkan seçimiyle mümkün olacaktır. Bu noktadan hareketle, aşağıda adları ve imzaları bulunan biz İstanbul ilçe başkanları, halkımızın ve teşkilatımızın da büyük çoğunluğunun ortak isteği, genel başkan adayımız olarak her yönüyle mükemmel bir lider olan sayın Lütfullah Kayalar'ı gönülden desteklediğimizi basınımız aracılığıyla Türk kamuoyuna beyan eder, saygılar sunarız.'' Toplantıya, ortak açıklamaya imza koyan ANAP'ın İstanbul'daki 20 ilçe başkanı ve 1 eski ilçe başkanı katıldı. 
     





</TEXT>
</DOC>
