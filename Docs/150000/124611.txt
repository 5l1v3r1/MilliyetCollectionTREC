<DOC>
<DOCNO> 124611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sondun03.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rocky, 56 yaşında altıncı kez ringlerde... 
</HEADLINE>
<TEXT>

     Sinema dünyasının efsane boksörü Rocky yeniden canlanıyor. Filmin ünlü yıldızı Sylvester Stallone, filmin altıncısı için 56 yaşında bir kez daha ringlere çıkacak. 
     Internetteki ''empireonline'' sitesinin haberine göre, Metro Goldwyn Mayer şirketi ile masaya oturan Stallone, anlaşma için imzayı atmaya hazırlanıyor. 
     Stallone'nin dördüncü kez yönetmenlik koltuğuna oturmaya hazırlandığı yapım, 12 yıl aradan sonra yeniden seyirciyle buluşacak. Sonuncusu 1990 yılında çevrilen ''Rocky 5''in ardından uzun süredir gündeme gelmeyen film, yapımcılar tarafından cazip bir proje olarak Stallone'ye sunuldu. 
     İlk Rocky filmini 1976 yılında çeviren Stallone, daha sonra sırasıyla 1979'da ''Rocky 2'', 1982'de ''Rocky 3'', 1999'da ''Rocky 4'' ve son olarak da 1990 yılında ''Rocky 5'' için kamera karşısına geçmişti. 
     Rocky Balboa ile üne kavuşan Sylvester Stallone, bir süredir önemli bir film projesinde yer almıyordu. 
     





</TEXT>
</DOC>
