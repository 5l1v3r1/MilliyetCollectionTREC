<DOC>
<DOCNO> 136677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/spo02.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük hedeflerle yola çıkan Fenerbahçe, tarihinin en çalkantılı günlerini yaşıyor, camia kaynıyor 
</HEADLINE>
<TEXT>
KADIKÖY TOZ DUMAN 
Kötü saha sonuçları, istikrarın bir türlü yakalanmaması, Revivo, Rapajc ve Ortega gibi yıldızların kaçışları, taraftarın isyanı, yönetimdeki fikir ayrılıkları bardağı taşırdı 
     1- Tam destek sona erdi 

     Seyirci sırt çevirdi 
     BÜYÜK umutlarla sezona giren önce Şampiyonlar Ligi’ne veda eden, ardından Türkiye Kupası’ndan elenen ve ligde de bir hayli geriden gelen Fenerbahçe’ye taraftarı da sırt çevirdi. Sarı - Lacivertli takıma en kötü günlerinde sahip çıkan "Hep destek, tam destek" parolasıyla arkasından yürüyen vefakar seyircinin de sabrı taştı. 
     
     Kombineler sorunu 
     REVİVO, Rapajc ve Ortega gibi yıldızlarını kaybeden ve adeta lidersiz kalan Fenerbahçe’ye en büyük darbe kendi tribünlerden gelecek. Müthiş bir takım izleme umudu ile kombine biletleri tüketen taraftarların bunları geri vermek istedikleri, ayrıca Gaziantepspor maçında da takımı protesto etme planlarının yapıldığı öğrenildi. 
     
     2- Yönetim köpürdü 
     Anlaşmaya uyduk’ 
     ORTEGA’NIN Hollanda’da Milliyet’e yaptığı "Bana verilen sözler tutulmadı" açıklaması, Fenerbahçe yönetiminin tepkisini çekti. Nihat Özdemir, "Sözleşmesinde ne varsa, yönetim olarak yerine getirdik. Eksik bıraktığımız birşey olduğunu sanmıyorum. Ya Ortega’nın söyledikleri yanlış anlaşıldı, ya da o, anlatmak istediği şeyi tam olarak ifade edemedi" dedi. 
     
     Sözümüzde durduk’ 
     MURAT Özaydınlı ise "Biz sözümüzü tuttuk. Aynı şekilde Ortega davrandı mı, bunu düşünmek lazım. Ondan çok şey bekliyorduk. Bir yıldız futbolcuya nasıl davranılması gerekiyorsa, öyle davrandık. Acaba Ortega sözünde durdu mu, buna bakılmalı" dedi. Bu arada Fenerbahçe’nin bugün idmana çıkmayan Ortega için zabıt tutturduğu ve FIFA’ya şikayette bulunacağı belirtildi. 
     
     3- Fatih darbesi 
     Üç maç ceza 
     BEŞİKTAŞ ile oynanan derbi maçında İbrahim’in üzerine kasıtlı bastığı gerekçesiyle kırmızı kart gören Fatih Akyel’e PFDK dün yaptığı toplantıda üç maç hak mahrumiyeti cezası verdi. Fenerbahçe’nin, Ankaragücü ile oynadığı maçta forma giymeyen milli futbolcu, bu haftaki Gaziantepspor ve gelecek hafta yapılacak Denizlispor maçlarında da takımdaki yerini alamayacak. 
     
     Tahkime gidiyorlar 
     FATİH’E verilen üç maçlık ceza ise Fenerbahçe’de şaşkınlık yarattı. Başkan vekili Nihat Özdemir, kararı ağır bulduklarını belirtti, "Bizim düşüncemize göre bu oyuncu iki maç cezayla kurtulabilirdi. Çünkü kasıtlı bir hareket yapmadı" diye konuştu. Sarı - Lacivertli yönetimin Fatih’in cezasını indirmek için Tahkim Kurulu’na başvurmaya hazırlandığı öğrenildi. 
     
     4- Lorant bombaladı 
     SARI - Lacivertli ekibin eski teknik direktörü Werner Lorant, son yaşanan gelişmelerin sürpriz olmadığını kaydetti. Alman hoca, "Ben gittikten sonra dört maçta yedi puan kaybedildi. Üzülüyorum çünkü Fenerbahçe’nin başarısını istiyorum. Ancak Oğuz’un bu işi beceremediğini kör bile görebilir" dedi. Lorant, Ortega için de "Gitmesi iyi oldu. Artık takımdaki huzursuzluk biter" yorumunu yaptı. 
     
Sağ kanat çöktü      GAZİANTEPSPOR maçı öncesi hem Fatih’in, hem de Ali Güneş’in cezalı olması Fenerbahçe’de tüm planları alt üst etti. Teknik Direktör Oğuz Çetin sağ kanatta kime görev vereceğini kara kara düşünürken, değişik alternatifler üzerinde durmaya başladı. Çetin’in bu bölgede büyük bir olasılıkla Mustafa Doğan’a şans tanıması bekleniyor. 
     
Kiralık iddiasıArjantin basını, Ortega’nın Haziran’a kadar River Plate’te kiralık oynayacağını yazdı 
     ARJANTİN basını, Fenerbahçe ile yollarını ayıran ve ülkesine dönerek River Plate’de oynama kararı alan Ariel Ortega’nın önümüzdeki hafta yeni kulübü ile kiralık sözleşmesi imzalayacağını yazdı. Ole gazetesi, Arjantinli yıldızın Fenerbahçe’den alacağı olan 500 bin doları, River Plate’in ödeyeceğini, bu şartla haziran ayına kadar kiralık oynayacağını iddia etti. 
     RİVER Plate Başkanı Jose Maria Aguilar’ın, Fenerbahçeli bir yöneticiyi masrafları karşılanmak üzere Buenos Aires’e davet ettiği, transfer sorununun salı günü çözümleneceği de ifade edildi. İki kulübün Haziran ayında tekrar masaya oturacağı ve Ortega’nın transferinin bu görüşmelerde kesin olarak sonuçlandırılarak bonservisinin alınacağı belirtildi. 
     
Gidişine şaşırdımÇetin, Ortega’yı takıma kazandırmak için elinden gelen herşeyi yaptığını söyledi 
     YALÇIN TÜRK 

     Sorun yoktu’ 
     TEKNİK Direktör Oğuz Çetin, Fenerbahçe ile bağlarını koparan Ariel Ortega’nın gidişine şaşırdığını belirtti. Fenerbahçe’nin hocası, "Ortega’dan çok ümitliydik ve kendisinden faydalanmak istiyorduk. Onu kazanmak için her şeyi yaptık. Sorun olmadığını söylemişti. Ama o gitmeyi tercih etti. Bu durumdan sonra kimsenin yapacağı bir şey kalmadı" ifadesini kullandı. 
     
     Gözdağı verdi 
     FUTBOLCULARA da gözdağı veren Çetin, dörtlü defansa devam edeceklerini, iki ön liberonun çakılı oynamasını istemediğini kaydetti. Çetin, "Bu anlayış kısa zamanda oturacak. Kimse Fenerbahçe’den büyük değildir. Hatalı olan varsa, ciddi şekilde son kez uyarılacak. Kim ilkelerden uzaklaşırsa, karşılığında ne geleceğini bilmeli. Kimsenin kızmaya hakkı yok" diye konuştu. 
     
Gol çalıştılarSarı-Lacivertli takımın dünkü idmanında forvet oyuncuları gol provası yaptılar 
     GAZİANTEPSPOR maçının hazırlıklarını milli takıma giden oyuncular nedeniyle hafta başından bu yana eksik kadroyla sürdüren Fenerbahçe dün ilk kez takım halinde idmana çıktı. Almanya’da tedavisi süren Steviç dışında tüm oyuncuların katıldığı antrenmanda Sarı - Laciverliler önce 5’e 2 top kapma, ardından da iki gruba ayrılarak şut çalışması yaptılar. 
     TEKNİK Direktör Oğuz Çetin şut idmanında gol provası yapan forvet oyuncuları ile tek tek ilgilendi. Çetin, Vladimir’i eve yollamak istedi ancak Rus oyuncu, "Arkadaşlarım idman yapıyorsa, ben de çıkacağım" diyerek çalışmaya katıldı. Öte yandan maçlardan bir gün önce basın toplantısı yapan Oğuz Çetin, bugünkü toplantıyı iptal etti. 
     



 SPOR 
























</TEXT>
</DOC>
