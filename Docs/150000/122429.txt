<DOC>
<DOCNO> 122429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yasam/yas07.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haliç’te 1000 tavşan öldü 
</HEADLINE>
<TEXT>

Toplu tavşan ölümlerinin gıda zehirlenmesinden ya da açlıktan kaynaklanmış olabileceği sanılıyor 
     İSTANBUL Milliyet 

     Haliç’teki adacıkta görülen toplu tavşan ölümlerinin, gıda zehirlenmesinden kaynaklandığı belirtildi. 
     Büyükşehir Belediyesi’nden yapılan açıklamada, Çevre Koruma Daire Başkanlığı ekiplerinin 29 Ekim’de adacıkta yaptıkları kontrolde, burada yaşayan tavşanların hastalanmış ya da ölmüş olduklarının görüldüğü kaydedildi. Açıklamada, "Araştırmada, tavşanların gıda zehirlenmesi üzerine öldüğü tespit edilmiştir. Bu nedenle adadaki gıda maddeleri toplatılmıştır" denildi. 
     
     Yiyecek bırakmayın’ 
     Vatandaşlar, bu tür olayların yaşanmaması için adaya rastgele yemek ve gıda maddeleri bırakmamaları konusunda uyarıldı. 
     İ.Ü. Veteriner Fakültesi İç Hastalıkları Anabilim Dalı Başkanı Prof. Dr. Tamer Dodurka ise adacıklarda yaptığı inceleme sonrası, ilk izlenimine göre tavşan ölümlerinin, yetersiz yiyecek nedeniyle aç kalmalarından kaynaklanmış göründüğünü söyledi. 
     



 YAŞAM 






















</TEXT>
</DOC>
