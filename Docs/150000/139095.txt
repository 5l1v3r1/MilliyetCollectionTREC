<DOC>
<DOCNO> 139095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yasam/yas03.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbi Didim’de kaldı 
</HEADLINE>
<TEXT>

Dedesi 1924 mübadelesinde Yunanistan’a giderken 6 çocuğundan üçünü yanında götürememiş. Virginia Gerondis, hiç görmediği kuzenlerini bulmak için Didim’de çalmadık kapı bırakmıyor... 
     VEYSEL EROL Aydın DHA 

     Yunanistan’ın Samos Sisam Adası’nda yaşıyor, 42 yaşındaki Virginia Gerondis. Bir otel işletmecisi. Bankacı eşi Giannis Gerondis 50 ile Samos’tan 19 kişilik heyetle üç günlüğüne Selçuk Ticaret Odası’nın konuğu olarak İzmir’e gelen Virginia Gerondis, işin yanı sıra Türkiye’de geçmişin izlerini de sürüyor... 
     
     Parçalanmış hayatlar 
     1924’de mübadeleyle Yunanistan’a göç etmiş Gerondis’in dedesi. O şimdi, dedesinin Türkiye’de bıraktığı akrabalarını arıyor. Onları bulmayı o kadar arzuluyor ki, Türkiye’deki kuzenlerinin bulunmasına yardım edecek olanlara para ödülü bile verecek. 
     Selçuk Ticaret Odası’nın daveti için birlikte geldikleri heyetten ayrılan Gerondis çifti, akrabalarının izini sürmek için Aydın’ın Didim ilçesine gitti. Virginia Gerondis, ailesinin hüzünlü hik yesini şöyle anlattı 
     "Dedem Didim’in Akbük Koyu’nda yaşıyormuş ve denizcilik yaptığı için onu Kaptan Stamoulos’ diye çağırırlarmış. 1924’te mübadeleyle Yunanistan’a göç ederken 6 çocuğundan üçünü yanında götürmüş. Ancak teyzem Marigo, dayılarım Leostenis ve Kaliopi Stamoulos’u Türkiye’de bırakmış. Çocuk yaşta annesiz, babasız kalan dayılarım ve teyzem muhtemelen yaşamıyor ama ben onların çocuklarının izini bulmaya çalışıyorum. Ailemizin bu hüzünlü parçalanma öyküsü nedeniyle, kalbimizin yarısı Anadolu’da kaldı. Kuzenlerimi bulmama yardımcı olacaklara minnettar kalacağım ve ayrıca para ödülü de vereceğim". 
     



 YAŞAM 


























</TEXT>
</DOC>
