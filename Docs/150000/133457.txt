<DOC>
<DOCNO> 133457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/soneko43.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu hisseleri tavan yaptı... 
</HEADLINE>
<TEXT>

     Pamukbank'ın eski sahipleri ile BDDK arasında protokole bağlanan uzlaşma sonrası, 2. Seans'ta Çukurova Grubu'nun Borsa'daki 6 şirketinden 5'i tavan yaparken, günün en fazla değer kazanan şirketleri oldular. 
     Yapı ve Kredi Bankası hisseleri 2. seansta 150 lira ve yüzde 10.34 yükselerek, 1,600 liradan kapandı. 1. seansta yüzde 7.41 yükselen hisselerin fiyatındaki günlük bazdaki artış ise yüzde 18.52 oldu. 
     2. seansta yüzde 10.96 artış kaydeden Yapı Kredi Koray Gayrimenkul Yatırım Ortaklığı hisseleri günü 810 liradan tamamladı. 1. seansta yüzde 12.31 değer kazanan hisselerdeki günlük artış ise yüzde 24.62 olarak belirlendi. 
     Yapı Kredi Sigorta hisseleri de 2. seansta yüzde 10.61 artarak günü 1,825 liradan kapattı. 1. seans getirisi yüzde 10,00 olarak hesaplanan bu hisselerin günlük performansı da yüzde 21.67 oldu. 
     Yapı Kredi Yatırım Ortaklığı hisseleri günün son seansında yüzde 10.87 prim yaptı. 830 liradan 1,020 liraya yükselen hisselerin günlük kazancı yüzde 22.89 düzeyinde gerçekleşti. Bu hisseler, ilk seansta yüzde 10,84 yükseliş kaydetmişti. 
     Turkcell hisselerinin fiyatı ise 2. seansta değişmeyerek, 11,500 liradan kapanırken, günlük bazdaki değer artışı ise yüzde 4.55 olarak belirlendi. 
     Bölgesel Pazar'da işlem gören Yapı Kredi Finansal Kiralama hisselerinin fiyatı ise son seansta yüzde 10,13 artışla, 4,350 liraya çıktı. 1. seansta yüzde 16.18 yükselen bu hisselerin günlük kazancı ise yüzde 27.94'e ulaştı. 
     2. seansta değer kazanan şirketler arasında ilk 5 şirket Yapı Kredi Finansal Kiralama, Yapı Kredi Koray, Yapı Kredi Yatırım Ortaklığı, Yapı Kredi Sigorta ve Yapı Kredi Bankası olarak sıralandı. 
     





</TEXT>
</DOC>
