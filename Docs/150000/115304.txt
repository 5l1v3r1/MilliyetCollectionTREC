<DOC>
<DOCNO> 115304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur10.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller ''Yaşanan krizlerin hesabını sandıkta sorun'' 
</HEADLINE>
<TEXT>

     DYP Genel Başkanı Tansu Çiller, 1997'den bu yana Türkiye'de 5 kriz yaşandığını ifade ederek, vatandaşlara, ''Bu krizlerin hesabını sandıkta sorun'' diye seslendi Çiller, partisi tarafından Metropol Meydanı'nda düzenlene mitingde halka seslendi. 
     Tansu Çiller, 5 yıldır Kırat'ın iktidarda olmadığını ifade ederek, vatandaşlara, ''Memnun musunuz bu iktidardan '' diye sordu. Vatandaşlardan ''Hayır'' yanıtını alan Çiller, ''O zaman neyi bekliyorsunuz Kırat'ın iktidarını bekliyorsunuz'' diye konuştu. 
     Mersin'e iktidarları döneminde yapılan yatırımlardan söz eden Çiller, bu kente bir havaalanı yapacaklarını ve serbest bölgeyi yeniden canlandıracaklarını kaydetti. 
     IMF'den alınan borçların ''hortumcuya'' gittiğini söyleyen Çiller, vatandaşlara, ''Derviş'in getirdiği bu borçlardan memnun musunuz Bu paralardan size birşey verdiler mi Derviş yasaları traktörünüzü sattırdı. Peki tekrar bu Derviş'e, Baykal'a oy verecek misiniz '' diye sordu. 
     
     ''BİR ALLAH'IN BİR DE SİZİN...'' 

     ''Onlar IMF'nin hakkını burada arıyor. Ben sizin hakkınızı orada arayacağım'' diyen Çiller, gücü sadece halktan istediğini, kimseye diyet borcu olmadığını belirterek, ''Bir Allah'ın bir de sizin önünüzde eğilirim. Başka da kimsenin önünde eğilmem'' dedi. 
     Ekonomiden sorumlu eski Devlet Bakanı Derviş'i eleştiren Çiller, ''Onlar 40 milyar doları bir yılda 20 bankaya verdiler. Onlar size 40 yılda verilen parayı bir yılda bankalara verdiler'' diye konuştu. 
     Çiftçilerin Ziraat Bankası'na olan faiz borcunun üzerinden ''traktörle geçeceğini'' de tekrarlayan Çiller, hem esnaf hem de çiftçinin faiz borcunu sileceklerini ve bu bankayı çiftçiye, esnafa ve KOBİ'lere vereceklerini söyledi. 
     ''İktidara geldiklerinde beş yılda 225 milyar dolar özkaynak yaratacaklarını, bunun hesabını yaptıklarını, kadrolarının bulunduğunu ve işi bildiklerini'' ifade eden Çiller, Tayyip Erdoğan ve Deniz Baykal'a, televizyonda tartışma çağrısını yineledi. 
     Konuşmasında CHP'yi eleştiren Çiller, bu partinin ''sefalette denge'' kendilerinin ''berekette denge'' istediklerini kaydetti. Çiller, ''Onlara oy verirseniz, ekmeğinizin yarısını aldılar, gelirlerse diğer yarısını da alırlar'' diye konuştu. 
     Tansu Çiller, ''1997'den bu yana ülkede beş kriz yaşandığını'' ifade ederek, vatandaşların bu krizlerin hesabını sandıkta sormalarını istedi. 
     ''Ecevit'e giden oyların hepsini istiyorum'' diyen Çiller, 57. Hükümet'i oluşturan koalisyon ortaklarını eleştirdi. 
     
     ''KURTULUŞ SAVAŞINA DAVET EDİYORUM'' 

     İktidara geldiklerinde her yıl yüzde 8 büyüme vaat ettiklerini kaydeden Çiller, ''Tek bir işsiz kalmayana dek sizi kurtuluş savaşına davet ediyorum'' dedi. 
     ''Kurdu, kuşu sizi yedi, arı soktu, Derviş de dişinizi söktü'' diyen Çiller, sözlerini şöyle tamamladı 
     ''Sağınızda bir parti var, AKP var. Biri 'inadına Tayyip' diyor. İnadına derken, oğlun işsiz kalacak evladın aç kalacak, buna tahammülün var mı Yeniden tepede çekişmelere tahammülün var mı Yetkisi olmayan, kendisi seçilemeyecek olan birisi, başbakan tayin edebilir mi Bir partinin kapanıp, kapanmayacağı bile belli olmadan ülkenin sorunlarını çözebilir mi O zaman maceraya oy yok. 
     Bir de solda parti var... Hani o Baykal var ya... Maskeyi kaldırıyorsun Derviş... Onun da ne yaptığını gördünüz. Denediniz onu. Memnunsanız devam edin. Demek ki orada da hiçbir şey yok. O zaman bu işin bir de orta yolu var, doğru yolu var.'' 
     





</TEXT>
</DOC>
