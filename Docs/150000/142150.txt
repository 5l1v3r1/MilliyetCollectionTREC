<DOC>
<DOCNO> 142150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/spor/spo01.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kale de yıkıldı 
</HEADLINE>
<TEXT>

Beşiktaşlı Pascal Nouma, tribünlerin gözünden de düştü. Siyah-Beyazlılar, internet sitesinde yapılan ankette Fransız yıldızın takıma zarar verdiği görüşünde birleşti 
     Nereden, nereye... 
     SEZON başında Pascal Nouma’nın transferi için Beşiktaş Yönetimi’ne baskı kuran taraftarlar, yıldız futbolcunun yarattığı krizlerden artık "pes" dedi. İnternetteki "www.bjkhaber.com" adresli sitede yapılan "Nouma, Beşiktaş’a zarar veriyor mu " sorulu ankete 1785 kişi katıldı. 1328 kişi yüzde 74.40 "Evet" yanıtını verirken, sadece 475 kişi yüzde 25.60 "Hayır" dedi. 
     
     İki maç ceza çıktı 
     GENÇLERBİRLİĞİ ile oynanan Türkiye Kupası maçında kırmızı kartla oyun dışı kalan Nouma’ya PFDK tarafından iki resmi müsabakadan men cezası verildi. Kurul dün yaptığı toplantıda Ahmet Hassan’a karşı yaptığı sakatlayıcı hareketten dolayı Nouma’nın iki maçla cezalandırılmasını kararlaştırdı. Trabzonspor sınavında forma giyemeyen yıldız futbolcu A.Gücü maçında da yok. 
     
Prim 30’ar bin dolar      Beşiktaş yönetimi Lazio maçının primini belirledi. Yönetim turu geçmeleri halinde Siyah - Beyazlı futbolculara 30’ar bin dolar verileceğini açıkladı. Lazio maçının hazırlıklarını sürdüren Beşiktaş dün kampa girdi. Lucescu gün boyunca oyuncularına Lazio’nun maç kasetlerini izlettirip uyarılarda bulundu. 
     
Kartal bugün Roma yolcusu      UEFA Kupası Çeyrek Final ilk maçında Lazio ile İtalya’da kozlarını paylaşacak olan Beşiktaş, kritik 90 dakika için bugün Çizme’ye gidiyor. Siyah - Beyazlı ekip, sabah saat 10.00’da özel bir uçakla Roma’ya uçup, maç öncesinde kampa girecek. Kartal, bu gece karşılaşmanın oynanacağı stadda son antrenmanını da yapacak. Takımın kalacağı otele motivasyonun bozulmaması için kimse sokulmayacak. 
     
Maçın hakemi M.Gonzalez      LAZİO ile Beşiktaş arasında yarın oynanacak olan zorlu maçı İspanyol hakem Mejuto Gonzalez’in yöneteceği açıklandı. Üç kez takımlarımızın maçlarında görev alan İspanyol hakem ile Galatasaray deplasmanda St.Gallen’i 2 - 1 yenmiş ve Hollanda’da PSV’ye 3 - 1 kaybetmişti. A Milli Takımımız da Gonzalez’in idare ettiği 2002 Dünya Kupası Play - Off ilk maçında Avusturya’yı Viyana’da 1-0 mağlup etmişti. 
     
Sergen Yalçın Lazio’ya hazır      SAKATLIĞI nedeniyle Trabzonspor karşılaşmasında kadroya giremeyen Sergen, Lazio karşılaşmasında forma giyebileceğini açıkladı. Yıldız futbolcu, "İlk on birde sahaya çıkmaya hazırım. Antrenmanlarda kendimi denedim. Ağrılarım tamamen geçti gibi. Maç günü bir sorunum kalmaz" diye konuştu. 
     TECRÜBELİ futbolcu, Lazio ile ilk maçı İtalya’da oynamalarının tur şanslarını daha da artırdığını açıkladı. Sergen sözlerini şöyle sürdürdü "En azından alacağımız gollü bir beraberlik ya da tek farklı bir yenilgi işimizi kolaylaştırır. Bu tür sonuçlar, İnönü Stadı’nda bizi tura taşır." 
     



 SPOR 






















</TEXT>
</DOC>
