<DOC>
<DOCNO> 103421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur17.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucu eyleminde 95.nci kayıp... 
</HEADLINE>
<TEXT>

     F tipi cezaevleriyle tecrit edilecekleri gerekçesiyle tutuklu ve hükümlülerin yürüttüğü ölüm orucu eylemi kapsamında yaşamını yitirenlerin sayısı 95'e yükseldi. Melek Birsen Hoşver isimli mahkum, Ankara Numune Hastanesi mahkum koğuşunda bugün yaşamını yitirdi. 
     Hoşver'in ölümü ile ilgili olarak İHD Ankara Şubesi önünde yarın basın açıklaması ve sessiz oturma eylemi yapcaklarını bildiren Şube Başkanı Ender Büyükçulha, Hayata Dönüş Operasyonunda yaşamını yitirenlerle birlikte açlık grevlerinde ölen mahkum sayısının 95'e ulaştığını belirtti. 
     İHD Genel Başkanı Hüsnü Öndül de yaptığı yazılı açıklamada, Numune Hastanesinde bugün "sessiz bir ölümün" daha yaşandığını belirtirken, açlık grevi ve ölüm orucu eylemi yapan hükümlü ve tutuklulardan 480'inin Wernicke- Korsakof hastalığına yakalandığını bildirdi. Öndül'ün açıklaması şöyle 
     "Dünya cezaevleri tarihine en uzun süreli ölüm orucu eylemi olarak geçiyordu eylem. Bir futbolcunun saçının teli kadar, bir mankenin birkaç saatlik kaçamağı kadar haber değeri taşımıyordu. Birsenlerin, Fatmaların, Mehmetlerin ölümü. İnsan hakları savunucuları, sayıları, isimleri, rahatsızlık türlerini ve ölüm haberlerini rapor etme travmasını yaşadılar. Tedavi hizmetlerini veren sağlık emekçileri ayrı ve yoğun bir travma etkisini yaşıyorlar." 
     





</TEXT>
</DOC>
