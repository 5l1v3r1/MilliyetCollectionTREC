<DOC>
<DOCNO> 143418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/soneko21.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak krizi, fransız ekonomisini sarstı, büyüme hedefi düşürüldü... 
</HEADLINE>
<TEXT>

     Fransa'da hükümet, 2003 yılı için yüzde 2.5 olarak öngörülen büyüme hedefini Irak krizinin olası etkilerine bağlı yüzde 1.3'e düşürdü. 
     Irak'a karşı olası bir operasyonun, Fransız hükümetinin ekonomideki hedeflerini tekrar ciddi biçimde gözden geçirmek zorunda bıraktığı bildirildi. 
     Başbakan Jean Pierre Raffarin, ekonomik ağırlıklı ''Lec Echos'' gazetesine verdiği demeçte, hükümetin 2003 yılı için öngördüğü yüzde 2.5 civarındaki büyüme hızı hedefinin yüzde 1.3'e çekildiğini vurguladı. 
     Raffarin, savaş sonrası dolar ve euro arasındaki oluşacak dengenin büyüme hızını da önemli biçimde etkileceyeceğini belirtirken, bütün gelişmeleri değerlendirmek zorunda olduklarını ifade etti. 
     Raffarin, savaş sonrası bütçe açıklarının ise GSMH'nın yüzde 3.4'ne ulaşmasını beklediklerini, 2004 yılında ise bu oranı yüzde 2.9'a düşürmeyi hedeflediklerini söyledi. 
     Başbakan Raffarin, hükümetin vergilerin sistemli bir biçimde her yıl düşürme hedefinde ise bir sapma olmayacağını belirtmesine rağmen, ekonomi uzmanları seçim öncesi 2007 yılına kadar vergilerin yüzde 30 düşürülmesini öngören hedefin kesinlikle tutturulamayacağını belirtiyorlar. 
     Fransa'da hükümet 2002 yılında vergilerin yüzde 5, 2003 yılında ise yüzde 1 ordanında düşünülmesini kararlaştırmıştı. 
     Bu arada Fransa'da ekonomik durgunluk ve işsizlik oranın artması üzerine, Raffarin'ın popülaritesinin son bir ay içinde yüzde 54'den yüzde 52'ye düştüğü bildiriliyor. 
     Bütçe açığının yüzde 3'ü geçmesi euro kriterlerine aykırı olduğu için, Fransa sık sık AB Komisyonu'nun uyarılarına hedef oluyor. 
     





</TEXT>
</DOC>
