<DOC>
<DOCNO> 113808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/siyaset/siy01.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Arınç’ı konuşturdu AKP türban savaşı başlattı... 
</HEADLINE>
<TEXT>
Seçimi bekleyemedi 
Kamuoyuna ılımlı bir görüntü vermeye çalışan AKP’liler, seçime kadar dayanamadı ve patladı "Türban cinayetini çözmek namus borcumuz, 3 Kasım’da kelepçeler çözülecek" 
     ABDULLAH KARAKUŞ Kahramanmaraş, Osmaniye 

     Bir süredir "türbana" endeksli söylemden uzaklaşarak daha ılımlı bir görüntü sergilemeye çalışan AKP, Kahramanmaraş ve Osmaniye mitinglerinde kendisini tutamadı. AKP Genel Başkanı Recep Tayyip Erdoğan’ın, kendisinden önce kürsüye çıkardığı Grup Başkanı Bülent Arınç, "Başını örtenlerin zorla başını açtırma gibi bir cinayeti hiçbir zaman tasvip etmiyoruz. Bu sorunu çözmek namus borcumuz. 3 Kasım namus günüdür" dedi. 
     Çok sayıda türbanlı ve çarşaflı kadının bulunduğu mitingde Erdoğan’dan önce konuşan Arınç, üniversiteli kızlara türban nedeniyle "zulüm yapıldığını" savunarak, şunları söyledi "Öğrencilerimiz kıyafetlerinden ötürü, bırakın ders görmeyi okulların bahçesinden içeri bile sokulmuyor. Kızlarımıza zulüm yapılıyor. Bu sorunu çözmek gerekir. Eğer türban sorunu varsa, bunu sadece bize değil, diğerlerine de sorun. Ama bu türban sorununu çözmek namus borcumuzdur. Bu yolda sonuna kadar gideceğiz. İnancını da öğrenmek insanların hakkıdır. Satanist gençler nasıl okuyorsa, bu öğrenciler de okumalıdır. Sonunda millet ne istiyorsa o olacaktır." 
     Arınç’ın bu sözlerine mitinge katılanlar, okullar ve devlet kuruluşlarında türbana karşı çıkanları hedef alan "yuh" sesleriyle destek verdi. 
     Arınç, Osmaniye’de yine Erdoğan’dan önce kürsüye çıkarak yaptığı konuşmada da, "Başını örtenlerin zorla başını açtırma gibi bir cinayeti hiçbir zaman tasvip etmiyoruz. 3 Kasım inanç özgürlüğünün sağlanacağı ve kelepçelerin çözülüp tarihin çöplüğüne atılacağı gündür. Namus günüdür" diye konuştu. 
     
     Erdoğan, "Sabredin" dedi 
     Erdoğan ise, Kahramanmaraş’taki konuşmasında "türban" konusuna doğrudan girmemeye özen gösterdi ve imam - hatip okullarının kısıtlanmasını gündeme getirdi. Eğitimde fırsat eşitliğini AKP’nin getireceğini savunan Erdoğan ve Arınç’ın yanında türbanlı kurucu Sema Ramazanoğlu’nun bulunması dikkat çekti. 
     Erdoğan, Gaziantep’teki mitinginde konuşmasının sonuna doğru vatandaşların, "Türban ne olacak " sorusuna da "Eğitimin önündeki engelleri kaldıracağız, özgürlükler ülkesi haline geleceğiz, sabredin" karşılığını verdi. 
     
Erdoğan Kafaları basmıyor      Kaçak işçilere karşı söyleminin yanlış yorumlandığını öne süren Erdoğan, "Bunların kafası bunlara basmaz, bunlar anlamaz" dedi. Erdoğan, ANAP Genel Başkanı Mesut Yılmaz’ı "Bunlar bakan değil başbakan olsa ne yazar. Rizeli başbakan var, ama orası kasaba gibi" diye eleştirdi. 
     Fildişi kulelerden seyretmekle sorunların çözülemeyeceğini söyleyen Erdoğan, "Onlar bizi bilmiyorlar. H l bizi anlayamadılar. Biz yıkmaya, dökmeye değil yapmaya geliyoruz. Bizim farkımız bu. İnsanlarımız arasında ayrımcılığa asla müsaade etmeyeceğiz" diye konuştu. 
     
Hani türban öncelikli değildi      Erdoğan, seçim kararı alındığı günden bu yana ılımlı bir görüntü çizdiği "türban" konusuna partisinin seçim bildirgesinde bile yer vermedi. Erdoğan, düne kadar, milli görüş partilerinin kapatılma gerekçelerinden birini oluşturan türbanla ilgili kritik soruları ise, "Uzlaşma ve milli mutabakat ile çözeceğiz. Gerilim politikası izlemiyoruz, izlemeyeceğiz. Türban birinci önceliğimiz de değil, sonuncu önceliğimiz de değil" sözleriyle geçiştirdi. 
     
Mesaj’ için Arınç’ı seçti      Erdoğan’ın, kendisinin değinmemeye çalıştığı "türban" konusunda AKP’nin önde gelen isimlerinden biri olan Grup Başkanı Bülent Arınç’ı konuşturması dikkat çekti. Hitabet gücüyle ve Meclis’teki etkin muhalefetiyle dikkat çeken, AKP yöneticileriyle ilgili "kaset" furyasında da ismi yer alan Arınç’ın çıkışı, "Erdoğan seçimlere iki hafta kala parti tabanına AKP’nin gerçek mesajlarının verilmesinde Arınç’ı seçti" yorumlarına neden oldu. 
     
Yılmaz AKP, 28 Şubat’ı getirir      ANAP lideri Mesut Yılmaz’ın, seçim kampanyasında en çok yinelediği mesaj AKP iktidarının, Erbakan’ın Başbakanlığında doğan 28 Şubat krizini Türkiye’ye tekrar yaşatacağı iddiası oldu. CHP’ye de yüklenen Yılmaz, son olarak önceki gün, "AKP gelirse 28 Şubat olur. Ne AKP yeni bir 28 Şubat’ı önleyebilir, ne de CHP milletin inancıyla uğraşmaktan vazgeçer. İki parti de inançlı insanlara sıkıntı getirir" görüşünü savundu. 
     



 SİYASET 














</TEXT>
</DOC>
