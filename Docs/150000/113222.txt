<DOC>
<DOCNO> 113222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/gureli.html </URL>
<DATE> 2002/10/16/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Oylar Meclis dışına 
</HEADLINE>
<TEXT>

     Türkiye "yönetemeyen yönetimölerin girdabında dönüp dolaşıp tıkandı mı Tıkandı. 
     Bu sistem bu partiler düzeni, bu seçim modeli çözüm getirmiyor mu Getirmiyor. 
     Bir zamanlar "Karaoğlan" olan Ecevit’in deyişiyle, "Bu düzen değişmeli" mi Değişmeli. 
     O halde 
     Her bunalımın bir fırsatı da beraberinde getirdiği gibi, bu çıkmazdan kurtulma şansımız da önümüzde. "Dön baba dönelim" kısırdöngüsünü kırma olanağı 3 Kasım’da altın tepsi içinde bizi bekliyor. Bu fırsatı kaçırmamalıyız. 
     Nasıl 
     Meclis’te ve hükümetlerde 1991’den bu yana yer almış bütün partilerden CHP dahil ANAP, DYP, RP’nin devamı ya da türevleri olan SP ve AKP, DSP ve öteki yarısı YTP ile MHP kesin şekilde sandıkta hesap sormanın zamanı. 
     Ama nasıl hesap sorma 
     Öyle 1991, 1995 ve 1999 seçimlerinde yapıldığı gibi, "Bu olmadı, bir de ötekini deneyelim" şeklinde değil. 
     Bunları ve sistemi değiştirmenin yolu, 1991’den sonra sorumlulukta payı olanların partilerine Yineleyelim CHP, AKP, DYP, ANAP, DSP, MHP, YTP, SP oy vermemektir. Elbet, hayali vaatlerde bulunan, ellerindeki olanakları kural tanımaz biçimde kullanarak halkı tavlamaya bakan, amaçlarının "dokunulmazlık" olduğu anlaşılan maceracılara da oy yok. 
     Yine de bu partilere oy verenler bulunacak bunların ikisi, üçü Meclis’e girecek. Asıl önemli olan, böyle bir siyasal topluluğa onların aldığı oy kadar bir oy sayısıyla "Hayır " diyebilmektir. Bunun yolu da barajı aşma olasılığı bulunmayan küçük partilere oy vermekten geçer. Sağda da, solda da seçime katılan partiler var. Kafanıza, meşrebinize göre bunlardan birine oy vererek, bu yoz düzene karşı tepkinizi göstermiş olursunuz. 
     Barajı aşamayacak partilere verilen oylar bu kez "çöpe gitmiş" olmayacak. Meclis’te temsil edilmeyen oyların sayısı yüzde 40’ları bulduğunda, birlikten kuvvet doğar o Meclis’in meşruiyeti tartışılır duruma gelir. O partiler de başta seçim sistemi ve partiler yasaları olmak üzere, gerekli değişiklikleri yaparak, bir buçuk yıl sonraki Nisan 2004 genel yerel seçimlerle birlikte milletvekili seçimini yapmak zorunda kalırlar. 
     Oylarınızı bu seçimde barajın altına "emanet" vermeniz, siyaseti "temizleyip" düzeltecek, sonraki seçimlerde gönül rahatlığı ile istediğiniz partiye oy vermenizin yolunu açacaktır. 
     
Bir şiir      Bu haftaki dizelerimiz Erzurum’dan Mustafa Bülbül’den geliyor. Şakadan Sevdalar, Öğün Yayınları, Eylül 2002 . 
     "Çocuk gülüşleri saklanırdı Saklambaç kuytusunda gözlerinin Yine de bulup çıkarırdım Yıldız benekli bakışlarından Ondaki beni Geceden soyunmuş kar kümesi aklığında Geriye yalnız bendeki o kalırdı Sığınılası kıvrımında dudaklarının." 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
