<DOC>
<DOCNO> 137473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yazar/sazak.html </URL>
<DATE> 2003/02/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bush sonrası ABD 
</HEADLINE>
<TEXT>

     Savaş, Saddam yönetimi teslim alınarak son bulacak. 
     Senaryo ilk bakışta hep iyilerin kazandığı’ filmleri akla getiriyor. 
     Kötü adam’ rolündeki Saddam gidecek tek saflı şerif’ Bush kazanacak. 
     Her şey tamam ama nedense film vizyona bir türlü girmiyor. 
     Daha doğrusu yapımcı firma ABD açısından işler iyi gitmiyor, pahalı prodüksiyona’ karşın, seyirci Körfez Savaşı’nın devamı niteliğindeki bu filmi sevmedi. Dünyanın dört bir yanından milyonlarca insan savaşa hayır’ derken Bağdat’a nasıl bomba yağdıracaksınız. Bush yönetimi zorda. 
     Akdeniz’de dolaşmaktan askerin başı döndü. Tezkere askıda. Kuzey cephesi açılmıyor. Yol yakınken, bu savaştan vazgeçilmesi ve artık Bush sonrası ABD’nin tartışılması gerekiyor. 
     George W. Bush, yönetimde üçüncü yılına girdi. ABD, tarihinde belki de hiç karşılaşmadığı sorunları yaşıyor. Uğursuz bir dönem.’ Bush, 2000’deki seçimde Florida’da çıkan hileli’ oylar sayesinde başkan seçildi ve ABD tarihinde rastlanmadık bir anayasa tartışmasından sonra koltuğa oturdu. 
     Demokratların sekiz yıllık yönetiminde küreselleşmenin de etkisiyle ABD ekonomisi büyümüş, işsizlik azalmış, refah düzeyi artmıştı. 
     Bush’la birlikte durgunluğa girildi. 
     ABD asıl vurgunu 11 Eylül’de yedi. 
     New York’taki terörist eylemde ilk kez kendi topraklarında saldırıya uğradı. 11 Eylül 2001’den sonra ABD’nin dokunulmazlık zırhı’ delindi, terör korkusuyla özgürlükler sınırlandırıldı, yabancı düşmanlığı başladı. 
     Şarbon tehdidi, kimyasal ve nükleer saldırı korkusu derken ABD paranoya toplumu’na dönüşmek üzere. Afganistan operasyonundan bu yana ABD kamuoyu bir yıldır olası Irak savaşını konuşuyor. Bush’un ağzından Saddam’dan başka bir şey çıkmıyor. 
     Son haftalarda buna bir de terör alarmı’ uyarıları eklendi. 
     Irak savaşının maliyeti bir yana, sadece ABD’yi içeriden hedef alacak bir saldırıdan korunmak için ayrılan fonlar milyarlarca doları buluyor. Bush yönetimi Kongre’ye yeni harcama kararları sundukça, bütçe açığı büyüyor. Durgunluk ve işsizlik artıyor. 
     Sonuçta Saddam gitse ve petrol fiyatları düşse ne değişecek Irak’ın işgali, ABD ekonomisini kurtarmaya yetmez. 
     2004’te seçim var. Askercil politikalardan başka bir şey üretmeyen Bush yönetimi 2004’te yenilenecek. ABD’nin başına bela açmaktan başka iş yapmayan ve savaşçı politikalarıyla dünyadan soyutlanan bu yönetimin seçeneği aranmalıdır. 
     Bush sonrası ABD’ şimdiden tartışılmalıdır. 
     
     







ABD’nin Kongre’si varsa... 


Al TRT ver külah 


Güvensizlik 


Zamanın ruhunu kavramak için... 


Gözü dönmediyse 


ABD’ye kayıtsız şartsız destek yok’ 


Tezekle ısınan okula bilgisayar 


Paritenin yönü 


Kriz atlatıldı, ama... 


Savaşa hayır Saddam’ı korkutmaya evet 


Bush sonrası ABD 


Amerika’nın kime hayrı dokunmuş ki 


Fransızın "hayır"ı bizden çok farklı 


</TEXT>
</DOC>
