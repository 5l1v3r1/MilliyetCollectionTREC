<DOC>
<DOCNO> 144500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun23.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Savunma Bakanı Türk askeri Kuzey Irak'ta 
</HEADLINE>
<TEXT>

     İngiltere Savunma Bakanı Geoff Hoon, "Türk birliklerinin Kuzey Irak'ta yapacağı bir operasyona sıcak bakmadıklarını" söyledi. 
     Bakanlığında düzenlenen günlük brifingde konuşan Hoon, "Türk birliklerinin Kuzey Irak'a girmesinden endişe edip etmediklerine" dair bir soru üzerine şöyle dedi 
     "Evet, küçük bir Türk birliğinin Kuzey Irak'a girdiğini biliyoruz. Bu birlik, sınırın güvenliğini sağlayacak büyüklükte bir birlik. Türkler, şu anda özellikle sınır bölgesindeki sadece istikrarsızlığı ortadan kaldırmaya çalıştıklarını söylüyorlar.". 
     Türk birliklerinin çok sınırlı da olsa bir operasyona başlayacağının sanıldığını kaydeden Hoon, "Tabii ki biz bu konuda isteksiziz. Ancak çok hassas bir konu olduğunu biliyoruz ve bunu yakından takip edeceğiz" diye konuştu. 
     
</TEXT>
</DOC>
