<DOC>
<DOCNO> 129410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/siyaset/siy06.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC, Rum kesimi mi olsun 
</HEADLINE>
<TEXT>

Baykal, Erdoğan’ı Şair Arıburnu’nun dizeleriyle eleştirdi. Baykal, "Denktaş’ın elini zayıflatanlar kime yaranmak istiyor" dedi 
     ANKARA Milliyet 

     CHP Genel Başkanı Deniz Baykal, AKP Genel Başkanı Tayyip Erdoğan’ı, Kıbrıs’la ilgili açıklamalarıyla KKTC Cumhurbaşkanı Rauf Denktaş’ın elini zayıflatmakla suçladı. Baykal, grup toplantısında, 60 bin Rum’un kuzeye yerleştirilmesiyle, 20 yıl sonra KKTC’nin "Rum kesimi" haline geleceğini savundu. 
     Şair Orhan Arıburnu’nun, bir idam mahk munun ağzından yazdığı, "Bari trampetler çalmasa, insan gürültüye gitmese" dizelerini okuyan Baykal, şöyle devam etti "Bari bu kadar gürültü etmeyin de haysiyetiniz rencide olmasın. Annan planıyla 1974 öncesi tabloya dönülmek isteniyor. KKTC’yi Rum kesimine dönüştürmenin ipuçları Annan planının içinde. Hükümet KKTC Rum kesimi oluversin’ diyorsa bilelim. Karpaz’dan, tavanın sapından, Türkiye’ye en yakın yerden, Güzelyurt’tan vazgeçelim. Bu mu çözüm Bunu ne siyaseten, ne ahlaken haklı bulurum. Göz göre göre, 28 yıllık toplum, elindeki coğrafyanın elinden alınacağı bir düzen içine oturtulmamalı." 
     Eski Yunanistan Başbakanı Konstantin Mitçotakis’in, "10 yıl sonra Kıbrıs Rum adası olacak" sözlerini hükümetin göremediğini iddia eden Baykal, şunları söyledi "Denktaş’ın politikalarını zayıflatanlar kime yaranmak istiyor, kimden onay alınmak isteniyor Türkiye ilk kez meşru haklarından vazgeçmiş, diz çökmüş, boyun eğdirilmiş bir ülke haline gelecek. Bu tablo, AKP’nin ilk icraatı olacaktır. AKP Genel Başkanı 40 yıllık politika çıkmaz getirdi’ diyor. Çözümsüzlük çözüm değil’ diyenler ne istiyor Keşke Menderes ve Zorlu o anlaşmaları imzalamasaydı da Kıbrıs Rumlara teslim edilseydi’ mi diyorlar Yanlış olan, Türkiye’nin Kıbrıs’a müdahalesi miydi Enosis mi olsaydı, Kıbrıs’ın bağımsızlığını ilan etmesi mi yanlıştı Türkiye’nin Irak’ta bir kırmızı hattı var. Kıbrıs’ta da var mı " 



 SİYASET 















</TEXT>
</DOC>
