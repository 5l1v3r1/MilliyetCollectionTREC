<DOC>
<DOCNO> 121275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yasam/yas01.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski dostlar düşman olmuş 
</HEADLINE>
<TEXT>

Christian Amanpour, Suudi Arabistan’ın asırlık dostu Amerika ile gerilen ilişkisini, salyangoz hızıyla da olsa yaşanan değişimi, ayağının tozuyla CNN Türk’e anlattı... 
     "Suudi Arabistan’ın Bugünü" adlı bir program hazırlayan Christian Amanpour, kapalı kapılar ardındaki bu ülkede gençler, kadınlar ve yetkililerle konuştu. Ve izlenimlerini, bu pazar günü saat 22.10’da CNN TÜRK’te yayımlanacak programında anlattı. İşte Amanpour’un gözünden, özetle Suudi Arabistan 
     Suudi Arabistan bu büyük ve gizemli çöl krallığı, yarım yüzyılı aşkın bir süredir Amerika’nın müttefiki ve dostu. Ama 11 Eylül’den sonra işler değişti. 
     
     Eğitimde reform isteniyor 
     11 Eylül teröristlerinin on beşi Suudi olduğu için, Birleşik Devletler artık çok az vize veriyor. Zaten Suudiler de çocuklarını, kendilerinden nefret ettiklerini düşündükleri bir ülkeye göndermek istemiyor. Normalde tatil, alışveriş ya da tedavi için Amerika’ya giden pek çok Suudi, artık Avrupa’yı tercih ediyor. Suudi Arabistan’da Amerika’ya duyulan sempati yerini kızgınlığa ve Her Suudi terörist değildir’ şeklinde bir kendini savunmaya bırakıyor. 
     Bu arada muhafazak r İslam’ın merkezi Suudi Arabistan’a değişim, salyangoz hızıyla geliyor ama geliyor. Ülke tarihinde ilk defa halk, çocuklarının modern dünyaya ve iş piyasasına ayak uydurabilmesi için eğitimde reform talep ediyor. Halk internet ve uydu televizyonu üzerinden modern dünyanın bütün mesajlarını alıyor. 
     
     Artık kadın doktor bile var 
     Kadınların eğitim ve iş bulma olanakları h l çok kısıtlı olsa da, artık Riyad’da bir hastanede bölüm başkanı kadın doktorlar var. Eğitim hakkına 42 yıl önce kavuşan Suudi kızları h l şiddetli tecrit’ altında yaşasalar da, devlet bursları ve erkeklerden daha fazla maaşlarla hızla ilerlediler. Kısacası, fanatizm ve terörizmin köklerini nasıl kazıyacakları, dini, kültürü ve geleneği, modern dünyanın gerekleriyle nasıl dengeleyecekleri belli olmasa da, Suudi Arabistan’da çok yavaş da olsa bir değişim var. 
     
Usame’nin yeğeni burada okuyor      Christian Amanpour, Riyad’da Usame bin Ladin’in küçük yeğenlerinden Talal’ı da buldu. Talal, seçkinlerin okuduğu Kral Faysal okuluna gidiyor. Bu okulda 11 Eylül öncesi başlatılmış bir deneme programı ile matematik, bilgisayar ve teknik dersleri İngilizce öğreniyor. Talal İngilizce öğrenmekten memnun İş için yardımcı oluyor’ diyor. Amanpour’un Bin Ladin’in yeğeni için görüşü ise şöyle "Talal, büyüdüğünde ne olacağına karar vermemiş, ama kalbinde nefret değil sadece öğrenme hevesi var..." 
     



 YAŞAM 























</TEXT>
</DOC>
