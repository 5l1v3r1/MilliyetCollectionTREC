<DOC>
<DOCNO> 109399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/guncel/gun01.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul ucuz hayat pahalı 
</HEADLINE>
<TEXT>

İngiltere’de öğrencileri zorlayacak olan asıl konu gerek, aile yanında gerekse yurtlardaki konaklama ücretinin yüksekliği... 
     Üniversite Şansınız Bitti mi - 3 
Sibel Kahraman 

     Her yıl ortalama 3 bine yakın Türk öğrenci, üniversite eğitimi almak için İngiltere’ye gidiyor. Siz de İngiltere’de üniversite okumaya karar verip ne yapacağınızı bilmiyorsanız sorularınızın yanıtını burada bulabilirsiniz... The British Council Eğitim Tanıtım Temsilcisi Pelin Akçay, bu konudaki sorularımızı yanıtladı 
     
Okul seçimi nasıl yapılmalı 
     Okul seçerken öncelikle British Council tarafından onaylı olmasına dikkat etmeniz gerekiyor. 
     
Üniversite için nereye başvurulmalı 
     Başvurunuzu, The British Council ofislerinden temin edebileceğiniz UCAS Universities and Colleges Admissions Service formunu doldurarak yapmanız gerekiyor. "britishcouncil.org" internet adresinden de ayrıntılı bilgi alabilirsiniz. 
     
     1 yıl önceden başvurun 
Başvurular ne zaman yapılmalı 
     Bir yıl öncesinden... Cambridge ve Oxford üniversitelerine son başvuru tarihi, eğitime başlamak istediğiniz yıldan bir önceki yıl 15 Ekim’e kadar. Diğerleri için de eğitime başlamak istediğiniz yıldan bir önceki yıl 15 Aralık’a kadar. 
     
Lisans eğitimi ne kadar sürüyor 
     3 yıl. Ancak tıp, mühendislik gibi bazı bölümlerde 4 yıl olabiliyor. 
     
Lise diploması, üniversite öğrenimi için yeterli mi 
     Türk ve İngiliz eğitim sistemi farklı olduğundan, genellikle yeterli görülmüyor. Yabancı dilde eğitim veren bir liseden iyi dereceli bir diploma, üniversitenin ilk yılına başlamak için kabul edilebiliyor. 
     
Kabul edilmezse 
     Hazırlık okumanız gerekiyor. Bu kurslar ya üniversiteler bünyesinde ya da işbirliği içinde oldukları kolejler tarafından veriliyor. 
     
     Önce hazırlık... 
Üniversiteye girebilmek için yabancı dil seviyesi ne olmalı 
     IELTS genelde 6 veya TOEFL genelde 213 sınav sonuçları temel alınır. Bazı üniversiteler, Cambridge Proficiency in English CPE ve Cambridge Certificate in Advanced English CAE sınavlarını da kabul ediyor. 
     
İngilizce bilmeden bir İngiliz üniversitesine gidilebilir mi 
     İngilizcenizin yeterli olması için bir dil kursuna gitmeniz gerekiyor. 
     
Ne kadar sürede istenilen düzeye gelinebilir 
     Size bağlı. Tavsiye edilen ise 9 ay. 
     
Öğretim ücreti ve yaşam masrafları hakkında bilgi verir misiniz 
     Ortalama olarak yıllık öğretim ücreti Sanat ve Sosyal Bilimler 6 bin - 10 bin sterlin. Fen ve teknik bilimler 7 bin - 12 bin sterlin. Tıp, diş hekimliği ve veterinerlik 13 bin - 17 bin sterlin. Bir öğrencinin yaşamını sürdürebilmesi için ihtiyacı olan para miktarı ise yıllık olarak ortalama 5 - 6 bin sterlin civarında... 
     The British Council İstanbul . Tel 212 327 27 00 Fax 212 327 27 20 
     
En uygun ücretli okullar Londra’da      Uluslararası Eğitim Danışmanları Derneği Başkanı Eren Göker, İngiltere’de dil kursları ile ilgili sorularımızı yanıtladı 
     
Dil kursları için örnekler verebilir misiniz 
     İngiltere’de kurs ücretleri cok geniş bir yelpazede. Pahalı ve orta seviyede okullar olduğu gibi çok düşük ücretli okullar da var. Bunlar genelde Londra’da bulunuyor. Haftada 20 ders genel İngilizce, 3 aylık okul ücretleri 800 - 2 bin sterlin arasında değişiyor. Örneğin Francis King Haftada 15 saat İngilizce dersi, 12 haftalık kurs ücreti 884 sterlin. Konaklama ücreti aile yanında yarım pansiyon haftalık 119 sterlin. 
     Language Link Haftada 15 saat İngilizce, 12 haftalık ücret bin 85 sterlin. Konaklama ücreti aile yanında yarım pansiyon haftalık 125 sterlin. 
     
Londra’da aile yanı konaklama daha mı pahalı 
     Evet. Londra’da konaklama ücretleri gerek aile yanında, gerekse yurt konaklamalarında çok pahalı. Aile yanında konaklamalar haftalık 100 - 140 sterlin, yurt konaklamaları da haftalık ortalama 140 - 200 sterlin arasında değişiyor. 
     
Çalışarak okuyun      İngiltere’de en az 6 aylık bir full - time eğitim programına kayıt yaptıran öğrencilere, part - time haftada 20 saat çalışma izni yasal olarak veriliyor. Bir öğrenci 100 - 160 sterlin arası haftalık ücret kazanabiliyor. Bu da haftalık kira ve cep harçlığına yeterli bir miktar. Detaylı bilgi için students and employment’ sayfasını ziyaret edebilirsiniz. İngiltere’de üniversite veya yüksek lisans eğitimi yapanlar eşlerini de yanlarında götürebilir, eşleri de İngiltere’de çalışabilir. Özellikle Londra’da yabancı öğrencilere çok fazla iş olanağı var. 
     
     Üniversite seçenekleri 

</TEXT>
</DOC>
