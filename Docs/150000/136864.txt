<DOC>
<DOCNO> 136864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/aspo.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
KLASİK LUCE TAKTİĞİ 
</HEADLINE>
<TEXT>

Beşiktaşlı oyunculara Slavia Prag’ı konuşmalarını yasaklayan Rumen teknik adam, kapalı kapılar ardında rakibin kasetlerini izleyip, karşılaşmanın taktiğini hazırlıyor 
     Dersini çalışıyor 
     YAKLAŞAN Slavia Prag maçı öncesinde Beşiktaş Teknik Direktörü Lucescu, tüm ağırlığını rakibi çözme çalışmalarına vermeye başladı. Futbolcularıyla yaptığı toplantıda Beşiktaş’ın hocasının, "Hepimiz İstanbulspor’u düşüneceğiz" demesine karşın, UEFA Kupası’ndaki zorlu sınav için şimdiden çalışmalara başladığı öğrenildi. Luce’nin, Çek ekibinin video kasetlerini getirttiği vurgulandı. 
     
     Detaylı tarama 
     GÜNÜN büyük bölümünü kapalı kapılar ardında Slavia Prag’ın lig ve Avrupa’da oynadığı maçların kasetlerini izleyerek geçiren Lucescu’nun, yeni bir taktik hazırladığı açıklandı. Beşiktaş Teknik Direktörü’nün kasetlerden elde edeceği fikirler doğrultusunda rakibin sistemini çözmeyi planlandığı öğrenildi. Prag’ı yıkma planlarının pazartesiden itibaren takıma anlatılacağı dile getirildi. 
     



 SPOR 
























</TEXT>
</DOC>
