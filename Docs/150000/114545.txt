<DOC>
<DOCNO> 114545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun01.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimliğe baktım, tetiğe bastım’ 
</HEADLINE>
<TEXT>
Kaçak elektrik katili kiralık çıktı 
Otomobilinde başından silahla vurularak öldürülen Şanlıurfa TEDAŞ Teknik Müdür Yardımcısı Hasan Balıkçı’nın katil zanlısı, cinayeti soğukkanlılıkla anlattı 
     MEHMET HARBURCU, FATİH KARAÇALI Adana, Şanlıurfa DHA 

     Şanlıurfa’da silahlı saldırı sonucu yaşamını yitiren TEDAŞ Müessese Teknik Müdür Yardımcısı Hasan Balıkçı’nın katil zanlısı Yılmaz Çakmak’a 30 olay yerinde tatbikat yaptırıldı. Çakmak suçunu kabul ederken, Balıkçı’nın eşi Songül Balıkçı, eşinin Bölgesel Susurluk Çetesi’ tarafından öldürüldüğünü savunarak, "Katile tetiği çektirenlerin bulunmasını istiyorum" dedi. 
     
     Önce takip etmiş 
     Çelik yelek giydirilen Çakmak, olay yerinde cinayeti nasıl işlediğini soğukkanlılıkla anlattı. Balıkçı’yı birkaç kez TEDAŞ Müessese Müdürlüğü’ne giderek sorduğunu, ancak saldırıyı orada gerçekleştirmediğini belirten Çakmak, "Olay akşamı takip ettim. Otomobilden sigara almaya inince silahı başına dayayıp yeniden otomobiline bindirdim. Kimliğine baktım. Hasan Balıkçı olduğundan emin olunca 3 el ateş ettim" dedi. 
     
     Tehdit alıyordu’ 
     TEDAŞ çalışanlarıyla birlikte olay yerine gelen Enerji-Sen Şube Başkanı Mehmet Ateş ise, Balıkçı’nın Adana’da ölüm tehdidi aldığı için geçici görevle Şanlıurfa’ya gönderildiğini söyleyerek, "Burada kiralık katil tutarak arkadaşımızı öldürttüler" dedi. 
     



 GÜNCEL 
























</TEXT>
</DOC>
