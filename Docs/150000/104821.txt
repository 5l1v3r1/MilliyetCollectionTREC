<DOC>
<DOCNO> 104821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun25.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da müzik dinleyen 17 genç tutuklandı. 
</HEADLINE>
<TEXT>

     İran'da Hazar Denizi kıyısında bir plajda müzik dinleyen 17 genç kız ve erkek ''ahlakdışı toplantı'' yapmaktan tutuklandı. 
     Muhafazakar Keyhan gazetesinin haberine göre, polis, Hazar Denizi'nin kıyısında kuzeybatıdaki Bender Enzeli kentinde plajda ''İslam karşıtı davranışlarda'' bulunan ve ''yasadışı müzik'' dinleyen 17 genci tutukladı. 
     Gazete, gençlerin serbest bırakılmak için polise 1.4 milyon riyal 175 dolar önerdiğini, ancak polisin parayı kabul etmeyerek gençleri ayrıca yetkililere rüşvet önermekle suçladığını da yazdı. 
     Bu arada Abrar gazetesi, polisin batıdaki Gazvin kentinde bir randevuevine düzenlediği baskında 15 kişiyi tutukladığını yazdı. Abrar'a göre, Gazvin eyaleti Adliye Başkanı Cemal Kerimi, polisin baskında 11 erkek ve 4 kadını tutukladığını, evde eroin ve alkollü içki ele geçirdiğini açıkladı. 
     





</TEXT>
</DOC>
