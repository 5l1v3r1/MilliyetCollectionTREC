<DOC>
<DOCNO> 137637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/spor/bnba.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
TEKSAS'IN YENİLMEZİ 
San Antonio Spurs, rodeocuların salonu ele geçirmesinden sonra sorunlu olarak çıktığı deplasman macerasından hem inanılmaz bir seri, hem de rekor çıkardı 
     METE AKTAŞ 

     Teksaslı kovboylar "Biz rodeoculuk oynayacağız, şampiyonamız var. Alın topunuzu, gidin başka yerde oynayın" deyince şaka değil , eyaletin son NBA şampiyonluğu gören takımı San Antonio Spurs, gıcır gıcır SBC Center’ı elin kovboylarına bırakmış ve 21 günde 9 maç oynayacağı, 18176 kilometre kat edeceği tarihinin en uzun deplasman yolculuğuna çıkmak zorunda kalmıştı. 
     27 Ocak’da oynadıkları ve 106 - 95 yenildikleri Minnesota maçıyla başlayan deplasman zincirinin ilk halkasında tökezlemeleri morallerini bozduysa da, peşi sıra alınan Indiana, Orlando, Miami, Golden State ve Denver galibiyetleri, keyifleri yerine getirdi. Deplasman turunun son 3 maçı ise ligin sahasında alt edilmesi en güç takımlarından Portland, Lakers ve Sacramento’ya karşıydı. Portland’ı uzatmada 116 - 111 yendiklerinde tüm dikkatler üzerlerine yöneldi. Çünkü, Lakers maçını da kazanırlarsa NBA tarihinde bir ilki gerçekleştirerek, deplasmanda arka arkaya 7 maç kazanan ilk takım olacaklardı. Ve Spurs, 14 şubat günü alev alev yanan Kobe Bryant ve Shaquille O’Neal’ı, sıkı savunması ile durdurmayı başardı, maçı 103 - 95 kazanarak tarih yazdı. Pazar günü ise, kendileri ile aynı galibiyet yüzdesine sahip Sacramento Kings’in karşısındaydılar. Tim Duncan’ın pota altını domine etmesi ve kısa oyuncuların etkili oyunları sayesinde Coach Gregg Popovich’in talebeleri, Arco Arena’dan da 104 - 101’lik galibiyetle ayrılmayı başardılar. 
     
     Yükselen formlar 
     Tim "Big Fundamental" Duncan, geçen yıl kendisine MVP ödülü kazandıran formunun da üzerinde oynuyor. Ligin hala en genç ilk 5 başlayan point guardı olan 20 yaşındaki Fransız Tony Parker, ikinci sezonunda da gelişimini sürdürmesi Spurs’un belki de en büyük şansı. Genelde point guardın çok şut kullananı, çok sayı atanı makbul değildir, ama Spurs’un, Parker’ın 20 ve üzerinde sayı attığı 15 maçın tamamını kazandığını hatırlatalım. 
     2 yıl öncesine kadar çok az kişinin adını duyduğu atletik swingman Stephen Jackson, ilk 5’e yerleştiğinden beri ciddi bir çıkış yakaladı. Kısa forvet Bruce Bowen, her maçta neden ligin en iyi savunmacılarından biri olarak anıldığını gösteriyor. Lakers maçında Kobe Bryant 2. yarıda Bowen’ın savunmasında kulllandığı 22 şutun 8’inde isabet bulabildi. Son sezonunu oynayan ve şu anda sakatlar listesinde bulunan "Amiral" David Robinson’ın boşluğunu 40 yaşında, ancak 20 yaşındaki bir gencin vücuduna sahip ihtiyar delikanlı Kevin Willis ve sezon öncesinde 42 milyon dolarlık sözleşme imzalayan Malik Rose başarıyla dolduruyor. Arjantinli yıldız Emanuel " Manu" Ginobili, yürekli oyunuyla bu sene değil, ama gelecek yıllarda Spurs’un en gözde isimlerinden olacağını gösteriyor. 
     Yılbaşından beri 20 maçın 17’sini ve 50 galibiyet oranına sahip takımlara karşı oynadığı 25 maçın 17’sini kazanan San Antonio için sezon başında şampiyonluk yolunda kilit takım olacak denilirken, artık şampiyonluğun ciddi adaylarından biri olduğunu söyleyebiliriz. 
     
Mehmet sayısızDetroit Pistons’un, Miami Heat önünde şov yaptığı maçta milli oyuncumuz 21 dakika oyunda kaldı 
     NBA’de Merkez Grubu ikincisi Detroit Pistons, sahasında Miami Heat’i 31 sayı farkla 93 - 62 yendi ve evinden 20. galibiyetine ulaştı. Detroit Pistons’da forma giyen milli oyuncumuz Mehmet Okur, 21 dakika süre aldığı maçta iki iki sayılık şut girişiminden sayı çıkaramadı, altı ribaund aldı, iki asist, iki de blok yaptı, maçı sayı atamadan tamamladı. Detroit’de Richard Hamilton 22’de 14 isabetle 34 sayı atarak en skorer oyuncu oldu. Clifford Robinson 15, Michael Curry 11 sayı ile mücadele ederken Ben Wallace 19 ribaund aldı. 
     
     Diğer sonuçlar 
     Utah - Minnesota 109 - 97 
     Portland - New York 99 - 91 
     
     SAYILARLA GEÇEN HAFTA 
     23.184 Indiana'nın efsane guardı Reggie Miller, kariyerinin 23.184. sayısını attı ve NBA tarihinde en çok sayı atan 16. oyuncu oldu. 
     53 New York'un Lakers'ı 117 - 110 yendiği maçta coşan Knicks guardı Allan Houston tam 53 sayı atarak, hem kariyerinin en yüksek sayısına ulaştı hem de bu sezon NBA'de bir maçta en çok sayı atan oyuncu oldu. 
     51 Ligin ribaund kralı Detroit Pistons power forveti Ben Wallace, arka arkaya 51 maçtır attığı sayıdan daha çok ribaund alıyor NBA 1.si . 
     40 İyi ki doğdun majeste 17 Şubat 1963'de Brooklyn New York'da dünyaya gelen Michael Jordan 40 yaşına bastı. Jordan, NBA tarihinde 40 yaşında kariyerini devam ettirmeyi başaran yanlızca 12. oyuncu. 
     19 Indiana, Atlanta'ya 99 - 86 yenilirken, maçın ilk çeyreğinde Indianalı oyuncular ve teknik yönetim 19 saniye içinde tam 5 teknik faul aldı. 
     17 Clippers, 4. çeyreğine önde girdiği maçta Boston'a 92 - 84 yenilince bu sezon 17. kez son çeyreğine önde girdiği bir maçı kaybetmiş oldu. 
     12 Minnesota, G.State'i Minneapolis'de yenerek sahasındaki arka arkaya 12. galibiyetini almış oldu ve kulüp rekorunu kırdı. 
     9 Lakers guardı Kobe Bryant, son 9 maçtır en az 35 sayı kaydediyor. Bryant'ın bu 9 maçtaki sayı ortalaması ise tam 42 sayı. 
     5 Spurs'un deplasmanda arka arkaya 8 deplasman galibiyeti alarak NBA rekoru kırması sizi aldatmasın. NBA'de deplasmanda 50'nin üzerinde maç kazanabilen sadece 5 takım var. 
     4 2003 Ağustos ayında Porto Riko'daki Amerika Kıtası Olimpiyat ön Eleme Turnuvası'na katılacak olan ABD Milli Takımı'nın aday kadrosuna çağrılan ilk 4 isim Tim Duncan, Jason Kidd, Ray Allen ve Tracy McGrady 
     1 Michael Jordan, Wizards'ın Clippers'ı 108-104 yendiği maçta 6 faul olup oyun dışında kaldı. Jordan 1991-92 sezonundan beri ilk kez bir maçta 6 faul aldı. 
     
     HAFTANIN OYUNCUSU 
     Tim Duncan San Antonio Spurs 
     Fazla söze gerek yok. "Mr.Poker Face" geçen hafta da tüm ciddiyetiyle sahada iş başındaydı. Tim Duncan, hafta boyunca 32.3 sayı 52.2 şut isabeti 15.6 ribaund 4.0 asist 3.0 blok 1.0 top çalma ortalamaları tutturarak takımının 3 galibiyet almasını sağladı ve haftanın oyuncusu oldu. 
     
     HAFTANIN çAYLAğI 
     AMARE STOUDEMIRE PHOENIX SUNS 
     All - Star arasından önce ufak bir düşüş yaşayan Phoenix Suns çaylağı Amare Stoudemire yeniden istim üzerinde. 20 yaşındaki forvet, 116 - 115 kaybedilen New York maçında 25 sayı 14 ribaundla oynarken, 102 - 92 kazanılan Celtics maçında 25 sayı 17 ribaundluk bir performans sergiledi. 
     
     HAFTANIN TAKIMI 
     Tabii ki Portland'ı Lakers'ı ve Sacramento Kings'i deplasmada yenerek büyük sükse yapan San Antonio Spurs. 
     
     HAFTANIN OLAYI 
     San Antonio Spurs'ün arka arkaya 8. deplasman zaferini kazanarak yeni bir NBA rekoru kırması. 
     
     HAFTANIN 5i 
     Steve Francis Houston 
     Allan Houston New York 
     Kobe Bryant L.A. Lakers 
     Kevin Garnett Minnesota 
     Tim Duncan San Antonio 
     
     HAFTANIN MAÇI 
     20 şubat Perşembe DALLAS MAVERICKS - SAN ANTONIO SPURS 
     Ligin deplasmanda en çok kazanan 3. takımı San Antonio Spurs, Ortabatı Grubu'ndaki en büyük rakibi olan ve evinde en çok kazanan 3. takım olan Dallas Mavericks karşısında galibiyet kovalayacak. 
     
     NE DEDiN NE DEDiN 
     Muhabir "Antonie Walker , neden bu kadar çok üç sayılık atış kullanıyorsun " Antoine Walker "4 sayılık atış olmadığı için." NBA'in en fazla 3 sayılık atış kullanan ve geçen hafta da 3 sayı yarışmasına katılıp sonuncu olan Boston Celtics forveti Antonie Walker'ın meğerse mazereti varmış. 
     
İSTATiSTiKLER 18 şubat Salı 2003 itibariyle SAYI OYUNCU Ort. 1. Tracy McGrady ORLANDO 30.8 2. Kobe Bryant L.A. LAKERS 29.8 3. Allen Iverson PHILADELPHIA 26.9      
     
RiBAUND OYUNCU Ort. 1. Ben Wallace DETROIT  14.6 2. Kevin Garnett MINNESOTA 13.0 3. Tim Duncan SAN ANTONIO 12.9      
     
ASiST OYUNCU Ort. 1. Gary Payton SEATTLE  8.9 2. Jason Kidd NEW JERSEY  8.4 3. Stephon Marbury PHOENIX 8.3      
     
TOP çALMA OYUNCU Ort. 1. Allen Iverson PHILADELPHIA 2.58 2. Doug Christie SACRAMENTO 2.52 3. Ron Artest INDIANA   2.29      
     
BLOK OYUNCU Ort. 1. Ben Wallace DETROIT  3.00 2. Theo Ratliff ATLANTA 2.96 3. Tim Duncan SAN ANTONIO 2.94      
     



 SPOR 






















</TEXT>
</DOC>
