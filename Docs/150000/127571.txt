<DOC>
<DOCNO> 127571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/yilmaz.html </URL>
<DATE> 2002/12/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Moskova’da sürpriz konuk bir prenses 
</HEADLINE>
<TEXT>

     Moskova’daki akşam yemeğinde, AKP lideri Tayyip Erdoğan ile Enka Yönetim Kurulu Başkanı Şarık Tara’nın arasında bir hanım oturuyor farklı biri, ne Moskova’dan, ne de İstanbul’dan gibi. Yüzüne yerleşen tebessümü, dik duruşu ile öyle bir harmanlamış ki, hafiften bulutların üzerinde izlenimi veriyor. Kıymetli mücevherleri, bir zenginlik gösterisinden ziyade "şıklıkla" eşleştiren hanımın yanına gidiyorum "Beni Türkiye’de Esra Bereket diye tanırlar" diyor... 
     Moskova’ya ilk kez geldiğini ve hayran kaldığını anlatıyor. Kar altında kalan Kremlin Sarayı’nın kubbeleri, geniş caddelerin üzerinde yükselen Stalin’in gösterişli binaları ile görkemli Moskova, Esra Bereket’i etkiliyor. 
     Öğreniyorum ki, Enka ve Migros ortaklığı ile kurulan Ramstore’un Moskova’daki 15’inci mağazasının açılışına katılan Esra Bereket, çocukluk arkadaşı Rahmi Koç’un özel davetlisi olarak Londra’dan gelmiş... 
     
Hem Londra, hem ABD      Bereket kimi zaman Londra’da, kimi zaman Santa Barbara’da ünlü Amerikan film yıldızı Bo Derek ile komşu olduğu çiftliğinde yaşıyor. Türkiye’ye de annesi Reyan Şehsuvaroğlu’nu görmek için sık sık geliyor. 
     Esra Bereket’in verdiği bu kısa bilgilerden sonra, saraylara uzanan yaşamını öğrenmeye karar verdim. 
     Moskova’da başladım soruşturmaya... 
     Koç Topluluğu üst düzey yöneticileri ile Rahmi Koç’un, Türkiye’den gelen konuklardan bir gün önce Moskova’ya inen özel uçağında seyahat eden Bereket’i bilenler, dünyanın en zengin adamı olarak anılan Haydarabat Nizamı Bereket Jah Ali Han’ın ilk eşi olarak tanıtıyorlar ve kendisine gıyabında "Prenses" diyorlar... 
     Hindistan’da 300 yıl süren saltanatın son veliahtı Ali Han’ın 6 sarayı, Avustralya’da yarım milyon hektarlık koyun çiftliği, Türkiye, İngiltere ve Amerika’da gayrimenkulleri olduğu biliniyor. Esra Bereket’in amacı ise bu zenginliklerden kendisine kalanlarla hem Hindistan’da, hem de Türkiye’de bağışlar yapmak... 
     Esra Bereket’in Ali Han ile evliliğinden bir erkek, bir de kız çocuğu oluyor. Oğlu Prens Ahmet Jah fotoğraf sanatçısı... 
     Esra Bereket’in İstanbullular için öyküsü daha da ilginç. Dedesi Fethi Paşa’dan kalan Üsküdar’daki koru, şu anda halka açık... 
     Annesi Reyan Şehsuvaroğlu’nun kaldığı Sedef Adası da, aile mirası. Yalnızca eşe, dosta yapılan birkaç villa kadar yapılaşan, her metrekaresi ağaçlandırılan Sedef Adası’nın bu kadar yeşil ve bakir kalmasının nedeni de anlaşılıyor. 
     İstanbul’un lüks plajı Sedef Adası’ydı bir zamanlar ve şimdi düşünüyorum da, hangi zengin kendi adasını kamuya açıyor 
     
Mocan dayısı      Ailenin Türk kamuoyu tarafından bilinen diğer üyelerinin de yaşamları oldukça renkli. Reyan Hanım, geçtiğimiz yıllarda Nato müteahhidi Cengiz Yalçın’ın 4.5 milyon dolara satın aldığı Mocan Yalısı’nın sahibi Şevket Mocan’ın kız kardeşi. 
     Şevket Mocan, Adnan Menderes’in "deli - dolu" milletvekillerinden. Mocan’ın Londra’da yaşayan antikacı kızı Rüya Mocan’ın adı DYP eski Genel Başkanı Tansu Çiller ile anılmaya başlanmıştı. Rüya Hanım, CHP Milletvekili Kemal Derviş’in yakın dostu bankacı İlhan Nebioğlu’nun da eşi... 
     Esra Bereket’in tek kardeşi Türk kamuoyunda Bodrum MM Disko’nun sahibi olarak bilinen Mehmet Birgen. Birgen’in gece hayatını katamaranla mavi sulara taşıyan MM’in açılışına Bo Derek de katılmış ve basının ilgi odağı olmuştu. 
     Bereket’in Amerika’daki yaşamını en iyi gazeteci büyüğüm Leyla Umar biliyor ve hatta Bereket, Hindistan’ın son veliahtı Ali Han’la nişanlandığında ilk röportajı da kendisi yapmış. Umar "Doğuştan Prenses" dediği Bereket’in uzun yıllar Hollywood’daki malik nesinde Micheal Caine, Sean Connery ve Kirk Douglas gibi ünlü aktörler ve eşleriyle yakın dostluklarını anlatıyor. 
     Tüm bu çerçeve içinde, harcanarak tükenmeyecek bir servetin içinde doğmanın ne anlama geldiğini anlamaya çalışıyorum zorlanıyorum. 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
