<DOC>
<DOCNO> 116576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sonspo06.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman motosikletçi Seefeldt, Bae'deki çöl rallisinde öldü 
</HEADLINE>
<TEXT>

     Alman motorsikletçi Michael Seefeldt, Birleşik Arap Emirlikleri'nde yapılan çöl rallisinde öldü. 
     Rallinin sözcüsü, 36 yaşındaki Michael Seefeldt'ın ölümüne neden olabilecek bir kazanın izine rastlanmadığını ve motorsikletinde de bir hasar olmadığını belirterek, yarışçının muhtemelen sıcak çarpması veya kalp krizi sonucu ölmüş olabileceğini söyledi. 
     Sözcü, olayın 4 gün süren rallinin 2. gününde meydana geldiğini ve Alman motorsikletçinin, ölümünden saatler sonra bulunduğunu kaydetti. 
     Dubai'deki Almanya Büyükelçiliği, Seefeldt ile ilgili açıklama yapmazken, organizatörler, Alman sporcunun babasının, oğlunun cenazesini almak ve otopsi yaptırmak üzere BAE'ye geldiğini bildirdi. 
     Rallinin 12 yıllık tarihinde ilk kez ölüm meydana geldiği bildirildi. 
     Cross-Country rallisinde Dünya Kupası'nın son ayağı olan ve bu akşam sona erecek yarışta, Fransız Stephane Peterhansel ile vatandaşı Cyril Despres önde bulunuyor. 
     





</TEXT>
</DOC>
