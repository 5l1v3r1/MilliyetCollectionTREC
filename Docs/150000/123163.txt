<DOC>
<DOCNO> 123163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/soneko01.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'nın 3 katrilyon alacağı var... 
</HEADLINE>
<TEXT>

     SSK'nın özel ve kamu sektörü kuruluşlarından 3 katrilyon 74 trilyon 746 milyar lira tutarında prim, gecikme zammı ve sosyal yardım zammı alacağı bulunuyor. 
     Kurum verilerine göre, kamu sektörü kuruluşlarının SSK'ya 372 trilyon 60 milyar lirası prim aslı, 418 trilyon 168 milyar lirası gecikme zammı ve 134 trilyon 578 milyar lirası sosyal yardım zammı alacağı olmak üzere toplam 924 trilyon 806 milyar lira özel sektör kuruluşlarının ise 1 katrilyon 13 trilyon 748 milyar lirası prim aslı, 1 katrilyon 136 trilyon 192 milyar lirası gecikme zammı olmak üzere toplam 2 katrilyon 149 trilyon 940 milyar lira borcu var. 
     SSK'nın kamu sektörü kuruluşları içerisinde KİT'lerden 97 trilyon 297 milyar lirası prim aslı, 43 trilyon 871 milyar lirası gecikme zammı olmak üzere toplam 141 trilyon 168 milyar lira, çeşitli belediyelerden 2 trilyon 764 milyar lirası prim aslı, 361 trilyon 372 milyar lirası gecikme zammı olmak üzere toplam 615 trilyon 136 milyar lira alacağı bulunuyor. Kamu kurumlarının ise SSK'ya 20 trilyon 999 milyar lirası prim aslı, 12 trilyon 925 milyar lirası gecikme zammı olmak üzere toplam 33 trilyon 924 milyar lira borcu var. 
     
     PRİM TAHSİLATI 
     SSK, bu yılın Ocak-Ekim aylarını kapsayan 10 aylık sürede toplam 7 katrilyon 491 trilyon 501 milyar lira tutarında prim tahsilatı gerçekleştirdi. 
     Prim tahsilatları Ocak ayında 640 trilyon 150 milyar, şubatta 609 trilyon 265 milyar, martta 646 trilyon 86 milyar, nisanda 633 trilyon, mayısta 680 trilyon 500 milyar, haziranda 789 trilyon 500 milyar, temmuzda 815 trilyon, ağustosta 883 trilyon, eylülde 872 trilyon ve ekimde 923 trilyon lira oldu. 
     Söz konusu 10 aylık sürede kurum tarafından toplam 7 katrilyon 914 trilyon 500 milyar lira tutarında emekli aylığı ödemesi yapıldı. 
     





</TEXT>
</DOC>
