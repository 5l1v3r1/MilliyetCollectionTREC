<DOC>
<DOCNO> 113138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/dunya/adun.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk generalleri görsekalp krizi geçirir’ 
</HEADLINE>
<TEXT>

Kuzey Irak’ın Kürt bölgesinde kullanılan resmi’ haritalardaki Kürdistan’ın sınırları, Türkiye’den alınan topraklarla genişlemiş. AFP, durumu başlıktaki ifadeyle tanımladı 
     DIŞ HABERLER SERVİSİ 

     Kürt Parlamentosu’nun açılmasının ardından Kuzey Irak’a ilgisi artan Batı medyası, bölgede yaşanan gelişmeleri aktarırken, ilginç yorumlarda bulunuyor. 
     Fransız AFP ajansı dün servise koyduğu Stefan Smith imzalı Kuzey Irak izlenimlerinde, Kürt liderler Mesut Barzani ve Celal Talabani’nin ısrarla "devlet değil" dediği yeni oluşum için "her şeyiyle devlet içinde devlet" tanımlamasını yaptı. 
     Stefan Smith, Kuzey Irak’taki her siyasi büroda bulunan haritalar için ise, "Üzerinde kocaman harflerle yazılmış KÜRDİSTAN ve çizilen sınırları Türk generaller görse, kalp krizi geçirirler" dedi. 
     
     Devlet içinde devlet 
     İzlenimlerine "Normalde burasının Irak olması gerekiyor. Ancak hiç kimse artık bu topraklara Irak demiyor" diye başlayan AFP muhabiri, "Bu devlet içinde devletin KurdTel cep telefonu, KurdTV adıyla televizyonu, yaygaracı bir medyası, kendi otoyol ağı, polisi, ordusu ve parlamentosu var" şeklinde devam etti. 
     Kürtlerin Irak’ın bütünlüğünden geride kalan bir olaymış gibi söz ettiklerini aktaran muhabir, Kürdistan Demokratik Partisi’nden KDP üst düzey bir yetkilinin, "Ama bazı futbol takımlarımız h l Irak liginde oynuyor. Ancak bu bir spor olayı, siyaset başka" diye espri yaptığını bildirdi. 
     AFP muhabiri, BM’nin Irak’ın petrol gelirlerinden yüzde 18’ini Kürtlere aktardığını, Türkiye ve İran ile yapılan ticaretin de bölgeyi ekonomik olarak zenginleştirdiğini belirtti. 
     
     Gözleri Kerkük’te’ 
     AFP muhabiri izlenimlerini şöyle sürdürdü "Yaşanan değişiklik inanılmaz. Çok sayıda internet kafe, 30’u aşkın siyasi parti var. Erbil’de telekom mühendisi olarak çalışan Mustafa Khawar’a göre, 1991 Körfez Savaşı’ndan sonra doğan çocuklar Arapça dahi bilmiyor. Fakat herkes, Türkiye’nin sert tepkisini düşünerek, bağımsızlık lafını etmemeye özen gösteriyor. Kurnaz yetkililere göre, bağımsızlık sözcüğü bir tabu. Ama bir taraftan da gözlerini Kerkük ve Musul’a dikmiş durumdalar." 
     Yaşanan süreci KDP’nin Kerkük yetkilisi Salih Dalou, "Durumumuza en iyi uyan sözcük pragmatizm. Hayatta kalma çabamızla, bağımsızlık hayalimiz arasındaki dengeyi bu bakış akışıyla sağlıyoruz. ABD’nin insafına sığındık. Her ne kadar bize daha önce ihanet ettilerse de şimdi Saddam’ın çabucak gideceğini umuyoruz" sözleriyle açıklıyor. 
     
Hedef büyük Kürdistan      SEMA EMİROĞLU New York 

     Kuzey Iraklı bir Kürt hükümet yetkilisi, "The New York Review of Books" adlı Amerikan dergisinde yayımlanan demecinde, hedeflerinin, "Irak’ta kurulacak federal bir Kürt biriminin, ileride Türkiye, İran ve Suriye’deki Kürtler için bir emsal teşkil etmesi ve sonuçta hepsinin bulundukları ülkelerden ayrılıp kendileriyle birleşmesi" olduğunu itiraf etti. Ancak ismi açıklanmayan Kürt yetkili, röportajı kaleme alan Tim Judah’dan bu sözlerin yazılmamasını istedi. Dohuk’taki mültecilerden sorumlu Kürt yetkili Musa Ali Bakr da, Kürt liderlerinin, Türkiye gibi komşu ülkelerin tepkisinden çekindikleri için "gerçek isteklerinin bağımsızlık olduğunu açıkça telaffuz etmediklerini" söyledi. Bakr, durumlarını açıklamak için "Hastaysan ilacı günde 3 kaşık içersin ve sonunda iyileşirsin. Ama tüm şişeyi bir seferde içmeye kalkarsan, seni öldürür" benzetmesini yaptı. 
     



 DÜNYA 


kalp krizi geçirir’ 








</TEXT>
</DOC>
