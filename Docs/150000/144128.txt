<DOC>
<DOCNO> 144128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yasam/ayas.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Göçten de savaş kadar korkuyorlar 
</HEADLINE>
<TEXT>

Sınırdaki yerleşim birimlerinde savaş havası pek yok buradakilerin en büyük endişesi Kuzey Irak'ta yaşayanların Türkiye’ye göç etmesi 
     ÖMER ERBİL Mardin 

     Türkiye-Irak sınırındaki yerleşim birimleri, operasyonun ilk gününü sakin karşıladı. Cizre’de gelişmeleri kahvede ve mağaza vitrinlerindeki televizyonlardan izleyen vatandaşların korkusu, 1991’deki Körfez Savaşı sırasında Kuzey Irak’tan Türkiye'ye yaşanan göçün tekrarlanması.... Türk askerinin bölgede göçü engelleyememesi nedeniyle, kaçak Kuzey Iraklılaın Türkiye sınırına dayanmasından korkuluyor. 10’ar bin kişilik beş ayrı kamp oluşturulması planlanıyor. 
     Halk, temel gıda maddelerini kapışmıyor panik yok. Esnaf bunu, vatandaşın ekonomik gücüne bağlıyor "Vatandaş günlük ihtiyacına para bulamıyor. Stoklamak için nereden bulsun " diyor. 
     
     Taksiciler memnun 
     Silopi ve Cizre'de Nevruz kutlamalarına her yıl olduğu gibi bu yıl da izin veriliyor. Ancak savaş nedeniyle geniş güvenlik önlemleri alınıyor. Bazı köylerden şehir merkezlerine geliş izni verilmiyor. 
     Gelişmelerden en çok taksi şoförleri memnun. Medya için günlük 100 dolardan başlayan kiralar, yabancı gazeteciler için 200 - 300 dolara kadar çıkıyor. Şırnak’a girişte askeri kontrol yapılıyor. Bütün otobüs ve araçlar askerlerce aranıyor. 
     



 YAŞAM 


















</TEXT>
</DOC>
