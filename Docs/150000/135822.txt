<DOC>
<DOCNO> 135822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/ekonomi/eko04.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen’le görüşmeler başladı 
</HEADLINE>
<TEXT>

IMF heyeti ile tekrar başlatılan görüşmelerin gündeminde bütçe ve faiz dışı fazla hedefi var 
     ANKARA Milliyet 

     Dün Ankara’ya gelen Türkiye Masası Şefi Juha Kahkonen başkanlığındaki Uluslararası Para Fonu IMF heyeti, ekonomik programın yarım kalan dördüncü gözden geçirme görüşmelerine kaldığı yerden başladı. 
     Türkiye Temsilcisi Odd Per Brekk tarafından karşılanan heyet, daha önceden Türkiye’ye gelerek bütçe çalışmalarına katılan IMF uzmanlarının verilerini değerlendirecek. Bu veriler temelinde görüşmelere başlayacak olan heyetin dördüncü gözden geçirmeyi bu kez tamamlaması bekleniyor. 
     
     Bayramda çalışacak 
     Heyetin bayram tatili boyunca Ankara’da ekonomi yönetimi ile yapacağı görüşmelerde 2003 yılı bütçesi ile ekonomi politikalarını ve yapısal reformlar kapsamında yapılacakları ele alması bekleniyor. Gözden geçirmenin tamamlanması için yapısal reformların yanı sıra yüzde 6.5’lik faiz dışı fazla hedefinin tutturulması konusunda tedbirlerin açıkça ortaya konulması gerekiyor. 
     IMF ile dördüncü gözden geçirme geçen yıl eylül ayında başlamıştı. 
     



 EKONOMİ 


























</TEXT>
</DOC>
