<DOC>
<DOCNO> 104785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yazar/asik.html </URL>
<DATE> 2002/08/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yalçın adamdı 
</HEADLINE>
<TEXT>

     Soyadı gibi "yalçın" bir adamdı... İnandığı mücadeleye adamıştı hayatını, son nefesine kadar o mücadelenin içinde yer aldı. Dün, Genel Başkan Yardımcısı olduğu İşçi Partisi’nin seçim çalışması için gittiği Uşak’ta aramızdan ayrıldı. Hasan Yalçın’ı saygıyla, sevgiyle ve arkadaşlarından dinlediğimiz öykülerle uğurluyoruz... 
     İTÜ mezunu, Yüksek Elektrik Mühendisiydi... İsteseydi büyük paralar kazanır, refah içinde yaşardı. Ama onun tek geliri kendisinin ve eşinin SSK’dan aldıkları emekli maaşıydı. Kurtuluş semtinde mütevazı bir evde otururdu. Havanın iyi olduğu günler partiye yürüyerek, kötü olduğu günler ise belediye otobüsüyle gelir giderdi. Basın kartı olduğu için bilet almasına gerek yoktu. Tek lüksü Ballıca sigarasıydı. 
     Konya’nın Hadim ilçesinde yaşayan babasını birkaç yıl önce kaybetti. Kendisine miras kalan mütevazı evi satsaydı eline geçen parayla biraz olsun rahatlardı. Ama bunu yapmadı, evini partiye bağışladı. 
     Hiç kimse onu bir mağazadan kendisi için giyim eşyası alırken görmedi. Pek çok parti yöneticisi gibi o da yurtdışında çalışan partililerin gönderdiği kullanılmış elbiseleri giyerdi. Gelen torbadan kendisine uygun olanları seçer, tamirciden ve temizleyiciden geçirdikten sonra giyerdi... 
     Nur içinde yatsın... 
     
     Dürüst insan zor bulunur, kolay harcanır ama sonunda yine o kazanır. 
     Cüneyt Can 

     
Kore madalyası...      Geçenlerde futbolculara ve teknik heyete üstün hizmet madalyası vererek bu ülke için savaşanlara saygısızlık edeceğimizi yazmıştık... Atlas dergisinin bu ayki sayısında unutulan Kore Gazileriyle ilgili bir yazı var. Sayfa 141’de Kore Gazisi Mahmut Soner diyor ki 
     "Madalyayı takıyorum, adam diyor ki sen sporcu musun " 
     Madalyayı sadece sporcuların taktığını sanan bir nesil yetişiyor... 
     
Türk sporu deyince...      Atıcılık atletizm, basketbol, binicilik, bisiklet, boks, jimnastik, eskrim, güreş, halter, hentbol, judo, kayak, kürek, masatenisi, okçuluk, tekvando, tenis, triatlon, voleybol, yelken, yüzme dahil... 2002 yılında 43 federasyona bütçeden 24.5 trilyon para ayrılmış... 
     Fenerbahçe’nin yalnız Ariel Ortega’ya saydığı para ise 20 milyon dolar - 33 trilyon lira... İki yıl önce de GS, Jardel’e böyle para yığdı 
     Bu koşullarda sağlam kafayı üzerine koyacağımız bir sağlam vücut yaratmak olası mı 
     
İngiliz usulü...      İktidar partilerinden DSP ve ANAP’ın bu seçimde barajı aşamayacağı söyleniyor. İktidara bu defa AKP, CHP ve DYP’nin gelmesi olası... 
     Peki bu üç parti muhalefette ne yaptılar Bir Türkiye programı yaptılar mı Ülkenin temel sorunlarını inceleyip çözüm formülleri hazırladılar mı 
     Yoksa umutlarını iktidar partilerinin başarısızlığına bağlayıp oturdular ve iktidar sırasının kendilerine gelmesini mi beklediler 
     Sorunun yanıtını okurlarımız biliyor... 
     Peki iktidar hazırlığı gelişmiş demokrasilerde, örneğin İngiltere’de nasıl olur 
     20 yıla yakın bu ülkede yaşamış, İngiliz İşçi Partisi’nin eski üyelerinden SHP Genel Sekreter Yardımcısı Şule Bucak’tan dinliyoruz. 
     - İngiltere’de partiler, muhalefetteyken de, genel başkanından en sade üyesine kadar en az iktidar partileri kadar yoğun çalışır. Örneğin "İktidar manifestosu" çalışmaları, seçimin hemen ertesi gün başlar. Bütün üyelerin ve sivil toplum örgütlerinin katılımıyla hazırlanan projeler partinin bütün kademelerinde aylarca tartışılır. Her yıl yapılan ve günlerce süren parti kurultaylarında sadece proje tartışmaları olur. Milletvekili adayları, yasa gereği "seçimden iki yıl önce", üyelerin oylarıyla belirlenir. Muhalefet partisi bir gölge kabine kurar ve Hükümet’i denetlerken sorunların çözümü konusunda fikir sahibi olur. Gölge bakanlar gerçek bakanlar gibi ciddi ve yoğun çalışırlar ve devletten istedikleri her türlü bilgiyi alma hakları vardır. Gerçek bakanlar bürokrat atamalarında gölge bakanların onayını alamazlarsa o atamayı yapamazlar. İngiltere’de muhalefet partisi iktidara geldiğinde her şeyiyle ülkeyi yönetmeye hazırdır. 
     
Dörtlü tarife      Okurumuz soruyor 
     - Neden bazı partiler hanım milletvekili adaylarından erkeklerin yarısı kadar para alıyor... 
     Soruşturduk... Sebep kadın adayları teşvik imiş... 
     Saçma tabii ki... Milletvekilliğine karar veren hanım 500 milyon lira için bu işten cayar mı Gelelim DYP’nin adaylık tarifesine... Onların tarifesi çok daha ayrıntılı... Özürlüler 250 mil yon... Kadınlar 500 milyon... Parti üyeleri 1 milyar.. Üye olmayanlar 2 milyar TL... Genel Başkanlık umudu bedava 
     
     







Gensoru ve üslup 


Köyceğiz’de gündemi çomaklarken... 


Yalçın adamdı 


Kirlenmiş çevre 


Tayyip Erdoğan, siyaset, ahlak 


TIR’da tur 


Bilime ve bilim adamına ne kadar önem veriyoruz 


Seçimin gündemi ve yolsuzluk 


AB artık seçim konusu 


Ayın altında kağnılar gidiyordu.. 


Bir memlekette namus erbabı... 


Temiz siyaset 


Cezaevine gönderilen kitaplar 


</TEXT>
</DOC>
