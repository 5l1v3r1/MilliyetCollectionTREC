<DOC>
<DOCNO> 140308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko25.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkerenin reddi piyasalarda çok sert etki yaptı 
</HEADLINE>
<TEXT>

p    Tezkerenin kabul edilmeyişinin piyasalarda yarattığı dalgalanma sürüyor. 
     İMKB Ulusal 100 Endeksi taban seviyeye gerilerken, Başbakan Abdullah Gül ve Merkez Bankası'ndan yapılan açıklamaların ardından, döviz ve faizde bir miktar gerileme kaydedildi. 
     1. seansa 11.164.80 puan seviyesinde 409.64 puan kayıpla başlayan endeks, ilk birkaç dakika içinde 1,268.89 puan düşüşle 10,305.55 puanı gördü. 
     Saat 10.30 itibariyle, endeks 1,321.05 puan kayıpla 10,2.39 puana geriledi. Endeksteki kayıp bu seviyede yüzde 11.41 olarak belirlenirken, borsada işlem gören kağıtların tümü değer kaybetti, birçoğu da taban seviyede işlem gördü. 
     Seansın ilk yarısı ise 1,283.18 puan ve yüzde 11.09 kayıpla, 10,291.26 puandan geçildi. 
     
     KURDA DÜŞÜŞ 

     Döviz kurlarında sabahki büyük artışın ardından, bir miktar toparlanma yaşandı. 
     Geçen haftayı 1.6 milyon liranın altında kapatan dolar, Kapalıçarşı'da haftaya 88 bin lira artışla 1 milyon 686 bin liradan başladı. Dolar açılıştaki sert tepkinin ardından 1 milyon 654-660 bin lira seviyesine geriledi. 
     Haftaya 90 bin lira artışla 1 milyon 813 bin liradan başlayan Euro ise 1 milyon 786-790 bin liraya geriledi. 
     Dolar, bankalararası para piyasasında da sabahki açılışa oranla geriledi. 
     Piyasa açılışında en yüksek bazda, alışta 1 milyon 675 bin lira, satışta 1 milyon 687 bin 500 lira düzeyini gören doların fiyatı, saat 10.55 itibariyle alışta 1 milyon 650 bin lira, satışta ise 1 milyon 659 bin lira düzeyine indi. 
     
     FAİZDE GERİLEME 

     İMKB Tahvil ve Bono Piyasası Kesin Alım Satım Pazarı'nda, gösterge niteliğindeki 28 Ocak 2004 vadeli, bugün valörlü tahvilin bileşik faizinde, sabahki açılışa oranla 0.31 puanlık düşüş yaşandı. 
     Piyasa açılışında basit getirisi yüzde 59.34'e, bileşik getirisi ise yüzde 60.77'ye yükselen bu kağıdın basit getirisi yüzde 59.05, bileşik getirisi yüzde 60.46 düzeyine indi. 

     
</TEXT>
</DOC>
