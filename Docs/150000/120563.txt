<DOC>
<DOCNO> 120563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/spo04.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalecinin kaderi bu 
</HEADLINE>
<TEXT>

Trabzonspor file bekçisi Petkoviç, son haftalardaki performansı için, "Kurtardıklarımızı unuttular, eleştirmeye başladılar" dedi 
     Kusurum var’ 
     SON haftalarda yediği dört hatalı gol nedeniyle eleştirilen Trabzonspor kalecisi Petkoviç, sessizliğini bozdu. Genç kaleci, "Tek sorumlu ben değilim, ama tek hedef benim. Hatalı gol yediğimi kabul ediyorum. Benim yorumum ise farklı. Bana göre ligde yediğim tüm gollerde kusurum var. Yenilen her golde hata vardır. Kaleci hata yapmasa gol yemez, ama bu kadarını hak etmedim" dedi. 
     
     Hemen unuttular’ 
     HER başarısızlıkta kalecinin tek sorumlu gibi gösterilmemesi gerektiğini de vurgulayan Petkoviç, herkesin suçlu olduğunu söyledi. Başarılı kaleci şunları söyledi "Mondragon, Türkiye’nin en iyi üç kalecisinden biri. Bir maçta tam altı gol birden yedi. Yine de iyi kaleci. Kalite başka, formda olmak başka. Kalecinin kaderi bu. Kurtardıklarıyla değil, yedikleriyle konuşuluyor." 
     
     Ağaoğlu’ndan dev projeler 
     TRABZONSPOR Başkan Yardımcısı Ahmet Ağaoğlu, başkan olduğu takdirde büyük değişimler yapacağını açıkladı. Ağaoğlu, "Avni Aker’i standartlara uygun hale getireceğiz. Yat Limanı projemiz var. Butik otel yapacağız. İlk öğretim okulunu açacağız. Bunu lise ve üniversite izleyecek" diye konuştu. 
     
     Albayrak’tan Sümer’e ret 
     TRABZONSPOR Başkanı Özkan Sümer, birlikte çalışmak istediği Nuri Albayrak’tan olumsuz yanıt aldı. DSP eski milletvekili Hasan Al’ın da bulunduğu görüşmede Sümer, "Yönetime başkan yardımcısı olarak girmenizi istiyorum" önerisinde bulundu. Albayrak ise teklifi kibarca geri çevirdi. 
     
     



 SPOR 




























</TEXT>
</DOC>
