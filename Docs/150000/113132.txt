<DOC>
<DOCNO> 113132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur19.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlığın böylesi Teknik ekibin önünde ATM kutusu çalındı 
</HEADLINE>
<TEXT>

     Ankara Atatürk Bulvarı'nda kimliği belirsiz iki kişi, arızalanan ATM'yi onaran teknik elemanlarının dalgınlığından yararlanarak içinde 8 milyar 800 milyon lira bulunan para kutusunu alıp kaçtı. 
     Koçbank teknik ekibi, Atatürk Bulvarı'ndaki arızalı ATM'yi onarırken para kutusunu çıkararak ATM'nin yanına koydu. Arızayı giderdikten sonra para kutusunu yerine koymak isteyen ekip elemanları, kutunun koydukları yerde olmadığını fark etti. Teknik ekip elemanları, çalışırken yanlarına gelen 2 kişinin adres sorduklarını ve kutunun o sırada kaybolmuş olabileceğini söyledi. 
     Para kutusunu çaldıklarından şüphelenilen ve eşkalleri belirlenen iki kişinin yakalanmasına çalışılıyor. 
     Ankara'da dün hırsızlık olayı daha yaşandı. Niyazi Ö adlı kişi, dün Keçiören Nuri Pamir Caddesi'nde Vakıfbank ATM'sinden para çekerken kartı sıkıştı. 
     Bu sırada, olay yerinde bulunan ve kimliği belirlenemeyen bir kişi, Niyazi Ö'ye, kart şifresini girerek iptal tuşuna basmasını söyledi. Kartı ATM cihazında kalan Niyazi Ö, kartını bloke ettirmek üzere bankaya gidince hesabından 650 milyon lira çekildiğini öğrendi. Polis, failin yakalanmasına çalışıyor. 
     





</TEXT>
</DOC>
