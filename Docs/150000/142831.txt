<DOC>
<DOCNO> 142831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yasam/ayas.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil’ mobil santral çıktı 
</HEADLINE>
<TEXT>

Samsun Tekkeköy sahilinde yaşanan toplu hayvan ölümlerinin suçlusu sonunda bulundu Mobil santral 
     ÜMRAN AVCI İstanbul 

     Türk Deniz Araştırmaları Vakfı TÜDAV , Samsun Tekkeköy sahil şeridinde yaşanan toplu hayvan ölümleriyle ilgili araştırmasını tamamladı. 
     Kısa süre önce bölgedeki yunus, martı, karabatak gibi deniz canlıları sürüler halinde ölmeye başlamış, santralden denize dökülen mazotun yarattığı çevre kirliliği yüzünden hayvan katliamı yaşandığını söyleyen binlerce kişi de, santrali protesto etmişti. Yaşanan bu gelişmeler üzerine TÜDAV uzmanlarından Arda Tanay, bölgeye giderek inceleme yaptı. 
     
     Hayvanlar asitleniyor’ 
     Altı kilometrelik kıyı sahil bandını tarayan Tanay’ın araştırmasını değerlendiren TÜDAV Başkanı Prof. Dr. Bayram Öztürk, deniz canlılarını öldürenin, santraldan çıkan asitli sistem olduğunun anlaşıldığını açıkladı. 
     Bugüne kadar ölen 20 yunus ve sayısız deniz kuşunun Türkiye’de koruma altındaki türler olduğuna dikkat çeken Öztürk, şöyle konuştu 
     "Santralın denizde yarattığı zarar canlıların ölümüne neden oluyor. Deniz kuşları, yunuslar ve diğer hayvanların özellikle asit konsantrasyonu yüksekliğinden dolayı öldüğü anlaşıldı. Kamuoyunun tepkisine kulak verilmesi gerekir. Karadeniz çok hassas ve korunması için çok çabalanan bir deniz. Mobil santral çevre için önlem alarak çalışmalı." 
     



 YAŞAM 

















</TEXT>
</DOC>
