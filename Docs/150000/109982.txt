<DOC>
<DOCNO> 109982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/guncel/gun05.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinlemek 350 dolar 
</HEADLINE>
<TEXT>

Komutandan, NATO ve Rusya yakınlaşmasının Türkiye’ye etkilerini dinleyecekler 350 dolar ödeyecek 
     ÖNAY YILMAZ İstanbul 

     NATO Avrupa Müttefik Kuvvetleri ve Avrupa’daki Amerikan Kuvvetleri Komutanı Orgeneral Joseph W. Ralston, Ulusal Strateji Dergisi’nin davetlisi olarak bir günlüğüne Türkiye’ye geliyor. Raltson’ı dinlemek isteyenler 350 dolar ödeyecek. 
     Raltson, 9 Ekim 2002 tarihinde Expo Channel sponsorluğunda Ritz Carlton Oteli’nde onuruna verilecek yemekten sonra, "NATO - Rusya Federasyonu, ABD - Rusya Federasyonu’nun Yakınlaşmasının Türkiye ve Bölge Açısından Olası Etkileri" konulu bir konuşma yapacak. Ralston, yarım saat sürecek konuşmasının ardından, 45 dakika da kendisine yöneltilen sorulara yanıt verecek. Ralston’un gelişinde, Uluslararası Strateji Dergisi Genel Yayın Yönetmeni emekli Orgeneral Çevik Bir’le olan dostluğunun önemli rol oynadığı belirtildi. 
     Organizasyon komitesi yetkilileri, katılımcı sayısını 350 kişi olarak düşündüklerini, ancak talep artarsa bu sayıyı ve salonun kapasitesini artıracaklarını söylediler. Toplantıya üst düzey askeri yetkililer, TÜSİAD, TÜGİAD, İSO ve İTO gibi dernek ve kuruluşların yöneticileri ile tanınnış işadamlarının katılımı bekleniyor. 
     Programa katılmak isteyenlerin Ulusal Strateji Dergisi’nin hesabına 350 dolar yatırması gerekiyor. 
     
Vietnam’da savaştı      1965’te ABD Hava Kuvvetleri’ne katıldı. Muharebe pilotu olarak LAOS ve Kuzey Vietnam’daki 147 muharebe görevi dahil 2 bin 500’den fazla uçuş deneyimine sahip. Daha önce ABD Genelkurmay Başkanlığı yaptı. Avrupa’nın NATO Müttefik Kuvvetleri Başkomutanı olarak, Kosova ve Bosna Hersek’te halen devam eden askeri harek tlara katılan 39 NATO ve diğer ülkelerden oluşan yaklaşık 65 bin kişilik bir güce komuta ediyor. 
     



 GÜNCEL 























</TEXT>
</DOC>
