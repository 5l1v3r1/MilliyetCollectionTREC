<DOC>
<DOCNO> 126160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/altan.html </URL>
<DATE> 2002/12/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kış, kış, kış, kış, kış, kış... 
</HEADLINE>
<TEXT>

     Kış geldi, soğuklarla birlikte kar da bastırdı ya... Her yıl olduğu gibi, 10’a yakın kentle 7 bin köyün de yolları kapandı. 
     Gerek otoyollardaki kazalarda, gerek gaz sobasından zehirlenmelerde, gerek ayazda sığınacak bir yer bulamayanlar arasındaki donmalarda, ölenler oldu. 
     Tek parti döneminde, kışları ortaya çıkan bu tür sıkıntı ve ölümlerden ne basın söz ederdi, ne de resmi ajanslar... 
     Ve militarist görünümü ağır basan bayramlarda, caddelere kurulan zafer taklarının üstüne, bir boydan bir boya kırmızı harfli beyaz bantlar asılırdı, "Köylü efendimizdir" diye... 
     Şimdi artık nerede o günler 
     Bir kar yağdı mı orman işçileri dağlarda mahsur kalıyor yalnız İstanbul’da günün ilk iki saatinde, 200 araba kazası oluyor. 
     Ve İstanbul - Ankara otoyolu, özellikle Bolu’dan sonra kapanıveriyor... 
     Böyle bir durumda hemen hamasi bir dörtlük yazmak gerekmiyor mu 
     Kar, bora, fırtına dinmesin varsın 
     Dimdik dur, sarıl da al bayrağına. 
     İsterse tüm yurdu tipi kaplasın 
     Sen bir Türksün, soğuk vız gelir sana. 
     
     Bektaşiye sormuşlar 
     - Yoksul bir halkın tepesine geçip, afurlu tafurlu, kırmızı halılı, polis selamlı, bedava limuzinli, beleş uçaklı yaşama fırsatını yakalamış malın gözü bir siyasetçi, nasıl demeç verir 
     - Gayet basit... Sık sık ulusal davadan söz eder düşmanların nasıl tetikte beklediğini güm gümletir şanlı tarihe layık olmak gerektiğini hatırlatır ve bazen de hamasi bir şiir söyler... 
     - Ekonomiden hiç söz etmez mi 
     - Katiyen... 
     - Ya biri halkın yoksulluğunu anlatmaya kalkarsa... 
     - O zaman hemen kaşlarını çatar ve bağırmaya başlar bölücülük etmeyin düşmanın ekmeğine yağ sürmeyin unutmayın ki birimiz hepimiz, hepimiz birimiz için... 
     - Baba erenler, kimler alkışlar bu tür siyasetçileri 
     - İktidar avantalarından pay alanlar... 
     - Peki kalabalıklar alkışlamaz mı 
     - Alkışlarlar onlar da... 
     - Niye alkışlarlar 
     - Siyasetçilere yaranmaya çalışırlar da ondan. Siyasetçi, halk yığınlarına atacağı kazığı hazırladığında halk yığınları da alkışlarıyla yağlamaya çalışır kazığı... 
     - Neden 
     - Girerken fazla acıtmasın, diye... 
     - Sence Kuzey Kıbrıs’ta da böyle şeyler oluyor mu 
     - Asla... 
     - Emin misin 
     - Elbette... Malum ya, ulusal bir dava var orada... 
     
     Irak konusunda Ankara’nın durumu konuşuluyordu. 
     İncili Çavuş 
     - Hiç ilgisi yok ama, aklıma bir fıkra geldi, dedi. 
     Ve anlatmaya başladı 
     - Analarının karnında doğmayı bekleyen ikiz kardeşler, sıcacık, birbirlerine sarılmış uyumaya çalışırlarken, biri 
     "- Bak bak, demiş, bir ziyaretçimiz var... Gene babamız olmalı... 
     Öteki 
     "- Yok, demiş, bu babamız değil, başka bir davetli. Baksana eldiven takmış... 
     İncili Çavuş, fıkrayı bitirdikten sonra 
     - Bilmem haberiniz var mı, dedi askeri bir heyet daha geliyormuş Ankara’ya, Washington’dan... 
     
     Soğuk Savaş dönemlerinden kalma yaşlı bir militer, öldükten sonra gökler katına yükselmiş. Ve oralarda kendisine rastlayan bir dostu yaşlı militeri, kucağında güzel bir kadınla bembeyaz bulutlara yaslanmış olarak görmüş 
     - Ah ne güzel, demiş dünyadayken erdemli hayatınızın ödülüne kavuşmuş durumdasınız. 
     Yaşlı militer 
     - Yok canım, demiş o benim ödülüm değil, ben onun cezasıyım. 
     - Nedir bu güzel hanımın adı 
     - Yazar özgürlüğü... 
     
     Nasreddin Hoca’nın ünlü hikayesini, sevgili Bülent Ecevit’e yakıştırmışlar, anlatıyorlar. 
     Ecevit geceleyin kovayla kuyudan su çekmeye uğraşırken, bir de bakmış Ay duruyor kuyunun dibinde. 
     - Dur hele şu Ay’ı kuyudan çıkarayım, diye başlamış kova kova su çekmeye... Ay, hep kuyunun dibinde öyle parlıyor... 
     Bir ara kova suya batmamış Ecevit de, boş kova yukarı doğru fırlayınca, sırt üstü yere düşmüş ve görmüş gökteki Ay’ı... 
     -Oh, hele şükür demiş. Uğraştık savaştık, sonunda sırt üstü yere düştük ama, Ay’ı da yerine çıkardık işte... 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
