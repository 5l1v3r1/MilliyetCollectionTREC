<DOC>
<DOCNO> 121089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun07.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de öğretmenler grevde... 
</HEADLINE>
<TEXT>

     İngiltere'de ücret artışı isteyen öğretmenler, bu sabah greve başladı. 
     Milli Öğretmenler Sendikası ve Kadın Öğretmenler Sendikası'nın yaptığı grevden en az 5 bin okulun etkilendiğini yazan basın, yardımcı öğretmenler, yemekhane görevileri ve diğer hizmetlilerin de greve katıldığını bildirdi. 
     Sendikalar, Londra içinde çalışan bir öğretmenin maaşının en az bir polis memurunun düzeyine çıkarılmasını istiyor. 
     Öte yandan Öğretmenler ve Okutmanlar Birliği adlı sendika, bugünkü greve katılmadığını, ancak hükümetin öğretmenlerin sorunlarını görmezden gelme politikasını sürdürmesi halinde, üyelerinin tepkilerinin daha şiddetli olmasının önüne geçemeyeceğini bildirdi. 
     Eğitim Bakanı Charles Clarke ise 1997 yılında mesleğe başlayan bir öğretmenin o tarihten bu yana toplam yüzde 50'lik ücret artışı aldığını belirterek, ''Grev, hiçbir şeyin çözümü değil, sadece öğrencilerin eğitim haklarının ortadan kaldırılması ve öğretmenlik mesleğinin sıkıntıya sokulmasıdır. Bu yolla hiçbir şeyi değiştiremezler'' dedi. 
     





</TEXT>
</DOC>
