<DOC>
<DOCNO> 128089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/soneko08.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, Pamukbank'ın satışından vazgeçti... 
</HEADLINE>
<TEXT>

     Tasarruf Mevduatı Sigorta Fonu TMSF bünyesindeki Pamukbank'ın satışı için açılan ihaleye Finansbank ve Hussein Nuaman Soufraki tarafından verilen teklifler yetersiz bulundu. TMSF, Banka'nın bir kamu bankasıyla birleştirilmesinin değerlendirilmesi için çalışmalara başlandığını bildirdi. 
     TMSF'den yapılan açıklamada, hisseleri yeniden satışa sunulan Pamukbank için son teklif verme süresi olan 31 Temmuz 2003 itibariyle Hussein Nuaman Soufraki HNS Grup ve Finansbank'ın tekliflerini Fon'a sundukları hatırlatıldı. 
     TMSF Yönetim Kurulu'nun kararıyla Pamukbank hisselerinin satışı için Finansbank ile Hussein Nuaman Suofraki tarafından verilen tekliflerin yetersiz görülmesi nedeniyle kabul edilmemesine karar verildi. 
     Banka'nın bir kamu bankası ile birleştirilmesi yoluyla çözüme kavuşturulmasının değerlendirilmesi amacıyla gerekli çalışmaların başlatıldığı bildirildi. 
     
</TEXT>
</DOC>
