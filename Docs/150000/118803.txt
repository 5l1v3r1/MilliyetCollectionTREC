<DOC>
<DOCNO> 118803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/gunes.html </URL>
<DATE> 2002/11/14/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
ABD’nin Irak savaşının bize maliyeti yüksek olacak 
</HEADLINE>
<TEXT>

     BM Güvenlik Konseyi’nden Irak’a ilişkin çıkan son karar elbette ABD’nin işini bir hayli kolaylaştırmış bulunuyor. Kısacası ABD uzun süredir gösterdiği çabanın meyvesini toplayacak duruma geldi. 
     Kısacası, bir süredir silahlarının namlusunu parlatan ABD artık son savaş hazırlıklarını yapıyor. Bu durumdan da gerek dünya, gerekse ülkemiz finans piyasalarının ciddi biçimde etkileneceği biliniyor. 
     Irak’a müdahale siyasal açıdan son derece sakıncalı. Bu savaş ileride Türkiye’ye büyük sıkıntılar yaşatacaktır. Ancak ekonomik anlamda da hasar büyük olacaktır. Birincisi, kamu maliyesindeki dengeler ciddi biçimde sarsılacaktır. Daha önceki yazılarımızda bu konuya değinmiştik. Savaş kısa sürse bile, 8 milyar dolar civarında bir finansman yükü gelecektir. Nominal faizlerin yükselmesi ve iç borçlanmada vadelerin kısalması 2003 bütçesini daha da sıkıntılı hale sokacaktır. Tabii Türkiye savaş batağına saplanmazsa. Çünkü o takdirde program filan da kalmaz 
     Ancak daha önemlisi oluşacak ekonomik hasar. Yani milli gelirde oluşacak kayıplar. Bu konuda çeşitli araştırmalar ve hesaplar yapılıyor. Örneğin İdris Adil ve Talip Aktaş isimli iki araştırmacı 1991 yılındaki Körfez Savaşı’nın neden olduğu kaybın 9.5 milyar doları bulduğunu öngörüyor. Bilinen hasarın ise son 10 yılda toplam 45 milyar dolara ulaştığı kanısındalar. Alternatif maliyetler de hesaba katıldığında rakam 100 milyar doları bulabiliyor. Araştırmaların 2003 savaşı hasar beklentisi ise aynı yönteme göre 14 milyar doları aşıyor. Önümüzdeki 10 yıllık birikimli zararın ise 70 milyar dolara ulaşacağı kanısındalar. 
     Araştırmacılar savaşın uzun sürmesi halinde ise hasarın boyutunun 2 milyar daha fazla olacağı öngörüsünü yürütüyorlar. Bu tahminler küçümsenmemeli. ABD geçen savaşta 61 milyar dolar harcamıştı. Böylesi bir rakam ABD’nin milli gelirinin 10 trilyon dolar yüzde 0.6’sı ile sınırlı kalmakta. Oysa Türkiye’nin milli geliri en iyimser tahminle 200 milyar dolar olduğundan, ortaya çıkacak kayıp yüzde 81’i bulmakta. 
     
Seçilmiş kalemlerde savaş halinde olası kayıplar milyon dolar  Olasılık 1 Olasılık 2 SEKTÖRLER 2003 2003 Dış ticaret 4.400 6.435 a- İhracat 1.800 3.835 b- İthalat ham petrol 2.600 2.600 Taşımacılık - iletim 1.120 1.120 a- Petrol boru hattı 400 400 b- Taşımacılık - iletişim 720 720 Turizm 5.000 5.000 Müteahhitlik 400 400 Bölgesel tic. kayıp 600 600 Üretim kaybı 2.500 2.500 Mülteci 200 200 Toplam 14.220 16.255      
     
     Mevcut verilere göre olası kayıplar. 
     İhracatta geçmişte yaşanan kayıpların üzerine birikimli kayıplar. 
     
     Benzer bir hesabı biz de yapmaya çalıştık. Çıkan rakam daha da vahimdi. 18 milyar doları bulan hasara ulaştık. Yani milli gelirin yüzde 9'una 
milyon dolar Normal koşullar Savaş oluşursa Kayıp Turizm 10.000 5.000 5.000 İhracat 38.400 36.000 2.600 Bavul ticaret 4.000 2.000 2.000 İthalat maliyeti 51.600 55.300 3.700 Petrol ithalatı 5.500 7.000 1.500 İşçi dövizleri 3.000 2.500 500 Sınır ticareti 700 0 700 Ek askeri harcama   2.000 Boru hattından gelir 400 100 300 Mülteciler   150 Diğer   1.000 TOPLAM   17.950      
     
     2003 yılında oluşacak bu astronomik savaş kaybının kısa vadede telafisi mümkün değil. Bu durumda kayba neden tarafın bunu tazmin etmesi gerekmez mi Yani ABD’nin. Hem de peşinen Kaldı ki, yukarıdaki rakamlar sadece bir yıla ait. Bazı kayıplar ise daha sürecektir. Mesela turizmde müşteri kaybeden sektör ciddi fiyat indirimleri yapacak ve bu fiyatların tekrar aynı düzeye gelmesi birkaç yıl bekleyecektir. 
     Tam da güçlü bir iktidarla siyasi belirsizliklerin ortadan kalktığı bir anda bu savaşın çıkması ne talihsizlik Kuşkusuz bu savaş ekonomik programa çok büyük darbe vuracak. 
     Özetle, AB’ye tam üyelik için koşuştururken, AKP’nin diğer taraftan da ABD’yi savaştan caydırması gerekiyor... ABD bu işten caymıyor mu, proforma fatura hazır Buyrun 18 milyar dolar lütfen 
     
     







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
