<DOC>
<DOCNO> 101049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur25.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto'da ikramiye 2 trilyona yaklaştı... 
</HEADLINE>
<TEXT>

     Sayısal Loto'da 6 bilene verilecek ikramiye 2 trilyon liraya yaklaştı. 
     Milli Piyango İdaresi Genel Müdürlüğü'nden edindiği bilgiye göre, iki haftadır 6 bilen çıkmaması nedeniyle 3. haftaya devreden Sayısal Loto'da Pazar gününden bugün saat 17.00'ye kadar 5 trilyon lira hasılat elde edildi. Bugün saat 13.00'den itibaren Sayısal Loto'ya ilgi giderek artarken, saatte ortalama 230 milyar liralık kolon oynandı. Bugün saat 17.00 itibariyle günlük hasılat 1 trilyon 570 milyar lira oldu. 
     Geçen hafta devreden 1 trilyon 295 milyar liralık ikramiye ile birlikte bugün saat 17.00 itibarıyla 6 bilene verilecek ikramiye tutarı 1 trilyon 930 milyar lirayı bulurken, gün sonuna kadar bu rakamın 2 trilyona liraya ulaşması bekleniyor. İkramiye miktarının yarın akşam 3 trilyon lirayı geçeceği tahmin ediliyor. 
     Yarın kapanış saatine kadar oynanan 3 haftalık toplam kolon sayısının 90 milyona, toplam hasılatın ise 25 trilyona ulaşması bekleniyor. Yarın bir günlük hasılatın ise yaklaşık 10 trilyon lira olacağı sanılıyor. 
     Öte yandan, bu hafta yapılacak çekilişte 6 bilen çıkmaması durumunda, 4. hafta ikramiye miktarının 5 trilyon lirayı aşabileceği tahmin ediliyor. Bu hafta 6 bilen çıkmaması durumunda gelecek hafta yapılacak çekilişte ikramiye 5 bilenler arasında dağıtılacak. 
     





</TEXT>
</DOC>
