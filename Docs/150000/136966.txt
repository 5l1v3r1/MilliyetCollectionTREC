<DOC>
<DOCNO> 136966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sontur14.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'deki ''Savaş'a Hayır'' gösterisinde gözaltı 
</HEADLINE>
<TEXT>

     Kadıköy'de İskele Meydanı'ndaki savaş karşıtı gösteriye katılmak için gruplar halinde hareket eden 61 kişi gözaltına alındı. 
     ''Irak'ta Savaşa Hayır Koordinasyonu'' tarafından başlatılan ''Halka Sor'' kampanyasının parçası olarak dünyadaki diğer savaş karşıtlarıyla aynı gün Kadıköy İskele Meydanı'nda yapılacağı duyurulan kitlesel basın açıklamasına katılmak üzere gruplar halinde meydana hareket edenlere izin verilmedi. 
     Bakırköy'den bir otobüsle Kadıköy'e gitmek isteyen 31 kişi ile Kadıköy'den, İskele Meydanı'na toplu halde yürümeye çalışan 30 kişi polis tarafından gözaltına alındı. 
     Bu arada, saat 13.00'da başlayacağı bildirilen eylem nedeniyle Kadıköy'de yoğun güvenlik önlemleri alındı. 
     Polis yetkilileri, terör örgütü elebaşı Abdullah Öcalan'ın Kenya'da yakalanıp Türkiye'ye getirilmesinin yıldönümü nedeniyle ''eylemin bir grup tarafından provoke edilebileceği'' ihtimalinin de değerlendirildiğini ifade ettiler. 
     





</TEXT>
</DOC>
