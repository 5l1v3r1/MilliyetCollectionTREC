<DOC>
<DOCNO> 136000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/guncel/gun12.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezdiler 5 kilometre sürüklediler 
</HEADLINE>
<TEXT>

     İZMİR DHA 

     İzmir’in Bergama ilçesinde yağmurlu havada çarptıkları yayayı kullandığı otomobilin altına alan sürücü ve beraberindeki arkadaşları, 5 kilometre sürükledikten sonra direksiyonun ağırlaşması sonucu olayı fark edebildi. Otomobilin altında sıkışıp paramparça olan cesedi tarlaya bırakıp kaçan zanlılar yakalandı. Önceki gece Büyükkaya köyü yakınlarında yol kenarında vücudu parçalanmış bir erkeğin cesedi bulundu. Yapılan araştırmada cesedin Niyazi Mete’ye 73 ait olduğu belirlendi. Mete’nin kimliğinin belirlendiği saatlerde Mehmet Tutal, yönetimindeki Murat 124 marka otomobiliyle, Bergama’dan arkadaşlarıyla birlikte eğlence dönüşü yağmurda çarptıkları birinin cesedini 5 kilometre sonra araç bozulunca fark ettiklerini köylülere anlattı. Haberi duyan jandarma, Tutal ve Yaşar Kartal, Mehmet Devrim, Ahmet Şaban ve Sabri Gülşen’i gözaltına aldı. Ehliyeti olmayan Tutal, suçunu itiraf ederek, "Ne yapacağımızı şaşırdık. Korkup cesedi yol kenarına attık" dedi. 
     



 GÜNCEL 






















</TEXT>
</DOC>
