<DOC>
<DOCNO> 139735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo31.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile River Plate'in Ortega pazarlığı... 
</HEADLINE>
<TEXT>

     Arjantin'in River Plate Kulübü'nün başkanı Jose Mario Aguilar ve yardımcısı Mario Israel, Ortega'yı geri almak için Fenerbahçe Kulübü Başkanı Aziz Yıldırım ve kulüp futbol şubesi sorumlusu Sadettin Saran ile görüştü. 
     Fenerbahçe ile sözleşmesi bulunmasına karşın ülkesinde futbol oynamak istediğini belirterek Arjantin'e giden Ortega'yı yeniden takımına dahil etmek isteyen eski kulübü River Plate'in yöneticileri, Fenerbahçe burnundaki kulüp binasında başkan Aziz Yıldırım ve yöneticilerden Sadettin Saran ile yaklaşık 2.5 saat süren bir toplantı yaptı. 
     River Plateli yöneticiler, kulüpten ayrılırken açıklama yapmazken, Sadettin Saran, Ortega için taleplerini bildirdiklerini belirterek, ''Henüz kesin birşey yok. Biz teklifimizi verdik. Düşünüp, bize dönecekler'' dedi. 
     





</TEXT>
</DOC>
