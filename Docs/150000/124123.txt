<DOC>
<DOCNO> 124123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun02.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Ankara'ya gitti... 
</HEADLINE>
<TEXT>

     KKTC Cumhurbaşkanı Rauf Denktaş, sağlık kontrolünden geçmek üzere bu sabah saat 08.00'de askeri bir uçakla Ankara'ya gitti. 
     Denktaş, Girne Yılanadası'ndaki evinden Geçitkale Havaalanı'na helikopterle geldi. Rauf Denktaş'a, eşi Aydın Denktaş ve bir doktor eşlik ediyor. 
     Denktaş'ı, Geçitkale Havaalanı'nda KKTC Cumhuriyet Meclisi Başkanı Vehbi Zeki Serter, Başbakan Derviş Eroğlu'nu temsilen Maliye Bakanı Mehmet Bayram, Devlet Bakanı ve Başbakan Yardımcısı Salih Coşar ve Türkiye'nin Lefkoşa Büyükelçisi Hayati Güven ile öteki yetkililer uğurladı. 
     Denktaş'ın, sağlık kontrollerinin ardından bugün adaya dönmesi bekleniyor. 
     





</TEXT>
</DOC>
