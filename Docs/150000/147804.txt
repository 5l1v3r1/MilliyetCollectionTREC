<DOC>
<DOCNO> 147804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/guncel/gun07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani yine konuştu 
</HEADLINE>
<TEXT>
Kürtler pazarlık konusu olamaz 
     ANKARA Milliyet 

     Irak Kürdistan Demokratik Partisi IKDP lideri Mesud Barzani, Kerkük’teki Kürt kimliğini ne olursa olsun pazarlık konusu yapmayacaklarını belirterek, "Musul’da Kürtlerin çoğunlukta olduğu ilçe ve kasabaların Kürdistan Özerk Yönetimi’ne bağlanmasını istiyoruz" dedi. 
     CNN Türk’te yayımlanan habere göre, Londra merkezli Eşark El Evsat gazetesinin sorularını yanıtlayan Barzani, Kerkük’ün Kürt kimliğine ilişkin hiçbir pazarlığı kabul etmeyeceklerini vurgulayarak, "Burası, coğrafi ve tarihi olarak Kürdistan’ın parçası. Bu sorunun aşamalı olarak çözülmesinden yanayız" diye konuştu. 
     Barzani, kentten göç etmeye zorlanan Kürtlerin geri gelmesini istediklerini de söyledi. 
     


GÜNCEL 





















</TEXT>
</DOC>
