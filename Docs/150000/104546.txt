<DOC>
<DOCNO> 104546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/spor/spo05.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hayırlısı 
</HEADLINE>
<TEXT>

Ülkemizi Şampiyonlar Ligi’nde temsil edecek olan Galatasaray’ın rakibi bugün belli oluyor. Sarı - Kırmızılı takımı birbirinden güçlü rakipler bekliyor 
     ŞAMPİYONLAR Ligi’nde 2002 - 2003 sezonu birinci tur grup maçlarının kurası bugün TSİ 17.00’de Monaco’da çekilecek. Bu yıl ön eleme oynamadan direkt lige katılacak olan Galatasaray, 32 takımın yer alacağı dört torbalı kuraya, ikinci torbadan girecek. Aslan’ı Avrupa’nın birbirinden güçlü temsilcileri bekliyor. 
     SARI - Kırmızılılar, kendi torbasından takımlarla eşleşmezken, diğer üç torbadan geleceklerle dörtlü grubu oluşturacak. Galatasaray Başkanı Özhan Canaydın da kura çekiminde hazır bulunacak. Şampiyonlar Ligi’nde ilk grup maçları 17 - 18 Eylül’de başlayacak, 12 - 13 Kasım’da sona erecek. 
     
Vize Murat Yakın’dan      ŞAMPİYONLAR Ligi 3. tur ön eleme turu rövanş maçları dün gece oynanırken iki kardeş Türk futbolcu Murat ve Hakan Yakın’ın forma giydiği İsviçre’nin Basel takımı İskoç Celtic’i 2-0 yendi. Deplasmanda 3-1 yenildiği Celtic karşısında Gimenez ile öne geçen Basel, Fenerbahçe’nin eski oyuncusu Murat Yakın’ın attığı golle Devler Ligi’ne girdi. Diğer sonuçlar ise şöyle L.Warsaw - Barcelona 0-1 0-3 , D.Kiev - L.Sofya 1-0 0-1 , L.Moskova - Graz AK 3-3 2-0 , Auxerre - Boavista 0-0 1-0 , AEK - Apoel Nicosia 2-0 3-2 , Brondby - Rosenborg 2-3 0-1 , Sturm Graz - M.Haifa 3-3 0-2 , Newcastle - Zelzejnicar 4-0 1-0 , Liberec - Milan 2-1 0-1 , C. Brugge - S.Donetsk 5-2 1-1 . 
     
     1. Torba 

</TEXT>
</DOC>
