<DOC>
<DOCNO> 101702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur17.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş kullandığı ofis ile otomobilleri bugün kiraladı... 
</HEADLINE>
<TEXT>

     Eski Devlet Bakanı Kemal Derviş'in ofis olarak kullandığı dairenin 1.5 milyar liraya kiralandığı bildirildi. 
     Derviş'in ofisinden yapılan yazılı açıklamada, dairenin kira bedeli olarak Zafer Taahhüt İnşaat A.Ş. ile aylık 1.5 milyar lira, 2 arabanın kira bedeli olarak da aylık 1.5 milyar lira üzerinden anlaşmaya varıldığı belirtildi. 
     Milliyet'in haberi Ankara kulislerini bugün sarstı. 
     Derviş, sabah saatlerinde Gaziosmanpaşa'daki ofisine gelişinde, gazetecilerin, ''bir işadamının kendisine ücretsiz ofis ve araba tahsis ettiği'' yönündeki soruları yanıtladı. 
     Bir gazetecinin, ''Ofis ve arabayı iade etmeyi düşünüyor musunuz '' şeklindeki sorusuna Derviş, ''Birkaç günlük düzenimizi kurmaya çalışıyoruz'' yanıtını verdi. 
     ''Ofis ve arabayı ücretsiz kullanmak etik açıdan sıkıntı doğurmaz mı '' şeklindeki soru üzerine de Derviş, ''Tabii ki ücretli kullanacağız. Belki burada kalırız, belki başka yere taşınırız'' dedi. 
     
</TEXT>
</DOC>
