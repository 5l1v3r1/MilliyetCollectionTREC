<DOC>
<DOCNO> 117045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko07.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de faiz indirimi bekleniyor 
</HEADLINE>
<TEXT>

ABD Merkez Bankası FED’in yarınki toplantısında faiz düşüreceğine kesin gözüyle bakılıyor. Geçen yıl faizleri 11 kez düşüren FED, bu yıl hiç faiz indirimine gitmedi 
     Amerikan ekonomisinde şartlar zayıflayıp, daha zorlu günlere doğru gidilirken, ABD Merkez Bankası FED’in faiz oranlarını bu hafta daha da düşürmesi bekleniyor. Amerikan ekonomisine dair son zamanlardaki göstergelerin canlanmanın durduğuna işaret etmesi karşısında FED Yönetim Kurulu’nun yarınki toplantısında, faizlerin bu yıl ilk kez düşürüleceğine kesin gözüyle bakılıyor. 
     FED’in bankaların birbirlerine verdikleri kredilerde geçerli federal fonlar faizini çeyrek puan mı, yoksa yarım puan mı indireceği tartışılıyor. Bu oran, faizlerin daha önce en son düşürüldüğü 11 Aralık 2001 tarihinde yüzde 1.75 idi. FED Amerikan ekonomisini canlandırmak için faiz oranlarını geçen yıl 11 kez düşürmüştü, ancak, 11 Eylül 2001 terörist saldırıları sonrasındaki ekonomik şoklar h l giderilemedi. 
     
     Ekonomi canlanamıyor 
     Federal fonlar faiz oranı son 40 yılın en düşük düzeyinde olsa da ekonomi pek de canlanamıyor. 
     Piyasalarda geçerli ve tüketicilerin ödediği faizler ise çok daha yüksek. Faizlerdeki düşüşler, otomotiv şirketlerini sıfır faizli vadeli kampanyalara sevk etti. Konut kredilerinin 1960’lardan bu yanaki en düşük düzeylerine inmesi, konut satışlarına rekor kırdırdı. Buna karşın, muhasebe skandalları, petrol fiyatlarındaki yükseliş ve Irak ile savaş ihtimali, ekonomide daha fazla canlanma yaratamadı. 
     



 EKONOMİ 



















</TEXT>
</DOC>
