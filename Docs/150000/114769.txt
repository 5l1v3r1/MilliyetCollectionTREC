<DOC>
<DOCNO> 114769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/siyaset/siy03.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan’dan üç yumruk 
</HEADLINE>
<TEXT>

Kutan’la birlikte Kahramanmaraş’ta konuşan Erbakan, "İktidara geldiğimizde Muhammed Ali gibi üç yumruk atacağız, fukaralık nakavt olacak" dedi 
     Kapatılan RP’nin siyasi yasaklı Genel Başkanı Necmettin Erbakan, "İktidara geldiğimizde Muhammed Ali Clay gibi üç yumruk atacağız, yoksulluk ve fukaralık nakavt olacak" dedi. 
     SP Genel Başkanı Recai Kutan ile Kahramanmaraş Hafız Ali Efendi Meydanı’nda düzenlenen mitinge katılan Erbakan, SP dışındaki partilerin hepsinin aynı olduğu görüşünü yineleyerek, "Ormanda hayvan kalmamış, hepsini amblem yapmışlar. Bunların hepsi taklitçi partilerdir" diye konuştu. 
     Kutan da ekonomiye ağırlık verdiği konuşmasında, "Ülke cayır cayır yanıyor. Türkiye, yangın yerine döndü" diyerek, AKP’yi hedef alıp şunları kaydetti 
     "Onlar IMF’ye teslim oldular. IMF’nin Türkiye’deki temsilcisi de Kemal Derviş’tir. Derviş de CHP’den aday oldu. Derviş AK Parti’den, YTP’den, ANAP’tan, DSP’den de aday olabilirdi. Bu partiler de Derviş’i çağırdılar. Çünkü SP dışındakiler Derviş’in rahatlıkla gidip çalışabileceği partilerdir. Derviş yalnız SP’ye gelemezdi. İktidara geldiğimiz zaman da IMF reçetelerini yırtıp çöpe atacağız." 
     



 SİYASET 















</TEXT>
</DOC>
