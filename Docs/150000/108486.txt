<DOC>
<DOCNO> 108486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/soneko11.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 9,237 puanda tamamladı... 
</HEADLINE>
<TEXT>

     İMKB Ulusal-100 Endeksi önceki kapanışa göre 20.66 puan kayıpla, 1. seansı 9,236.88 puandan tamamladı. Hisse senetlerinin ortalama değer kaybı yüzde 0.22 olarak gerçekleşti. 
     Günün ilk seansına 19.17 puan kayıpla 9,238.37 puan seviyesinde başlayan endeks, seansın ilk yarısını da 54.83 puan kayıpla 9,202.71 puandan geçti. Düşük işlem hacminin dikkat çektiği seansta endeks en düşük 9,154.08, en yüksek de 9,268.42 puanı gördü. 
     Seans kapanışında mali endeks 6.63 puan kayıpla 11,061.04 puana, sanayi endeksi 20.47 puan kayıpla 9,030.15 puana ve hizmetler endeksi de 28.79 puan kayıpla 6,353.27 puana geriledi. 
     Böylece önceki kapanışa göre mali grup hisseler ortalama yüzde 0.06, sanayi grubu hisseler ortalama yüzde 0.23 ve hizmet grubu hisseler de, ortalama yüzde 0.45 oranında değer kaybetti. 
     1. seansta işlem gören toplam 281 hisse senedinden 111'i değer kazanırken, 67 hisse senedi değer yitirdi. 103 hissenin fiyatında ise değişiklik olmadı. 
     Seansta, 56 trilyon 769 milyar 242 milyon liralık işlem hacmi oluştu. 
     Birinci seansta Yapı Kredi Bankası, Tüpraş, Tansaş, Koç Holding ve Sabancı Holding, en yoğun işlem gören hisseler oldular. 
     





</TEXT>
</DOC>
