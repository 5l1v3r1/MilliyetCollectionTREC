<DOC>
<DOCNO> 108188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/siyaset/siy04.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Süngülü şiire’ şair hukuku 
</HEADLINE>
<TEXT>

Okuduğu "sakıncalı" bir şiirle mahk m olan Erdoğan’la, yazdığı şiirlerle tanınan Yargıtay 8. Daire Başkanı Ünver’in yolları yine kesişti 
     HABER MERKEZİ 

     Siirt’te okuduğu şiirle TCK 312. maddeden 10 ay hapis cezası alan Recep Tayyip Erdoğan’la mahkumiyetini onayan Yargıtay 8. Ceza Dairesi Başkanı Naci Ünver’in yolu bu kez, 3 Kasım seçimleri öncesi Erdoğan’ın adli sicilinin silinmesi kararında kesişti. 
     Edebiyata olan merakı ve "Demokrasinin Öyküsü" şiirindeki "Yasakçıbaşı" ifadesiyle dikkat çeken Ünver’in, yine bir mitingde şiir okuduğu gerekçesiyle mahk m olan Erdoğan’ın seçime girmesine vize vermemesiyse, "kaderin cilvesi" oldu. Erdoğan’ın yanı sıra eski Kayseri Büyükşehir Belediye Başkanı Şükrü Karatepe, Hasan Celal Güzel gibi ünlü siyasetçilerin mahk miyet kararlarını da onayan dairenin başkanı Ünver, "şair - yazar" kimliğiyle de kamuoyunca tanındı. Ünver, "Evlenme Cüzdanı", "Özgür Sevi" ve "Ozanın Öldüğü Gün" adlı romanlarının yanı sıra şiirlerini de, "Sana 25 Şiir" ve "Yağmurla Gel Bana" adlı kitaplarda topladı. Siirt’teki mitingde okuduğu, "Camiler kışlamız Müminler asker Minareler süngümüz Kubbeler miğfer" dizeleri nedeniyle "Halkı din ve ırk farkı gözeterek kin ve düşmanlığa tahrik ettiği gerekçesiyle 10 ay hapis cezasına çarptırılan eski İstanbul Büyükşehir Belediye Başkanı Erdoğan’ın kararını Ünver onaylamıştı. 
     
İşte demokrasinin öyküsü      "Kimi hükümdarlar burun uzatmışlar bacalara, 
     Koyduğumuz yasaklara uymayanlar var mı diye, 
     Aldıklarında tütün kokusunu, 
     Vurdurmuşlar evdekilerin topunu, 
     Giderek değişmiş yasaklar, 
     Sanık sandalyesine oturtulmuş kitaplar, 
     Sadece kitaplar mı 
     Bunları yazanlar, 
     Gizlice okuyanlar, 
     Ve de ozanlar, 
     Gün olmuş, asalım demişler aykırı düşünenleri, 
     Sonunda müebbet olmuş en ehveni, 
     Bir gün demokrasi gelecek demişler, 
     Umut bu ya, oturup beklemişler, 
     Bir ara gelir gibi olmuş demokrasi, 
     Bir de bakmışlar ki, 
     Yaşasın yasaklar, 
     Diye haykırıyor YASAKÇIBAŞI." 
     



 SİYASET 














</TEXT>
</DOC>
