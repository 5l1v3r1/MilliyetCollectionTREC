<DOC>
<DOCNO> 127685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/magazin/amag.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyetede yeni moda entelektüel partiler 
</HEADLINE>
<TEXT>

Entelektüel toplantı modasının Türkiye’deki öncüleri kim Magazin figürleri hangi anti-magazin lokantaya gitmeye başladı Kim, hangi dergiyi toplattırma tehdidi savurdu 
     KAYNAMA NOKTASI 
AHMET SALİH 

     Trend, ilk New York ve Londra’da uç verdi, yayıldı, oradan da İstanbul kıyılarına vurdu... Her tür hedonist pratiğin sonuna kadar uygulandığı özel partiler private party dönemi kapanırken, dünya sosyetesi entelektüel ev toplantılarına sardırdı. Özellikle Londra’da dünyanın en ünlü yazarlarının, Nobel sahibi bilim adamlarının da davetli olduğu bu toplantılarda, dolar-sterlin milyoneri burjuvalar bir konu başlığı topic seçip tartışıyorlar. Sosyologlar, Anglosakson burjuvazi içindeki bu gelişmeyi 11 Eylül saldırılarının travmatik etkisine bağlıyorlar. Ancak trendin takipçileri, burjuvazinin zaten böyle bir şey, kültürlü bir şey olduğu iddiasındalar. 
     
     Dinden politikaya... 
     Türkiye’de bu entelektüel hareketin taşıyıcıları arasında Güler Sabancı, Zeynep-Metin Fadıllıoğlu ve Cem-Ümit Boyner çifti sayılıyor. Selma Bezmen de kendi çevresi içinde hareketin önemli figürlerinden... Osman Çarmıklı, Alinur Velidedeoğlu gibi isimlerle birlikte... Evlerde, yalılarda toplanılıyor, yazarlar, gazeteciler davet ediliyor, Güneydoğu, Irak, İslam, Kıbrıs gibi konular konuşuluyor. Bir takım sivil toplum hareketi önerileri tartışılıyor. Metin Fadıllıoğlu bu ekip içinde ayrı bir özelliğe sahip Onun politika düşkünlüğü artık öyle bir raddede ki, daha kahvaltıda konuklarıyla politika konuşmaya başlıyor. 
     
     Tavizsiz ev sahibi 
     Bir grup İstanbullu entelektüel ise bu hafta başı İstikl l Caddesi’ndeki Can Yayınları’nın iki katlı yeni kitapçı dükk nının açılışındaydı. Dükk n içinde sigara içmek yasak olduğu için kalabalığın büyük bölümü kutlamayı kaldırımda yaptı. Soğuktan titreyerek, biraz da mecburen içkiye dayanarak... 
     Hazır İstiklal Caddesi’ne gelmişken, Tünel’in tam karşısındaki pasaj içinde yer alan Kave adlı kafeye uzanalım. Birkaç yıl içinde daha çok mimari özelliğiyle çok sevilen bir mek n oldu Kave. Ama bir yandan da Kave’den sözel şiddet hik yeleri yayılıyordu. Mek nın sahibi Hacer Hanım’ın müşterilerine karşı tavizsiz tutumu, bir takım kent dergilerinin tavsiye yazılarına uyarı olarak eklendi. İki hafta önce Aktüel dergisi muhabiri Onur Baştürk, bir haber için Nazan Aşık’ın Kave’nin hemen önünde ama dışındaki yılbaşı ağacıyla fotoğrafını çektirmeye yeltendi. Ancak Hacer Hanım’ın dergiyi toplattırma tehditi ile karşılaştı. Fakat fotoğraf dergide yayımlandı ve elbette dergi toplatılmadı. 
     
     Babadan oğula... 
     Harbiye Lütfi Kırdar Kongre Merkezi’ndeki Boğaziçi Borsa ve Mediteranean lokantaları uzun yıllar işadamlarına, politikacılara ve yabancılara hizmet vermişti. Magazinel kıymet sahibi figürler bu mek nlarda görülmezdi. Ancak mek n kapanıp yerine bu lokantaların sahibi Rasim Özkanca’nın oğlu Umut Özkanca’nın işlettiği Loft’un açılışıyla bu durum değişti. Artık mankenler, şarkıcılar da mek na rağbet etmeye başladı. Geçen cumartesi akşamı İlker İnanoğlu - Güzide Duran çifti Loft’taydı. Bir başka manken, Okan Bayülgen’in eski sevgilisi Cansu Dere ise cuma akşamı Yılmaz Erdoğan’ın yazıp yönettiği "Bana Bir Şeyhler Oluyor" oyununu izledi. 
     



 MAGAZİN 













</TEXT>
</DOC>
