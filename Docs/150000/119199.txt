<DOC>
<DOCNO> 119199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/spor/spo05.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ’İN ÜZÜNTÜSÜ 
</HEADLINE>
<TEXT>

Milli Takım’ın hocası, Fenerbahçe maçında özellikle Galatasaray’ın milli oyuncularına gösterilen tepkinin kendisini yaraladığını söyledi, "İnanılır gibi değildi" diye konuştu 
     MEHMET TAN 

     Terim’e destek 
     ŞENOL Güneş, Fenerbahçe - Galatasaray maçında yaşananları unutamadı. Fatih Terim’e destek veren Milli Takım’ın teknik patronu, "Omuzlarına çok yük bindi. Ama ona layık görülen değer asla yanlış ve eksik değil" dedi. Galatasaraylı oyuncuların performansının düştüğünü kabul eden Güneş, "Ümit, Hakan, Bülent ve Arif düşüş gösteriyor. Hasan zaten uzun zaman oynamadı. Ancak olmalarına sebep yok" diye konuştu. 
     
     "Çok yazık" 
     FENERBAHÇE maçında Galatasaraylı oyunculara gösterilen tepkilerden rahatsız olan Şenol Güneş, şöyle devam etti "Yahu bu insanlar değil mi Dünya Kupası’nda Hasan’ı alkışlayan. Pet şişe, yumurta, küfür... İnanılır gibi değildi. Fevkalede üzüldüm. Hasan ve Ergün tahriğe kapılmadı. Korner atışlarında iki kez yere yatsalar ne olacaktı Kupadan sonra kavgasız bir ortam bekliyordum. Olmadı, çok yazık". 
     
Davala evde kaldı      MİLLİ Takım’ın çarşamba İtalya ile oynayacağı özel maçın kadrosu açıklandı. Sakat Hakan Ünsal ile gazetecilerle kavga ettikten sonra gözden düşen Ümit Davala kadroya alınmadı. Güneş şu isimleri çağırdı Bülent, Ergün, Arif, Hasan, Emre, Cihan G.Saray , Tayfur, İlhan Beşiktaş , Rüştü, Fatih, Ümit, Serhat F.Bahçe , Zafer A.Gücü , Ömer G.Antep , Erkan Bursa , Tugay B.Rovers , Alpay A.Villa , Okan, Emre Inter , Yıldıray B.Leverkusen , Nihat R.Sociedad . 
     
Ümitler de açıklandı      İTALYA ile 19 Kasım’da karşılaşacak olan Ümit Milli Takım’ın aday kadrosunda 20 futbolcu yer alıyor. Raşit Çetiner, şu oyuncuları kampa çağırdı Kemal, İbrahim, İlhan G.Antep , Volkan, Tuncay F.Bahçe , Ali Şen Trabzon , Beyhan, Serkan, Korhan, Okan G.Birliği , Hüseyin A.Gücü , İbrahim Adana , Servet Denizli , Selçuk İstanbulspor , Tunç Göztepe , Sinan Altay , Gökhan Zan Ç.Dardanel , Tamer Coşkun B.Merinos , Fatih Roda , Suat Usta Eindhoven . 
     



 SPOR 




























</TEXT>
</DOC>
