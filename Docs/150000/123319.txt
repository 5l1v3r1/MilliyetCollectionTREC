<DOC>
<DOCNO> 123319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun21.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin genişleme süreci... 
</HEADLINE>
<TEXT>

     Fransa, Almanya, İtalya, Belçika, Hollanda ve Lüksemburg'un 1957'de temelini attıkları Avrupa Birliği, kuruluşundan beri beşinci kez genişlemeye hazırlanıyor. 
     2004'te 10 yeni üyeyi Birliğe katacak genişleme sürecindeki önemli tarihler şöyle sıralanıyor 

-1973 Danimarka, İrlanda ve İngiltere, 
-1981 Yunanistan, 
-1986 Portekiz ve İspanya, 
-1995 Avusturya, Finlandiya ve İsveç AB'ye katıldı. 
-Norveç, 1972 ve 1994'te yapılan referandumlarla AB üyeliğini reddetti. 
     
     BEŞİNCİ GENİŞLEME SÜRECİ 
     -1989'da Berlin Duvarı yıkıldı 
-Aralık 1991 Macaristan ve Polonya ile ilk ortaklık anlaşmaları imzalandı. Diğer ortaklık anlaşmalarının imzalanması 1996'ya kadar devam etti. Türkiye ile 1963'te ortaklık anlaşması imzanırken, 1970'te Malta, 1972'de de Kıbrıs Rum kesimiyle ortaklık anlaşmaları imzalandı. 
-Haziran 1993 Kopenhag'da yapılan zirvede aday ülkelerin uymaları gereken temel kriterler tanımlandı. Bu kriterler, insan hakları ve demokrasiye saygı, kurumların istikrarı, serbest pazar ekonomisine sahip olma ve rekabet gücüyle ayakta kalabilme gibi özetlenirken, AB'nin Doğu'ya doğru genişlemesi teoride somut bir perspektif kazanmış oldu. 
-Mart 1998 Çek Cumhuriyeti, Estonya, Macaristan, Polonya, Slovenya ve Kıbrıs Rum kesimi ile üyelik müzakereleri başladı. 
-Aralık 1999 Helsinki zirvesinde Türkiye'ye aday ülke statüsü verildi. 
-Şubat 2000 Bulgaristan, Letonya, Litvanya, Malta, Romanya ve Slovakya ile üyelik müzakereleri başladı. 
-Aralık 2001 Belçika'nın Laeken kentindeki zirvede 10 aday ülkenin 2004'te tam üye olabilmeleri için müzakereleri Aralık 2002'de tamamlamaları öngörüldü. Bu ülkeler Polonya, Macaristan, Litvanya, Letonya, Estonya, Slovakya, Çek Cumhuriyeti, Slovenya, Malta ve Kıbrıs Rum kesimi olarak açıklandı. Çok geç kalan Romanya ve Bulgaristan'ın ise daha sonraki tarihte ele alınması kararlaştırıldı. 
-Ekim 2002 Brüksel'deki zirvede Laeken zirvesinde belirlenen 10 ülkenin siyasi kriterleri yerine getirdikleri, ekonomik kriterleri ise 2004'te tam üye olabilecekleri şekilde yerine getirmekte oldukları belirtildi. 
Aralık 2002 Kopenhag'da 12-13 Aralık'ta yapılacak zirveye kadar 10 aday ülkenin üyelik müzakerelerinin tamamlanması öngörüldü. 
     
     TÜRKİYE 
     Fransa Cumhurbaşkanı Jacques Chirac, 4 Aralık'ta Almanya Başbakanı Gerhard Schröder ve 5 Aralık'ta AB dönem başkanı Danimarka'nın Başbakanı Anders Fogh Rasmussen ile yaptığı görüşmelerden sonra, Türkiye ile ilgili olarak yaptığı açıklamada, 2004 Aralık ayına kadar Türkiye'nin bütün kriterleri yerine getirmesini bekleyeceklerini, Ankara'nın bu kriterleri yerine getirmesi halinde 2005 Temmuz ayında Türkiye ile tam üyelik müzakerelerinin başlamasını istediklerini söyledi. 
     





</TEXT>
</DOC>
