<DOC>
<DOCNO> 124299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/guncel/gun07.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar sürecek 
</HEADLINE>
<TEXT>

     ANKARA Milliyet 

     Orta Akdeniz üzerinden gelecek yeni yağışlı hava, hafta sonu yurdun büyük bölümünde etkili olacak. Devlet Meteoroloji İşleri Genel Müdürlüğü’nden alınan bilgiye göre, Türkiye, bugün akşam saatlerinden itibaren Orta Akdeniz üzerinden gelen yeni yağışlı havanın etkisi altına girecek. Güney Ege kıyılarında bugün yağmur şeklinde yağış bekleniyor. Yağışlı hava yarın yurdun batı kesimlerinde, pazar ise yurdun büyük bölümünde etkili olacak. Yağışlar, Akdeniz ve Ege kıyılarında yağmur, yurdun kuzey ve iç kesimlerinde ise karla karışık yağmur ve kar şeklinde olacak. 
     Yurdun kuzey ve doğusunda devam eden yağışlar, metrekareye Rize’de 43, Hopa’da 22, Sinop’ta 15, Zonguldak’ta 9, Kumköy ve Sarıyer’de 7, Giresun’da 5, Trabzon, Gölcük, Kocaeli ve Artvin’de 2 kilogram yağış bıraktı. Kar kalınlıkları dün Sarıkamış’ta 35, Saklıkent’te 30, Bitlis’te 23, Van’da 17, Kars’ta 16, Uludağ, Kartalkaya, Ardahan ve Doğubeyazıt’ta 15, Ağrı’da 12, Hakk ri’de 10, Zonguldak’ta 8, Nevşehir ve Iğdır’da 7, Rize’de 6, Sivas’ta 4, Erzurum’da ise 3 santimetre olarak ölçüldü. 
     
     



 GÜNCEL 
























</TEXT>
</DOC>
