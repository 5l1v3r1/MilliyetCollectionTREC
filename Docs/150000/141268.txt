<DOC>
<DOCNO> 141268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko34.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 10,961 puanda tamamladı... 
</HEADLINE>
<TEXT>

p    Borsa zorlu haftayı 11 bin puanın biraz altında tamamladı. Tezkere'nin reddedilmesiyle hafta başında tarihi düşüş yaşayan borsada ikinci tezkerenin geleceği beklentilerinin artması, endeksin daha da düşmesini engelledi. Borsada Salı ve Çarşamba günü toparlanma yaşanırken dün ve bugün yatay ve sıkışık hareket hakimdi. İMKB Bileşik Endeksi, haftanın son seansında 86.54 puan artarak 10,961.29 puandan günü tamamladı. Hisse senetleri, ikinci seansta ortalama yüzde 0.80 oranında değer kazandı. 
     İlk seanstaki 32.95 puanlık artış dikkate alındığında, borsa endeksi günün tamamında 119.49 puan yükseldi. Hisse senetlerindeki günlük artış ise yüzde 1.10 oldu. 
     1. seansta yüzde 0.30 yükselen endeks, 2. seansta düşük hacimli yatay hareket sergiledi. Seansa 22.51 puan kayıpla 10,852.24 puan seviyesinde başlayan endeks, seansın ilk yarısını ise 22.78 puan artışla 10,897.53 puandan geçti. Endeks, seans içinde en düşük 10,798.03, en yüksek de 10,976.15 puanı gördü. 
     Kapanışta mali endeks 115.13 puan artışla 13,766.89 puana, sanayi endeksi 85.09 puan artışla 10,652.86 puana, hizmetler endeksi 18.16 puan artışla 6,884.00 puana yükseldi. 
     Böylece ilk seansa göre mali grup hisseler ortalama yüzde 0.84, sanayi grubu hisseler ortalama 0.81, hizmetler grubu hisseler yüzde 0.26 değer kazandı. 
     2. seansta işlem gören toplam 294 hisse senedinden 107'si değer kazandı, 87'si değer kaybetti, 100'ünün fiyatında değişiklik olmadı, 
     Seansta, 174 trilyon 230 milyar 766 milyon liralık işlem hacmi kaydedildi. İki seanstaki işlem hacmi toplamı 338 trilyon 416 milyar 262 milyon lira olarak belirlendi. 
     2. seansta, Yapı Kredi Bankası, İhlas Holding, İş Bankası C , İhlas Holding Yeni ve Akbank en yoğun işlem gören hisse senetleri olarak belirlendi. 
     





</TEXT>
</DOC>
