<DOC>
<DOCNO> 143955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko41.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz hesapları 30 milyon dolar azaldı 
</HEADLINE>
<TEXT>

     Bankalardaki toplam döviz mevduat hesapları, 28 Şubat-7 Mart tarihleri arasında 30 milyon dolar azalarak, 62 milyar 612 milyon dolara indi. 
     Merkez Bankası'nın geçici verilerine göre, 28 Şubat'ta toplam döviz mevduat hesapları 62 milyar 642 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları da aynı dönemde 221 milyon dolar azalarak, 47 milyar 767 milyon dolara geriledi. 
     Yurtiçi döviz tevdiat hesapları DTH toplamı da 290 milyon dolar azalarak, 45 milyar 800 milyon dolar oldu. Yurtdışı DTH ise 69 milyon dolar artarak, 1 milyar 967 milyon dolara çıktı. 
     Bankalararası interbankta döviz tevdiat hesapları ise 35 milyon dolar azalarak, 404 milyon dolar olarak gerçekleşti. 
     Öte yandan 7-14 Mart 2003 tarihleri arasında kredi mektuplu DTH ve süper döviz hesapları ise 64 milyon dolar azalarak, 14 milyar 781 milyon dolara geriledi. 
     





</TEXT>
</DOC>
