<DOC>
<DOCNO> 100469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/yas10a.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Temel, yazıyla haberdar oldu 
</HEADLINE>
<TEXT>
Depremden bir gün sonra panik 
Depreme alışık olmayan Ordulular, önceki gün 3.2 büyüklüğünde depremi fark etmedi. Ancak ertesi gün rasathaneden yazı gelince, topluca panik yaşadılar 
     ORDU DHA 

     Ordu’da önceki gün meydana gelen Richter ölçeğine göre 3.2 büyüklüğündeki deprem bir gün sonra Kandilli’den Ordu Valiliği’ne gelen yazıyla duyurulunca, halk paniğe kapıldı. Vatandaşlardan bazıları geçen pazartesi saat 14.59’da meydana gelen depremi hissederken, telefonla Boğaziçi Üniversitesi Kandilli Rasathanesi’ni arayarak depremi sordu. Ancak bir bilgi alamayan vatandaşlar "herhalde deprem değildir" diyerek üzerinde durmadı. 
     
     Valilik halka duyurdu 
     Kandilli’den dün Ordu Valiliği’ne gönderilen yazıda ise depremin merkez üssünün Ünye ilçesi olduğu açıklandı. Ordu Valiliği’nin Kandilli’nin açıklamasını halka duyurması üzerine vatandaşlar da "Deprem olmuş, yeni deprem olabilirmiş" diyerek birbirlerini aradı. Kentte bir anda bir gün gecikmeyle "Temel işi" deprem paniği yaşandı. 334 yıl önce, Ordu - Amasya - Tokat üçgeni arasında 9 büyüklüğünde sarsıntı olmuştu. 
     



 YAŞAM 




















</TEXT>
</DOC>
