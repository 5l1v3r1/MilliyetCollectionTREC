<DOC>
<DOCNO> 133686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo11.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş... Sergen fizyoteparistler eşliğinde özel çalıştı... 
</HEADLINE>
<TEXT>

     Beşiktaş, Birinci Süper Futbol Ligi'nde 2. bölüm hazırlıklarını bu sabah yaptığı idmanla sürdürdü. 
     Teknik direktör Mircea Lucescu, BJK Nevzat Demir Tesisleri'nde gerçekleştirilen idmanda basın mensuplarına ilk 15 dakika görüntü almaları için izin verdikten sonra, antrenmanı medyaya kapadı. 
     Siyah-beyazlıların, yaklaşık 1.5 saat süren idmanda taktik ağırlıklı bir çalışma yaptıkları öğrenildi. 
     İdmana, gribal enfeksiyona yakalanan Tayfur, sakatlığı süren Bayram ve izinli olan Niyazi katılmadı. Sergen ise, fizyoteparistler eşliğinde özel bir çalışmaya tabi tutuldu. 
     Bu arada Beşiktaş, Romanya Birinci Ligi takımlarından Dinamo Bükreş ile yarın İstanbul'da son hazırlık maçını yapacak. 
     BJK İnönü Stadı'nda oynanacak karşılaşma saat 19.45'te başlayacak ve TGRT'den naklen yayınlanacak. 
     





</TEXT>
</DOC>
