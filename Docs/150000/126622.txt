<DOC>
<DOCNO> 126622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur05.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP, krizde faiz ve dövizden iyi kazanmış.. 
</HEADLINE>
<TEXT>

     DYP'nin ekonomik krizin patlak verdiği 2001 yılında faiz ve kambiyodan milyarlar kazandığı belirlendi. 
     DYP'nin 2001 yılı kesin hesap raporlarına göre parti bu yılda toplam 4 trilyon 225 milyar Türk Lirası gelir elde etti. Bu gelirin 2 trilyon 981 milyar liralık bölümünü genel bütçe yardımı oluşturdu. 
     Genel bütçe yardımının dışındaki en büyük gelir kalemlerini ise faiz ve kambiyo gelirleri oluşturdu. Buna göre DYP, krizin hüküm sürdüğü bu yılda toplam 657 milyar 768 milyon lira faiz ve 540 milyar 728 milyon lira da 
     kambiyo geliri elde etti. DYP'nin böylece bir önceki yıl 203 milyar lira olan faiz gelirlerinin kriz yılında yüzde yüz arttığı saptandı. Genel Muhasipliği Niğde Milletvekili Doğan Baran'ın yaptığı 2001 yılında gelirlerin yaklaşık 4 trilyonunu aynı yıl harcayan DYP'nin aynı yıl artan yaklaşık 400 milyar lirasını da bankalarda dolar hesabı olarak değerlendirdiği belirlendi. 
     





</TEXT>
</DOC>
