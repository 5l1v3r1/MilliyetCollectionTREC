<DOC>
<DOCNO> 141744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/spor/spo03.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ'YE ŞÜKRETSİNLER 
</HEADLINE>
<TEXT>

Galatasaray’ı ezeli rakibi Fenerbahçe önünde zafere taşıyan Ümit Karan, milli kalecinin farklı bir skoru önlediğini söyledi, "Yediği gollerden daha zor topları çıkardı" diye konuştu 
     CÜNEYT KARAKAYA 

     Anneme armağan’ 
     FENERBAHÇE’YE attığı iki golle derbiye damgasını vuran Galatasaray’ın yıldız oyuncusu Ümit Karan, galibiyeti annesine armağan etti. Sarı - Kırmızılı takıma transfer olduktan sonra annesi Tülay Karan’ın ilk kez kendisini seyretmeye geldiğini söyleyen golcü oyuncu, "Ona sahadan el sallamayı çok istiyordum. Bunu hem iki kere yaptım, hem de üç puanın alınmasına katkı sağladım. Ayrıca artık gerçek bir Galatasaraylıyım" ifadesini kullandı. 
     
     Şampiyon olacağız’ 
     KENDİLERİNİ şampiyonluk yarışının dışında göstermek isteyenlere 12 hafta sonra gereken cevabı vereceklerini de belirten Ümit Karan, "Bakalım o zaman kimi alkışlayacaklar. Taraftarımızın başını dik tutacağız. Bayrakları sandıklara kaldırtmayacağız" yorumunu yaptı. Fenerbahçeliler’in Rüştü’ye şükretmesi gerektiğini de sözlerine ekleyen tecrübeli oyuncu, "Yediklerinden daha zor topları çıkardı. Rüştü olmasa büyük bir fark doğabilirdi" dedi. 
     
Provoke edildik’Futbol Şube Sorumlusu Burak Elmas, seyircilerini Fenerbahçeli futbolcuların kışkırttığını söyledi 
     SARI - Kırmızılı yöneticiler, sahaya atılan yabancı maddeleri Fenerbahçeli oyuncuların davranışlarına bağladılar. Futbol Şube Sorumlusu Burak Elmas, "Madem seyircilerine mesaj gönderiyorlar. O zaman neden açtıkları pankartı bir de kapalı tribüne çeviriyorlar. Bu açık bir provokasyondur" dedi. 
     ELMAS, Fatih Altaylı’ya yapılan saldırı için de "Üzerinde çok düşünülmesi gereken çirkin bir olay. Bu insanlar bu biletleri nasıl bulup oraya geliyorlar" yorumunu yaptı. Burak Elmas, Selçuk Dereli’ye de övgü yağdırdı, "Hakeme yapılan baskı bu kez işe yaramadı" diye konuştu. 
     
250 bin dolar kazandılar      GALATASARAYLI futbolcular bu sezonun en yüksek primine kavuştular. Fenerbahçe’yi net bir skorla yenen Sarı - Kırmızılılar ilk derbi galibiyetini alırken, yönetimden de toplam 250 bin dolar galibiyet primi kazandılar. Primlerin önümüzdeki günlerde dağıtılması bekleniyor. Bu arada dünü dinlenerek geçiren Galatasaray, İstanbulspor maçının hazırlıklarına bugün başlayacak. 
     
Zafer kutlaması      BAŞKAN Özhan Canaydın ile yöneticiler Fenerbahçe galibiyetini Galatasaraylılar Evi’nde kutladılar. Canaydın gece boyu dernek üyelerinin tebriklerini alırken, Sarı - Kırmızılı futbolcular da kazandıkları zaferin keyfini Şamdan’da çıkardılar, stres attılar. 
     
Ali Sami Yen’e kilit Galatasaray, Fenerbahçe maçında çıkan olaylar nedeniyle Disiplin Kurulu’na sevkedilecek. Bir maç saha kapama cezası bekleniyor 
     CEMAL ERSEN 

     Rapor edildi 
     ALİ Sami Yen Stadı’ndeki derbide sahaya atılan tehlikeli maddeler hakem Selçuk Dereli, gözlemciler Hilmi Ok ve Sabri Çelik ile dördüncü hakem Muhittin Boşat tarafından federasyona rapor edildi. Raporlarda 6. dakikada 3 numaralı anonsun yaptırıldığı, 43. dakikada ise Rebrov’un köşe atışı kullanmaya çalıştığı sırada yoğun bir şekilde sahaya gelen yaralayıcı maddeler nedeniyle 4. anonsa başvurulduğu belirtildi. 
     
     Dereli’ye tam not 
     HAKEM ve gözlemci raporları doğrultusunda bugün disiplin kuruluna sevk edilecek olan Galatasaray’a, bir maç saha kapatma ile 2.5 milyar lira para cezası verileceği öğrenildi. Galatasaray’ın sahası kapatıldığı takdirde 19 Mart’ta Denizlispor ile oynayacağı erteleme maçı federasyonun belirleyeceği tarafsız bir sahada yapılacak. Bu arada hakem Selçuk Dereli’nin gözlemcilerden tam not aldığı öğrenildi. 
     
Altaylı arada kaldı’Fenerbahçe yöneticisi Mehmet Karasu, VİP tribünde çıkan olaylarda Fatih Altaylı’nın küfür etmediğini açıkladı 
     Mağdur oldu’ 
     VİP tribününde çıkan olaylarda elinden yaralanan gazeteci yazar Fatih Altaylı’nın yaşanan kargaşa sırasında arada kaldığı ortaya çıktı. Kavga sırasında küfür ettiği zannıyla saldırıya uğrayan Altaylı’nın aslında olayları yatıştırırken mağdur olduğu belirtildi. Olayların tanığı olan Fenerbahçeli yöneticilerden Mehmet Karasu, Altaylı’nın kendilere kesinlikle küfür etmediğini söyledi. 
     
     Aracı yer bereyi’ 
     FATİH Altaylı ise yaptığı açıklamada olaylardan büyük üzüntü duyduğunu belirtti. Altaylı, "O insanlar Fenerbahçeli olamaz. Ben orada kargaşayı görünce Fenerbahçe Kulübü Başkanı Aziz beye ve yöneticilerine bir terbiyesizlik yapıldı diye araya girmeye çalıştım. Ama tam aksine başı belaya giren ben oldum. Bir söz vardır. Aracı yer bereyi diye. Berelenen ben oldum" diye konuştu. 
     



 SPOR 






























</TEXT>
</DOC>
