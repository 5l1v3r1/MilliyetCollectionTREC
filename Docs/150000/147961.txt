<DOC>
<DOCNO> 147961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sontur26.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye ait patriot sistemleri İncirlik Üssü'ne getirildi... 
</HEADLINE>
<TEXT>

     ''M-V Cetam Vıctorıae'' adlı gemiden İskenderun Limanı'na indirilen ABD'ye ait ''Patriot'' hava savunma sistemi rampaları, İncirlik Üssü'ne getirildi. 
     Sabah saatlerinde İskenderun Limanı'ndan yola çıkarılan ve cip, konteyner ile ''Patriot Hava Savunma Sistemi'' rampalarını taşıyan 40 araçlık TIR konvoyu, Adana'nın merkez Yüreğir İlçesi'ne bağlı İncirlik Beldesi'ndeki Hava Üssü'ne giriş yaptı. 
     Bu arada, Mersin'in Silifke İlçesi Taşucu Beldesi yakınlarında, NATO finansmanıyla yaptırılan limanın çevresindeki konteynerlerin kaldırıldığı bildirildi. Konteynerler, liman sahasının dışarıdan görülmesi ve olası bir saldırıya karşı, bir süre önce çift sıra halinde yol kenarına yerleştirilmişti. 
     TBMM'nin verdiği izin çerçevesinde, ''yenileştirme ve tevsi'' kapsamında Taşucu'ndaki Limanda gerçekleştirilen, eski Osmanlı Kalesi'ne doğru yol yapımı ve hafriyat çalışmalarında da ilerleme kaydedildiği gözlendi. 
     





</TEXT>
</DOC>
