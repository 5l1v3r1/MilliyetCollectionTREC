<DOC>
<DOCNO> 103297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas00.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnız kalplerin yuvası Cihangir 
</HEADLINE>
<TEXT>

O kadar çok yalnız’ Cihangir’i seçiyor ki, semtte Evliye ev verilmez’ modası başlamış.. Kimsenin kimseye karışmaması, hayata yakın olması, yalnız kalpleri bu semte çekiyor... 
     Yanlızlığı Seçtim 
Semra Kardeşoğlu 

     İstanbul’da yaşayan yalnızların en gözde semti Cihangir. Yalnız yaşayan ressam, gazeteci, yazar, reklamcı, tiyatro, sinema sanatçıları, şairlerin mabedi ya da kurtarılmış bölgesi. 
     Öyle ki, semt kendi içinde bir yalnızlık ekonomisi de yarattı. Yalnızlara uygun ev yemekleri yapan mek nlar, eve servis yapan restoranlar, çamaşır yıkama merkezleri, 24 saat açık büfelerin sayısı artıyor. Bek ra ev verilmez’ diyen evsahiplerinin inadına Cihangirli ev sahipleri yalnız yaşayan kiracıları tercih ediyor. Semt sakinlerinin yalnız yaşayanları kolay kabullenmesi, kültür merkezleri, sinema, tiyatro ve eğlence mek nlarına yakınlığı ise kiracaların tercihinde önemli etkenler. Cihangirli emlakçı Ender Öz, yalnızların, ruhlarına uygun bu semtte özgür hareket edebildiklerini söylüyor. 
     
Onlar göçmen kuş gibi’      Cihangir’de 17 yıldır emlakçılık yapan Öz, yalnız yaşayanların Cihangir’i tercih etme nedenini şöyle anlatıyor 
     "Burada kimse kimseye karışmaz. Herkes kendi hayatına dönüktür. Geliş gidişler sorun olmaz. Yalnız bir bayan gece saat kaç olursa olsun rahatlıkla evine dönebilir. İstediği kadar özgür, uçuk ve çılgın yaşayabilirler. Merkezi bir yer olsa da burada yaşayanlar eğlence mek nı olarak Taksim’e çok fazla gitmezler. Yalnız yaşayan 25 - 45 yaş arası eğitimli, profesyonel mesleği olan, çalışan kadınlar var. Hayat kadınları da, mimarı ya da doktoru da bir arada yaşar. Yalnız kiracıların yarattığı en büyük sıkıntı, özellikle erkeklerin evleri bakımsız bırakmaları. Birçoğu dairenin camlarını geldiğinde siler, camlar ikinci kez evden çıkarken silinir. Ama eşcinseller evleri çok temiz tutar." 
     Cihangir’de ev kiralarının 400 milyondan başladığını belirten ve bu semtte yalnız oturan bir kişinin aylık gelirinin en az 1.5 - 2 milyar olması gerektiğini savunan Öz, "Peki Cihangir’li yalnızların en önemli ortak özelliği nedir " sorusunu da şöyle yanıtlıyor 
     "Yalnızlar, göçmen kuşlar gibidir. Bir ev tutar, iki ay uğraşır, boyar, onarır sonra da bir ay otururlar. Bir bakarsınız uçup gitmişler bir başka mek na. Hiç bir anlamda istikrarı sevmezler." 
     

</TEXT>
</DOC>
