<DOC>
<DOCNO> 115777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/soneko02.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Krize maydan okuyanlar ve yenik düşenler... 
</HEADLINE>
<TEXT>

     Ekonomik kriz, bazı sektörleri çok fazla etkilemedi. Ecza ve ilaç depoları, demir çelik imalatçıları ve kumaş üreticileri krizde de büyümeye devam etti. 
     Gelirler Genel Müdürlüğü'nün bu yıl verilen kurumlar vergisi beyannameleri üzerinde yaptığı değerlendirmeler, ekonomik krizin sektörleri nasıl etkilediğini de gözler önüne serdi. 
     Söz konusu dönemde 350 bin 50 kurum, devlete 18 katrilyon 764 trilyon 825 milyar lira gelir bildirdi. Bunlara tahakkuk eden vergi de, 5 katrilyon 617 trilyon 571 milyar lira oldu. 
     Tespitlere göre, kurumlar vergisi bildirimleri sonucunda en yüksek gelir bankacılık sektöründe ortaya çıktı. Beyanname veren 130 bankanın toplam geliri 6 katrilyon 745 trilyon 686 milyar lira olarak belirlendi. Bunların toplam vergisi de 2 katrilyon 23 trilyon 705 milyar lira olarak hesaplandı. 
     Böylece bankaların yıllık ortalama geliri 51 trilyon 889 milyar lira, ortalama vergisi de 15 trilyon 566 milyar lira olarak gerçekleşti. 
     
     İLAÇ DEPOLARI PARA KIRDI 

     Bankalar dışındaki işletmeler içinde en fazla ciroya ise ecza ve ilaç depoları sahip oldu. 316 ecza ve ilaç deposunun ortalama kazancı, 287 milyar 992 milyon lira olarak belirlendi. Bunlara tahakkuk ettirilen vergi ise 85 milyar 665 milyon lira olarak hesaplandı. 
     Demir çelik imalatçıları, 113 milyar 603 milyon liralık ortalama gelir ile ikinci sırada yeralırken, kumaş üreten mensucat sanayicileri de 105 milyar 501 milyon liralık kazanç ile bu iki grubu izledi. Kumaş üreticilerinin ortalama vergisi ise 31 milyar 631 milyon lira olarak saptandı. 
     Kurumlar vergisi beyanlarına göre, deterjan sanayicileri yılda ortalama 69 milyar 940 milyon lira, iplik imalatçıları 55 milyar 467 milyon lira, elektrikli ev aleti imal eden firmalar 57 milyar 360 milyon lira, ithalat ve ihracatçılar 39 milyar 452 milyon lira, seyahat acentası sahipleri de 35 milyar 856 milyon lira gelir elde etti. 
     Akaryakıt bayilerinin yıllık ortalama geliri de 44 milyar 8 milyon lira olarak tespit edildi. 
     
     BUNLAR DA AZ KAZANANLAR 

     2001'in en az kazanan sektörü diş klinikleri oldu. Kliniklerin yıllık ortalama geliri 971 milyon lirada kaldı. Diş protez ve laboratuvarları da yılda ortalama 3 milyar 124'er milyon lira kazanabildi. 
     Vatandaş, krizde altın ve takı düşkünlüğünden de vazgeçmek zorunda kaldı. Kuyumcuların yıllık ortalama geliri 6 milyar 662 milyon liraya düşerken, bu rakam metal üzerine çalışan mobilyacılar için yıllık 3 milyar 351 milyon, ağaç üzerine çalışan mobilyacılar için de 4 milyar 435 milyon lirayı aşmadı. 
     Kürk imalatı ve ticaretini yapanların yıllık geliri de 1 milyar 133 milyon lira düzeyinde belirlendi. 
     
     SANATSAL FAALİYETLER 

     Bu arada sanatsal faaliyetlerde bulunan 282 firma da devlete 2 trilyon 108 milyar lira gelir beyan etti. Bunların toplam vergisi de 632 milyar lira oldu. 
     Sanat faaliyetleriyle ilgilenen işletmelerin yıllık ortalama geliri 7 milyar 477 milyon, yıllık ortalama vergisi de 2 milyar 243 milyon lira şeklinde hesaplandı. 
     
     KİM NE KAZANDI, NE ÖDEDİ 

     Kurumlar vergisi bildirimlerine göre, çeşitli meslek gruplarının yıllık ortalama geliri ile ortalama vergi tutarları şöyle 
     

MESLEK GRUPLARI MÜKELLEF SAYISI ORTALAMA GELİR ORTALAMA VERGİ Akaryakıt ticareti 1.924 44.8.5 13.352.8 Altın imalat ve tic. 3.808 6.662.6 1.998.8 Ayakkabı imali 1.121 9.210.7 2.763.2 Ayakkabı toptan, perak. 1.421 4.841.8 1.452.5 Bakkaliye ve süpermarket 9.265 8.005.9 2.401.6 Bankalar 130 51.889.896.3 15.566.968.9 Otel ve moteller 1.615 32.934.6 9.909.1 Deterjan san. imalat 46 69.940.4 20.982.1 Deterjan san. ticaret 1.243 11.793.9 3.8.1 Demir çelik ticaret 1.384 13.134.9 3.940.4 Demir çelik imalat 1.0 113.603.1 34.080.9 Deri imal edenler 1.132 21.840.4 6.552.1 Deri ticareti yapanlar 978 11.7.4 3.526.0 Deri mamul eşya imalatı 988 11.385.8 3.415.7 Deri mamul eşya satanlar 578 5.460.6 1.638.1 Ecza ve ilaç depoları 316 287.992.7 85.665.3 Fırınlar 1.569 5.546.4 1.656.4 Elekt. ev alet. imalat 1.380 57.360.1 17.208.0 Elekt. ev al. top.per. 4.604 21.431.1 6.429.3 Diş klinikleri 1.179 971.0 291.4 Diş protez ve laborat. 315 3.124.9 937.4 Doktor muayenehaneleri 1.131 6.372.4 1.911.6 Mimar-Mühendislik hizm. 7.075 12.143.3 3.643.0 Seyahat ve turizm işlet. 3.161 35.856.5 10.757.3 Toprak sanayi 545 43.974.5 13.192.3 Un imali ve satışı 527 43.232.1 12.969.6 Çırçırlama sanayii 138 15.237.7 3.727.0 Mensucat san. iplik-imalat 413 55.467.6 16.640.2 Mensucat san. kumaş 1.001 105.501.1 31.631.1 Mensucat san. kumaş eşya 104 29.502.6 8.850.7 Mobilya ağaç 5.826 4.435.5 1.330.6 Mobilya metal 392 3.351.8 1.005.6 Lokantalar 3.844 5.241.2 1.572.3 Kürk imali, toptan, per. 57 1.133.3 340.0 İnşaat malz. toptan, per. 8.291 16.872.0 5.061.6 İnşaat-bina-bayındırlık iş. 41.788 24.143.7 7.239.2 İhracat ve ithalat 13.907 39.452.5 11.835.7 Et ve etten mamül maddeler 1.193 4.268.5 1.280.5 Konfeksiyon imalat 7.787 32.336.4 9.700.9 Konfeksiyon perakende 4.713 9.293.3 2.787.9 Konfeksiyon toptan 6.226 12.892.4 3.867.7 Yeminli mali müş. ve muh. 1.755 25.497.8 7.607.9 Sanatsal faaliyetler 282 7.477.8 2.243.3 Diğer 203.845 42.767.8 12.774.9 Tüm mükellefler 350.050 53.606.2 16.047.9      





</TEXT>
</DOC>
