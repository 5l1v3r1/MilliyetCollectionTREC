<DOC>
<DOCNO> 121083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun01.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya ordusu, solcu gerillaları seksle kandırıyor 
</HEADLINE>
<TEXT>

     Kolombiya'da solcu gerillaların 38 yıllık savaşına temelli son vermek için ordu, ''özel bikinili seksi kadınların'' çağrılarını içeren binlerce cep takvimi bastırdı. 
     Albay Manuel Forero'nun Amerikan Associated Press ajansına yaptığı açıklamaya göre, ordu büyük yetkilerle giriştiği son operasyonda iki bölgede solcu gerillalar ve onlara karşı savaşan sağcı militanların silah bırakması için çalışıyor. 
     Ordu, bu yıl solcu ve sağcı örgütlerden firar eden 1135 kişiye yeni dalgalar eklemek için çeşitli barışçı yöntemler deniyor. Örneğin, göstermelik basılan 20 bin peso'luk banknotların bir yüzünde ''orduya teslim olun'' yazıyor ve iyi bir gelecek vaat ediliyor. Sol ve sağdan 30 bin militan halen örgütlerin saflarında bulunuyor. 2001 yılında örgütlerin saflarından firar eden militanların toplamı 327 idi. Bu sayı dikkate alınınca ordunun başarılı olduğu görünümü ortaya çıkıyor. 
     Barış girişimcilerinden Gloria Cuartas ise ''militanları kandırmada kadın cazibesinin kullanılmasını'' kınadı. Cuartas, ''Kadın, savaş ganimeti bir meta olarak sunuluyor'' dedi. 
     





</TEXT>
</DOC>
