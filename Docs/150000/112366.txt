<DOC>
<DOCNO> 112366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/spor/spo05.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'YE MESAJ 
</HEADLINE>
<TEXT>

Haluk Ulusoy, Türk futbolunu zirveye taşıdıklarını vurguladı, "Milletvekilleri bizim gibi seçilememe korkusunu üzerlerinden atıp, çalışırlarsa, ülkeyi bataktan kurtarırlar" dedi 
     MEHMET DEMİRCAN ÜSKÜP 

     "En yüreklisi benim" 
     MAKEDONYA maçı için Üsküp’te bulunan Futbol Federasyonu Başkanı Haluk Ulusoy, TBMM’ye çattı. Ulusoy, "İddia ediyorum, gelmiş geçmiş en yürekli ve en başarılı Futbol Federasyonu Başkanıyım. Menfaat peşinde koşmadık. Sürekli tehdit edildik, ama pes etmedik. Türk futbolunu zirveye taşıdık. Şimdi aynı şeyi milletvekillerinden bekliyoruz. Menfaat peşinde koşulmasın. Seçilememe korkusunu üzerlerinden atıp, yüreklerini ortaya koyarak Türkiye’yi bataktan kurtarmalılar" diye konuştu. 
     
     Davala’ya ceza yolda 
     ÜMİT Davala olayına da açıklık getiren Ulusoy, "İzmir’de neler olduğunu tam olarak bilmiyoruz. O yüzden bu konuda neler yapacağımıza henüz karar vermedik. Milli oyuncularımızın fazla üzerlerine gidildiği kanaatindeyim. Ancak suç varsa cezası da var" dedi. İki kritik maça çıkacaklarını hatırlatan Federasyon Başkanı Haluk Ulusoy, şöyle devam etti "Hedef 6 puan. Maçlara motive olmalıyız. Ancak herkes bilsin ki, maçlardan sonra gereken yapılacak. Ümit yanlış davranmışsa, cezasını da çekecektir". 
     
     "Fener’e ağır kaçtı" 
     ULUSOY, Fenerbahçe’ye verilen cezayı "ağır" buldu, "Ancak talimatlar ortada. Ceza kulübe değil, seyirciye verilmiştir" ifadelerini kullandı. MHK ve hakemleri küfür konusunda son kez uyaracaklarını belirten Haluk Ulusoy, "Kimseye tölerans tanımayacak" dedi. İlhan’ın çağrılmasını eleştiren Lucescu’ya tepki gösteren Federasyon Başkanı, "Şenol hocamız doğrusunu yapmıştır. İlhan sakat ise, neden son maçta yarım saat oynadı. Biz oyuncularımıza sahip çıkmasını biliriz" yorumunu yaptı. 
     
     
     Güneş’e kanca 
Ay - Yıldızlı ekibimiz teknik patronuna Yunan Olympiakos transfer teklifi yapmayı düşünüyor 
     RULİ DAVRANOĞLU ATİNA 

     A Milli Takım Teknik Direktörü Şenol Güneş’e, Yunanistan’ın köklü kulübü Olympiakos talip oldu. Yunan basınında yer alan haberlerde, Şampiyonlar Ligi’nde de mücadele eden takımda, yönetimle ters düşerek görevden el çektirilen Teknik direktör Takis Lemonidis’in yerine geçmesi için aday gösterilen üç isim arasında Şenol Güneş’e de yer verildi. 
     OLYMPIAKOS’UN Ivica Osim, Halilhodziç ve Güneş üzerinde durduğunu belirten Yunan basını, geçen hafta ödül almak için Atina’da bulunan tecrübeli hoca için "Acaba teklifi duymuş muydu " diye yazdı. Osim’in kabul etmemesi, Halilhodziç’in de devre arasında takım almak istemediğini açıklaması üzerine gözler Güneş’e çevrildi. 
     
     İliyevski’ye tekzip 
Makedonya spor basını, Hakan’sız Türkiye’yi yenebileceklerini savunan başarılı hocanın aksine takımlarına fazla şans vermedi 
     MAKEDONYA’DA ülke kamuoyu ve basın Türkiye karşısında galibiyete fazla şans tanımıyor. Spor basını, Türkiye’nin güçlü bir takım olduğu ve Dünya üçüncüsü unvanıyla artık kendisinden zayıf takımlara "yüksekten baktığını" ifade etti. Makedonya Milli Takımı’nın, ancak Türkiye’nin yapacağı hatalarından yararlanarak gol arayacağı bildirdi. 
     DÜNYA Kupası Eleme Grubu’nda Bursa’daki maçta Türkiye karşısında galibiyeti kılpayı kaçırdıklarını vurgulayan ülke basını, sürpriz umutlarının da bulunduğunu vurguladı. Makedonya Teknik Direktörü Nikola Iliyevski, ekibimizin çok güçlü olduğunu belirtip, "Yitirecek bir şeyimiz yok. Oyunu daha çok orta alanda tutup gol arayacağız" diye konuştu. 
     
     
Ümit Milliler zafer peşinde      AVRUPA Ümitler Futbol Şampiyonası grup elemelerinde ter döken Ümit Milli Takımımız, ikinci maçını da firesiz kapatıp, A Milli Takım’a moral vermenin hesaplarını yapıyor. Kadavarci Stadı’nda saat 16.00’da başlayacak karşılaşmayı TRT 1 naklen ekranlara getirecek. Teknik Direktör Raşit Çetiner, "Slovakya karşısında iyi mücadele ettik ve rakibimizi 2 - 1 yendik. Aynı başarıyı tekrarlamak istiyoruz" diye konuştu. 
     
Kral’ı aramadıkHakan Şükür’süz çıkılan son iki maçta golcüler altı kez ağları havalandırdı 
     MİLLİ Takım’da en çok gol atan oyuncu olan Hakan Şükür’ün yokluğu Teknik Direktör Şenol Güneş’i yeni arayışlara iterken, yıldız futbolcunun forma giymediği son iki maçta Ay - Yıldızlı ekibin rakip filelere toplam 6 gol bırakması endişeleri biraz olsun giderdi. Milli Takım, daha önce Hakan’sız çıktığı 24 maçın 13’ünde gol atamamıştı. 
     SON iki maçta 3 gol atan Arif’in ligde 7 golle zirvede bulunması, Gürcistan ağlarını havalandıran Nihat’ın İspanya’da harikalar yaratması, teknik heyeti umutlandırıyor. Millilerin dünkü çalışmasına sakat futbolculardan Hakan ve Emre Aşık katılırken Cihan düz koşu yaptı. Rüştü’nün karın kaslarındaki ağrılarının devam ettiği ancak oynayacağı belirtildi. 
     
Milli Takım Günlüğü      Dostluk yemeği 
     MAKEDONYA Futbol Federasyonu yetkilileri, Milli Takımımız’ı en iyi şekilde ağırlamaya çalışıyor. Başkan Haluk Ulusoy ve yönetim kurulu üyelerine dün yemek veren yetkililer, birbirlerine başarılar dilediler. 
     
     Moraller süper 
     MİLLİ Takım futbolcuları, dün öğleden sonra yapılan antrenman öncesi uzun bir yürüyüş yaptılar. Oyuncuların sık sık şakalaştıkları gözlenirken, takım içindeki moralin üst seviyede olması teknik heyeti sevindirdi. 
     
     Anıt çalışması 
     DÜNYA Kupası’nda üçüncülüğü elde eden Milli Takım ve Şenol Güneş için Trabzon’da dev anıt yapılacak. Vali Adil Yazar öncülüğünde başlatılan çalışma kapsamında ön hazırlıklar tamamlandı, yer seçimi için de dünyaca ünlü heykeltraş Şerif Şerifov arayışlara başladı. 
     
     Teşekkür ilanı 
     FUTBOL Federasyonu, Kore halkının ve Kore Futbol Federasyonu’nun Türk Milli Takımı’na gösterdiği misafirperverliği unutmadı. Yetkililer, Kore’nin en büyük iki gazetesine teşekkür ilanı verme kararı aldı. 
     



 SPOR 


























</TEXT>
</DOC>
