<DOC>
<DOCNO> 110294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun13.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Peres, hükümeti eleştirdi ve istifa etme tehdidinde bulundu 
</HEADLINE>
<TEXT>

     İsrail Dışişleri Bakanı Şimon Peres, İsrail hükümetini ''hiçbir amacı bulunmamakla'' suçlayarak, bu hükümetten istifa etme tehdidinde bulundu. 
     Haaretz gazetesinin internet sitesinde yer alan haberde, Peres dün aralarında Savunma Bakanı Binyamin Ben-Eliezer ve kendisinin de bulunduğu bazı bakanlar ve askeri komutanlarla yaptığı toplantı sırasındaki konuşmasında, Şaron hükümetinin diplomasi ve güvenlik alanlarındaki politikasını eleştirerek, ''18 aydan beri güvenlik daha da kötüleşmektedir. Bu konuda hükümetin hiçbir amacı yok'' dedi. 
     Şaron'un, üç gün önce özel kalem müdürü Dov Weisglass'ı, ''İsrail'in, dün sona erdirdiği, Filistin lideri Yaser Arafat'ın karargahını kuşatmasıyla'' ilgili görüşmelerde bulunmak üzere ABD'ye göndermesini hatırlatarak, ''bu ziyaretten haberi olmadığını ve karar sürecinde yer alamadığı sürece Dışişleri Bakanlığı görevini yerine getiremeyeceğini'' vurguladı ve hükümetten istifa etme tehdidinde bulundu. 
     





</TEXT>
</DOC>
