<DOC>
<DOCNO> 123686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yasam/yas07.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder’in saçları Yüce Mahkeme’de 
</HEADLINE>
<TEXT>

Almanya Başbakanı , Saçlarını boyuyor’ haberi için yayın yasağı aldırmıştı. Ama haberi yapan ajans karara direnmek için Anayasa Mahkemesi’nden bu yasağın iptalini istiyor... 
     FRANKFURT Milliyet 

     Almanya Başbakanı Gerhard Schröder’in saçlarının boyalı olup olmadığı konusunda başlayan tartışma, mahkeme mahkeme dolaşıyor. 
     Geçtiğimiz yıl, Alman Haber Ajansı’nın ddp servise koyduğu bir haberde, Başbakan Schröder’in saçlarının boya olduğu iddia edilmiş, haberin, gazetelerde yer almasından sonra ülkede büyük yankı uyandıran bir boya tartışması başlamıştı. Ajansın haberine büyük tepki gösteren Başbakan Schröder, asılsız haber yazdığı gerekçesiyle ajansa dava açmıştı. Başbakan’ın eşi, eski gazeteci Doris Schröder - Köpf de kocasının saçlarını boyatmadığını, doğal rengi olduğunu söylemiş ve bu konuda yazılan haberlere tepki göstermişti. 
     
     Basın özgürlüğü için 
     Schröder’in geçtiğimiz aylarda Hamburg’da açtığı dava, lehine sonuçlandı ve Başbakan, saçlarının boyalı olduğuna dair haber yazan ajansa, bir daha bu konuda haber yazmama’ yasağı koydurdu. Ancak bu kararı basın özgürlüğüne aykırı bulan ddp, konuyu Anayasa Mahkemesi’ne taşıdı. 
     Anayasa Mahkemesi sözcüsü, konunun tartışılacağını açıkladı. 
     



 YAŞAM 






















</TEXT>
</DOC>
