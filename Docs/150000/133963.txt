<DOC>
<DOCNO> 133963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Anaya, bebeğe para yok, batıklara var 
</HEADLINE>
<TEXT>

Hortumcuların batıklarına milyarlarca dolar aktaran devlet, kaynak yaratmak için’, özellikle yoksul kesimlerin yararlandığı sağlık ocaklarının hizmetlerinden para alıyor 
     Hükümet, tasarruf’ ve kaynak’ diye, artık özellikle yoksul kesimlerin yararlandığı sağlık ocaklarında bile muayene ücreti alıyor. Sahibi olduğu bankaların kasalarını hortumlayarak, devletin kucağına 20’ye yakın batık banka bırakanların enkazını kaldırmak için halkın vergilerinden onlarca milyar dolar aktaran hükümet bu paraları kurtararak kaynak yaratmak’ yerine, sağlık ocaklarında muayene ücreti kesiyor. 
     
     Diyaliz parasına sınır 
     Maliye’nin belirlediği 2003 bütçe uygulama esaslarına göre, teşhis ve tedavi için birinci basamak sağlık kuruluşlarına gidilmesi de normal sisteme dahil ediliyor. 2002’de tarifeleri yüzde 11 - 20 artırılarak, devlet hastanelerinde muayene ücreti 6.5 milyon liraya çıkarılıyor. 
     Sağlık ocaklarında ise 2 milyon alınacak. Tetkiklerde 12 - 20 parametre arası hemogram için hastanelerde 15 milyon lira, sağlık ocaklarında 10.5 milyon lira, 6 - 12 parametre için de hastanelerde 7.5 milyon lira, sağlık ocaklarında ise 5 milyon 250 bin lira alınacak. 
     Özel diyaliz merkezlerindeki diyaliz uygulaması sırasında yapılan tetkik ve tahlil fiyatlandırması, resmi kurumların fiyatlarını geçemeyecek. Doktorlar, çalıştıkları ya da yakınlarına ait diyaliz merkezlerine hasta sevkedemeyecek. Suiistimallerinden başhekimler de sorumlu tutulacak. Tomografi ve MR gibi tetkikler için doktorların yaptıkları sevklerde gerekçe’ yazılacak ve başhekimce onaylanacak. 
     
     Vitaminler cepten 
     Vitamin, mineral, sarmısak tableti, balık yağı, boğaz pastili ve serum fizyolojik burun damlaları ile tropikal akne preparatlarının parasını devlet ödemeyecek. Hemofili hastaları da bildirim zorunluluğu kapsamında olacak. Yatan hastalarda kullanılan 84 kalem sarf malzemesi devlete reçete edilemeyecek. Kapsam dışına çıkarılan dokuz kalem sarf malzemesi 1 Mayıs 2003’te dışarıdan aldırılamayacak malzeme’ listesine dahil olacak. 
     
     Hastaya fatura sorgusu 
     Sağlık kurumlarınca düzenlenen faturaların kontrolü için, hastanelerin düzenlediği faturaların bir örneği hastaya verilecek. Hastanelerin faturaları şişirmesinin önüne geçilmesi için kişiye Hastanede sana ne tür tetkikler uygulandı’ diye sorulacak. 
     Bu arada Sağlık Bakanlığı’ndan yapılan açıklamada, sağlık ocaklarında verilen hizmetlerin ücretlendirilmesinin yeni bir uygulama olmadığı, 2001’de yapılan düzenlemede, birinci basamak sağlık kuruluşlarında döner sermayeye geçilerek, muayene, tetkik ve tedavi hizmetlerinin ücretlendirilmesine karar verildiği kaydedildi. 
     Açıklamada, 2003 bütçe uygulama talimatında, 2002 yılında 4 milyon 400 bin lira olarak belirlenen muayene ücretinin 2 milyon liraya çekildiği, tetkik ve tahlillerde de yüzde 30 indirimli fiyat tarifesi uygulamasına karar verildiği belirtildi. 
     
Antibiyotikte hedef 90 trilyonluk tasarruf      AYŞEGÜL AYDOĞAN 

     Antibiyotiklerin gereksiz kullanımının neden olduğu maddi kayıp yılda 90 trilyon lirayı buluyor. 
     Sağlık Bakanlığı’nın 15 Şubat’ta yürürlüğe koyacağı "kontrollü - kısıtlı antibiyotik kullanımı" uygulaması ise buna son verecek. Her uzman, her antibiyotiği yazamayacak. 
     Hacettepe Üniversitesi Tıp Fakültesi İç Hastalıkları Anabilim Dalı öğretim üyesi Doç. Dr. Yeşim Şardan, "Bazıları sadece infeksiyon hastalıkları uzmanının onayıyla yazılabilecek. Uzmanın yazabileceği antibiyotik grubunda ise tedavi üç günden fazla sürüyorsa yine enfeksiyon uzmanının onayı gerekecek. Basit enfeksiyonların tedavisinde kullanılan üçüncü grup antibiyotik herkes tarafından yazılabilecek" dedi. Bazı antibiyotik tedavilerinin 5 - 10 kat daha pahalıya mal olduğunu belirten Şardan, sözlerini şöyle sürdürdü "Sadece Hacettepe’de yıllık uygunsuz kullanımın maliyeti 749 milyar. Hastane başına bir trilyona yakın kayıptan bahsediyoruz, bu devletin çebinden çıkıyor." 
     



 EKONOMİ 






















</TEXT>
</DOC>
