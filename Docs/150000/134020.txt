<DOC>
<DOCNO> 134020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yasam/yas01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal sevgilini cep’inde bil .. 
</HEADLINE>
<TEXT>

Sınır tanımayan Türk hayal gücü, cep telefonunda aşk yaşamayı da mümkün kıldı Mobilera, sanal manita’ adlı bir uygulama yarattı 
     GÜLAY FIRAT İstanbul 

     Cep telefonundan yapılabilenler listesi’ne en uçuk maddeyi eklemeyi Türkler akıl etti. Yenilğin adı sanal manita’. Cep telefonunda SMS üzerinden sahip olunacak "sevgili" uygulamasının halen test aşamasında olduğunu belirten Mobilera Genel Müdürü Erhan Öztürk, projenin erkekleri eğitip Türkiye’deki tabuları yıkacağı görüşünde... 
     
     ’GERÇEK GİBİ OLACAK’ 
     Bazı GSM operatörleriyle iletişim halinde olduklarını belirten Öztürk, buluşu şöyle anlatıyor "Kişiye özel bir sevgili olan sanal manita’ projesi uygulamaya geçtiğinde üye olan kullanıcı kendini asla bir makineyle konuşuyormuş gibi hissetmeyecek. İstediği profile uygun özelliklere sahip sanal sevgilisinden gün içinde kısa mesajlar alacak. Sanal manita belki sevgilisine kendisini ihmal ettiği için sitem edecek. Belki de erotik fıkralar anlatıp onu heyecanlandıracak. Ya da 160 karakterlik bir fantezi mesajı atacak. Kullanıcının yanıtı ise onun sevgili profilini ortaya çıkartacak. Daha uzun ömürlü bir sanal ilişki başlayacak." 
     
     EVLİ ERKEKLERE GÖRE’ 
     Mobilera’nın yaratıcı ekibinden Arda Kertmelioğlu da "Araştırmalar, Türkiye’de evli erkeklerin bir süre sonra ilişkilerini rutine çevirdiklerini gösteriyor. O nedenle biraz daha aktif bir evlilik için sanal manita’yı evli erkeklere de tavsiye ediyoruz. Mevcut ilişkileri çok iyi etkileyeceği görüşündeyiz. Proje şimdilik erkeklere özel. İlgi görürse kadınlar için de olacak" dedi. 
     



 YAŞAM 






















</TEXT>
</DOC>
