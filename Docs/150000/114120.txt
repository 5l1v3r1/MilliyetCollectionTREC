<DOC>
<DOCNO> 114120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/guncel/gun07.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlıses’in kuzenine narkotik baskını 
</HEADLINE>
<TEXT>

     ERDAL KILINÇ 

     Avcılar’da düzenlenen operasyonda, İbrahim Tatlıses’in kuzeni İsmail Tatlı’ya ait olduğu öne sürülen üç kilo eroin ele geçirilirken, üç kişi de gözaltına alındı. Polis, Derya Tuna’yı hastanede ziyaret ettiği belirtilen İsmail Tatlı’yı arıyor. 
     Narkotik Şube Müdürlüğü ekipleri, alıcı gibi davranarak, eroin pazarlamak için müşteri arayan kişilerle bağlantı kurdu. 
     Pazarlık sonucu eroinin kilosu için 9 bin 500 euroya anlaşan zanlılar, Avcılar’daki buluşma yerine geldiler. Polisleri fark ederek kaçmaya başlayan Salih Güner, Beşir Vural ve Yılmaz Gelen üç kilo eroinle birlikte gözaltına alındı. Uyuşturucunun, Beşir Vural tarafından İbrahim Tatlıses’in amcasının oğlu İsmail Tatlı’ya satıldığı ve bu kişi tarafından pazarlanmak istendiği öne sürüldü. 
     



 GÜNCEL 



















</TEXT>
</DOC>
