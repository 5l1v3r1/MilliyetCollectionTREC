<DOC>
<DOCNO> 121727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/siyaset/siy30.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
88 vekil mahkemeye 
</HEADLINE>
<TEXT>

Dokunulmazlıkları olduğu için yargılanamayan 88 milletvekili için yargılama süreci başladı. 21 SP’li, 17 DYP’li, 17 MHP’li, 13 ANAP’lı, 5 YTP’li, 3 DSP’li yargıya gidecek 
     ANKARA Milliyet 

     Çeşitli suçlardan dolayı haklarında fezleke düzenlenen ve 3 Kasım’da seçilemeyen 88 milletvekili için yargılama süreci başladı. TBMM Başkanı Bülent Arınç, 88 vekile ait 111 dosyayı, yargılamanın başlaması için Başbakanlığa gönderdi. Dosyalar Adalet Bakanlığı aracılığıyla ilgili başsavcılıklara sevk edilecek. Aralarında Başbakan Abdullah Gül’ün de bulunduğu sekiz milletvekiline ait 15 dosyayla, Siirt Bağımsız Milletvekili Fadıl Akgündüz’ün dosyası, TBMM Anayasa - Adalet Karma Komisyonu’na gönderilecek. Abdülkadir Aksu İçişleri Bakanı , Mehmet Ağar DYP , Akif Gülle AKP , Mahfuz Güler AKP , Ali Sezal AKP , Osman Aslan AKP ve Dengir Mir Mehmet Fırat AKP yeniden seçildikleri için dokunulmazlıkları sürecek. FP’nin kapatılmasından önce parti paralarının, örgütlere gönderilmediği halde gönderilmiş gibi göstererek "evrakta sahtecilik" yaptığı iddia edilen SP Genel Başkanı Recai Kutan, "Çete kurma" suçunu işlediği iddia edilen DYP’li Sedat Edip Bucak ve uyuşturucu kaçakçılığı suçundan dokunulmazlığı kaldırılan eski Van Bağımsız Milletvekili Mustafa Bayram, tarihi eser kaçırmaktan yargı önüne çıkacak. Bayındırlık Bakanı Zeki Ergezen, AKP’li Yahya Akman, Dengir Mir Mehmet Fırat, Eyüp Fatsa ile Mehmet Ergün Dağcıoğlu’nun dosyaları, yargılandıkları toplu dosyalardan ayrılarak yeniden TBMM’ye gönderilecek. Bu dosyalarla ilgili yargılama işlemine de ara verilecek. 
     Eski milletvekillerinin işledikleri iddia edilen suçlar arasında "evrakta sahtecilik, görevi kötüye kullanma, emniyeti suiistimal, dolandırıcılık, tehdit, hakaret, dikkatsizlik sonucu ölüme ve yaralamaya sebebiyet vermek" suçları ağırlıklı olarak yer alıyor. 
     
     DSP’liler en sonda 
     Yargılanacak 21 SP’li milletvekilinden bazıları şöyle Recai Kutan, Oğuzhan Asiltürk, Fehim Adak, Temel Karamollaoğlu, Mehmet Bekaroğlu, Fethullah Erbaş, Yasin Hatiboğlu, Bahri Zengin. 17 DYP’liden bazıları şöyle Ufuk Söylemez, Sedat Edip Bucak, Eyüp Aşık, Kamer Genç, Ayfer Yılmaz, Celal Adan. 17 MHP’li içinde, Şefkat Çetin, Cemal Enginyurt ve Orhan Bıçakçıoğlu bulunuyor. 13 ANAP’lı arasında ise Sebgetullah Seydaoğlu, Burhan Kara, Aydın Ayaydın’ın ismi geçiyor. 3 DSP’li, 5 YTP’li, 2 YP’li, 1 BBP’li, AKP’den seçilemediği için Zeki Ünal, ÖDP’den Sema Pişkinsüt ve 7 bağımsız içinde ise Rıdvan Budak, Nesrin Ünal, Mustafa Bayram, Ersin Taranoğlu yargıya gidecek. 
     



 SİYASET 















</TEXT>
</DOC>
