<DOC>
<DOCNO> 115919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yazar/pulur.html </URL>
<DATE> 2002/10/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Acaba Avrupa’nın derdi ne 
</HEADLINE>
<TEXT>

     ZAMAN zaman iyi niyetle sorarlar "Yahu, hem Avrupalı olmak istiyoruz, hem de adamların isteklerine taleplerine direniyoruz, bu nasıl çelişki " 
     Böyle söyleyenlerden bazılarının iyi niyetlerinden hiç şüphelenmeyiz, lakin "Cehenneme giden yol, iyi niyet taşlarıyla döşelidir " diyen Fransız atasözünü de hiç unutmayız. 
     
     PEKİ, Avrupa, ya da Batı, ne istemiş de, Türkiye’de bazı insanlar bunlara direnmiş 
     Batı’nın, acaba, bizden sadece insan hakları ya da demokrasi talepleri mi var 
     Yoksa bu kavramların altında gizlenen başka talepler var da, bazı insanlar bunlara direniyor, "Bunlar ulusal çıkarlarımıza aykırıdır" diyor 
     
     PROF. Erol Manisalı, böyle düşünenlerden, Batı’nın taleplerini "ulusal çıkarımıza" aykırı bulanlardan... X 
     Nedir Batı’nın, Avrupa’nın bizden talepleri ve tavrı 
     - Mesela Kıbrıs ve Ege sorunlarında ABD ile Avrupa’nın talepleri... 
     Batı, bu konuda Yunanistan’ın yanında yer almıştır. 
     - Soykırımın kabul edilmesini isteyen Ermeni tasarıları, Avrupa Parlamentosu’ndan geçmiş, Amerikan eyalet meclislerinde kabul edilmiştir. 
     - ABD ve İngiltere, Irak’ı bölmek ve kendilerine bağlı bir kukla Kürt devleti kurmak istemektedirler. 
     - Fener Patrikhanesi’nin, ekümenik statüsünün korunmasını ve bunun Türkiye tarafından kabul edilmesini istemektedirler Avrupa Parlamentosu bu konuda karar almıştır. 
     Bu ne anlama mı gelmektedir 
     Bu, Fener Patrikhanesi’nin, yavaş yavaş, Vatikan gibi bağımsız bir devlet statüsüne getirilmesi demektir. 
     Avrupa, PKK’nın isim değiştirmiş "ikinci baskısı" olan "Kadek" ile siyasi diyalog istiyor G. Verheugen Haziran 2002’de bunu açıkça ortaya koydu. 
     
     SORABİLİRSİNİZ, bunları ve benzerlerini kabul etsek ne olur 
     Öyle ya, Avrupalı olmanın bir bedeli, bir faturası yok mudur 
     Elbette vardır, hiç olmaz olur mu 
     Avrupalı olmanın koşulları bunlar olursa, kesilen faturaya da "Lozan statüsünden, Sevr statüsüne itilmesinin bedeli" diye yazarlar. 
     Eğer, bu faturanın bedelini ödemeye hazırsanız, buyrun, ödeyin 
     Erol Manisalı’ya göre esas çatışma noktaları bunlardır bunlar, Türkiye’nin ulusal çıkarları ile bağdaşmayan taleplerdir. 
     Ama bunlar, demokrasi ve insan hakları yazılı ambalajla allanıp pullanıp ortaya sürülmektedir. 
     
     BUGÜNLERDE, Avrupa kapılarında "Ne olur bizi de alın, almazsanız bile tarih verin " diye sızlandığımız şu günlerde, Türkiye’de böyle düşünen insanlar olduğunu bilmekte fayda vardır. 
     
     X Dünyada ve Türkiye’de Büyük Sermaye Derin Yayınları... 
     
     







Zorunlu bir cevap 


69 yıl önce, 79 yıl sonra... 


Onurlu yıllar 


4 Kasım’ı görelim Paşam 


Düşünme korkusu, demokrasi korkusu 


Bay soru işareti 


AB’ye gerçekten girmek istiyor muyuz 


Nasıl bir tablo ısmarlamak isterlerdi acaba 


Dereden tepeden, havadan sudan 


Dramın iki yüzü 


Orta direğin intikam seçimi 


Acaba Avrupa’nın derdi ne 


Errrkek İstanbul’a tek kadın aday 


Liman Kahvesi ve eski çocuklar 


1 dolar 2 bin TL 


</TEXT>
</DOC>
