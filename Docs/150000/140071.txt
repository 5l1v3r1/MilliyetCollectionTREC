<DOC>
<DOCNO> 140071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun15.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, Essamud füzelerinin imhasına başladı... 
</HEADLINE>
<TEXT>

     Essamud füzelerinden 4'ünü dün imha eden Irak, bugün 6 füzenin daha imhasına başladı. 
     Irak Enformasyon Bakanlığı Genel Direktörü Uday El Tai, 6 Essamud füzesinin imhasına, BM denetiminde El Taci bölgesinde başladıklarını açıkladı. 
     El Tai, bugün ayrıca Bağdat'ın banliyölerinden El Raşid'de bulunan ve füze imalatında kullanılan döküm odasının da imha edileceğini belirtti. 
     Essamud füzelerinin menzili, BM kararlarındaki 150 kilometre sınırını aştığı için, Irak'tan bu füzeleri imha etmesi istenmişti. 
     BM Silah Denetim Komisyonu'nun UNMOVIC Başkanı Hans Blix, füzeleri imha etmesi için Irak'a 1 Mart'a kadar süre tanımıştı. 
     





</TEXT>
</DOC>
