<DOC>
<DOCNO> 109003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sontur01.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Reina"ya giremeyince kurşun yağdırdı... 
</HEADLINE>
<TEXT>

     Beşiktaş'taki ''Reina''da bodyguardlar tarafından tartaklanan bir kişi, ünlü eğlence mekanına silahla ateş etti. 
     Ortaköy Muallim Naci Caddesi'ndeki ''Reina''ya eğlenmek amacıyla gelen Levent Ortaç 18 ve Atilla Asım Domaniç, içerideki kalabalık nedeniyle bazı kişilerle tartışmaya başladı. 
     Tartışmaya müdahale eden bodyguardlar Hasan Murat Adatepe ve Savaş Kesme ile tartışmayı sürdüren Ortaç ve Domaniç, bu sırada tartaklanarak hafif şekilde yaralandı. 
     Özel Amerikan Hastanesi'ne kaldırılarak tedavi gören Levent Ortaç, daha sonra bir taksiyle tekrar eğlence yerinin önüne gelerek, ruhsatsız tabancasıyla ''Reina''ya 2 el ateş etti. 
     Olaydan sonra Arnavutköy yönüne doğru kaçan Ortaç, polisin kısa süreli takibi sonucu olayda kullandığı tabancayla yakalandı. 
     Yapılan incelemelerde, eğlence merkezinin ön cephesine 2 adet kurşun isabet ettiği belirlenirken, olay yerinde 2 adet boş kovan ve deforme olmuş 2 adet mermi çekirdeği bulundu. 
     





</TEXT>
</DOC>
