<DOC>
<DOCNO> 121214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/dunya/dun01.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan Eroğlu’na Kıbrıs yanıtı 
</HEADLINE>
<TEXT>
Masadan kaçanın tezi de yoktur 
AKP lideri, Plan kabul edilemez’ diyen KKTC Başbakanı’na yüklendi Kendine güveniyorsan oturur kendi tezini öne sürersin 
     UTKU ÇAKIRÖZER Helsinki 

     AKP Genel Başkanı Recep Tayyip Erdoğan ve Dışişleri Bakanı Yaşar Yakış, BM Genel Sekreteri Kofi Annan’ın taraflara sunduğu Kıbrıs Planı’na yanıt verilmesi için tanınan 1 aylık sürenin dolmasına kısa süre kala KKTC tarafına baskıyı artırdı. 
     Erdoğan, önceki gece Portekiz’den Finlandiya’ya geçerken önemli açıklamalarda bulundu. Erdoğan, Denktaş’ı hedef almak yerine, "planın kabul edilemez olduğunu" ilk açıklayan isim Başbakan Derviş Eroğlu’na yüklendi. 
     Erdoğan, siyasetçinin görevinin sorun üretmek değil çözmek olduğunu belirterek, "Eğer bir siyasi, müzakereden kaçıyorsa veya çekiniyorsa bu siyasinin hiçbir tezi yok demektir. Kendine güveniyorsan, oturur kendi tezini öne sürersin, hamlelerle bunu başarırsın. Bunları yaparsın, menfaatlerine uygun gelmiyorsa, anlaşamıyoruz’ dersin. Karşı taraftan da özveri beklerim, dersiniz" dedi. 
     Erdoğan, ilk kez Lizbon’da dile getirdiği "önce tarih verilsin, sonra Kıbrıs’ı çözelim" tezini uçakta da yineledi. Erdoğan, "Bir tarafta aralıkta Türkiye’ye AB ile müzakerelere başlama tarihi verilmesi konusu, diğer tarafta da BM’nin Kıbrıs planı var. Türkiye’ye müzakere tarihi verilmesi halinde Kıbrıs Planı’nın müzakere edilmesine biz hazırız" diye konuştu. 
     



 DÜNYA 















</TEXT>
</DOC>
