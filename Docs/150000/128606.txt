<DOC>
<DOCNO> 128606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur05.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahil yolunda ağaca çarpıp ikiye bölünen taksi şoförü kurtuldu 
</HEADLINE>
<TEXT>

     Fatih'te, bir cip ile çarpıştıktan sonra ağaca vurarak iki parçaya bölünen taksinin sürücüsü yaralı olarak kurtuldu. 
     Alınan bilgiye göre, Sahil Kennedy Caddesi Samatya mevkiinde, transit yoldan Bakırköy yönüne giden Galatasaray Üniversitesi öğrencisi Seda Zeynep Tanrısever'in kullandığı 34 Y 1707 plakalı cip, önce refüje çarptı. 
     Ardından ters yöne geçen cip, bu yoldan Aksaray'a gelen İbrahim Dilmen'in 41 kullandığı 34 TBY 73 plakalı taksiyle çarpıştı. 
     Kontrolden çıkıp yol kenarındaki ağaca çarpan ve lastikleri yerinden çıkan taksi, ortadan iki parçaya bölündü. 
     Kazada, taksi sürücüsü Dilmen ile cipte bulunan Bilgi Üniversitesi öğrencisi Mehmet Deniz Bölükbaşı yaralandı. Cip sürücüsü Tanrısever ise araçtaki hava yastığının da açıldığı kazayı hafif sıyrıklarla atlattı. 
     İstanbul Üniversitesi Cerrahpaşa Tıp Fakültesi Hastanesi'nde tedavi altına alınan Dilmen'in genel sağlık durumunun iyi olduğu, Haseki Eğitim ve Araştırma Hastanesi'ne kaldırılan Tanrısever ile Bölükbaşı'nın ise ayakta tedavi edildikleri belirtildi. 
     





</TEXT>
</DOC>
