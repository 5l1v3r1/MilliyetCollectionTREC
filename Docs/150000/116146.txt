<DOC>
<DOCNO> 116146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sondun19.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrenin başlangıcı olabilecek yıldız keşfedildi 
</HEADLINE>
<TEXT>

     Bilim adamları, Evren'in başlangıcındaki ilk zamanlardan olabilecek çok uzaktaki bir yıldızı keşfettiler. 
     Bilim dergisi Nature'da yer alan makaleye göre, İsveç, Alman, Avustralyalı, Amerikalı ve Brezilyalı bir grup bilim adamı, bilinen daha genç yıldızların aksine hemen hemen hiç metal içermeyen dev ''HE09107-5240'' yıldızını buldular. 
     Makalede, yaşlı yıldızların, yıldızların oluşum tarihine ve Evren'in ilk dönemlerindeki kimyasal elementlerin sentezine ilişkin çok önemli ipuçları sağladığı belirtildi. 
     Bilim adamları, hiç metal içermeyen yıldızların bulunmasının, Büyük Patlama dönemindeki gazlar üzerinde doğrudan çalışmalar yapılmasına olanak tanıyacağını kaydettiler. 
     Hiç metal içermeyen ya da düşük metal içerikli yıldızların varlığı on yıllardır varsayılırken, şimdiye kadar hiçbiri ortaya çıkarılamamıştı ve söz konusu kuramın geçersizliği gündeme gelmeye başlamıştı. Bu kurama göre, zamanın başlangıcında Evren'deki çoğu elementi bünyesinde toplayan yıldızlar, ilk dönemlerinde karbon, fosfor gibi hafif elementleri genel olarak metaller olarak adlandırılan ağır metallere dönüştürmeye başladılar. 
     Kurama göre, böylece bir zamanlar az metal içeren ya da hiç metal içermeyen çok sayıda yıldız bulunuyor. HE0107-5240'ın keşfine kadar böyle bir yıldız ortaya çıkarılamamıştı. 
     Güneş sistemine en uzak yıldızlar milyarlarca ışık yılı uzaktaki gökadalarda yer alıyor. 
     





</TEXT>
</DOC>
