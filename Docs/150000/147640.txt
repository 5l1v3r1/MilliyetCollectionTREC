<DOC>
<DOCNO> 147640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun06.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler Sikorsky ile kurtarıldı 
</HEADLINE>
<TEXT>

Muş’ta sobadan zehirlenen iki öğretmen, yolların karla kaplı olması üzerine helikopterle hastaneye getirildi 
     MEHMET AYDIN Muş DHA 

     Muş’un Korkut ilçesine bağlı Çınarardı köyünde aynı lojmanı paylaşan iki öğretmen, kömür sobasından zehirlendi. Muş’a 80 kilometre uzaklıktaki köyün yolu kardan kapalı olduğu için Sikorsky helikopterle öğretmenler Muş’a getirilerek tedaviye alındı. 
     Mehmet Fatih Usluer 30 ile Mehmet Olcay Tekin 25 , lojmanda yaktıkları kömür sobasından çıkan gazdan zehirlendi. Sabah bek r öğretmenlerin okula gelmemesi üzerine lojmana giden öğrenciler, kapının açılmadığını görünce durumu muhtara bildirdi. Kapıyı köylülere, sağlık durumu biraz daha iyi olan Usluer açtı ve zehirlendiklerini belirterek, "Acil yardım isteyin" dedi. 
     Durum jardarmaya bildirilirken, Muş Vali Yardımcısı Rıza Dalan, Milli Egitim Müdürü Mehmet Ali Güner, Sağlık Müdürü Kenan Akpolat, bir doktor ve jandarma üsteğmeni ile birlikte karüstü araca binerek köye doğru yola çıktı. Ancak, karüstü aracın içeriye gaz sızdırması sonucu jandarma üsteğmeni ile doktor da zehirlenme belirtisi gösterince geri dönüldü. Bunun üzerine Tunceli Asayiş Komutanlığı’ndan Sikorsky helikopter istendi ve iki öğretmen Muş’a getirildi. 
     


GÜNCEL 






















</TEXT>
</DOC>
