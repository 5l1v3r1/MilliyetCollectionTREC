<DOC>
<DOCNO> 138182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun27.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Saddam Irak"ı terkederse savaş olmaz" 
</HEADLINE>
<TEXT>

     ABD Dışişleri Bakanı Colin Powell, Irak lideri Saddam Hüseyin'in ülkesini terk etmesi durumunda savaş olmayacağını söyledi. 
     Saddam Hüseyin'in BM silahsızlanma taleplerine cevap vermek konusunda ciddi olmadığını belirten Powell, ''Saddam talepleri karşılarsa ya da yarın ülkeyi terk ederse savaş olmayacak'' dedi. 
     Powell, Rusya'nın RTR televizyonuna yaptığı açıklamada, sorunun Saddam Hüseyin'in ülkeyi terk etme ve silahsızlanma konusundaki kararlara uyma işareti göstermemesinde olduğunu belirtti. 
     Colin Powell, ''İnsanlar savaşın önlenebileceğini umuyorlar. Ben de olmamasını umuyorum. Ancak savaş ya da barış olacağına karar verecek olan iktidarı elinde tutan kişi, Saddam Hüseyin'dir'' diye konuştu. 
     





</TEXT>
</DOC>
