<DOC>
<DOCNO> 135252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/soneko28.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İSDEMİR'de üretim rekoru... 
</HEADLINE>
<TEXT>

     Ereğli Demir Çelik Fabrikaları'na ERDEMİR geçen yılın Şubat ayında bedelsiz olarak devredilen İskenderun Demir Çelik Fabrikaları'nda İSDEMİR , günlük üretim rekoru kırıldığı bildirildi. 
     İSDEMİR İletişim ve Tanıtım Koordinatörlüğü'nden alınan bilgiye göre, fabrikanın ikinci yüksek fırını olan Ayfer'de, bir günde 2 bin 801 ton üretim yapıldı. Eski rekor, yine aynı fırında 23 Ekim 2002 tarihinde 2 bin 790 ton ile gerçekleşmişti. 
     Fabrikanın üçüncü yüksek fırını Gönül'de ise Ocak ayında 101 bin 465 tonluk üretimle bir ayın rekoru kırıldı. Daha önceki rekor, 1989 yılının Ocak ayındaki 97 bin 892 tonluk üretimle yine aynı fırına aitti. 
     İsmail Akçakmak'ın yönetim kurulu başkanlığı ve genel müdürlük görevini yürüttüğü İSDEMİR'i, zarardan kara geçirebilmek için teknoloji yenileme çalışmalarının da devam ettiği kaydedildi. 
     Bu arada, görev süresi Mart ayında dolacak olan İSDEMİR'in 8 kişilik yönetim kurulunun, yapılacak olağan genel kurul ile hissedarlarının karşısına çıkmaya hazırlandığı bildirildi. 
     





</TEXT>
</DOC>
