<DOC>
<DOCNO> 132259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sontur24.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık için girdiği evde karşılaştığı kadını öldürüp kaçtı 
</HEADLINE>
<TEXT>

     Aydın'da hırsızlık için eve giren bir kişi, evdeki kadını bıçakla öldürdü. 
     Alınan bilgiye göre, Güzelhisar Mahallesi'nde bir apartmanın 4. katındaki daireye hırsızlık için giren ve kimliği henüz belirlenemeyen bir kişi, temizlik yapan Ayşe Candaş 54 ile bir süre boğuştu. 
     Saldırganın, ekmek bıçağıyla Ayşe Candaş'ı sırtından bıçaklayarak öldürdüğü ve bir şey alamadan kaçtığı belirlendi. 
     Aydın'ın tanınmış emlakçılarından Osman Zeki Candaş'ın eşi olan Ayşe Candaş'ın öldürülmesiyle ilgili Cumhuriyet Başsavcılığı'nca soruşturma başlatıldı. 
     Olayın ardından Asayiş Şubesi ekipleri, otogar ile kentin giriş ve çıkışlarında şüpheli kişilere yönelik arama başlattılar. 
     





</TEXT>
</DOC>
