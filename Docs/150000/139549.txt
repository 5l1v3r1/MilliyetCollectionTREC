<DOC>
<DOCNO> 139549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/dunya/tur.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Türkiye’nin de Awacs’ı olacak      Türk hava sahasının korunması amacıyla NATO’nun Almanya’daki üssünden önceki gün Konya’ya gelen 2 Awacs uçağının tanıtımında konuşan 1’nci Taktik Hava Kuvvetleri ve 6’ncı Birleştirilmiş Hava Harek t Merkezi Komutanı Korgeneral Faruk Cömert, Türkiye’nin de Awacs alacağını söyledi. Awacs uçaklarına güvendiklerini söyleyen Cömert, olası Irak müdahalesinde ihtiyaç duyulması halinde Konya’da konuşlanan Awacs sayısının artırılabileceğini kaydetti. NATO’nun Güney Bölgesi Müttefik Kuvvet Komutan Yardımcısı İspanyol Korgeneral Frederik Capaetro ise NATO’nun eskiyen Awacs filosunu yenileyeceğini söyledi. 
     
     
Dünya nüfusuna AIDS indirimi’      Birleşmiş Milletler BM , düşük doğum oranları ve AIDS yüzünden artan ölüm olayları nedeniyle 2050 yılı için öngördüğü nüfus tahminlerinde 400 milyon kişilik indirim yaptı. 
     BM Dünya Nüfus Fonu WPF , 21. yüzyıl başında yayımladığı raporlarda, 2050 yılında dünya nüfusunun 9.3 milyara ulaşacağını tahmin etmişti. WPF dün yayımladığı son raporda bu sayıyı 8.9 milyar kişiye indirdi. Nüfusun başlangıçta öngörüldüğü oranda artmamasının nedenleri arasında AIDS’ten ölümler de bulunuyor. Günümüzde dünya nüfusu 6.3 milyar dolayında bulunuyor. 
     
Makinist uyudu tren uyumadı’      Japonya’da saatte 270 kilometre süratle yol alan bir hızlı trenin makinisti işbaşında uykuya dalınca, içindeki 800 yolcuyla birlikte 26 kilometre boyunca kendi başına ilerleyen tren, bir faciaya neden olmadan, otomatik kontrol sistemi sayesinde durdu. Trenin durmasının ardından, kondüktörün, makinistin bulunduğu bölüme gittiğini ve 33 yaşındaki makinisti uyurken bulduğunu belirten sözcü, "Onu uyandırmak için sarsmak gerekti" dedi. Sözcü, uyandırılmasının ardından makinistin görevine devam ettiğini ve treni 200 kilometre ilerideki diğer istasyona kadar götürdüğünü söyledi. 
     
     
     



 DÜNYA 












</TEXT>
</DOC>
