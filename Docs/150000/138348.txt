<DOC>
<DOCNO> 138348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/siyaset/siy04.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca aramıza döndü 
</HEADLINE>
<TEXT>

Necmettin Erbakan’ın Anayasa Mahkemesi’nin kararıyla 22 Şubat 1998’de aldığı beş yıllık yasağı bugün kalkıyor. Erbakan’ın, 1 Mart’ta SP’nin başına geçmesi bekleniyor 
     SELMAN EKİCİ Ankara 

     Anayasa Mahkemesi’nin RP’yi kapatmasıyla beş yıl siyaset yasağı alan Necmettin Erbakan, bugün yeniden aktif siyasete adım atıyor. 
     Anayasa Mahkemesi’nin kararıyla 22 Şubat 1998’de aldığı beş yıllık yasağı bugün kalkacak olan Erbakan’ın, önce SP’ye üye olması, ardından 1 Mart’ta yapılması beklenen Kurucular Kurulu kararıyla partinin başına geçmesi planlanıyor. Geçen hafta, "SP’nin başına geçecek misiniz " sorusuna, "Beş yıl sabrettik, bir hafta daha sabredin" yanıtını veren Erbakan’ın, 3 Kasım seçimlerinden sonra aday olmayacağını söyleyen Genel Başkan Recai Kutan’dan koltuğu mart başına kadar devralacağı belirtiliyor. 
     Erbakan yarın da, İstanbul Çırağan Sarayı’nda yapılacak oğlu Fatih ile Beyza Molu’nun düğün törenine katılacak. 
     
     Seçilme yeterliliği 
     Erbakan, siyasi yasağı kalkmasına rağmen, aralığa kadar milletvekili seçilme yeterliliğine kavuşamayacak. TCK’nın 312. maddesinden hapse mahk m edilen Erbakan’ın cezası, Aralık 2000’de Şartla Salıverme Yasası kapsamında ertelendi. 
     AKP hükümeti, 312. maddeyi seçilme engeli olmaktan çıkarmak için Anayasa’nın 76. maddesinde değişiklik yaptı, ancak maddedeki "Bir yıl ve daha fazla hapis cezası alanlar milletvekili olamaz" ifadesini değiştirmedi. 
     Bu nedenle, bir yıl hapse mahk m edilen Erbakan, yasaklı konumda kaldı. Üç yıl içinde aynı suçu işlemezse cezası tamamen ortadan kalkacak olan Erbakan, bu süreyi aralıkta dolduracak ve seçilme yeterliliğine kavuşacak. 
     



 SİYASET 












</TEXT>
</DOC>
