<DOC>
<DOCNO> 138685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/yasam/yas02.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hipnozla uyuttu, paraları yürüttü 
</HEADLINE>
<TEXT>

Hipnozla uyuttuğu iki kişiyi, kısmi felç yaşadığına inandırıp iyileştirme vaadiyle 10 milyar lira alan Yaşar Canpolat hakkında dolandırıcılık suçundan dava açıldı 
     ANKARA Milliyet 

     PSİKOLOJİK temelli rahatsızlıkların tedavisinde kullanılan hipnoz, "dolandırma" yöntemi de oldu. Ankara’da, hipnoz yöntemiyle uyuttuğu iki kişiye kısmi felç yaşadıklarını söyleyerek, onlardan iyileştirme vaadiyle para alan Yaşar Canpolat hakkında, dolandırıcılık suçundan 4.5 yıla kadar hapis istemiyle dava açıldı. 
     
     Kamuoyu oluşturdu 
     ANKARA Cumhuriyet Savcısı H. Sami Kuzu, Oğuz Aksaç ve Dursun Aksaç’ın suç duyurusu üzerine başlattığı soruşturmayı tamamladı. İddianamede, Canpolat’ın "çevresinde doğaüstü yetenekleri olduğu, felçli olanları ayağa kaldırdığı konusunda propaganda yaptığı" belirtildi. 
     
     İyileştiririm ama... 
     İDDİANAMEYE göre Canpolat, hipnoz yöntemini kullanarak müştekileri uyutmuş, kısmi felç yaşadıklarına inandırmıştı. Hipnoz sonrası böyle felçli kalacaklarını söyleyip iyileştirmek için 10 milyar lira istemişti. İddianamede, dolandırıcılık suçu işlediği anlaşılan Canpolat’ın 1.5 yıldan 4.5 yıla kadar hapsi istendi. 
     



 YAŞAM 
















</TEXT>
</DOC>
