<DOC>
<DOCNO> 104329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/siyaset/siy06.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Ne olsa benden buluyorlar 
</HEADLINE>
<TEXT>

     ANKARA Milliyet 

     Seçimlerin ertelenmesi ve DYP lideri Tansu Çiller’in başbakanlığında yeni bir hükümet kurulması konusundaki tartışmanın kilit ismi olduğu öne sürülen YTP kurucularından Hüsamettin Özkan, "Kim ne diyorsa somutlaştırsın. Bu memlekette ne olsa benden buluyorlar. Biz işimize bakıyoruz" dedi. 
     Adı etrafında yapılan tartışmalardan rahatsızlık duyduğunu söyleyen Özkan, "İsteyen istediğini yazsın. Eskiden de yazılanlara cevap vermeyi doğru bulmazdım, şimdi de doğru bulmuyorum. Herkesin canı sağ olsun" diye konuştu. 
     Seçimlerin ertelenmesi girişimlerinin "ahlaksız teklif" olarak nitelendirilmesini "Onu yazana, yazdırana sorun" diye değerlendiren Özkan, bugüne kadar ülkenin iyiliği için çalıştığını belirterek, şunları söyledi 
     
     Özkan’dan Derviş cevabı 
     "Şimdi YTP teşkilatlanması için çalışıyoruz. Moralimiz çok iyi. Bize verilecek her oyu hak edeceğiz." Özkan, "Derviş rüzg rının CHP’ye esmesi sizi etkilemedi mi " sorusuna da şu yanıtı verdi "Türkiye’nin geleceği tek bir insana bağlıysa kötü. Biz yolumuzda başarıyla yürüyoruz. Tek bir insanın rüzg rı bizim işimiz değil." 
     



 SİYASET 
















</TEXT>
</DOC>
