<DOC>
<DOCNO> 118442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/soneko07.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak Yatırım Bankası'nı Cıngıllıoğlu Grubu alıyor... 
</HEADLINE>
<TEXT>

     Toprak Yatırım Bankası'nın ana hissedarları Toprak Factoring ve Toprak Finansal Kiralama, bankadaki çoğunluk hisselerinin, en yüksek teklif veren Cıngıllıoğlu Grubu'na ait Elit Finans Factoring Hizmetleri A.Ş'ye satışı için karar aldı. 
     Toprak Factoring A.Ş. ve Toprak Finansal Kiralama A.Ş'den Borsa'ya gönderilen açıklamalarda, şirket yönetim kurullarının dünkü toplantısında alınan kararlara yer verildi. 
     Açıklamalarda, Toprak Yatırım Bankası'nın yüzde 89.925'ini yüzde 15 Tasarruf Mevduatı Sigorta Fonu, yüzde 37,4625 Toprak Factoring, yüzde 37,4625 Toprak Finansal Kiralama temsil eden hisse senetlerinin 1 Kasım 2002 tarihinde yapılan açık artırım sonucunda en yüksek teklifi 10 milyon dolarla Elit Faktoring'in verdiği anımsatıldı. 
     Bu fiyata göre, Toprak Yatırım ve Toprak Finansal Kiralama'nın banka sermayesindeki yüzde 37,4625'er hisselerinin karşılığının, 4.165.972'ar dolara tekabül ettiği kaydedilen açıklamalarda, ''Belirlenmiş değer üzerinden, ana sözleşmemizin 3. maddesine istinaden en yüksek fiyat veren Elit Finans Factoring Hizmetleri A.Ş'ye satışının, Tasarruf Mevduatı Sigorta Fonu'nun uygun gördüğü satış sözleşmesi kapsamında yapılmasına, bu konuda gerekli işlemlerin tamamlanması için Tasarruf Mevduatı Sigorta Fonu'na vekalet verilmesine oybirliği ile karar verilmiştir'' denildi. 
     Bu arada, açık artırmada verilen en yüksek tutarın, 31.07.2002 tarihli teklif bilançosu verilerine göre olduğu, devir işlemi yapılacağı zaman hazırlanacak olan devir bilançosuna göre özkaynakların, dönem karında oluşacak artı, eksi farkın devir anında dikkate alınacağı kaydedildi. 
     





</TEXT>
</DOC>
