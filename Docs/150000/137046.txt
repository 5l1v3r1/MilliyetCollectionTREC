<DOC>
<DOCNO> 137046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/spor/spo15.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Agassi zorlandı      TENİSTE yeni sezona Avustralya Açık’ta kazandığı şampiyonlukla müthiş bir başlangıç yapan ve henüz 2003’te hiç yenilmeyen Andre Agassi, Siebel Açık çeyrek finalinde zorlandı. Vladimir Voltckhov’un üç kez maç puanını yakaladığı karşılaşmayı çevirmeyi başaran ABD’li raket, 6 - 7, 7 - 6 ve 6 - 1’lik setlerle yarı finalist olurken namağlup unvanını da sürdürdü. 
     
Milli Takım teniste 5.      AVRUPA Tenis Birliği Kış Kupası Eleme Grubu’nda Türkiye, Polonya’yı yenerek 5. oldu. Milliler, çiftlerde Erol Tutaş - Arsel Kumdereli, Styczynski - Szmigiel ikilisine 2 - 1 yenilmesine rağmen teklerde Erol Tutaş, F.Rams’ı 6 - 4 ve 7 - 5’lik setlerle 2 - 0, Tuna Altuna da P.Styczynski’yi 4 - 6, 6 - 3 ve 6 - 2’lik setlerle 2-1 yendi. 
     
Pachola’dan sahalara dönüş      AYAK bileğindeki sakatlığı nedeniyle bir süredir takımdan ayrı çalışan Adanaspor’un Brezilyalı yıldızı Pachola, bugünkü Göztepe maçının kadrosuna alındı. Teknik Direktörü Bahri Kaya, "Pachola, iyiyim ve oynayabilirim dedi. Bu bizim adımıza olumlu bir gelişme. Pachola ile daha iyi olacağız. Göztepe sınavında ona çok ihtiyacım olacaktı" diye konuştu. 
     
Manchester’a Arsenal tokadı      İNGİLTERE Federasyon Kupası’nda son şampiyon Arsenal, Manchester United’ı 2 - 0 mağlup ederek eledi. Manchester’ın Old Trafford Stadı’nda oynanan beşinci tur karşılaşmasında konuk ekibi çeyrek finale taşıyan golleri 35. dakikada Brezilyalı Edu ve 52. dakikada Sylvain Wiltord kaydetti. 
     
Nistelrooy’a müthiş teklif      MANCHESTER United, golcü yıldızı Ruud van Nistelrooy’a beş yıl için 19 milyon sterlin yaklaşık 51 trilyon önerdi. İngiliz ekibinde 78 maçta 63 golle başarılı bir performans gösteren Van Nistelrooy, The Sun gazetesine göre yeni teklifi kabul ederse, haftada 72 bin sterlinlik kazançla takımın en pahalı futbolcuları arasında yer alacak. 
     
Anelka bıraktı      FRANSIZ yıldız futbolcu Nicolas Anelka bir daha milli formayı giymeyeceğini açıkladı. Fransa Milli Takımı’nın başında bulunan Santini’yle arasında sorunlar olduğu bilinen ve farklı tavırlarıyla dikkat çeken 23 yaşındaki golcü, artık sıkıldığını ve milli takımın kendisine birşey katacağına inanmadığını söyledi. 
     
Leverkusen potaya girdi      BUNDESLİGA’DA Yıldıray Baştürk’ün takımı Bayer Leverkusen kendi sahasında Hansa Rostock’a 2 - 1 yenilerek düşme hattına yaklaştı. 18 takımlı ligde 15. durumda bulunan Kırmızı - Siyahlılar’ın golü 38’de Marko Bobic’den gelirken konuk ekibin gollerini 35 ve 41’de Bachirou Salou kaydetti. Ligde 8 puan farkla lider durumda bulunan Bayern Münih ise 1860 Münih’i 5 - 0 yenerken üç gole imzasını koyan Mehmet Scholl şov yaptı. 
     
Ronaldo’ya sert cevap      ARSENAL’İN Fransız oyuncusu Patrick Vieira, İngiliz basınına "Arsenal’de oynamak isterim" açıklamasını yapan Ronaldo’ya sert cevap verdi. Arsenal’de Theirry Henry varken Ronaldo’ya gerek olmadığını belirten Vieira, "Henry, Ronaldo’dan daha iyi bir golcü. Ona ihtiyacımız yok" diye konuştu. 
     
Boras’ta keşif turu      2003 Avrupa Basketbol Şampiyonası finallerinde ilk raund maçlarını İsveç’in Boras kentinde oynayacak olan Milli Takım’ın kurmayları vakit kaybetmeden harekete geçtiler. Kura için İsveç’te bulunan Basketbol Federasyonu Başkanı Turgay Demirel, coach Aydın Örs ve Genel Menajer Doğan Hakyemez, Boras’a giderek incelemelerde bulundular, kamp için yer baktılar. 
     



 SPOR 





























</TEXT>
</DOC>
