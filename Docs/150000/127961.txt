<DOC>
<DOCNO> 127961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur13.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Cuma günü kar altında kalacak... 
</HEADLINE>
<TEXT>

     Balkanlardan gelen soğuk ve yağışlı hava, önümüzde iki gün yurdun büyük bir bölümünde, 4 Ocak Cuma günü ise Türkiye'nin tamamında kar yağışına neden olacak. Hava sıcaklıkları ise 10-15 derece azalacak. 
     Devlet Meteoroloji İşleri Genel Müdürlüğü'nden alınan bilgiye göre, yeni yılla birlikte Balkanlar'dan gelen soğuk ve yağışlı hava, yarın, Trakya'nın batısı, Ege ve Batı Akdeniz hariç tüm yurdu etkisi altına alacak. Yağışlar, Doğu Akdeniz ve Güneydoğu Anadolu'nun güney kesimlerinde yağmur, diğer yerlerde ise kar şeklinde olacak. 
     3 Ocak Perşembe günü de Ege ve Batı Akdeniz hariç yurt genelinde beklenen yağışlı hava, Güneydoğu Anadolu ve Akdeniz'in kıyı kesimlerinde yağmur, diğer yerlerde ise kar şeklinde görülecek. 
     4 Ocak Cuma günü ise Akdeniz'in kıyı kesimlerinde karla karışık yağmur beklenirken, yurdun tamamı karla kaplanacak. Hava sıcaklıkları ise Marmara bölgesinden bugün başlayarak, zamanla tüm yurtta 10-15 derece azalacak. Meteoroloji uzmanları, soğukla birlikte yurdun büyük bir bölümünde görülecek kar yağışı, kuvvetli buzlanma ve don olaylarına karşı vatandaşları, ilgilileri ve sürücüleri dikkatli olmalarını için uyardı. 
     






</TEXT>
</DOC>
