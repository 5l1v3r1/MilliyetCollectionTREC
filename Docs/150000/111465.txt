<DOC>
<DOCNO> 111465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sondun14.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemen "Tankere terörist saldırı sözkonusu değil" 
</HEADLINE>
<TEXT>

     Yemen, Fransız petrol tankerinde meydana gelen patlamanın geminin içinde olduğunu, terör saldırısının söz konusu olmadığını açıkladı. 
     Yemen resmi haber ajansı SABA'nın bildirdiğine göre, Yemen Ulaştırma ve Deniz İşleri Bakanı Said Yafai, Limburg adlı tankerdeki yangının, tankerin bir bölümünde meydana gelen patlamayla başladığını, büyük bir yangının çıktığını söyledi. 
     Yafai, patlamanın bir terör saldırısıyla bağlantılı olduğu şeklinde bazı basın yayın kuruluşları tarafından verilen haberleri yalanladı. 
     Paris'teki resmi kaynaklar da, patlamanın bir terör saldırısıyla ilgili olabileceği kanısını dile getirmişlerdi. 
     Bu arada, Fransa Cumhurbaşkanı Jacques Chirac'ın durumu yakından izlediği belirtilirken, Başbakan Jean-Pierre Raffarin, patlamanın nedeni konusunda henüz yorum yapmayacağını söyledi. 
     





</TEXT>
</DOC>
