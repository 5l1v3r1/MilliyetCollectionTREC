<DOC>
<DOCNO> 101984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/spor/spo06.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail bizi gözetliyor 
</HEADLINE>
<TEXT>

Futbolda Dünya Kupası’nda yakaladığımız başarı, dört yıl önce 4 - 0 yenildiğimiz Ortadoğu ülkesine örnek oldu. Yetkililer dört büyükleri büyüteç altına alacaklar 
     MEHMET DEMİRCAN 

     Talimat verildi 
     A MİLLİ Takımımız’ın, Güney Kore ve Japonya’daki müthiş başarısı İsrail’i harekete geçirdi. Futbol Federasyonu Başkanı Gavry Levy, bir türlü beklenen çıkışı yakalayamayan milli takımın artık devlerin arasına girmesi ve ülke futbolunun gelişmesi için araştırmalara başladı. Levy, kurmaylarına Ay - Yıldızlı ekibimizin ve dört büyük takımın her yönüyle araştırılması talimatını verdi. 
     
     Özel bütçe istedi 
     LEVY, futbolda ülkemizin son dönemdeki büyük çıkışını araştırırken, alt yapıdan yönetime, transfer sisteminden dört büyük kulüplerin bilet satışına kadar birçok konunun araştırılmasını istedi. Levy’nin bu çalışma karşılığı özel bütçe istediği, ancak bunun reddedildiği öğrenildi. Bunun üzerine görevi bırakan Levy’nin istifası kabul edilmedi ve araştırmayı tamamlaması istendi. 
     
     Kurmaylar yanıldı 
     İSRAİL Futbol Federasyonu yetkililerinin, Teknik Direktör Şenol Güneş ve Menajer Can Çobanoğlu ile bir araya da gelmesi bekleniyor. Bu görüşmede Dünya Kupası’ndaki hazırlık dönemi ve maçlar hakkında bilgi alış verişinde bulunulacak. Mustafa Denizli ve Fatih Terim, Milli Takım’ın başındayken İsrail için "Kısa zamanda Avrupa’nın devleri arasına girecek" açıklamasını yapmışlardı. 
     



 SPOR 




























</TEXT>
</DOC>
