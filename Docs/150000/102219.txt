<DOC>
<DOCNO> 102219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sondun08.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacca gidenlerin yüzde 17'si menenjit bakterisi mi kapıyor 
</HEADLINE>
<TEXT>

     Suudi Arabistan'a hac farizasını yerine getirmek için gidenlerden yüzde 17'sinin menenjit bakterisi kaptığı ileri sürüldü. 
     British Medical Journal'da yayımlanan bir araştırmada, Mekke ve Medine kentlerine giden hacı adaylarının yüzde 17'sinin ülkelerine dönerken menenjit bakterisi kaptıkları belirtilerek, hac sırasındaki aşırı kalabalığın hastalığın yayılmasında etkili olduğu kaydedildi. 
     Singapur'da 200 kişiyi hacca gitmeden önce ve döndükten sonra kontrolden geçiren bilim adamları, bu kişilerden yüzde 17'sinin menenjit bakterisi kaptığını ifade ederek, hacı adayları ve ailelerine hacca gitmeden önce menenjit aşısı olmalarını önerdi. 
     Araştırmada, antibiyotik kullanmanın menenjit bakterilerin yayılmasını bir ölçüde engellediği, ancak hastalığa yakalanmamanın en iyi yolunun aşı olduğu vurgulandı. 
     Dünyada 135 bini ölümcül, her yıl en az 1.2 milyon menenjit vakasına rastlanıyor. 
     





</TEXT>
</DOC>
