<DOC>
<DOCNO> 148498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yasam/yas02.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Su gibi ömrü olsun 
</HEADLINE>
<TEXT>

Su, daha beş yaşında. Amansız bir hastalığın pençesinde ama var gücüyle direniyor. Eğer tedavi için Avusturya’ya gidebilirse h l bir şansı var... 
     ŞÜKRAN PAKKAN İstanbul 

     Doğduğunda ömrü uzun olsun diye ailesi ona Su’ adını verdi. Daha beş aylıkken milyonda bir görülen "hemofagositik sendrom" hastalığına yakalandı Su. 
     Baba Yıldırım ve anne Tülin Sili, küçük kızlarını önce Marmara Üniversitesi Hastanesi’ne götürdü. Lösemi zannedilen Su’ya gerçek tanıyı ise İstanbul Üniversitesi Tıp Fakültesi’ne bağlı Lösemili Çocuklar Vakfı koydu. Dalak ve karaciğeri hızla büyüdüğü için kalbi zorlanan Su, solunum yetmezliği de çekiyordu. 
     Bugüne kadar Türkiye’de bu hastalığa yakalanmış sadece bir kişiye Hacettepe Üniversitesi’nde ilik nakli yapılabilmişti. Su’ya da ilik gerekiyordu ama tüp bebek yöntemiyle dünyaya gelen Su’ya ikiz kardeşi Evren’in iliği de uymuyordu. 
     
     On çocuktan sadece o yaşıyor 
     Aynı hastalığa yakalanmış 10 çocukla birlikte dört yıl boyunca tedavi gördüğü serviste şimdi sadece Su yaşıyor. Bugün ilaçlarla yaşatılmaya çalışılan Su’nun yaşaması mutlak ilik nakline bağlı. Doktorların Türkiye’de riskli gördüğü ilik nakli ancak Avusturya Üniversitesi’nde gerçekleştirilebilecek. Ancak ailenin maddi durumu Su’nun orada tedavi edilmesine izin vermiyor. Su’nun doktoru Nevin Yalman, "Durumu o kadar vahim ki, bugüne kadar yaşaması bile mucize. Avusturya’ya gitmesi şart" diyor. 
     
     


YAŞAM 


















</TEXT>
</DOC>
