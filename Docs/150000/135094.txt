<DOC>
<DOCNO> 135094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur17.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan'ın yakınları trafik kazası geçirdi... 
</HEADLINE>
<TEXT>

     Diyarbakır Emniyet Müdürü iken 2001'de uğradığı suikast sonucu şehit olan Gaffar Okkan'ın yakınları, Bursa'da geçirdikleri trafik kazasında yaralandı. 
     Sürücüsünün kimliği henüz belirlenemeyen 34 ZE 7718 plakalı otomobil, direksiyon hakimiyetinin kaybedilmesi sonucu Bademli Kavşağı yakınlarında şarampole yuvarlandı. 
     Kazada, Gaffar Okkan'ın eşi Zerrin Okkan ve iki çocuğunun da aralarında bulunduğu 5 kişinin yaralandığı bildirildi. Yaralılar, çeşitli hastanelerde tedavi altına alındı. 
     Diyarbakır Emniyet Müdürü'yken uğradığı suikast sonucu şehit olan Gaffar Okkan'ın, Bursa'da geçirdikleri trafik kazasında yaralanan yakınlarının sağlık durumlarının iyi olduğu bildirildi. 
     Gaffar Okkan'ın baldızı Ayşe Beloğlu'nun kullandığı 34 ZE 7718 plakalı otomobil, sürücüsünün direksiyon hakimiyetinin kaybetmesi sonucu, Bademli Kavşağı yakınlarında şarampole yuvarlandı. 
     Kazada, Gaffar Okkan'ın eşi Zerrin, oğlu Can Okkan, kayınvalidesi Sevdiye Şen, baldızı Ayşe Beloğlu ve baldızının oğlu Mert Beloğlu yaralandı. 
     Yaralılardan Can Okkan, ilk olarak Bursa Çocuk Hastanesi'ne kaldırılırken, diğer yaralılar Uludağ Üniversitesi UÜ Tıp Fakültesi Hastanesi'nde tedavi altına alındı. Boynunda zedelenme olabileceği ihtimali üzerinde durulan Can Okkan da daha sonra Tıp Fakültesi'ne sevk edildi. 
     UÜ Tıp Fakültesi Acil Anabilim Dalı Başkanı Rifat Tokyay, yaralıların sağlık durumlarının iyi olduğunu, ancak yine de 24 saat müşahede altında tutulacaklarını bildirdi. 
     Yaralıları hastanede ziyaret eden Bursa Emniyet Müdürü Reşat Altay da gazetecilere yaptığı açıklamada, kazanın, otomobildeki teknik bir arızadan meydana gelmiş olabileceğini söyledi. 
     Altay, kazanın oluş şeklinin, incelemelerin tamamlanmasının ardından netlik kazanacağını kaydetti. 
     





</TEXT>
</DOC>
