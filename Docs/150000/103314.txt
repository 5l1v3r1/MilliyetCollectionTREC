<DOC>
<DOCNO> 103314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yazar/cetiner.html </URL>
<DATE> 2002/08/22/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Haydi Deniz... Dayan Deniz ayrılsak da beraberiz .. 
</HEADLINE>
<TEXT>

     Kemal Derviş dağılmış olan solu yapıştırmak için hafta başında tam 6 saat Deniz Baykal ile kapalı kapılar ardında, Fatih Altaylı’nın Teke Tek’inde olduğu gibi görüştü. Sonra devam etti bu toplantılar. Bu kadar saat neler konuşulur, neler tartışılır ki Konuları bu işin erbabı olanlar aşağı yukarı biliyor 
     "Ahh ahh keşke iltihak demeseydin de ittifak deseydin .." 
     Ben hiç Derviş’in böyle bir kelime kullanacağını sanmıyorum. Tartışmış olmaları da mümkün değil Basının yani kamuoyunun huzuruna çıktıkları ilk gün hiç böyle bir ifade, böyle bir gerginlik işareti var mıydı yüzlerinde Gözlerinin içi gülüyordu adeta, dudak çizgileri kulaklarına doğru uzanmıştı 
     Kısacası solun birleştirilmesi, soldaki parçalanmışlığın toparlanması Ecevit’in dediği gibi EZELİ bir sorun. Aslında bu sorun bir saatte de çözülebilir, eğer gösteriş için havanda su dövülmez de, ortam yaratılırsa Herhangi bir kişinin liderlik için alev alev yanıyorsa EBEDİYETE kadar da uzayabilir 
     
     Derviş’in pazarlama görevi 
     Biz yine iki müteşebbisin 6 saat ve daha sonraki günler neyi tartıştıklarına değil, ne konuştuklarına gelelim 
     Burada Derviş’in pazar ekonomisi uzmanlığı çıkıyor ortaya Derviş’in bu yetki ve yeteneği ile ilhak pardon bu iltihak, ittifak her neyse yumuşaması gerektiğini Baykal’a söyleyip, CHP liderini ikna etmeye çalıştığı muhakkak Eee yani Baykal da bu kadar yıl didinmiş, çalışmış, inmiş, çıkmış, örgütte dama taşı gibi ustaca oynamış, alnının teriyle lider olmuş. Akıl var izan var ve kendisinin de söylediği gibi vicdan var Hiç koltuğunu bırakır mı 
     Ecevit veya Cem veya bir başkasını Baykal isteyebilir mi 
     İsteyemez, böyle bir özgüveni gösteremez 
     İşte işin püf noktası burada Derviş’in görevi burada başlıyor. İleriyi Baykal’a göstermek "Denizciğim, Sayın Ecevit’i hiç düşünme, zaten siyasetten çekileceğini söylüyor, doğa yasaları da bunu gösteriyor. Örneğin DSP ile CHP ilhak, iltihak yan yana gelirse... örgütler kimi genel başkanlığa götürür Deniz Baykal’ın rakibi yine Deniz Baykal’dır. Eğer bugün feragat gösterirsen büyük puan kazanırsın pek yakında yakın gelecek senin için " 
     - Peki ya Cem 
     - Seninle bunları çook önceleri konuştuk. Biz iki DD’yiz. Birimiz Derviş birimiz Deniz Cem’i nasıl Ecevit’in yanından kopardıysak onları da CHP çatısı altında toplamak artık zor değil Zaten aralarında ayrılıklar başladı. Biz seninle böyle yola çıkmadık mı Önce parçalamak sonra yapıştırmak politikada bir yöntemdir. 
     
     Başbakan gibisin 
     - N’apacağız şimdi 
     - Güler yüzle dışarıya çıkacağız, tokalaşmak filan yok... Günlerdir saatlerdir DEĞERLİ çalışmalar yaptık, DEĞERLİ kararlar aldık diyeceğiz. Gazetelerde manşet, TV’lerde birinci haber. Seçmene moral takviyesi, İKTİDARA GELİYORUZ... BAYKAL BAŞBAKAN... 
     - CHP’ye katıldığını açıklasak mı 
     - Biz DEĞERLİ MÜZAKERELERE DEVAM EDELİM. Ben belki CHP’ye katılırım belki katılmam ama kalbim ve beynim sizinle. Yalnız sizi ve solu düşünüyorum Nasıl olsa bir gün partili veya partisiz beraber oluruz. Pulur’un kulakları çınlasın, Olabülü de, olmayabülü de Bak, Denizciğim TV’ler, gazeteler hep bizi ve CHP’yi veriyor... Seçim bitmeden seçimi kazanmış lider gibisin Böyle doğal propaganda, etkili propaganda başka nasıl yapılabilir Dayan Deniz, haydi Deniz... ayrılsak da beraberiz .. 







Baykal’ın vebali 


Ya bir de deprem olsaydı 


Aslı Petrum... 


Ecevit - Derviş görüşmesi 


Haydi Deniz... Dayan Deniz ayrılsak da beraberiz .. 


Genç oylar "yeni"lere .. 


Siyaset, alkol ve öğrenciler 


ABD Irak’ı vurmasa da... 


Buna "adil yargı" demek mümkün mü 


Trampetler çalmasa, insan gürültüye gitmese... 


HADEP’in seçim şansı 


Benim oyuma sol seçmenin tepkisi 


Bu borç ödenemez 


Derviş’in solu ne yana düşüyor 


</TEXT>
</DOC>
