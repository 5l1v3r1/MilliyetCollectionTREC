<DOC>
<DOCNO> 122935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/siyaset/siy13.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta Taşar da aday olacak 
</HEADLINE>
<TEXT>

     ELİF DEMİRCİ İzmir DHA 

     ANAP MKYK üyesi ve eski Turizm Bakanı Mustafa Taşar, 11 Ocak’ta yapılacak Büyük Kongre’de genel başkanlık için adaylığını bayramdan sonra açıklayacağını söyledi. Seçim öncesi ANAP’tan ayrılanları "hain" ilan eden Taşar, "Kapılarımız bu hainlere kapalı" dedi. 
     Teşkilatlarla bayramlaşmak için İzmir’e gelen Taşar, parti tabanını uyararak, birlik ve beraberliğin çok önemli olduğunu vurguladı. "Aramızda sevgi saygı yok. Bu, seçim kaybetmekten çok daha kötü. Bu dönemde birbirimize sıkıca sarılalım. Birbirimizi hatalarıyla kabul edelim. Teşkilatlarımıza önem, insana değer verelim" diye konuştu. Taşar, partinin kapısının herkese açık olmadığını da ifade ederek şunları söyledi 
     "Küskünlere açığız. Ancak seçime kısa süre kala savaş meydanına çıkmaya hazırlanırken bizi arkamızdan hançerleyenlere, başka partilere gidenlere kapımız kapalı. " 
     



 SİYASET 




















</TEXT>
</DOC>
