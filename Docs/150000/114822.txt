<DOC>
<DOCNO> 114822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/okur.html </URL>
<DATE> 2002/10/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
AKP, TÜSİAD’dan tüyo aldı 
</HEADLINE>
<TEXT>

AKP Genel Başkan Yardımcısı Gül, AB turuna TÜSİAD’dan aldığı adres’ listesiyle çıktı 
     Sakın yanlış anlamayın, bildik tanıdık cep değil bu. Avrupa Birliği’nin AB kalbi Brüksel’deki düşünce kuruluşu olan "CEP" Brüksel’deki en etkili think thank grubu. Yani Avrupa Politikaları Eğitim Merkezi. Center For Europan Political Studies . 
     CEP, bugüne kadar pek çok önemli ismi konuk etmiş Yunanistan Dışişleri Bakanı Papandreu, Danimarka Başbakanı Rasmusssen, Microsoft’un patronu Bill Gates... Dün CEP’in konuğu AKP Genel Başkan Yardımcısı Abdullah Gül’dü. Gül, partisinin görüşlerini, AB ile ilgili yaklaşımlarını, seçim beyannamelerini, izleyecekleri politikalarının içeriğini aktarmış. 
     AB Komisyonu ve Avrupa Parlamentosu uzmanlarının katıldığı toplantının özünü toparlamak gerekirse AKP’nin bu girişimi AB’ye yönelik önemli bir bilgilendirme çalışması. Ancak önemli. Çünkü AB siyasi partilerin önünde "ulusal bir mesele" olarak duruyor. Üstelik AKP, seçim anketlerine göre önde gidiyor ve iktidara talip bir parti. 
     AB konusunda turuna çıkan Türk Sanayicileri ve İşadamları Derneği TÜSİAD ise 4 Kasım sonrası iktidara gelecek partilerle ilgili Avrupa’da oluşacak kafa karışıklığının önlenmesi için sürekli çağrı yapmıştı. Ve "vakit kaybetmeyelim, bir an önce Avrupalıların karşısına çıkın, kendinizi anlatın" demişti. Çünkü olası bir AKP iktidarı ya da koalisyonunda kafalarda oluşacak şüphelerin Türkiya aleyhtarı bir havaya dönüşmesinden endişe duyuyordu. 
     TÜSİAD’ın bu çağrısına AKP tepkisiz kalmadı. TÜSİAD AB Temsilciliği ile temasa geçti, Brüksel’deki think thank gruplarının listesini istedi. Ve TÜSİAD ile AKP belki de ilk kez bir işbirliği yaptı. Üstelik, dün önemli bir gündü. AKP’nin kapatılması istemiyle açılan davada CEP’in belki de en önemli konusu oluverdi. AKP’de 7 - 11 Ekim tarihleri arasında Londra, New York - Boston, Londra arasında yürüttüğü road showların ardından bu kez Avrupa turunu başlatmış oldu. 
     
Gökçek’in danışmanı      İlginç olan uluslararası yatırımcılarla yürütülen çalışmanın başında da Abdullah Gül var. AKP’nin road show’larında Ali Babacan, Nazım Ekren, Şaban Dişli’den oluşan üçlü 28 toplantıyla işi tamamladı. 
     Ali Babacan, 35 yaşında, hem MKYK üyesi, hem Ekonomik İşler Koordinatörü. Siyasette ilk sınavı. Ankara Koleji’ni, ODTÜ İşletme’yi bitirmiş, ABD’de üç ayrı dalda master yapmış. ABD’de özel sektörde çalışmış, Türkiye’ye dönünce aile şirketinin başına geçmiş. Ama 1994 ile 1995 arasında Ankara Büyükşehir Belediye Başkanı Melih Gökçek’e danışmanlık yapmış. Şimdi AKP’de 40 kişiden oluşan kurulun başında. Bu kurul aslında danışmanlarıyla birlikte 100 kişiden oluşuyor. DPT, Hazine ve Merkez Bankası’ndaki uzmanlardan aldığı bilgilerle işi götürüyor. Bütün bunları niye anlattık derseniz, iktidara talip partilerin stratejileri önemli. 
     
CHP’den de "road show"      İşte AKP Londra’da son road show’u yaparken iktidar adaylarından birisi olan CHP ile burun buruna geliverdi. 
     10 - 11 Ekim tarihlerinde Londra’da iki günlük bir konferans düzenlendi. Amaç, CHP’nin programını yabancılara anlatmaktı. Ancak son dakikada AKP de bu programa dahil edildi. 
     CHP adına Zekeriya Yıldırım, yabancılara bilgi verirken çok fazla sorun yaşanmadı. Çünkü CHP’liler kendilerini kolay anlatmanın yolunu bulmuş, "Kemal Derviş’in partisi" diye söze girince akan sular duruyormuş. Ne diyelim 
     
     







Yine siyaset ve hukuk 


Bill Clinton ve evrenselleşme süreci 


Gürer Aykal... 


Savaş bulutları 


Sekiz anket, sekiz sonuç 


Seyirci koyun sürüsü değil, elbet yuuuh çekecek 


Şu bizim hukuk 


"Kapatıyorum... kapaaattt..." 


Kıratın son tırısı 


Fukuyama’yı dinlerken... 


AKP, TÜSİAD’dan tüyo aldı 


AKP’ye son darbe 


Fukuyama ve keskin nişancı 


Sanayide üretim artışı devam ediyor 


Türkiye Suriye’ye mi özenecek 


</TEXT>
</DOC>
