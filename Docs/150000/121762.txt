<DOC>
<DOCNO> 121762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yazar/cemal.html </URL>
<DATE> 2002/11/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Her şeyin başı Kıbrıs 
</HEADLINE>
<TEXT>

     Yazmakta olduğum kitap için dün önde gelen kıdemli diplomatlarımızdan biriyle konuşuyordum. 
     Kıbrıs’tan söz açıldı. 
     Şunları söyledi 
     "Hiç kuşkun olmasın, her şeyin başı Kıbrıs Bu sorunla birlikte, 1974 sonrası önce Ermeni terörü başımıza musallat edildi. Arkasından ufak ufak Kürt sorunu didiklenmeye, PKK ve terör başımıza bela olarak sarılmaya başlandı. Kıbrıs, PKK, Kürt derken Türkiye’nin dış politikası ipotek altına alındı. Türk diplomatları olarak neredeyse bütün dosyaları arka plana ittik, bunlarla baş edebilmek için... Manevra alanımız, ufkumuz daraldı. Perspektifimiz karardı. Dünyaya doğru dürüst bakamaz olduk. Çok daha büyük yaratıcılıkla kullanabileceğimiz Türkiye potansiyeli bir yerde harcanmış oldu. Şimdi de Türkiye’nin Avrupa yolu’nun üstünde duruyor Kıbrıs... Çözüm şart " 
     Gerçeği yansıtan bir tespit. 
     Kıbrıs, Türk - Yunan düşmanlığı, PKK ile mücadele derken, yalnız manevi değil maddi bakımdan da, ekonomik olarak da müthiş bir kanamaya uğradı Türkiye. Kalkınmaya gidecek milyarlarca dolar silahlanmaya gitti. 
     Aynı zamanda Türkiye’nin demokrasi ve hukuk devleti yolunda ilerlemesi kösteklenirken, imajı da berbat edildi. 
     Ne demek istiyorum 
     Kıbrıs’ı ver kurtul mu 
     Elbette değil. 
     Ver kurtul’ anlayışını bunca yıl hiç savunmadım. Kıbrıs Türkünün, Sayın Denktaş’la dava arkadaşlarının, - ya da o fedakar neslin - insanlık mücadelesine saygı duydum. Bugün sergiledikleri duyarlığı da anlıyorum. 
     Fakat Türkiye’nin iyiliğine olan bir durumun, Kıbrıs Türkü için de iyi olacağını ve bunu bozmak için olumsuz bir adım atabileceklerine de ihtimal vermiyorum. 
     Ama şunu da vurguluyorum 
     Kıbrıs artık çözülsün 
     Zamanı gelmiş durumda. 
     Her şeyin başı Kıbrıs çünkü... 
     Çözülmezse, her şey yine geriye doğru sarılmaya başlayacak. AB ile ilişkilerde çatışma, Doğu Akdeniz ve Ege’de gerilim, Türkiye’de AB düş kırıklığının yaratacağı siyasal ve ekonomik istikrarsızlık, Kürt sorununda yine yüksek tansiyon derken, evet film yeniden başa doğru sarılacak. 
     Kıbrıs’ta çözümü savunanlardan biri de Mehmet Ali Talat. KKTC’de son yapılan yerel seçimleri kazanarak yüzde 34 oyla birinci parti olan Cumhuriyetçi Türk Partisi’nin lideri. 
     Denktaş’tan farklı düşünüyor. 
     Cumhurbaşkanı’na ters düşüyor. 
     Çünkü, Kofi Annan planı’nı olumlu karşılıyor Mehmet Ali Talat. 
     Şu sözler onun 
     "Bu plan derhal görüşülmeli. Planın özü 12 Aralık’taki Kopenhag zirvesine kadar kabul edilmek zorunda. Rumlar Kopenhag zirvesinde olumlu görünmek ve AB’ye girişte zorluk yaşamamak için, büyük öfke duydukları bu planı müzakere etmeye evet dediler. Kıbrıslı Rumlar bu planla bize çok şey veriyor. Uluslararası düzeyde kabul gören egemenliklerini bizimle yarı yarıya paylaşıyor. 
     Bu plan, daha çok Kıbrıs Türklerinin ve Türkiye’nin lehine. Böylece Kıbrıslı Türklerin dünyadan tecrit edilmişliği bitecek, ambargo kalkacak. Kıbrıslı Türkler AB vatandaşı olacak. Kıbrıs devletini Rumlarla paylaşacak. 
     Rum kamuoyunun yüzde 70’i BM planına olumsuz bakıyor. Alt tarafı bazı küçük yerleşim bölgelerini alıyorlar. Bunun dışında kendilerinden olan bir devleti, her şeyi bizimle paylaşıyorlar. Bazı boşlukları ve hataları olmasına rağmen çok iyi hazırlanmış bir plan bu..." Radikal, 25 Kasım 02, Neşe Düzel röportajı 
     KKTC’nin bir numaralı partisinin lideri Mehmet Ali Talat böyle diyor. Yalnız o değil, toplam 38 bin üyesi olan 90 sivil toplum kuruluşu da Annan planının müzakere zemini olarak kabul edilmesini istiyor. 
     Altını çizin bütün bu görüşlerin. 
     Pozitif bir bakışı yansıtıyorlar. 
     Soğuk Savaş’ın o cılkı çıkmış dost - düşman klişelerinden kurtulmuş, ileriye bakan, geleceği artık geçmişte aramayan bir bakış açısını yansıtıyorlar çünkü... 
     Sayın Denktaş’ın haklı bazı çekinceleri var. Ama bu planla yürümektir doğru olan... Değerli diplomatımızın dediği gibi 
     Kıbrıs her şeyin başı 
     
     







Tokalaşma, İslam ve laiklik 


Köhne bir plağa takılmış iğne ve küreselleşme süreci 


Şahin geliyor 


Yalçınbayır’ın anayasa yaklaşımı 


Her şeyin başı Kıbrıs 


Next year inşallah 


Eğitimde ilk reform isteği evden 


Tam saha pres 


Türbanda, "kamusal alan" nerede başlar 


Şiir okumanın şiir yazmanın faturası... 


Tarihle randevu 


CHP’yi 19’un altında bırakan zihniyet 


E her’alde yani Savaşa Hayır 


Şener’in Naylon Holding’i ödül aldı 


</TEXT>
</DOC>
