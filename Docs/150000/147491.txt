<DOC>
<DOCNO> 147491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun39.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan güçleri Tikrit-Bağdat yollarını ele geçirdi 
</HEADLINE>
<TEXT>

     Amerikan askeri güçlerinin, Bağdat'ı Irak lideri Saddam Hüseyin'in doğduğu Tikrit'e bağlayan yolların kontrolünü büyük ölçüde sağladığı bildirildi. 
     Amerikalı Tuğgeneral Vincent Brooks, Katar'daki Merkez Komutanlığı karargahında yaptığı açıklamada, koalisyon özel operasyon güçlerinin, Bağdat-Tikrit arasındaki yolların kontrolünü sağlamakta olduğunu söyledi. 
     Brooks, öte yandan özel güçlerin, Irak'ın batısındaki çöllerde, nükleer, biyolojik ve kimyasal savaş eğitimlerinin verildiği bir okul olduğu sanılan tesis bulduklarını da belirtti. 
     ABD 3. Piyade Tümeni İstihkam Tugayı Komutanı Albay John Peaboy, Amerikan askerlerinin, Bağdat'ın güneyindeki Latifiye endüstri sitesinde, binlerce şişe beyaz toz, kimyasal savaşla ilgili Arapça yazılmış belgeler ve sinir gazı panzehiri bulduğunu açıklamıştı. 
     





</TEXT>
</DOC>
