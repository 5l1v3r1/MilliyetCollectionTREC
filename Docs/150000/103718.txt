<DOC>
<DOCNO> 103718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yazar/sazak.html </URL>
<DATE> 2002/08/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP’li Derviş ve seçim 
</HEADLINE>
<TEXT>

     Kemal Derviş ile CHP rozeti’ taktığı gün AKP karşısında solun iktidar şansını konuştuk. 
     Son gelişmeleri içtenlikle anlattı Derviş. Fikret Bila’yla dinledik. 
     Sohbet Odası’nda Derviş penceresinden olayların parde arkasını okuyacaksınız. 
     Derviş, Başbakan Ecevit’e baş başa’ görüşmesinde ayrılmasını ve DSP’de yeni bir yapılanmaya gitmesini’ söylediğini belirtmekle birlikte kendisi Sisam adasında iken Hüsamettin Özkan’ın istifasıyla başlayan süreçte rol oynamadığını savunuyor. 
     Gelişmelerden solu bir çatı altında toplayamadığı için üzgün ancak artık kararını verdiği ve CHP’de Baykal ile birlikte iktidar seçeneği oluşturmaya çalışacağı için rahatlamış gözüküyor. 
     İstanbul’dan aday olacağını söyledi. Baykal ile Anadolu’ya çıkacak. Seçmenlerden bir dönem iktidar için oy isteyecek. 
     Bakanlıktan istifa ettiği gün Cumhurbaşkanı Sezer’in dilekçesini geri alması yönündeki ağırlığını kabul etmekle birlikte, kararı kendisinin verdiği ve Ankara kulislerindeki kimi söylentilerin aksine askerin telkini’ olmadığını belirtiyor. 
     11 Eylül’de listeler açıklanıp, 1 Ekim’de TBMM açıldığında seçim ertelenebilir mi Başkentte Çiller’in başbakanlığına dayalı senaryolar konuşuluyor. 
     Derviş, 3 Kasım’da seçim yapılmazsa bunun belirsizliği artıracağını ve ekonomiye pahalıya patlayacağını savunuyor. 
     İlginçtir. Dün Çankaya da seçimle ilgili tereddütleri ortadan kaldıran bir açıklama yapıyor. Cumhurbaşkanlığı Başdanışmanı Tacan İldem, Sezer’in ne düşündüğünü şu sözlerle açıklıyor 
     Cumhurbaşkanımız, demokrasilerde siyasi belirsizliklerin yoğunlaştığı dönemde bu belirsizlikleri aşmanın yolunun halkın iradesi olduğuna inanmaktadır. TBMM,büyük bir çoğunlukla erken seçim kararı almış bulunmaktadır. Cumhurbaşkanımız erken seçim yoluyla karşı karşıya bulunduğumuz kimi sorunların ulusumuzun sağduyusuyla aşılacağına olan inancını korumaktadır.’ 
     Çankaya’nın seçim mesajını MGK toplantısı ertesinde vermesi dikkat çekicidir. 
     3 Kasım takvimini erteletebilecek bir başka gelişme de ABD’nin olası Irak operasyonu olabilir. 
     Kemal Derviş’e dün bunu sordum. ABD ne yapacaktı 
     Washington’da bulunduğu sırada bir izlenim almış mıydı 
     ABD Başkanı Bush’un son günlerde danışmanlarıyla yaptığı ve dış basına yansıyan değerlendirmeleri yorumlayarak şunu söyledi Derviş 
     Hiçbirimiz bunu kesinlikle bilemeyiz. ABD ne zaman harekete geçer, geçmez. Irak operasyonun askeri ve politik yönünden çok Türkiyemiz açısından bizi ekonomik boyutu yakından ilgilendiriyor. İyi hesaplamamız ve kendi çıkarlarımızı, savaşın bize maliyetini müzakere etmemiz gerekiyor. Dediğim gibi ne olacağını şu anda kestiremeyiz.’ 
     Seçim sonrası Türkiye’de iktidar yapısına gelince. 
     Derviş, AKP’nin ekonomiyi yönetmekte karşılaşacağı güçlüklere değinerek CHP’ye tek başına şans tanınmasını istiyor. Açıkça söylemese bile kafasındaki oy beklentisi yüzde 25’lerde dolaşıyor. 
     
     







Sorular 


YÖK adaleti... 


Derviş ve iktidar 


"Durun, siz kardeşsiniz .." 


Üniversiteli gençlik mutlaka oy kullanmalı 


Yalnız bizde değil... 


Nasıl anlatsam, nerden başlasam 


Değişseler n’olur, değişmeseler n’olur 


CHP’li Derviş ve seçim 


CHP’ye gelecek yeni oyları kim engeller 


Rakamlar yanıltıyor 


Solcu kimdir Sol birleşir mi 


</TEXT>
</DOC>
