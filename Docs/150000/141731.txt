<DOC>
<DOCNO> 141731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/siyaset/siy04.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman bakan Schily Ankara’da su içti 
</HEADLINE>
<TEXT>

     Almanya İçişleri Bakanı Otto Schily, hafta başında bir günlük çalışma ziyareti için Abdülkadir Aksu’nun davetlisi olarak Ankara’ya geldi. 68 kuşağının iki ismi Schily ile Aksu gündüz yapılan heyetler arası görüşmelerin ardından akşam yemeğinde bir araya geldi. Konuk heyet onuruna Sheraton Oteli’nde verilen yemekte Schily protokol gereği Aksu ile Ankara Valisi Yahya Gür’ün arasında oturdu. Konuk bakan günün yorgunluğunu hangi içkiyi içerek atacağını düşünürken bir de baktı ki Aksu ile Gür portakal suyu içiyorlar. Etrafını inceledi, çoğunluk üzerinde "Öküzgözü" yazan şişelerden servis edilen kırmızı şarabı içiyor. Karar veremedi. "Herhalde içmemem lazım" diye düşünerek en tehlikesiz yolu seçti, garsona "su" içeceğini söyledi. 
     



 SİYASET 
















</TEXT>
</DOC>
