<DOC>
<DOCNO> 109739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sonspo14.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor galibiyeti özledi... 
</HEADLINE>
<TEXT>

     Birinci Süper Futbol Ligi'nde 28 Eylül Cumartesi günü sahasında Samsunspor'u konuk edecek olan Trabzonspor, Hüseyin Avni Aker Stadı'nda 182 gün sonra galibiyet arayacak. 
     Geçen sezonun 29. haftasında, Çaykur Rizespor'u sahasında 2-1'lik sonuçla yenen bordo-mavililer, söz konusu karşılaşmanın yapıldığı 30 Mart tarihinden bugüne dek galibiyet alamadı. 
     
     HÜSEYİN AVNİ AKER'DE 5 MAÇ 
     Trabzonspor, Çaykur Rizespor maçının ardından Hüseyin Avni Aker Stadı'nda, 5 karşılaşma yaptı. 
     Bordo-mavililer, geçen sezonun 31. haftasında Malatyaspor, 33. haftasında Gençlerbirliği, bu sezonun ilk haftasında Fenerbahçe, 3. haftasında da Altay ile 0-0, ligin 5. haftasında Gençlerbirliği ile 1-1 berabere kaldı. 
     Karadeniz ekibi, 5 karşılaşmadan beraberlikle ayrılarak uzun bir süre galibiyete özlem duymuş oldu. -MEHMET YILMAZ VE BUSHAJ GOL ARAYACAK- Trabzonspor'un forvet oyuncuları Mehmet Yılmaz ve Bushaj, teknik direktör Samet Aybaba'nın görev vermesi halinde, bordo-mavili takım forması altında ilk resmi gollerini arayacak. Arnavut oyuncu Bushaj, bordo-mavili takımla geçen sezonun ortasında, Mehmet Yılmaz da bu sezon öncesi sözleşme imzalamıştı. 
     





</TEXT>
</DOC>
