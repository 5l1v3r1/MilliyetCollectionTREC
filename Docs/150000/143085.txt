<DOC>
<DOCNO> 143085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/guncel/gun06.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
803 tahlille soygun 
</HEADLINE>
<TEXT>

Sağlık faturalarıyla soygunun belgesi ortaya kondu. Hatice Akar adlı öğretmene bir günde tam 803 idrar tahlili yapılmış gösterip 2 milyar liralık fatura kestiler 
     GÜNSELİ ÖNAL Ankara 

     Sağlık harcamalarından tasarruf yapılacağını açıklayınca şimşekleri üzerine çeken Maliye Bakanı Kemal Unakıtan, devletin şişirilmiş sağlık faturalarıyla nasıl soyulduğunu belgesiyle ortaya koydu. Unakıtan, Akdere İlköğretim Okulu öğretmenlerinden Hatice Akar’a Dr. Zekai Tahir Burak Kadın Hastanesi’nde bir günde 803 tam idrar tahlili yapılmış gibi gösterilip Maliye Bakanlığı’na 2 milyar 893 milyon liralık fatura gönderildiğini belirtti. 
     Unakıtan, "Bu kadar tahlilin bir günde yapılması beşeriyete de, fizyonomiye de aykırı" dedi. Unakıtan’ın bu bilgileri açıkladığı TBMM Plan ve Bütçe Komisyonu’ndaki Maliye Bakanlığı 2003 bütçesi görüşmelerinde, CHP İstanbul Milletvekili Ali Kemal Kumkumoğlu, "Söylediğiniz sahtek rlık. Oysa sizin getirdiğiniz önlemler bu değil" diye itiraz etti. Unakıtan da bunun üzerine şu yanıtı verdi 
     
     3 trilyon tasarruf 
     "Doğru, sahtek rlık. Faturalara göre bir gecede 580 serum bağlananlar var. Sağlık harcamalarının denetimi için bir maliyeci, bir doktor ve bir eczacıdan oluşan tetkik masası kurduk. İlaç yazımında ortalama uygulaması’ yapılan ilk üç günün neticesinde 3 trilyon lira tasarruf sağlandı." 
     
     Fatura ödenmedi 
     Faturanın ödenmediği belirtilirken Ankara Defterdarlığı Çankaya Mal Lüdürü Metin Satılmış imzasıyla hastaneye gönderilen yazıda şöyle denildi 
     "Kurumunuzda yapılan tedavide, bir gün içinde 803 adet tam idrar tahlili, 804 adet idrar mikroskopisi, 805 adet idrar PH ölçümü ve 620 adet idrarda bakteri sayımı yapıldığı görülmektedir. Kişiye ait tahlil istek forumlarının yeniden incelenerek faturada düzenlemeler yapılması ve yeni faturanın gönderilmesi için işlemin yapılmasını arz ederim." 
     



 GÜNCEL 














</TEXT>
</DOC>
