<DOC>
<DOCNO> 104924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/bbas.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
OLMAZ BÖYLE ŞEY 86-88 
</HEADLINE>
<TEXT>

Brezilya önünde ilk üç periyot mükemmel oynayan Milli Takım, hem hakemlere takıldı, hem de inanılmaz hatalar yaptı. Son saniye üçlüğü ile rakibine avlandı 
     Çok iyi başladık 
     A Milli Takımımız, 2002 Dünya Basketbol Şampiyonası’ndaki ikinci maçında da büyük hayal kırıklığı yaşattı, kazandığı maçı son saniyede Brezilya’ya teslim etti. Maça fırtına gibi giren, yüksek şut yüzdesiyle henüz ilk periyodda 11 sayılık farka ulaşan millilerimiz ikinci çeyrekte de üstün oyununu sürdürdü, devreyi de 49 - 38 önde kapadı. 
     
     Sonunu getiremedik 
     ÜÇÜNCÜ çeyrekte aradaki farkı koruyan 12 Dev Adam, son periyodda inanılmaz hatalar yaptı. Hakemlerin yanlı yönetimi de eklenince Brezilya farkı azalttı. Bitime 15 saniye kala Kerem iki faul atışından yararlanamadı. Machado’nun son saniye üçlüğü Brezilya’yı galibiyete taşıdı. Milli Takım, bugün Lübnan’ı yendiği taktirde ikinci tura yükselecek. 
     
B GRUBU TAKIMLAR O G M A Y P BREZİLYA 2 2 - 190 159 4 PORTO RİKO 2 2 - 177 152 4 TÜRKİYE 2 - 2 161 166 2 LÜBNAN 2 - 2 150 201 2      
     
Sanki Türkiye      BASKETBOL Milli Takımımız, Brezilya sınavında müthiş bir seyirci desteğini arkasına alarak mücadele etti. Amerika’da yaşayan vatandaşlarımızın da büyük ilgi göstermesiyle birlikte tribünler Türkiye’deki atmosferi aratmadı. Maç boyunca salonda Ay - Yıldızlı bayraklarımız dalgalandı. 
     SEYİRCİLERİMİZİN gösterdiği bu büyük destek, karşılaşmayı izleyen ABD’li basketbolseverlerin de hayranlığını kazandı. Maçın son anına kadar takımı ateşlemeye çalışan gurbetçilerimiz, son saniyede yenen üç sayılık basketle adeta yıkıldı. Tribünler yaşanan şok nedeniyle geç boşaldı. 
     
İstatistik BREZİLYA OYUNCU TS 2S 3S SA R S.Varejao 6 3 8 - - 4 Mazzuchini 8 2 3 1 1 1 1 2 A.Varejao 11 3 4 0 1 5 6 4 Machado 30 3 6 6 16 6 6 5 Filho 2 1 2 0 1 - - Ferraciu 8 1 2 1 2 3 4 5 Klafke 19 3 4 2 6 7 9 4 Giovannoni 4 1 2 0 1 2 2 4 Garcia - - - - - TOPLAM 88 27 59 10 28 24 28 28      
     
TÜRKİYE OYUNCU TS 2S 3S SA R Hidayet 25 6 10 2 6 7 7 8 Mirsad 22 5 7 3 4 3 4 10 Asım 4 2 4 - - 2 Kerem 8 0 3 2 4 2 4 3 İbrahim 13 0 5 3 9 4 6 2 Hüseyin - 0 4 - - 3 Haluk - 0 1 - - - Harun 10 2 3 2 2 - 1 Mehmet 4 0 2 - 4 8 6 Kaya - - - - 4 TOPLAM 86 15 49 12 25 20 29 39      
     
’Hediye ettik’      BASKETBOL Milli Takım Teknik Direktörü Aydın Örs, "İki maçtır bize yakışmayacak şekilde kaybediyoruz. Basit hatalar yüzünden mağlup olduk. Galibiyeti rakibe biz hediye ettik" dedi. Ay - Yıldızlı ekibin şansının sürdüğünü belirten Örs," Bugünkü Lübnan maçının önemi daha da arttı. Bu karşılaşmayı kazanıp yolumuza devam etmek istiyoruz" ifadesini kullandı. 
     
Şarkıya ret      ORGANİZASYON Komitesi, Basketbol Federasyonu’nun 12 Dev Adam şarkısının maçların oynandığı iki salonda çalınması yönündeki talebini reddetti. Komite, böyle bir durumda tarafsızlık ilkesinin zarar göreceğini öne sürdü. 
     
Efsane bitti      FIBA Olağan Kongresi, Indianapolis’te yapılırken, yeni genel sekreter İsviçreli Patrick Baumann olarak belirlendi. 35 yaşındaki Baumann, 1 Ocak 2003’ten itibaren, 27 yıldır FIBA’da görev yapan Stankoviç’in yerine geçecek. 
     
Süper buluş      INDİANAPOLİS’E akın eden Türk dernekleri, dün salona çok sayıda müzisyen getirdi. 12 Dev Adam şarkısını çaldırmak amacıyla sokak sanatçılarını kiralayan Chicago Türk Amerikan Derneği böylece desteği güçlendirdi. 
     
Büyük moral      PORTO Riko, basını galibiyetin Milli Takımımızın yaptığı hatalarla kazanıldığının altını çizdi. El Nuevo Dia gazetesi Türkiye zaferiyle ekonomik durgunluk yaşayan ülkenin ulusal birleşim konusunda önemli destek sağladığını vurguladı. 
     
Porto Riko ter attı 99-77Şampiyonanın ilk gününde Türkiye’yi mağlup eden Orta Amerika temsilcisi Lübnan önünde zorlanmadı 
     İLK gün Milli Takımımız’ı mağlup eden Porto Riko, grubun zayıf ekibi Lübnan’ı da farklı geçerek galibiyet sayısını ikiye çıkardı. Henüz ilk periyotta maça ağırlığını koyan Orta Amerika temsilcisi, adeta antrenman havasında geçen karşılaşmayı zorlanmadan galip kapadı. 38 yaşındaki Ayuso, 37 sayıyla yine maçın yıldızı olurken, Lübnan’ın skor yükünü 19 sayı atan Vobel çekti. 
     
Günün programı      RCA Dome 
     19.00 Angola - İspanya 
     21.30 Venezuela - Rusya 
     01.30 Yeni Zelanda - Arjantin 
     04.00 Çin - ABD 
     Conseco Fieldhouse 
     19.00 Kanada - Yugoslavya 
     21.30 Lübnan - TÜRKİYE 
     NTV naklen 
     01.30 Cezayir - Almanya 
     04.00 Porto Riko - Brezilya 
     



 SPOR 



























</TEXT>
</DOC>
