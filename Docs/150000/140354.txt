<DOC>
<DOCNO> 140354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo10.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Serhat'ın MR'ı çekildi... 
</HEADLINE>
<TEXT>

     Uzun süredir sol diz altından ödem bulunan Fenerbahçeli Serhat'ın bugün kontrol amaçlı MR'ı çekildi. 
     Serhat, bugün Özel Acıbadem Hastanesi'ne giderek, kulüp doktoru İsmail Başöz'ün gözetiminde MR çektirdi. 
     Golcü futbolcu, dizindeki ağrılar nedeniyle idman yapamadığını ve hafta sonunda Galatasaray ile yapılacak derbi maçta da oynayamayacağını söyledi. 
     Dr. İsmail Başöz ise tedavisi devam eden Serhat'ın kontrol amaçlı MR'ını çektirdiklerini belirterek, ''Serhat'ın ne zaman oynayabileceği konusunda ben hiç süre vermedim. Galatasaray maçında oynayıp, oynayamayacağını da şu anda söyleyemem. Tedavisini sürdürüyoruz. Gelişmelere bakacağız'' dedi. 
     
     ''STEVİÇ'İN İDMAN EKSİĞİ VAR'' 
     Kulüp doktoru İsmail Başöz, boyun fıtığı nedeniyle bir süre Almanya'da tedavi olduktan sonra İstanbul'a dönen Steviç'in hazır olmadığını söyledi. 
     Steviç'in kendi isteğiyle Almanya'da tedavi olduğunu belirten Dr. Başöz, ''Boynundaki ağrılar azalmış ama orada idman yapmadığı için hazır değil. İdman eksiğini gidermeye çalışıyoruz'' diye konuştu. 
     





</TEXT>
</DOC>
