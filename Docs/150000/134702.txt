<DOC>
<DOCNO> 134702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/siy04.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet kendi genelgesini gizledi 
</HEADLINE>
<TEXT>

     Kamu kurum ve kuruluşların harcamalarında tasarruf sağlanması amacıyla Başbakanlık tarafından çıkartılan genelgeler üzerine bir rapor hazırlayan Mülkiye Başmüfettişi Yılmaz Aslan ilginç saptamalarda bulundu. Raporun en çarpıcı yanı, bazı işgüzar bürokrat ve memurların korkusuydu. Başbakanlık tarafından hazırlanan ve ilgili kurumlara "gizli" damgasıyla gönderilen genelgeler, "aman bu gizlilik taşıyor" diye yerlerine ulaştırılmadan çekmecelerde bekletildi. Gizlilik komedisi, rapora şöyle yansıdı "Başbakan veya Müsteşar tarafından zaman zaman genelgelerin uygulanmasına ilişkin genel emir niteliğinde düzenlemelerin çıkarıldığı ve bunlara belirli bir sıra numarası verilmediği, bazı genelgelerin Gizli’ kaydı taşıması nedeniyle yayınlanmadığı anlaşılmıştır." 
     

</TEXT>
</DOC>
