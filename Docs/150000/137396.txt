<DOC>
<DOCNO> 137396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/dunya/tur.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Müzakereler sürecek’      ANKARA Milliyet 

     BM Genel Sekreteri Kofi Annan’ın Kıbrıs Özel Temsilcisi Alvaro De Soto, Rum Kesimi’nin yeni devlet başkanı seçilen Tasos Papadopulos’la ilgili iyimser bir tablo çizdi. De Soto, Papadopulos’un müzakere sürecini kesintiye uğratmadan "olumlu bir ruh" ile sürdüreceğini belirtti. 
     Günübirlik ziyaret için dün Ankara’ya gelen De Soto, Esenboğa Havaalanı’nda yaptığı açıklamada Papadopulos’un seçimleri kazanmasının Kıbrıs sürecini etkilemeyeceğini söyledi. Ankara’ya gelişi öncesinde hem seçimi kaybeden Glafkos Klerides, hem de Papadopulos ile bir araya geldiğini belirten De Soto, Papadopulos’un kendisine görüşmelere olumlu bir ruhla başlayacağını söylediğini bildirdi. De Soto, "Kendisi görüşmelere katılmak için birkaç gün içinde hazır olacağını belirtti, çünkü kesinti olmasını o da istemiyor" dedi. 
     "Birleşik Kıbrıs"ın 16 Nisan’da AB’ye katılabilmesi için müzakerelerin 28 Şubat’a kadar sonuçlandırılması gerektiğinin altını çizen De Soto, Dışişleri Bakanlığı Müsteşarı Büyükelçi Uğur Ziyal ile görüştü. 
     



 DÜNYA 











</TEXT>
</DOC>
