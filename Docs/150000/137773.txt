<DOC>
<DOCNO> 137773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur01.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda bir tekstil fabrikası yandı... 
</HEADLINE>
<TEXT>

     Zeytinburnu'nda, bir tekstil fabrikasında çıkan yangında, büyük çapta maddi hasar meydan geldi. 
     Sahil Kenndy Caddesi'ndeki Felim Tekstil Fabrikası'nda dün saat 22.30 sıralarında henüz belirlenemeyen bir nedenle yangın çıktı. 
     Rüzgarın da etkisiyle büyüyen yangın, binanın çatısının çökmesine neden oldu. Tekstil ürünlerinin tutuşmasıyla alevler kısa sürede yaklaşık bin metrekare alan üzerine kurulu binanın tamamını sardı. 
     Yangına ilk müdahaleyi yapan Zeytinburnu ve Kocasinan itfaiye ekipleri yetersiz kalınca, olay yerine Fatih, Bakırköy, Bayrampaşa ve Merter itfaiye ekipleri de sevk edildi. 
     İlçe belediyesi ve İSKİ'nin su tanklarının yanı sıra denizden de su takviyesi yapılarak sürdürülen çalışmalar sonucunda, yangın yaklaşık 1.5 saatte kontrol altına alınarak söndürüldü. 
     Yangın sonucunda, tekstil fabrikası kullanılamaz hale gelirken, bitişikte bulunan Peysan Peynir Fabrikası'nın çatısı da kısmen yandı. 
     İtfaiye Daire Başkanı Sabri Yalın, olay yerine gelerek söndürme çalışmalarını bizzat yönetti. 
     





</TEXT>
</DOC>
