<DOC>
<DOCNO> 116299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/spor/spo999.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Haftanın hakemleri      12.30 Elazığspor - Gençlerbirliği Ünsal Çimen 
     13.30 Altay - Adanaspor 
     Oktay Demiray 
     13.30 Ankaragücü - İstanbulspor 
     Cem Papila 
     13.30 Malatyaspor - Samsunspor 
     Muhittin Boşat 
     13.30 Gaziantepspor - Kocaelispor 
     Kuddusi Müftüoğlu 
     18.00 Galatasaray - Göztepe 
     Mutlu Çelik 
     
Rekor onaylandı      IAAF, ABD’li atlet Tim Montgomery’nin erkekler 100 metredeki 9.78’lik dünya rekorunu resmen onayladı. Montgomery, 14 Eylül’de Paris’te vatandaşı Maurice Greene’e ait 3 yıllık dünya rekorunu 1 salise farkla yenilemişti. IAAF, 27 Temmuz’da bayanlar 3 bin metre engellide Alesya Turova’nın 9.16.51 ile kırdığı rekoru da onayladı. 
     
Bayanlar ava çıktı      SERBEST Güreş Bayan Milli Takımımız, Halkida kentinde yarın başlayacak 15. Dünya Büyük Bayanlar Serbest Güreş Şampiyonası için Yunanistan’a gitti. Ay - Yıldızlı ekibimizde 48 kiloda Ayşe Güneri, 51’de Uğrun Perçin, 55’te Zeynep Yıldırım ve 72’de Zarife Yıldırım madalya mücadelesi verecek. 
     
Hakeme saldırıya ilginç fatura      CEZAYİR’İN Rouiba Stadı, Afrika Kupa Galipleri Kupası maçında hakeme yapılan saldırı nedeniyle Afrika Futbol Konfederasyonu tarafından uluslararası ve kıtalararası kulüp maçlarına süresiz kapatıldı. 20 Ekim’de Cezayir’in Alger ve Fas’ın Wydad Kasablanka takımları arasında yapılan ve 2-2 süren maç sırasında Tunuslu hakem Mourad Daami saldırı sonucu yaralanmıştı. 
     
Maratona yolculuk      TÜRK Achilles Bedensel Engelliler Takımı, pazar günkü 33.New York Maratonu’na katılmak üzere ABD’ye gitti. Yavuz Şap, Kemal Özdemir ve Necdet Turhan’dan oluşan ekibin kaptanı Osman Atakan Tekin, "120 ülkeden 30 bin kişinin koşacağı maratonda ülkemizi en iyi şekilde temsil edeceğiz" dedi. 
     
Göztepe’den gözdağı      GÖZTEPE A.Ş. yönetiminden, alacaklarının ödenmemesini gerekçe gösterip, idmanı boykot eden futbolculara uyarı geldi. Asbaşkan Levent Ürkmez, "Bu işten ekmek yiyen insanlar olarak sorumsuzca hareket ettiler. Özveri bekliyorduk, ama onlar illegal bir hareket yaptı. Şimdilik uyaracağız. Tekrar halinde durum değişir" dedi. 
     
Samsun sıkıntılı      LİGDE Malatya ile karşılaşacak Samsun, zorlu deplasmana sakatlıkları süren Shorumnu, Celil, Osman ve Müslim Can’dan yoksun çıkacak. Vural ve Serkan’ın oynayacak duruma gelmesiyle teselli bulan Teknik Direktör Jovanovski, "Rakibimiz evinde ligin en iyi futbolunu oynuyor. Dikkatli olacağız" dedi. 
     
Filede bugün      Burhan Felek Spor Salonu 
     14.30 Fenerbahçe - Erdemirspor 
     16.30 Beşiktaş - Rize Fındıklı 
     Eskişehir Atatürk Spor Salonu 
     14.00 Arçelik - Tokat B.Plevne 
     İzmir Atatürk Spor Salonu 
     15.00 A.Saint Joseph - SSK 
     Bursa Atatürk Spor Salonu 
     16.00 Bursa Emniyet - Galatasaray 
     



 SPOR 





























</TEXT>
</DOC>
