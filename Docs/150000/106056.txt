<DOC>
<DOCNO> 106056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun14.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan ile Denktaş, Paris'te biraraya geldi. 
</HEADLINE>
<TEXT>

     Rahmi Gündüz bildiriyor - BM Genel Sektreteri Kofi Annan, KKTC Cumhurbaşkanı Rauf Denktaş ile Kıbrıs konusundaki son gellişmeleri değerlendirmek üzere Paris'teki Bristol Otel'de biraraya geldi. 
     Denktaş, görüşmeden önce gazetecilerin, ''Kıbrıs konusunda yeni bir gelişme bekliyor musunuz'' sorusuna, ''Bakalım, göreceğiz. Genel Sekreter'in görüşlerini dinleyeceğiz'' şeklinde yanıt verdi. 
     Annan, Denktaş ile baş başa yaptığı görüşmeden sonra Rum kesimi lideri Glafkos Klerides ile biraraya gelecek. 
     BM Genel Sekreteri, bu görüşmeden sonra BM'nin Kıbrıs özel temsilcisi Alvaro de Soto, Klerides ve Denktaş ile çalışma yemeğinde bir kez daha biraraya gelecek. 
     Diplomatik kaynaklardan alınan bilgiye göre, Annan, taraflara belge sunmak yerine, Kıbrıs sorununun çözümüyle ilgili olarak düşüncelerini sözlü olarak iletecek ve liderlerin bu konudaki tutumlarını anlamaya çalışacak. 
     Aynı kaynaklar, Annan'ın, iki lideri kendisinin de katılımıyla biraraya getirmesinin, Kıbrıs sorununun çözümü konusunda adada sürdürülen görüşmeleri daha çok motive etmek ve hızlandırmak amacını taşıdığını düşünüyor. 
     KKTC heyetinde Denktaş'ın yanı sıra Cumhurbaşkanlığı Müsteşarı Ergün Olgun ve Cumhurbaşkanı Danışmanı Mümtaz Soysal bulunuyor. 
     Klerides'in heytinde ise Rum kesimi hükümet sözcüsü Mihalis Papapetru ve Hukuk Danışmanı Alekos Martitos yer alıyor. 
     Bristol Otel'de yapılan görüşmeleri, çok sayıda yerli ve yabancı basın mensubu izliyor. 
     





</TEXT>
</DOC>
