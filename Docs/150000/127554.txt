<DOC>
<DOCNO> 127554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yasam/yas05.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkları ufo’ldu 
</HEADLINE>
<TEXT>

Sirius’ta çalışan Esen Şekerkarar, erkek arkadaşı Merkez Başkanı Haktan Akdoğan’dan ayrılınca, ABD’nin UFO danışman kuruluşu MUFON’un Türkiye temsilcisi oldu 
     ÖNAY YILMAZ İstanbul 

     SIRIUS UFO Uzay Bilimleri Merkezi Başkanı Haktan Akdoğan, aynı merkezde çalışan Esen Şekerkarar’la birlikteydi. Ancak iki sevgili ayrıldı. Ve bu ayrılığın ardından bir rekabet başladı. Şekerkarar, ABD’nin UFO konusunda ünlü bir danışman kuruluşu MUFON’un Türkiye temsilcisi oldu. 
     
     Wood bilgi istedi 
     ŞEKERKARAR, Akdoğan ile arasında başlayan UFO rekabetinde ilk golü geçtiğimiz günlerde attı. Afyon’da Türk pilotlarının gördüğü UFO olayıyla ilgilenmesi için dünyaca ünlü UFO araştırmacısı İngiliz Timothy Good’a bilgi verdi. 
     GOOD, geçen yıl İstanbul’daki UFO kongresinde tanıştığı Esen Şekerkarar’ı aradı ve olayı gören pilotlarla görüşmek istediğini söyledi. Şekerkarar da Good’un önerisini kabul etti. Good, Türkiye’ye geldi ve Antalya’da incelemeler yaptı. UFO gördüğünü iddia eden pilotlarla yüz yüze konuştu. 
     
     Keşke haberim olsaydı 
     OLAYDAN sonra haberdar olan Akdoğan, "Good’a konuyu ileten benim. Keşke benim de haberim olsaydı. Esen’in UFO’ya ilgisi benim kız arkadaşım olduğu içindir" dedi. Şekerkarar ise Sirius’ta 4 yıl çalıştığını hatırlattı. 
     



 YAŞAM 















</TEXT>
</DOC>
