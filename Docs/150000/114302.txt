<DOC>
<DOCNO> 114302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/dunya/adun.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kraldan bizde çok 
</HEADLINE>
<TEXT>

Muz cumhuriyeti’ Ekvador’un başkanlığa heves eden muz kralı’ Noboa, şarkıcılı dansözlü, bol keseden vaatli seçim kampanyasıyla ikinci tura kalmayı başardı 
     DIŞ HABERLER SERVİSİ 

     Kısa tarihleri, zayıf devlet yapısı, tek bir ürüne dayanan ekonomileri ve sık sık darbelere sahne olmaları nedeniyle siyasi literatürde "Muz Cumhuriyeti" olarak tanımlanan Latin Amerika’nın küçük ülkelerinden Ekvador’da, Türkiye’deki seçim kampanyasının bazı özelliklerini anımsatan ilginç bir başkanlık yarışı yaşanıyor. 
     Devlet başkanlığına heves eden, ülkenin bir numaralı muz üreticisi ve en zengin adamı Alvaro Noboa, önceki gün yapılan seçimin ilk turunda sürpriz bir şekilde öteki adayları geçerek ikinci en yüksek oyu topladı ve 24 Kasım’daki ikinci tura kaldı. 
     51 yaşındaki "Muz Kralı", dansözlü, şarkıcılı kampanyasında halka bol keseden, türlü çeşitli vaatlerde bulunarak yüzde 17.6 oranında oy topladı. Noboa’nın ikinci turda yarışacağı rakibi ise, yüzde 19.9 oy alan eski darbecilerden 45 yaşındaki emekli Albay Lucio Gutierrez oldu. 
     12 milyon nüfuslu ülkenin yarısı açlık içinde yaşarken, lüks bir yaşam süren ve bunu da zaman zaman halka göstermekten zevk alan Noboa, bir keresinde New York’taki St. Patrick Katedrali’nde yapılan oğlunun vaftiz törenini parayı bastırarak televizyondan canlı yayınlattı. 
     
     Bu vaatleri biz de duyduk 
     Seçim kampanyası sırasında bu tükenmez servetini halk için harcayacağını iddia eden Muz Kralı’nın ciddiyet ve tutarlılıkla pek bağdaşmayan vaatlerinden bize de yabancı gelmeyen bazıları şöyle 

</TEXT>
</DOC>
