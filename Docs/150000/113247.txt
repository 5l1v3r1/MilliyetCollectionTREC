<DOC>
<DOCNO> 113247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun17.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB terörizm tatbikatı yapacak 
</HEADLINE>
<TEXT>

     AB Komisyonu, kimyasal, nükleer ve biyolojik kitle imha silahlarının kullanılacağı büyük bir terör saldırısı olasılığı karşısında hazırlıklı bulunmak üzere 27-28 Ekim tarihlerinde tatbikat düzenleyecekb Komisyon, bir "AB sivil savunma mekanizması" oluşturmanın hedeflendiğini, 11 Eylül olaylarından bu yana, uyumlu bir sivil savunma mekanizmasına ihtiyaç duyulduğunu bildirdi. Fransa'nın güneyinde yapılacak "Euratox 2002" tatbikatına, AB ülkelerinden toplam 800 kişilik kurtarma ve müdahale ekibi katılacak. 
     Açıklamada, bir ilk oluşturan bu tatbikatın, AB Komisyonu'nun sivil savunmadan sorumlu üyesi Margot Wallström ve Fransa İçişleri Bakanı Nicolas Sarkozy tarafından da izleneceği belirtildi. 
     Wallström, son olarak Bali'de düzenlenen terör saldırısını örnek göstererek, büyük boyutlu terörist saldırılara karşı AB'nin hazırlıklı olmasının önemi üzerinde durdu. 
     





</TEXT>
</DOC>
