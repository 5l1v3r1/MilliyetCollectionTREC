<DOC>
<DOCNO> 105685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun22.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton "kazanamazsın" dedi, Cuomo adaylıktan çekildi. 
</HEADLINE>
<TEXT>

     Eski başkan Bill Clinton'ın ''kazanamazsın'' dediği New York eyalet vali adaylarından Andrew Cuomo adaylıktan çekildi. 
     Demokrat Parti'den vali adayı olan Andrew Cuomo, konuyla ilgili yaptığı açıklamada, ''eski başkan Clinton'la telefonla görüştüğünü ve Clinton'ın kendisine kazanma şansı olmadığını söylediğini'' belirtti. Cuomo, Clinton'ın başkanlık döneminde bayındırlık bakanlığı yapmıştı. 
     Clinton'ın eşi ve New York senatörü Hillary Clinton da geçen Pazar günü yapılan ''West Indian'' yerli yürüyüşüne Cuomo'nun rakibi McCall ile birlikte katılmış ve ona destek vermişti. 
     Cuomo'nun çekilmesinden sonra Cumhuriyetçi aday ve şimdiki vali George Pataki'nin karşısına Demokrat Parti adayı olarak Carl McCall çıkacak. Cuomo, yardımcılarının ''yeni bir girişim başlatarak diğer aday McCall'u hırpalaması'' yolundaki önerilerini de ''partiyi böleceği'' gerekçesiyle geri çevirdi. 
     New York eyalet valiliği seçimleri Kasım ayında yapılacak. 
     





</TEXT>
</DOC>
