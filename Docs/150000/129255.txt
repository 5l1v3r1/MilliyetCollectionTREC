<DOC>
<DOCNO> 129255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sondun08.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Kuzey Kore'ye saldırma gibi niyetimiz yok 
</HEADLINE>
<TEXT>

     ABD Başkanı George Bush, ABD'nin Kuzey Kore'ye saldırmaya hiçbir şekilde niyeti olmadığını belirtti. 
     Bush, Beyaz Saray'daki kabine toplantısının ardından yaptığı açıklamada, ABD'nin bu ülkeye saldırmak gibi bir niyeti olmadığını, bu ülkeyle varolan krizin ''barışçı ve diplomatik yollarla'' çözülebileceğini düşündüklerini kaydetti. 
     Bush, ''Kuzey Kore'den nükleer silah üretmeyeceği konusundaki ABD'ile vardığı anlaşmaya ve bu konudaki yükümlülüklerine uymasını bekliyoruz'' dedi. 
     Bush öte yandan, Irak'la varolan krizin barışçı yollarla çözümünden yana olanlar için, bu ülkenin gösterdiği tavrın cesaret kırıcı olduğunu belirtti. 
     Bush açıklamasında, Irak'ın ''silahsızlanmaya mecbur olduğunu'' yineleyerek, Irak Devlet Başkanı Saddam Hüseyin'in Irak ordusunun 82. kuruluş yıldönümünde halka hitaben yaptığı konuşmada, BM silah denetçilerini, ''tam bir istihbarat çalışması'' yürütmekle suçlamasını, sorunun barışçı bir şekilde çözülmesini isteyenler açısından cesaret kırıcı olduğunu kaydetti. 
     





</TEXT>
</DOC>
