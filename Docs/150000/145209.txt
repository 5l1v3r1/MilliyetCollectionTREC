<DOC>
<DOCNO> 145209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun06.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
New York borsası, El Cezire'nin haber geçmesini yasakladı 
</HEADLINE>
<TEXT>

     Katar'dan yayın yapan El Cezire televizyonu, New York Borsası'nın, muhabirlerinin borsadan yayın yapmasını yasakladığını bildirdi. 
     El Cezire, Borsa yönetiminin kendilerine bir mektup göndererek, muhabirlerinin haberlerini artık borsa içinden sunamayacağını bildirdiği kaydetti. Borsa yönetimi, El Cezire'nin iki muhabirinden birinin basın kartını geri aldı ve diğerinden de kartını derhal iade etmesini istedi. 
     Mektupta, borsadan haber sunacak televizyon kanallarının sayısının sınırlandırılmak istediği belirtildi. 
     Ancak El Cezire borsadan haber geçmesine kısıtlama getirilen tek kanalın kendileri olduğuna ve buna da savaşla ilgili yaptıkları yayının neden olduğuna inandıklarını iddia etti. 
     New York Borsası Sözcüsü Ray Pellecchia ise yasağı güvenlik gerekçesiyle başlattıklarını belirterek, borsa binasından yayın yapan televizyon kanallarını sınırlandırmaya karar verdiklerini, çabalarını daha çok sorumlu mali haberciliğe yoğunlaşan televizyon kanallarına yönelteceklerini söyledi. 
     Borsa binasından haber geçmesi kısıtlanan başka bir televizyon kanalı adı veremeyen sözcü, kısıtlamanın El Cezire'nin savaşla ilgili haberleri ile ilişkisi olmadığını savundu. 
     El Cezire'nin Amerikalı esir askerlerin Irak televizyonu tarafından da yayınlanan görüntülerini ekrana getirmesi ABD yetkililerinin sert tepkisine yol açmıştı. 
     




</TEXT>
</DOC>
