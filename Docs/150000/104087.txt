<DOC>
<DOCNO> 104087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur19.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokantada "Yan bakma" kavgası.... 
</HEADLINE>
<TEXT>

     Bursa'nın Mustafakemalpaşa İlçesi'nde bir kişi, lokantada bakışlarından rahatsız olduğu kişi tarafından feci şekilde dövüldü. 
     Bir fabrikada çalıştığı öğrenilen Ersan Sayar 23 , arkadaşlarıyla alkol aldıktan sonra çorba içmek için Hamzabey Mahallesi Bursa Caddesi'nde bulunan lokantaya gitti. Lokantada, bitişik masada yemek yiyen kişiden rahatsız olan Sayar, ''niye bana yan bakıyorsun'' diyerek çıkıştı. 
     Sayar'ın tepkisine, kimliği henüz belirlenemeyen diğer kişinin karşılığı çok daha sert oldu. Bu kişi tarafından feci şekilde dövülen Sayar, Mustafakemalpaşa Devlet Hastanesi'ne kaldırılarak tedavi altına alındı. Sayar'ın, kontrollerde 145 promil alkollü olduğu da belirlendi. 
     Emniyet Müdürlüğü yetkilileri, olaydan sonra kayıplara karışan kişinin yakalanması için çalışmalara başlanıldığını bildirdiler. 
     





</TEXT>
</DOC>
