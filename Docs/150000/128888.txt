<DOC>
<DOCNO> 128888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sondun10.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasırganın vurduğu Tikopia adasına yardım ulaştı... 
</HEADLINE>
<TEXT>

     Şiddetli kasırganın vurduğu Büyük Okyanus'taki Solomon Adalarından Tikopia'ya yardım ulaştı. 
     Solomon'un başkenti Honiara'dan Tikopia Adası'na gelen devriye botu Auki, hindistancevizinden başka yiyeceği olmayan halkı sevindirdi. 
     Avustralya hükümetinin yardım kuruluşu AusAid'in yetkilisi, bir hemşirenin fırtınada yaralananları tedavi ettiğini belirterek, botun, ilerleyen saatlerde de Auta Adası'na gideceğini söyledi. 
     Yardımın, Solomon Hükümeti'nin, talep edilen ödeneği karşılayamaması nedeniyle geciktiği belirtildi. 
     Yeni Zelanda ve Avustralya hükümetlerinin ortaklaşa finanse ettiği, içme suyu, gıda, tıbbi cihaz ve ekip taşıyan MV Isabela adlı geminin de Pazartesi günü Solomon Adalarına gelmesi bekleniyor. 
     Büyük Okyanus'u bugüne kadar vuran en şiddetli kasırgalardan biri olduğu belirtilen ve saatte yaklaşık 300 kilometre hızla esen Zoe Kasırgası, geçen Pazar günü Tikopia ve Anuta adalarında evleri ve ekinleri yerle bir etmişti. 
     





</TEXT>
</DOC>
