<DOC>
<DOCNO> 116767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur31.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal seçim sonuçlarını Antalya'da izliyor... 
</HEADLINE>
<TEXT>

     CHP Genel Başkanı Deniz Baykal, milletvekili seçim sonuçlarını, kızının evinde izleyecek. 
     CHP Lideri Baykal, sabah Antalya Lisesi'nde oyunu kullandıktan sonra, partisinin Antalya İl Başkanlığı binasını ziyaret etti. Daha sonra kızı Aslı ve torunu Alican ile birlikte Beach Park kompleksinde yemek yiyen Baykal, seçim sonuçlarını izlemek üzere kızının evine gitti. 
     Kapısında medya mensuplarının nöbet tuttuğu CHP Lideri Baykal, eve girişi sırasında gazetecilere şunları söyledi 
     ''Bu gece erken yatabilirim. Sabah erken saatte Ankara'ya uçacağım. Sabah kesin sonuçları görünceye kadar da herhangi bir açıklama yapmayı düşünmüyorum.'' Seçim sonuçları, seçim bölgelerinde kurulan online sistemiyle parti genel merkezindeki Seçim Koordinasyon Merkezi'ne aktarılıyor. Bu sonuçlar, seçim yasaklarının kalkmasının ardından genel merkez binasının içinde ve dışında kurulan dev ekranlardan yansıtılacak. 
     Yerli ve yabancı basın mensuplarının yoğun ilgi gösterdiği AK Parti'de, ayrıca bugün doğum günü olan bir gazeteci için pasta hazırlandı. 
     





</TEXT>
</DOC>
