<DOC>
<DOCNO> 123087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/siyaset/siy01.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan Anayasa değişikliğine itiraz 
</HEADLINE>
<TEXT>

CHP lideri Baykal, AKP’nin "Hükümet ne zaman isterse ara seçim yapabilir" anlayışına girdiğini belirterek "Bu soruna yol açar" dedi 
     ANTALYA DHA 

     CHP lideri Deniz Baykal, AKP’nin üç Anayasa değişikliği önerisinden ikisine yönelik rezervleri bulunduğunu söyledi. Baykal, AKP’nin "Hükümet ne zaman isterse ara seçim yapabilir" anlayışına girdiğini belirterek "Bunun yol açacağı ciddi sorunlar var" dedi. Baykal, AKP’nin Erdoğan’a başbakanlık yolunu açmak için verdiği Anayasa değişikliği önerilerine değindi. Yüz kızartıcı suçtan seçilmeyi engelleyen maddenin de değiştirilmesinin öngörüldüğünü kaydeden Baykal şöyle konuştu "Bu Anayasa değişikliği bu şekilde kabul edilecek olursa, dolandırıcılıktan, hırsızlıktan mahk m olmuş olanlar da milletvekili olabilecektir. Dokunulmazlık kaldırılsın’ diyoruz. Açıkça, millete söz verildiği halde şimdi cayma eğilimleri, erteleme çabaları ortaya çıkmıştır." 
     Anayasa değişikliği önergeleri arasında, ara seçimle ilgili hükmün de bulunduğuna dikkati çeken Baykal şunları kaydetti "30 ay bekleme süresini kaldırmışlar. 28 milletvekilinin boşalması süresini kaldırmışlar. Hükümet, istediği zaman ara seçim yapabilir’ demişler. Bunun da yol açacağı ciddi sorunlar var. Anayasa değişikliğiyle ilgili 3 madde getirilmiştir. Bu önerilerin ikisiyle ilgili bazı rezervlerimiz var. İnceleyeceğiz, irdeleyeceğiz." 
     



 SİYASET 
















</TEXT>
</DOC>
