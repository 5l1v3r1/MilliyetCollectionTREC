<DOC>
<DOCNO> 147807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/guncel/gun20.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolmuşta can pazarı 
</HEADLINE>
<TEXT>

Bahçelievler’de aşırı hızdan takla atarak karşı şeride geçen otomobil dolmuşun üzerine düştü, 2 kişi öldü 
     GÜLAY FIRAT, MUSTAFA KURTARAN İstanbul 

     Bahçelievler’de yarış yaptığı iddia edilen otomobilin bariyerlere çarptıktan sonra karşı istikametteki dolmuşun üzerine düşmesi sonucu 2 yolcu öldü, 3 kişi de yaralandı. Kazada ölenlerden biri, ailesinin umudu, 26 yaşındaki başarılı bilgisayar mühendisi Serap Güneş’ti. 
     Bakırköy’den Topkapı yönüne giden Ertekin Aydoğmuş’un 25 kullandığı 34 TC 3581 plakalı otomobil, aşırı hız sonucu E - 5 Merter Mevkii’nde kontrolden çıkarak bariyerlere çarptı. Ardından takla atarak havalanan ve karşı şeride geçen otomobil, Sadri Özer idaresindeki Taksim - Bakırköy hattında çalışan 34 TZB 22 plakalı dolmuşun üzerine çarpıp yere düştü. Üç ayrı otomobil de kazaya karıştı. Kazada dolmuştaki yolculardan Arif Ergülten 66 ve Serap Güneş yaşamını yitirdi, Erdoğmuş ağır yaralandı. 
     
     Yarış yapıyordu’ 
     Kazayı gören vatandaşlar, Erdoğmuş’un kullandığı aracın yarış yaptığını iddia etti. Ölüme hiç hesapta yokken yakalanan Serap, Bolulu Güneş çiftinin dört kızından en küçüğü. Serap, ilkokul ve liseyi hep okul birincisi olarak bitirdi. Kanser hastası baba Mehmet Güneş, "Kızımın ölümüne neden olanlar gerektiği şekilde cezalandırılmalı" dedi. 
     


GÜNCEL 





















</TEXT>
</DOC>
