<DOC>
<DOCNO> 106186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/gun04.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakşibendi oyu AKP ve SP’ye 
</HEADLINE>
<TEXT>

Nakşibendi İskenderpaşa cemaatinin şeyhi Nurettin Coşan, AKP’yi destekliyor. Menzilciler BBP ve AKP, İsmailağa cemaati ise SP diyor 
     Tarikatlar seçimde kimi destekliyor - 3 
Ömer Erbil 

     Nakşibendi tarikatının önemli kolu İskenderpaşa Derg hı, Esad Coşan’ın ölümünden sonra yerine geçen oğlu Nurettin Coşan tarafından yönetiliyor. Genç şeyh kamuoyunun önüne çıkmayı pek sevmiyor. Babasının birinci ölüm yıldönümü münasebetiyle yapılan anma toplantısında cemaate seslenen Coşan, cemaati birlik olmaya çağırdı. 
     Coşan’ın Tayyip Erdoğan’la ayrı bir yakınlığı var. Babasının Erbakan’la arasının açık ölmesi de Nurettin Coşan’ı AKP’ye kaydıran bir başka neden. 
     AKP’nin kurucuları Hilmi Güler, Nazif Gürdoğan, Raşit Küçük, İskenderpaşa Derg hı’na yakın isimler. ANAP kökenli Ali Coşkun, Abdulkadir Aksu gibi AKP milletvekilleri de cemaatin önde gelen isimlerinden. Daha önce ANAP ve BBP’yi destekleyen derg hın şimdi AKP’yi destekleyeceğine kesin gözüyle bakıyor. 
     
     Mahmut Hoca SP’ye 
     Nakşibendilerin diğer kolu İsmailağa Derg hı. İstanbul’daki belediye seçimlerinde destekledikleri Erdoğan’a, başkanlık döneminde verdiği Kuran kursları ile külliye inşaatına yardım sözlerini yerine getirmemesinden dolayı kızgınlar. Seçimi kazandığı sabah derg ha uğrayıp şeyhin elini öpen Erdoğan’ın daha sonrasında bir daha derg ha uğramamış olması da unutulmuş değil. Çarşaf, cüppe ve sarık giyen tarikat mensupları, Erdoğan’ın değiştim’ sözüne de çok tepki göstererek, Bizlerle olan beraberliğini kötüleyene oy yok’ şeklinde değerlendiriyorlar. İsmailağa Derg hı’ndan olduğu bilinen Mehmet Talu da, "3 Kasım’da Hocamızın yanındayız" diyor. 
     
     Işıkçılar Özal’ı arıyor 
     Nakşibendi tarikatına mensup Kaşgari Tekkesi’nden Hüseyin Hilmi Işık’ın devamı olan Işıkçıların başında İhlas Holding Yönetim Kurulu Başkanı Enver Ören bulunuyor. Işık’ın damadı olan Ören de, Turgut Özal dönemini mumla arayanlardan. Türk - İslam sentezini savunan Işıkçıların tercihi genellikle DYP’den yana. Ancak son dönemde AKP’ye de sıcak baktıkları biliniyor. . 
     
     Menzilciler BBP ve AKP’ye 
     Şeyh Muhammed Erol’un ölümünden sonra Menzil Derg hı’nın başına kardeşi Abdulbaki Erol geçti. Merkezi Adıyaman’da olan derg h ikiye ayrılmış durumda. Bazı yerlerde BBP, bazı yerlerde AKP’yi destekliyorlar. Derg hın AKP’ye kaymasındaki nedenin SP’nin HADEP ile ittifak arayışı olduğu belirtiliyor. 
     
Tarikatlar tek partici değil      Araştırmacı - yazar Faik Bulut, tarikat - siyaset ilişkisini anlattı 
Tarikatların oyu kimlere gidecek 
     Kesinlikle tek partiyi desteklemiyorlar. Esnek bir politika uyguluyorlar. 
     
28 Şubat tarikatları nasıl etkiledi 
     Yurtdışı faaliyetlerini hızlandırdılar. Esad Coşan Avustralya’ya, Fethullah Gülen ABD’ye yerleşti. Kararg hı oraya taşıyıp günlük politikadan uzaklaştılar. Gülen cemaati DSP’den koptu. CHP’ye daha yakın duruyor. 
     
Meclis’te tarikatçı milletvekili çok mu 
     Geçen dönemde 87 milletvekilinin bire bir ilişkisi vardı. Nakşibendi tarikatı çoğunlukta. 
     
     BİTTİ 
     


 GÜNCEL 





















</TEXT>
</DOC>
