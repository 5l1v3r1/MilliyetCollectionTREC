<DOC>
<DOCNO> 127840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur20.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'tan, Gül ve Gönül'e destek... 
</HEADLINE>
<TEXT>

     TBMM Başkanı Bülent Arınç, Yüksek Askeri Şura'nın kararlarına yargı denetimine tabi olmadığı gerekçesiyle muhalefet şerhi koyan Başbakan Abdullah Gül ve Milli Savunma Bakanı Vecdi Gönül'e destek verdi. 
     Arınç, Anayasada, "idarenin bütün eylem ve işlemlerinin yargı denetimine tabi olduğu" hükmünün bulunduğunu anımsattı. 
     TBMM Başkanı Bülent Arınç, Yerel Televizyonlar Birliği Genel Başkanı Şeyda Açıkkol ve beraberindeki heyeti kabul etti. Arınç, geçen dönem yerel medya tarafından, RTÜK Yasası'nda yerel medyanın adeta idamını hazırlayan ve onu yokolmaya götürecek maddeler için mücadele edildiğini ve kendilerinin de buna destek verdiklerini söyledi. Arınç, Cumhurbaşkanı tarafından veto edilen RTÜK Yasası'nın ne zaman yasalaşacağını bilmediğini, hükümetin bunun üzerinde çalışması gerektiğini belirterek, "Meclis bu konuda en doğrusunu yapacaktır" dedi. Arınç, yerel radyoların da bazı taleplerde bulunduklarına dikkat çekerek, Milli Güvenlik Belgesi'nin yasal zemine oturtulmasını ve işlemlerinin hızlandırılmasında yarar olacağını kaydetti. 
     Arınç, bir soru üzerine Partilerarası Uyum Komisyonu'nun Başkanının TBMM Başkanvekili İsmail Alptekin olması için bir yazı gönderdiğini ve komisyonun CHP ve AKP'den 3'er milletvekili ile çalışmasını önerdiğini açıkladı. Arınç, bu komisyonun asıl işlevinin anayasa değişikliği olmasına rağmen, bazı temel yasaları da bu komisyona göndereceğini ifade etti. Arınç, ileriye dönük olarak Seçim Yasası ve Siyasi Partiler Yasası gibi yasa değişikliklerinin de bu komisyonda görüşülmesinde yarar gördüğünü bildirdi. istediklerini sorunları olduğunu, Arınç, "Askeri Şura kararlarının yargı denetimine açılması konusundaki yaklaşımınız nedir " sorusuna da, "Bu sorunuzun birkaç gün önce toplanan Yüksek Askeri Şura YAŞ 
     ile ilgili olduğunu zannediyorum. Bu konuda Başbakan ile Milli Savunma Bakanının takındıkları tavrı kendilerine bırakıyorum. Bu konuda bir yorumda bulunmak istemem. Ama anayasa içinde bir hüküm var. İdarenin bütün eylem ve işlemleri yargı denetimine tabidir diyor. Meseleye bu açıdan bakarsak herhalde sorunuzun cevabı verilmiş olur" karşılığını verdi. Arınç, Fadıl Akgündüz'le ilgili kararın anımsatılması üzerine, bu kararın Siirt seçimlerini de ilgilendirdiğini ve yargı kararlarına saygılı olmak gerektiğini söyledi. 
     
     GİZLİ OTURUM 
     Arınç, bir soru üzerine de TBMM'de Irak'la ilgili gizli oturum tarihinin henüz belirlenmediğini bildirdi. Arınç, Irak'a ilgili olarak TBMM'de karar almak gerekebileceğini, bunun için de Meclis'in bilgilendirilmesi gerektiğini kaydetti. Irak'la ilgili Meclis'te çok özel konular görüşmek gerekebileceğini ve kendisinin de bunu gerekli gördüğünü ifade eden Arınç, TBMM'de yapılacak kapalı bir oturumun ardından Milletvekillerinin daha isabetli oy kullanabileceği görüşünü savundu. Arınç, ancak henüz bu konuda Başbakan Gül ile görüşmediklerini de belirtti. 
     





</TEXT>
</DOC>
