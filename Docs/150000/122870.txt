<DOC>
<DOCNO> 122870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sontur01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Çok ciddi yolsuzluklar var. Damarlarına girdik" 
</HEADLINE>
<TEXT>

     AK Parti Genel Başkanı Recep Tayyip Erdoğan, Türkiye'de çok ciddi yolsuzluklar bulunduğunu kaydederek, ''Ekibimiz, bu yolsuzlukların damarlarına girmiş vaziyette. Bunları da kısa zamanda ifşa edeceğiz'' dedi. 
     Erdoğan, bayram namazının ardından Marmara Üniversitesi İlahiyat Vakfı restoranında vatandaşların bayramını kutladıktan sonra bir konuşma yaptı. 
     Konuşmasında, ''ağır bir yük aldıklarının farkında ve bilincinde olduklarını, bunların altından kalkılamayacak şeyler olmadığını'' ifade eden Erdoğan, şunları söyledi 
     ''Çok ciddi yolsuzluklar var. Bu yolsuzlukların şu anda damarlarına ekibimiz girmiş vaziyette. Bunları da kısa zamanda ifşa edeceğiz. Bütün boyutlarıyla bunlar ifşa edilecek. Bunlar zaten Türkiye'yi rahatlatacak olanlardır. Sadece bu yolsuzlukların çözümü birçok şeyi halledecektir.'' 
     





</TEXT>
</DOC>
