<DOC>
<DOCNO> 103699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas01.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların maması kısa bir mesaj’ 
</HEADLINE>
<TEXT>

Üç Türk genci bir zamanların fırtına eğlencesi’ Tamagotchi’yi cep telefonuna uyarladı. Artık her isteyen cep’inde bir kedi ya da köpek besleyebilecek... 
     GÜLAY FIRAT İstanbul 

     Üç genç beyin Arda Kertmelioğlu, Çiğdem Yıldız ve Zeynep Sarılar bir araya geldi ve cep telefonunda evcil hayvan büyütecek,’ interaktif bir oyun hazırladı Petflirt. 
     Çok değil beş yıl önce dünyada fırtına gibi esen Japon ürünü Tamagotchi’nin sanal bebek bir anlamda cep telefonu versiyonu olan Petflirt ile isteyen herkes cep telefonunda sanal bir evcil hayvan büyütebilecek. 
     Mobilera Genel Müdürü Erhan Öztürk, Türkiye’de ilk kez gerçekleşen Petflirt’in 29 Temmuz’da cep kullanıcılarının hizmetine sunulduğunu, bu sürede kullanıcı sayısının bini aştığını belirtiyor. Öztürk, "Projenin fikir babası Arda. Onun yardımcı kalkanları ise Çiğdem ve Zeynep. Sonuç hayli başarılı oldu" diyor. 
     
İyi bakana "chat" ödülü      Sanal kediniz ya da köpeğiniz acıkıyor, susuyor, ilgi bekliyor, iyi bakılmazsa hastalanıyor. Düzenli beslenmesi ya da uyuması gerekiyor. Unutulursa küsüyor. Sanal köpek gezmek istiyor. 
     Kedi ise karnı tokken beslenirse sinirleniyor. Tüm bunlar, hayvan psikolojisini en iyi şekilde yansıtmak için veterinerlerden alınan bilgi desteğiyle hazırlanmış. 
     Petflirt’te amaç her ne kadar bir evcil hayvan sahibi olmaksa da sanal kedisine ya da köpeğine bir hafta boyunca en iyi şekilde bakanlar, sanal parkta kendileri gibi Petflirt’çülerle tanışma fırsatı da buluyor. Bir süre sonra dileyen kullanıcılar kendi aralarında chat yapabiliyor. 
     
Ne mi yapacaksınız      Petflirt’e dahil olmak için, istediğiniz hayvanın cinsini bir takma isimle birlikte Turkcell 3222 veya 3223’e kısa mesaj olarak yolluyorsunuz. Cep telefonunuzun markasına, özelliklerine göre yazılı veya resimli mesajlarla haberleşiyorsunuz. Kaydınızı yaptıktan sonra ise sanal hayvanınızın günlük durumu mesaj olarak size aktarılıyor. Petflirt kullanıcılarının aylık masrafının yaklaşık olarak 10 milyon lira kadar olacağı belirtiliyor. 
     



 YAŞAM 




















</TEXT>
</DOC>
