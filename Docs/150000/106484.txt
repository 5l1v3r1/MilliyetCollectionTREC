<DOC>
<DOCNO> 106484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yazar/akyol.html </URL>
<DATE> 2002/09/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
6 Ok’un hik yesi 
</HEADLINE>
<TEXT>

     AHMET Hamdi Başar’ın "Atatürk’le Üç Ay ve 1930’dan Sonra Türkiye" adlı önemli eseri 1945’te yayımlanmıştı. 1981’de İTİA tarafından ikinci baskısı yapıldı. 
     Başar, bürokrat değildir. Ekonomik hayatın içinde, İstanbul’da liman işletmelerinin başındadır. 
     Atatürk’ün huzurunda anlattıkları 
     "Başvekil İsmet Paşa Yunanistan’a ve bittabi hiçbir ecnebi memlekete gitmemişti. Yunanistan’da müthiş bir imar hareketi vardı. Yunanlılar pratik bir idare sayesinde Pire Limanı’nı inşaya başlamışlardı. Biz ise bir metre rıhtım, bir metrekare antrepo yapmamıştık. Sadece heyetler kurarak, serbest mıntıka yerini tayine çalışarak, Avrupa’ya adamlar yollayarak kendimizi aldatıyorduk..." 
     Dışişleri Bakanı Tevfik Rüştü’nün buna tepkisi 
     - Emin olun Paşam. Yunanlılar Türkiye’yi ideal şekilde iyi idare edilen bir memleket olarak görüyorlar." Sf. 26 
     
     BAŞAR’A göre, Tek Parti’de "fikir eksikliği" vardır, devlet idaresi yasak koymak sanılmaktadır. "İstismar ve zulüm", halkı canından bezdirmiştir. "Disiplin rejimi" sosyal gerçeklerin "yükseklere" yansımasını engellemekte, Gazi’ye halkın çok memnun ve minnettar olduğu anlatılmaktadır. Sf. 4 - 22 
     Kendinden emin CHP, güdük kalacağını düşündüğü muhalif Serbest Cumhuriyet Fırkası’nın SCF kurulmasına izin verir. Ama halk seller gibi SCF’ye akmaktadır CHP şok içindedir 
     - İnkılap elden gidiyor. Her tarafta irtica başgöstermek üzeredir Sf. 15 
     Serbest Fırka kapatılır. Atatürk huzursuzdur, halkın nabzını tutmak için yurt gezisine çıkar, Başar da geziye davetlidir. 
     Trende, Sivas’a giderken Atatürk sorular sorar 
     - Serbest Fırka’yı kaldırmakla iyi mi ettik Liberalizm nedir Sf. 26 
     Serbest Fırka’nın programı da incelenir ve görülür ki 
     "SCF pratik hayata ait bir takım isteklerle orta çıkmıştır, iktisadi hayatta serbestlik isteyen, devlet müdahalelerini reddeden bir maksada maliktir. Fakat CHP’nin ne istediği malum değil. O vakte kadar CHP’nin bir programa bağlanması düşünülmemiş..." Sf.42 
     
     SERBEST Fırka’nın da savunduğu liberalizmin "sömürgelerde uygulandığı, Türkiye’yi sömürgeleştireceği" önyargısı tekrarlanır. 
     Yapılmış devrimlerden CHP için ilkeler çıkarılır 
     "En büyük eserimiz Cumhuriyet, öyleyse ilk ilkemiz cumhuriyetçilik." 
     İsmet Paşa Rusya dönüşü "mutedil devletçiyiz demişti" öyleyse "devletçiyiz." 
     Laikliğin ne olduğu konusunda Ahmet Hamdi Başar liberal fikirler ileri sürer, Recep Peker karşı çıkar. Atatürk "laiklik" ilkesini yazdırır. 
     Bu şekilde Başar’ın "vecize" dediği "Altı İlke" belirlenir. Recep Peker "Altı Ok" amblemini yapar. Sf. 42 - 54 
     Aykırı’ Başar bir daha çağrılmaz. Kitabını hüzünlü bir dille bitirir "Buğday ve vergi, iki temel dava" tezini işlediği "İktisadi Devletçilik" ile, iş hacmine göre emisyon tezini savunduğu "İnkılap ve Para" adlı çalışmalarını Gazi’ye ve İsmet Paşa’ya bir türlü sunamamıştır. 
     "Yüksekleröde "dünyada da buhran var, biz ne yapalım" denilmektedir. Sf. 132 
     
     







6 Ok’un hik yesi 


Yahya Efendi şarap içer miydi 


Çiller’in hazırlığı 


Bir yıl sonra... 


Politika seçeneği kalmıyor 


"Şu AB Neyin Nesi " 


İtaat ve tahakküm 


Diyarbakır’a bilmukabele 


Faizin, borcun ötesini de konuşsak artık 


Farkına varmadan büyüyoruz kriz öncesinin üstüne çıkacağız 


</TEXT>
</DOC>
