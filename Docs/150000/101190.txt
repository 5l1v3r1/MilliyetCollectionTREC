<DOC>
<DOCNO> 101190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur16.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilin çarptığı özürlü yaya 454 milyon lira ceza... 
</HEADLINE>
<TEXT>

     Ankara'nın Gölbaşı İlçesi'nde, Ankara-Karayolu güzergahından karşıya geçerken bir otomobilin çarptığı tek ayağı olmayan özürlü vatandaş, kazada ayağı kırılmasına rağmen otomobilde hasara neden olduğu gerekçesiyle 454 milyon lira para ödeyeceğini öğrenince şaşkına döndü. 
     E-90 Karayolu'nun Gölbaşı ilçe merkezinden geçen kesimindeki ışıklı kavşakta, geçen ay tek bacağı olmayan İlker Alpan'a, Niyazi Görür yönetimindeki 06 EVY 68 plakalı otomobil çarptı. Kazada, İlker Alpan'ın sağlam bacağı kırıldı. 
     Olay yerinde düzenlenen trafik raporunda, İlker Alpan, yayaya ait asli kusurlardan ''yola birden bire çıkmak'' kuralını ihlal ettiği gerekçesiyle 6 8, sürücü Niyazi Görür ise sürücü tali kusurlarından ''kavşaklara yaklaşırken yavaşlamamak'' kuralını ihlal ettiği gerekçesiyle 2 8 kusurlu bulundu. 
     Sürücü Niyazi Görür, sigorta şirketine başvurarak hasar tespiti yaptırdı. Sürücüye 596 milyon lira hasar tazminatı ödeyen sigorta şirketi, 6 8 kusurlu görülen koltuk değnekli yaya İlker Alpan'dan 454 milyon lira istedi. 
     İlker Alpan, 10 metre ilerideki üst geçidi kullanmadığı için suçlu duruma düştüğünü belirterek, şunları söyledi 
     ''Tek bacağımla, bu koltuk değneklerimle, normalden daha yüksekte olan üst geçide nasıl çıkayım. Normal insanlar bile üst geçidi kullanmakta zorlanıyor. Sigarta şirketi ödeme emri gönderdi ve benden tamponu zarar gören camı kırılan aracın zararı olan 454 milyon lirayı 15 günde ödememi istiyor. İtiraz edip, dava açacağım.'' 
     





</TEXT>
</DOC>
