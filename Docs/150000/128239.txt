<DOC>
<DOCNO> 128239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yazar/cemal.html </URL>
<DATE> 2003/01/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derin düşünce, dip duygu 
</HEADLINE>
<TEXT>

     Bazen dip duygular, derinde yatan düşünceler önemlidir. Çünkü bunlar suyun yüzüne vuranla çelişir, paradoks yaratır. Ama gelinen noktayı daha iyi tarif eder, zira havasını suyunu verirler. Kritik karar anlarında ne yapılması gerektiğini bazen daha iyi anlatır, bu dip duygu ve derin düşünceler... 
     Bu pencereden Kıbrıs’a bakıyorum son zamanlarda. Özellikle Türk diplomasi dünyasında dip duyguları, derin düşünceleri yakalamaya çalışıyorum. 
     Diplomat arkadaşlarımla konuşuyorum. Dışişleri’nde önemli merkezlerde büyükelçilik yapmış, Türk devlet bürokrasisinin en önemli birkaç görevinden biri olan Dışişleri Müsteşarlığı’nda bulunmuş büyükelçilerimizle sohbetlerim oluyor. 
     Dip duygular farklı. 
     Derin düşünceler farklı. 
     Kırk yıldır elde çekiçle, yani Kıbrıs’la dolaşanları bir yana bırakıyorum. Onlar her şeyi çivi gibi görmeye devam ediyorlar. Yani Kıbrısçılar ayrı bir kategori. Kırk yıl sonra Kıbrıs’ı bırakıp resmin bütününü görebilmeleri, artık Kıbrıs’ta çözümsüzlüğün çözüm olmadığını anlamaları olanaksız. 
     Ama herkes onlar gibi değil. 
     Bir büyükelçimiz şöyle yakındı 
     "Dışişleri cambazlığı bitiyor artık. 38 yıldır bu işin içindeyim. Türkiye olarak Kıbrıs ne yazık ki bir fiyaskodur. Bunca yıl ne yapabildik 200 bin Kıbrıslı Türk için Bugün Güney 16 bin dolar, Kuzey 3 bin dolar... Bin dereden su getirebilirsiniz. Ama sonuç bu İnsanlar refah istiyor. Daha iyi yaşamak istiyor. Bunun için artık Dışişleri cambazlığının bittiğini, bunun yerini çözümü hakikaten isteyen siyasi otoritenin, siyasal kararlılığın yer alması gerektiğini söylüyorum." 
     Bu sözlerin altını çizin. 
     Bu dip duygu ve düşünceler sıradan bir Türk diplomatının sözleri değildir. Avrupa Birliği uğruna Kıbrıs Türklerini Rumlara satmak isteyen, yani ver kurtulcu ya da teslimiyetçi bir Türk diplomatının değerlendirmeleri değildir. 
     Ama artık çözüm çanlarının çaldığını, hem Kıbrıs’ta hem Türkiye’de yaşayan Türkler için daha iyi bir geleceğin Avrupa’da yattığını görebilen, yani resmin bütününü kavrayabilen bir Türk diplomatının değerlendirmesidir. 
     Daha doğrusu 
     Dip duygunun taşmasıdır 
     Kıbrıs’ın son çeyrek yüzyıldır Türkiye’nin yaşadığı birçok önemli sorunun anası olduğunu belirten kıdemli büyükelçilerimizle konuştum. Kıbrıs’ın yıllar içinde Türk dış politikasının manevra alanını daraltan, Türk diplomasisinin yaratıcı enerjisini bir dipsiz kuyuda tüketen bir sorun olduğunu anlatan diplomatlarımızla sohbetlerim oldu. 
     Sonuç iki cümleyle özetlenebilir 
     "Haklı dava savunuldu. Artık çözüm zamanı " 
     Türk diplomasisi, milliyetçi reflekslerin ister istemez güçlü olduğu bir dünyadır. Bu refleksler en çok, Kıbrıs ve Türk - Yunan ilişkilerinde keskinleşir. 
     Ama Türk diplomasi dünyası aynı zamanda kökleri derinlere giden bir hülyanın asli sahiplerindendir. Bu hülya, Avrupa’nın da bir parçası olmaktır. Avrupa Birliği içinde yer almaktır. Bu, Türk diplomasisinin tarihsel bir misyonudur aynı zamanda. 
     Bu hülyanın sahipleri, Türkiye’nin böylece Atatürk’ün de işaret ettiği değerler coğrafyasına kesin olarak demir atacağını bilirler. Bu nedenle, Atatürk’ün çağdaş uygarlık projesiyle eş anlam taşıdığı için AB’nin öteden beri Türk diplomasi dünyasında ayrı bir yeri vardır. 
     Dikkat edin 
     İpin inceldiği yer burası. 
     Bazı Baasçı, Üçüncü Dünyacı kafalar - ya da dinozorlar - bu gerçeğin çok iyi farkındalar. Kıbrıs’ta çözüm umutları söndü mü, Türkiye’nin Avrupa hülyasının da kendiliğinden torpilleneceğini biliyorlar. 
     Bu nedenle ipi incelttikçe inceltiyorlar. Hinoğluhince yapıyorlar bunu. Sözde pazarlık adına yapıyorlar. Soğuk savaştan kalma cılkı çıkmış klişelerle yapıyorlar. Kutsal dava adına yapıyorlar. Şoven milliyetçiliği mıncıklayarak yapıyorlar. 
     Dertleri başka bunların. 
     Türkiye’yi başka sulara çekmek AB’ye sırtını döndürmek, içine kapatmak... Bu oyuna gelecek mi Türk diplomasisi Tarihsel misyonuna bilerek bilmeyerek ihanet edecek mi 
     İhtimal vermiyorum. 
     Dip duygular ve derin düşünceler de böylesine bir tarihsel hataya düşülmeyeceğine işaret ediyor. Eğer gerekli medeni cesaret sergilenir ve siyasal irade ve kararlılıkla elbirliği yapılırsa, Kıbrıs Türklerinin de, Türkiye’nin de 2003’te önü açılır diye düşünüyorum. 
     
     







2003’ten 2023’e 


Beyinsel bahçelerden buketler 


Mumcu’ya soru 


Amerikalı askere NATO hukuku olmaz 


Derin düşünce, dip duygu 


YAŞ ile MGK’ya dokunmayın 


Havva 2 


Mavi kardan adam 


Yeni yıla girerken 


Korkak bezirg n ne k r eder ne ziyan 


Yunan başkan 


Denktaş, bunları 1964’te biliyordu... 


Yeni yılda iktidar 


Telefon defterinizden Tayyip’i silin 


Bundan sonra Doğu’ya özel teşvik yok 


Koç, tüketiciyi kredi kartından yakalayacak 


</TEXT>
</DOC>
