<DOC>
<DOCNO> 143029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo06.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Gaziantep maçının hazırlıklarına başladı... 
</HEADLINE>
<TEXT>

     Elazığspor Kulüp Başkanı Baki Aydın, Fenerbahçe karşısında galibiyeti kaçıran taraf olduklarını belirterek, ''Oynadığımız bu futbolla bulunduğumuz yerde olmamamız gerekiyor'' dedi. 
     Aydın, yaptığı açıklamada, Fenerbahçe karşısında 76 ve 77. dakikalarda çok basit hatalar sonucunda iki gol yediklerini anlatarak, çok iyi mücadele etmelerine rağmen 3 puanı almadıklarını söyledi. 
     ''Oynadığımız oyunla bulunduğumuz yerde olmamamız gerekiyor'' diyen Aydın, ''Futbolcularımız çok iyi mücadele ediyor ancak elde ettikleri galibiyeti koruyamıyor. Tüm bunlara rağmen çok iyi oynadık. Artık önümüzdeki maçlara bakacağız'' diye konuştu. 
     Elazığspor'un Fenerbahçe maçına, ''Burası Elazığ, burada küfür yok'' pankartıyla çıktığını anımsatan Aydın, taraftarların küfür etmeden centilmence maçı izlediğini ve trbinlere gelen bayanların da hiç rahatsız olmadığını sözlerine ekledi. 
     Öte yandan, Elazığspor, Gaziantepspor ile Çarşamba günü yapacağı erteleme maçının hazırlıklarına başladı. 
     





</TEXT>
</DOC>
