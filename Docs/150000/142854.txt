<DOC>
<DOCNO> 142854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yazar/yilmaz.html </URL>
<DATE> 2003/03/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İKV’nin başına Diyarbakırlı yetim Ökütçü’ 
</HEADLINE>
<TEXT>

     Ökütçü’nün çocukluk yıllarından başlayacağım. Aslında Ökütçü bu öyküyü Marmara Üniversitesi’nde olası savaş nedeniyle verilen "Yetimler ve Öksüzler Konferansı"nda anlatmıştı ancak, hikayenin kahramanının kendisi olduğunu söylememişti. 
     Diyarbakır’dan ABD’ye, oradan Avrupa Birliği lobisine uzanan bir gezi .. 
     Henüz ilköğretim çağındayken, babasını yitirdi. Komşularının yardımı ile Diyarbakır’da ilkokulu bitirirken, evin geçimine de, ipek el tezgahında çıraklık yaparak katkı sağladı. 
     Okulun başarılı çocuğuydu, Nuri müdür onun adına Darüşşafaka sınavlarına başvurdu. Yazılıyı kazandı, sözlü için Diyarbakır’dan üç gün - üç gece sürecek İstanbul yolculuğu için trene kondu 
Koç’ta ilk öğrenci      Haydarpaşa Garı’na indiğinde gözü denizde, aklı hemşerisinin otelindeydi. Sıkı sıkı tenbih edilmişti Sakın sana yardım etmek istediğini söyleyen birinin peşine takılma. Takılmadı, oteli buldu. Hemşerisi evde misafir etti, ertesi sınava girdi, peşinden Diyarbakır’a yola çıktı. 
     Diyarbakır’da herkes ona "Maşallah" diyordu, o artık İstanbul’da okuyacaktı. Güzel, çok güzel okudu. Robert Kolej Yüksek Okulu Kimya Mühendisliği’ni de bitirdi. 
     31 yılını geçtiğimiz ay doldurduğu Koç Topluluğu ile ilk buluşmasına sıra geldi. Vehbi Koç’un kurduğu Türk Eğitim Vakfı’nın yurtdışında eğitime gönderdiği ilk 10 üniversiteli arasındaydı. Amerikaya’ya birlikte gittiği gençler arasında, TÜSİAD başkanlarından Erkut Yücaoğlu ve Yeni Asır yöneticilerinden Aydın Bilgin de vardı. 
     Vakfın gönderdiği Syracuse Üniversitesi’nde 1971 yılında yüksek lisans programını tamamlayan Ökütçü, dönüşünde Koç Topluluğu’nda çalışmaya başladı. 
     Ram - Amerika, Düzey Pazarlama, Bozkurt Tekstil, Maret gibi şirketlerde üst düzey yöneticilik görevlerinin ardından, geçen ay emekli olduğu Koç Holding Tüketim Grubu Başkan Yardımcımlığı’na geçti ve şimdi bu gruba danışman olarak hizmet veriyor. 
     Ona hep isim takıldı... Çünkü özellikleri olan biriydi. Koç’ta, şirketleri yeniden yapılandırması, yani kimini kapatıp, kimini birleştirmesi nedeniyle Mustafa Koç, "Terminatör" derdi. Darüşşafaka’da sınıf arkadaşları ise "Kürt, mağara numaran kaç" diye seslenirlerdi. 
     
Zapsu’nun yerine      AB ülkeleri ile lobi yürüten İKV’nin başkanı Diyarbakır’dan geldi, Mesut Yılmaz’ın "AB’nin yolu Diyarbakır’dan geçer" sözünü hatırlatırcasına... 
     Darüşşafakalılar Derneği Başkanı da olan Ökütçü, DEİK’in Washington programında, Amerikan - Türk İş Konseyi ATC Yönetim Kurulu üyesi olarak yer alacak. 
     Ökütçü, 16 - 19 Mart tarihleri arasında yapılacak ATC toplantısında, Tayyip Erdoğan’ın danışmanı ve Dünya Fındık Konseyi Başkanı Cüneyt Zapsu’nun yerine tarım konulu konferansa katılacak. ATC toplantılarının kapanış konuşmasını ise İstanbul Büyükşehir Belediye Başkanı Ali Müfit Gürtuna yapacak. 
     AB lobisi yürütecek İKV’ye, Amerika deneyimleri kuvvetli bir başkanın gelmesi de bu konjonktürel bir durum mu dersiniz 
     
     







Amerika bize yardım etmeli 


Doğrusu Bush’undan da, Irak’ından da, tezkeresinden de gına geldi 


Vah memleketim 


Ankara’yı bir kere daha aramayacağız’ 


Güçlü devlet olmak için 


Rahatsız ve iktidarsız 


Kabahatli kim 


Kıskaca karşı çare ne 


Ya içindeyiz çemberin ya da içinde 


"Ver de kurtul kuşatması..." 


Johnson mektubu ve Bush 


Neden kalkınmış tek Müslüman ülke yok 10 


Mektuplarım var 


Ondülacı’ Mehmet’ten kuaför Erdem’e 


İKV’nin başına Diyarbakırlı yetim Ökütçü’ 


</TEXT>
</DOC>
