<DOC>
<DOCNO> 107073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur45.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, İstanbul yerine Muğla'yı tercih etti 
</HEADLINE>
<TEXT>

     DYP'nin Yüksek Seçim Kurulu'na YSK bildirdiği aday listelerinde 17 milletvekili yer almadı. Genel Başkan Tansu Çiller, daha önceki seçim bölgesi İstanbul'un yerine Muğla'yı tercih etti. 
     Genel Başkan Yardımcısı Hayri Kozakçıoğlu, bir süre önce ANAP'tan DYP'ye geçen Balıkesir Milletvekili Agah Oktay Güner ile MHP'den geçen eski bakanlardan Çorum Milletvekili Abdulhaluk Mehmet Çay DYP listelerinde yer bulamadı. 
     Eski Genelkurmay Başkanlarından Kilis Milletvekili Doğan Güreş, Konya Milletvekili Mehmet Gölhan ve Şanlıurfa Milletvekili Necmettin Cevheri'nin ise adaylık başvurusunda bulunmadığı öğrenildi. 
     DYP Genel İdare Kurulu üyelerinden 8'inin seçim çevreleri değiştirilirken, 6'sı son sıralarda yer aldı. 
     ANAP kökenli Yıldırım Akbulut İstanbul 2. bölge 1. sıra, Turhan Tayan Bursa 1. sıra, Eyüp Aşık Trabzon 1. sıra, Enis Sülün Tekirdağ 1. sıra, Suha Tanık İzmir 1. Bölge 1. sıra ve Mahmut Bozkurt Adıyaman 1. sırada yer buldular. 
     DGM eski cumhuriyet başsavcılarından Talat Şalk, İzmir 2. bölge 3., sanatçı Metin Şentürk 1. bölge 4. sırada aday gösterilirken, eski Bursa Emniyet Müdürü Orhan Taşanlar kendisine yer bulamadı. 
     Seçim işbirliği çerçevesinde bugün DTP Genel Başkanlığı'ndan ayrılan Mehmet Ali Bayar İzmir 2. bölge birinci sıradan, ATP Genel Başkanlığından ayrılan Tuğrul Türkeş de Kayseri 1. sıradan aday gösterildi. 
     





</TEXT>
</DOC>
