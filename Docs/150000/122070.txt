<DOC>
<DOCNO> 122070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yasam/ayas.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen başını copa’ çarptı 
</HEADLINE>
<TEXT>

Polise kimlik sorup gözaltına alınan öğretmen için emniyete giden meslektaşı kanlar içinde çıktı. Açıklama Kapıya çarptı ’ 
     NAMIK KEMAL KILINÇ DHA 

     Antalya Serik’te talihsiz bir olay, polislerle öğretmenleri karşı karşıya getirdi. 
     Gerginliğe yol açan olay, önceki gün Serik Emniyet Müdürü Selman Kerimoğlu’nun polis eşi Serpil Kerimoğlu’nun, bir öğrenciye yardım için iki sivil kadın polisle Cumhuriyet İlköğretim Okulu’na gitmesiyle başladı. İddiaya göre Kerimoğlu, koridorlarda dolaşırken Okul Müdürü Ergin İpteç’le karşılaştı. Müdür İpteç, sınıflara girip çıkan kadınlara kim olduklarını sorunca terslendi ve Biraz sonra kim olduğumuzu gösteririz’ cevabını aldı. Aralarından birinin Polisiz’ demesinin ardından, üç kadın okuldan ayrıldı. 
     
     Üç günlük rapor aldı 
     Olayı bildirmek üzere kaymakamlığa giden İpteç, çıkışta gözaltına alındı. İpteç’in gözaltına alındığını öğrenen öğretmenler de, Emniyet Müdürlüğü önünde toplandı. Bu sırada eşi ile dışarı çıkan Selman Kerimoğlu, gazetecileri Ne arıyorsunuz burada Bir olay mı var Başka olaylarda neredeydiniz ’ diyerek azarladı. 
     Kerimoğlu, ardından da açıklamalarına tepki gösteren Öğretmenevi Müdürü ve öğretmen Servet Kaş’ı içeriye çağırdı. Kısa süre sonra yüzü gözü kan içinde dışarı çıkan Kaş, bir sivil polisin kendisini tekme tokat dövdüğünü, bir odaya kitlemeye çalıştığı sırada elinden kurtulup kaçtığını iddia etti. 
     Olay, dışarda bekleyen öğretmenler arasında öfkeye neden olurken, Kaş, üç günlük rapor aldı. 
     
     Atatürk’e şik yet ettiler 
     Olayı protesto eden öğretmenler, İpteç’in serbest bırakılmasıyla Emniyet önünden ayrılırken, okula gelen kim olursa olsun kimlik bilgilerini sorduklarını ifade eden İpteç ile Kaş, emniyet müdürü ve polisler hakkında savcılığa suç duyurusunda bulunacaklarını belirtti. 
     Serik Belediye Başkanı Mehmet Habalı ise, olayın sorumlularını büstüne siyah çelenk koyduğu Atatürk’e şik yet etti. Türk Eğitim Sen temsilcileri de yaşananları şiddetle kınadıklarını ve olayın takipçisi olacaklarını ifade etti. Serik’e giden Antalya Milli Eğitim Müdürü Süleyman Akyüz de, öğretmenlerin arkasında olduğunu bildirdi. 
     Serik Kaymakamı Mehmet Aydın ise, iddiaların gerçeği yansıtmadığını savundu. Aydın, Kaş’ın emniyet müdürlüğü önündeki kargaşada darp izi aldığını ileri sürerek, görev aldığı yerlerde bu tür olayların kesinlikle yaşanmayacağını iddia etti ve olayla ilgili pazartesi günü idari soruşturma açacağını söyledi. 
     



 YAŞAM 


















</TEXT>
</DOC>
