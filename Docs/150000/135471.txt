<DOC>
<DOCNO> 135471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko08.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen yarın Türkiye'ye geliyor... 
</HEADLINE>
<TEXT>

     IMF Türkiye Masası Şefi Juha Kahkonen yarın yeniden Türkiye'ye geliyor. 
     Kahkonen başkanlığındaki IMF heyeti Türkiye ile IMF arasında geçen yıl ekim ayından bu yana aralıklarla devam eden stand-by anlaşmasının dördüncü gözden geçirme çalışmalarına devam edecek. Dördüncü gözden geçirmenin IMF İcra Direktörleri Kurulu tarafından onaylanması halinde Türkiye, stand-by kredisinin 1.6 milyar dolarlık yeni bir dilimi daha serbest bırakılacak. 
     Stand-by anlaşmasının dördüncü gözden geçirme çalışmaları geçen yıl ekim ayında başlamış ancak Türkiye'nin seçim sürecine girmesi nedeniyle tamamlanamamıştı. Yeni hükümetin kurulmasından sonra Türkiye'ye gelen IMF heyetiyle geçen yıl aralık ayında yapılan görüşmeler de de gözden geçirme çalışmaları tamamlanamamıştı. 
     IMF,hükümetin 2003 bütçesi, özelleştirme, Pamukbank sorunu gibi konularda somut adımlar atmasını istemişti. 
     





</TEXT>
</DOC>
