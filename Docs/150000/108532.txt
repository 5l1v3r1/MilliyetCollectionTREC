<DOC>
<DOCNO> 108532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur05.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Irak'a olası bir müdahale Türk hacıları etkilemez" 
</HEADLINE>
<TEXT>

     Diyanet İşleri Başkanı Mehmet Nuri Yılmaz, ABD'nin Irak'a müdahalesiyle çıkacak olası savaşın Türk hacıları etkilemeyeceğini belirtti. 
     Hacla ilgili görüşmelerde bulunmak üzere bugün Suudi Arabistan'a gideceğini belirten Diyanet İşleri Başkanı M. Nuri Yılmaz, Türkiye'ye verilen hac kotasının 70 bin civarında olduğunu hatırlatarak, bu kotanın artırılması için Suudi yetkililerle görüşeceğini bildirdi. 
     Hacca gitmek için 80 bine yakın hacı adayının 81 ilin müftülüklerine başvuruda bulunduğunu anlatan Yılmaz, şu bilgileri verdi 
     "Bu hacı adaylarının arasından hacca gidecek 70 bin kişi il müftülüklerinin camilerde kamuoyuna açık düzenlediği kuralarla belirlendi. Kuralara katılan hacı adaylarının gözü önünde de asil adaylar açıklandı. Adaylar Ekim ayında il müftülüklerine başvurarak resmi işlemlerini başlatacaklar. İşlemleri tamamlanan adaylar Ocak ayından itibaren uçakla hacca gönderilecek." 
     





</TEXT>
</DOC>
