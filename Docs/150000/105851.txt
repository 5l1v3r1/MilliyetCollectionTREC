<DOC>
<DOCNO> 105851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yasam/yas05.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye sapığı yine korkuttu 
</HEADLINE>
<TEXT>

     ELVAN EZBER İstanbul 

     Eğitim öğretim sezonunun başlamasına çok az bir süre kala Ümraniye ve Kadıköy bölgesindeki veliler sapık korkusu yaşıyor. 
     Bir yıl içerisinde dokuz öğrenciye tecavüz ettiği iddia edilen Ümraniye sapığı, dün yine ortaya çıktı. Kendisine bu kez kurban olarak 11 yaşındaki Ç.H.’yi seçen sapık, küçük kızı "Ben babanın arkadaşıyım. Seni ona götüreceğim" diyerek kandırdı. Sapıkla beraber mahalleden uzaklaşan Ç.H. kısa süre sonra gazetelerden robot resmini gördüğü sapığı tanıdı ve kendisini bırakmasını isteyerek bağırmaya başladı. Bunun üzerine yakalanacağını anlayan sapık da Ç.H.’yi bırakıp koşarak olay yerinden uzaklaştı. Vatandaşlar tarafından en yakın polis karakoluna götürülen Ç.H. sapığı suratındaki izler ve kesik kulağından tanıdığını söyledi. Olayın ardından harekete geçen polis, robot resmi baz alarak araştırma başlattı. 
     



 YAŞAM 


















</TEXT>
</DOC>
