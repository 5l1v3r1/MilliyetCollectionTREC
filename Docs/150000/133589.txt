<DOC>
<DOCNO> 133589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/asik.html </URL>
<DATE> 2003/01/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bush versene... 
</HEADLINE>
<TEXT>

     Hans Blix Irak’ı hafif satmakla birlikte yine de "kuşku" dan başka birşey getirmemişti BM’ye... Ne var ki o biraz kuşku da ABD’ye yeterli... 
     Kurt kuzuyu yemeye karar vermişse fazla kanıta ve BM kararına gerek yok. 
     ABD ve İngiltere’nin BM temsilcileri dün aynı iddiya dile getirdi 
     - Efendim Irak Güvenlik Konseyi kararlarına uymuyor... 
     Aynı ABD ve İngiltere İncirlik’ten kaldırdıkları uçaklarla BM kararı olmaksızın günübirlik Irak’ı bombalıyor. Kimse "ne yapıyorsun " demiyor... 
     Kuzey Kore’nin elinde atom silahı bulunduğu kesin... Ne var ki ABD Kuzey Kore ile problemi diplomatik yoldan çözeceğini bildiriyor. 
     Irak’ın elinde kitle imha silahı bulunmadığını ispat edememesini ise 1 milyon masumu bombalar altında ezerek cezalandıracak. 
     Biraz ötedeki İsrail, depolarındaki 40 atom bombasıyla nanik yapıyor... 
     Türkiye ne yapıyor peki Bir yandan BM kararı deyip duruyoruz bir yandan BM kararı beklemeden saldırmaya kararlı Amerika’ya yer açıyoruz... Bu konu Meclis’e ne zaman gidecek Amerika Türkiye’ye asker yığıp saldırıyı başlattıktan sonra mı Ne zaman 
     
     Affedip unutmak, nefret edip sürekli hatırlamaktan çok daha iyidir. 
Jean Monet 

Tek parti avantajı...      Mustafa Balbay Hükümet’in Kıbrıs politikalarını aktarıyor 

</TEXT>
</DOC>
