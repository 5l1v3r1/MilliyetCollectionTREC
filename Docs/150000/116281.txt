<DOC>
<DOCNO> 116281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/siyaset/siy05.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bin ölüye seçmen kartı 
</HEADLINE>
<TEXT>

Seçmen kartı kargaşası sürüyor. YSK, Sakarya’daki deprem kurbanlarına da kart gönderdi... 
     ZAFER TOKUŞ Adapazarı DHA 

     Genel seçimlere iki gün kala seçmen bilgi kartı dağıtımındaki kargaşa devam ediyor. Sakarya’da, Marmara depreminde hayatını kaybeden yaklaşık 5000 kişiye de seçmen bilgi kartı gönderildi. 
     Adapazarı’nda yaklaşık 5 bin seçmenin bulunduğu Semerciler Mahallesi’nin muhtarı Cihan Alemdar, YSK’ya bildirilmesine rağmen seçmenlere dağıtılmak üzere gelen kartlar arasında, Marmara depreminde hayatını kaybedenlerin bulunduğunu söyledi. 
     
     İsimler silinmedi...’ 
     Seçim kararı alındıktan sonra askıya çıkan listelerde depremde ölenlerin isimlerini belirleyip YSK’ya bildirdiklerini söyleyen Alemdar, "Ancak, YSK listelerdeki isimleri silmediği için listeler aynen bize geldi. Şimdiye kadar benim kendi mahallemde tespit ettiğim 
     300 ölü var. Ama benim de bilmediklerimle birlikte bu sayı 500’ü bulur. Diğer muhtar arkadaşlarımız da 
     aynı sıkıntıdan dertli" dedi. 
     



 SİYASET 













</TEXT>
</DOC>
