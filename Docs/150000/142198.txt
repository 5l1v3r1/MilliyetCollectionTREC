<DOC>
<DOCNO> 142198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun10.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM kararı Öcalan adil yargılanmadı 
</HEADLINE>
<TEXT>

     Avrupa İnsan Hakları Mahkemesi AİHM , Abdullah Öcalan'ın avukatlarının yaptığı şikayet başvurusuyla ilgili olarak, Türkiye'nin Avrupa İnsan Hakları Sözleşmesi'nin 3, 5 ve 6. maddelerini ihlal ettiği kararına vardı. 
     Avrupa İnsan Hakları Mahkemesi, Abdullah Öcalan’ın bağımsız ve tarafsız bir mahkeme tarafından yargılanmadığı, Türkiye’ye getirildikten sonra uzun süre gözaltında tutulduğu ve mahkemeye makul’ bir zaman içinde çıkarılmadığı gerekçeleriyle Öcalan’ın adil yargılanmadığı kararına vardı. 
     
     KARARA İTİRAZ HAKKI VAR 

     Tarafların karara 3 ay içinde itiraz hakları bulunuyor. Mahkeme’nin 17 yargıçtan oluşan büyük dairesi, itiraz gerekçelerini yeterli bulması halinde davayı esastan yeniden görecek. Türkiye'nin karara itiraz ederek temyiz niteliğindeki Büyük Daire'ye başvuracağı öğrenildi. 
     
     AVUKATLARI YENİDEN YARGILAMA İSTİYOR 

     PKK lideri Abdullah Öcalan, Avrupalı avukatları aracılığıyla, Kenya’dan Türkiye’ye getirilişinin hemen ardından, 16 Şubat 1999 tarihinde Avrupa İnsan Hakları Mahkemesi’ne başvurmuştu. Avukatları iddianamelerinde, Öcalan’ın adil yargılanmadığı öne sürerek, müvekkillerinin serbest bırakılmasını, uluslararası bir mahkemede ya da Türkiye’de yeniden yargılanmasını istemişlerdi. 
     Türk hükümeti ise geçen yıl davayla ilgili olarak Strasbourg’a gönderdiği belgede, Öcalan’ın gördüğü muamelenin politik düşüncelerinden değil, yönettiği terör eylemlerinden kaynaklandığını bildirmişti. 
     
</TEXT>
</DOC>
