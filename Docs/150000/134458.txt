<DOC>
<DOCNO> 134458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yazar/sazak.html </URL>
<DATE> 2003/02/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
11 Eylül korkusu 
</HEADLINE>
<TEXT>

     Korkunun adı 11 Eylül. 
     Bush yönetimi, BM Güvenlik Konseyi’nden Irak müdahale yönünde ikinci bir karar çıkartmaya çalışırken, ABD’nin aradığı desteği bulamaması ve askeri operasyonu "tek başına" yapması halinde bu durumun İslam dünyasında yol açacağı tepkilerin 11 Eylül benzeri yeni bir eylemi tetiklemesinden endişe duyuluyor. 
     Bu olasılık, ABD Senatosu Dışilişkiler Komisyonunda dinlenilen Bush yönetimi sözcülerine açıkça soruldu. 
     Başkan Bush’un, "Birliğin Durumu" konuşmasında epeydir unutulan El - Kaide Irak bağlantısını yeniden gündeme getirmesi, Blix raporunda, "dumanı tüten silah bulamayan" BM denetçilerine yeni bir kanıt sunma yerine, 11 Eylül korkusunu canlandırma politikasının bir ürünüydü. 
     Bu korku, o kadar yersiz olmasa da, ABD yönetimi açısından "inandırıcı" olmaktan uzak bir silah. Afganistan’da iki yıldır bulunamayan Usame Bin Ladin ve El Kaide bağlantılı 11 Eylül eyleminin Irak’a müdahale için gerekçe yapılmasına kim inanır Nitekim Amerikalı senatörlerin, ABD Dışişleri Bakan Yardımcısı Armitage’ı sıkıştırması üzerine Bush’un sözleri 11 Eylül’den çok, El Kaide - Irak ilişkisi olarak düzeltildi. 
     Saddam’ı devirme uğruna Irak’ta yapılacak "haksız savaşın" İslam dünyasındaki radikal güçlere yeni 11 Eylül’ler için "terör davetiyesi" çıkarıp çıkarmayacağını görmek ABD için o kadar da zor değil. 
     Kuveyt’in işgaline ABD adına "yeşil ışık" yakmakla suçlanan Bağdat eski Büyükelçisi April Glaspie’yi Irak lideri Saddam Hüseyin, 1990 yazında uyarıyor 
     "Irak’a füzeler ve uçaklarla gelebilirsiniz, ama bizi her türlü tedbirden vazgeçecek noktaya getirmemeye dikkat edin. O zaman, ölümü seçeriz biz de size zarar verebiliriz. 
     Birleşik Devletler’e çıkarma yapamayız ama Araplar, bireysel olarak size ulaşabilir." 
     Glaspie ile Saddam Hüseyin arasındaki bu konuşmanın gelecekte nasıl bir tehdit oluşturacağını 11 Eylül’e dek kimse önemsemedi. Ortadoğu barışına yıllarca kayıtsız kalındı. İsrail’in Filistin üzerindeki baskılarına göz yumuldu. 
     "Usame bin Ladin, Körfez Savaşı küllerinden doğdu " 
     Ve 1990’ların başında, ABD, Saddam’ın ordularını Kuveyt’ten çıkartırken bugünkü kadar yalnız değildi. Güvenlik Konseyi kararıyla, uluslararası güç oluşturuldu. Körfez’e müdahale edildi. 
     12 yıl sonra durum çok farklı. ABD, kendisi "işgalci" ülke olmaya aday. Bu tutumuyla yalnız Arapları değil, Fransa’dan Rusya’ya, Çin’den Almanya’ya, dünyanın önde gelen ülkelerini karşısına alıyor. Güvenlik Konseyi’nden ikinci bir karar çıkartmakta zorlanıyor. 
     Türkiye dahil, eski müttefiklerinin çoğu tedirgin. 
     Bush, ateşle oynuyor 
     
     







YÖK ve irtica 


Saçımız ak mı, kara mı önümüze düşerken... 


Ak demokratlar 


Kritik kararlar 


Devlet yönetimi, güven, istikrar 


"Savaşta ne yaptın baba " 


Eğitim yerel yönetimlere devredilmeli mi 


Bölünen birlik 


Daracık daracık sokaklar... Mimari yüreğimi yaralar 


"Ver de kurtul " 


11 Eylül korkusu 


Yoksulluk Davos’un da gündemindeydi 


Her rakama inanmayın 


Kişiye özel uygulamalar ülkesi 


</TEXT>
</DOC>
