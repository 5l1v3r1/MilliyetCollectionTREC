<DOC>
<DOCNO> 118340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/guncel/gun03.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ın gazları ordumuza vız gelecek 
</HEADLINE>
<TEXT>

Irak’la yaşanacak olası savaşta Mehmetçik’i, Saddam’ın öldürücü gazlarından TÜBİTAK’ın geliştirdiği "NBC giysileri" koruyacak... 
     ÖNAY YILMAZ İstanbul 

     Milli Savunma Bakanlığı, Türk Silahlı Kuvvetleri için, TÜBİTAK’ın buluşu olan NBC nükleer, biyolojik, kimya giysilerden 300 bin adet sipariş verdi. Enstitü Müdürü Doç. Dr. Tarık Baykara, ABD’nin Irak’a müdahalesi sonucu Türk ordusunun da savaşa girmesi durumunda, bu sayının 1 milyona kadar çıkacağını söyledi. Baykara, bu elbiseler için karbondan özel bir madde kullandıklarını belirtti. 
     
     BİRKAÇ AYDA BİTER’ 
     Giysilerin üretimi konusunda bilgi veren Doç. Dr. Sunullah Özbek de, Savunma ve Sanayi Müsteşarlığı’ndan, üretimi yapacak firmanın belirlenmesi yönünde haber beklediklerini kaydetti. Özbek, "Firma belirlenir belirlenmez teknik altyapıyı kuracağız. Az bir altyapı değişikliğiyle üretime geçebiliriz. Sanıyorum giysiler birkaç ayda hazır olur" dedi. 
     
     IRAK KAPALI KUTU’ 
     Bu arada nükleer, biyolojik ve kimyasal gazların insanlar ve çevre üzerinde yarattığı etkileri dezenfekte eden cihazı üreten Osman Erkul, dünyada 28 çeşit kimyasal silah bulunduğunu, bunların hepsinin öldürücü olduğunu anlattı. Erkul, Irak’ın sıkıştığı takdirde bunları atabileceğini vurgulayarak, "Irak kapalı kutu, ancak bildiğimiz kadarıyla ellerinde anında öldürücü etkisi olan sinir gazları var" şeklinde konuştu. 
     
28 ölümcül gaz var      Erkul, dünyada kullanılan ve gizli tutulan öldürücü kimyasal gazlardan bazılarını ve etkilerini şöyle sıraladı 

</TEXT>
</DOC>
