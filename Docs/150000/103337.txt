<DOC>
<DOCNO> 103337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun13.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler, suları yükselen gölde zamana karşı yarışıyor... 
</HEADLINE>
<TEXT>

     Çin'de yaz selleri nedeniyle milyonlarca evi su altında bırakacak Dongting Gölü'nün taşmasına engel olabilmek için, yüz binlerce kişi zamana karşı yarışıyor. 
     Pazar gününe kadar kabarması beklenen Lüksemburg büyüklüğündeki gölün etrafına kurulan setlerin aşılması halinde, 10 milyon kişinin yaşadığı tarım alanları su altında kalacak. Ayrıca 7 milyon nüfuslu Wuhan ile 6 milyon nüfuslu Çangşa da selden etkilenecek. 
     Bu nedenle Çin halkı, kabaran 4 nehir ile göl etrafına barajlar oluşturdu. 
     Yetkililerin verdiği bilgiye göre, Hunan eyaletinde yaklaşık 900 bin kişi, Dongting Gölü'ne akan Yangtze ırmağının aşırı yağmurlardan yükselmesi nedeniyle etrafına kum torbalarıyla setler kurdular. 
     Yerel bir yetkili, ''Onlar gölü kuşattılar. 900 bin kişi sellerle mücadele ediyor. Her yerde halk var'' dedi. 
     Bu arada, birçok bölgede binlerce kişi, askerlerin yardımıyla daha yüksek yerlere tahliye ediliyor. 
     





</TEXT>
</DOC>
