<DOC>
<DOCNO> 107766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sontur10.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava geliyor 
</HEADLINE>
<TEXT>

     Türkiye, yarın Orta Akdeniz ve Balkanlar üzerinden gelen yeni bir yağışlı havanın etkisine girecek. Kuzey Ege, Marmara'nın güney ve doğusu ile Batı Karadeniz'de yarın şiddetli yağış bekleniyor. 
     Devlet Meteoroloji İşleri Genel Müdürlüğü'nden yapılan açıklamaya göre, kuzey ve batı kesimlerde halen devam eden sağanak yağışlar, yarın Orta Akdeniz ve Balkanlar'dan gelecek yeni yağışlı havayla birlikte etkisini artıracak. 
     Yarın sabah saatlerinde Kuzey Ege ile Marmara'nın güneyinde, öğle saatlerinden itibaren Marmara'nın doğusu ile Batı Karadeniz'de görülecek şiddetli yağışlar, 17 Eylül Salı ve 18 Eylül Çarşamba günleri Orta ve Doğu Karadeniz'de etkisini sürdürecek. 
     Etkili sağanak ve gökgürültülü sağanak yağış anında, yer yer kısa süreli fırtına görülecek. 
     Hava sıcaklığı yağış alan yerlerde azalacak. 
     Yetkililer, yarın Batı bölgelerde, Salı ve Çarşamba günleri Orta ve Doğu Karadeniz'de beklenen şiddetli sağanak yağış ve yağış anındaki kuvvetli rüzgarın oluşturacağı olumsuz şartlara karşı ilgililer ile yeni öğretim yılının başlayacak olması nedeniyle velilerin ve öğrencilerin tedbirli olmalarını istedi. 
     





</TEXT>
</DOC>
