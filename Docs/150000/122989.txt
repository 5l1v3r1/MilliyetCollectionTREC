<DOC>
<DOCNO> 122989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun16.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Mali Sorumlusu Türkiye'nin maliyeti hesaplanamaz 
</HEADLINE>
<TEXT>

     AB'nin mali işlerden sorumlu komisyon üyesi Michaele Schreyer, Türkiye'nin AB'ye üye olması halinde ortaya çıkacak maliyetin, şu anda hesaplanamayacağını söyledi. 
     Schreyer, Alman Financial Times gazetesinin bugünkü sayısı için verdiği demeçte, basında yıllık 20 milyar dolarlık bir miktarla ilgili çıkan haberlerin tamamen temelden yoksun olduğunu belirterek, ''Çünkü, şu anda ortak tarım ve yapısal politika için harcama kriterlerinin orta vadede nasıl gelişeceği bilinmiyor'' dedi. 
     Schreyer, Türkiye-AB yakınlaşması için şu anda 170 milyon doları bulan üyelik öncesi yardım miktarlarında bir artışın mümkün olabileceğini belirterek, ''Türkiye'deki reformları desteklemek için bu yardımın güçlendirilmesinin AB'nin yararına olacağını düşünüyorum'' dedi. 
     





</TEXT>
</DOC>
