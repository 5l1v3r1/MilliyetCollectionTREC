<DOC>
<DOCNO> 112263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sonspo15.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye ceza 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Fenerbahçe Kulübü'ne 1 maç seyircisiz oynama ve toplam 3 milyar lira para cezası verdi. 
     PFDK bugün yaptığı toplantısında, Fenerbahçe ye, Elazığspor karşılaşmasında Fenerbahçeli seyircilerin, Futbol Müsabaka Talimatı'nın 29. maddesine göre, devamlılık arz eden çirkin ve edebe aykırı tezahüratlarından dolayı, hakem tarafından 1 no'lu anonsun, ihtara rağmen ihlalin devam etmesi nedeniyle de 2 no'lu anonsun yaptırıldığı ve ihlalin 2 no'lu anonsa rağmen devam ettiği, hakem, 4. hakem, gözlemci ve temsilci raporlarıyla sabit görüldüğünden, Futbol Disiplin Talimatı'nın 22 2 maddesi uyarınca, 1 maç seyircisiz oynama cezası ile birlikte 2 milyar 500 milyon lira para cezası ve ayrıca sahaya yabancı maddeler atılması nedeniyle 500 milyon lira para cezası verilmesini kararlaştırdı. 
     Buna göre Fenerbahçe'nin, ligin 9. haftasında, 18 Ekim Cuma günü kendi sahasında Adanaspor ile yapacağı maç seyircisiz oynanacak. Sarı-lacivertli kulüp ayrıca toplam 3 milyar lira para cezası ödeyecek. 
     
     DİĞER CEZA KARARLARI 

     PFDK ayrıca 16 futbolcu, 1 teknik adam ve 7 kulüp yöneticisi hakkında ceza kararı verdi. 
     Bandırmaspor Teknik Sorumlusu Yakup Kaptan'a 10 gün hak mahrumiyeti cezası veren PFDK, Bergama Belediyespor Kulübü Yöneticisi Şerif Topal ile Kırklarelispor Kulübü Yöneticisi Gürhan Toker'e 4'er ay, Denizlispor Kulübü Yöneticisi Turgay Pekaçar'a 1 ay 20 gün, Yıldırım Bosnaspor Kulübü Yöneticisi Adnan Esen'e ve Bergama Belediyespor Kulübü Yöneticisi Mehmet Çakmak'a 1'er ay, Kahramanmaraşspor Kulübü Yöneticisi Ali Bekereci'ye 20 gün, Tavşancılspor Kulübü Yöneticisi Ertuğrul Ünal'a 10 gün hak mahrumiyeti ile cezalandırdı. 
     PFDK'nın ceza verdiği futbolcular ise şöyle 
     4 maç Volkan Can Kırklarelispor 
     3 maç Emrah Bozkurt Keçiörengücü , Okay Yaman Pendikspor , Çağdaş Kersin Altay PAF , Vedat Üstüntaş, Kamil Çil, Emre Çombalar Kırklarelispor 
     2 maç Erol Sökmen Fatih Karagümrük , Uğur Şahin Eyüpspor , Özgür Atılgan Göztepe PAF , Sinan Kahraman Yıldırım Bosnaspor , Oğuzhan Yıldırım Siirtspor 
     1 maç İsmail Serbest İnegölspor , Osman Coşkun Bergama Belediyespor , Murat Arslan, Şenol Şen Beykozspor . 
     





</TEXT>
</DOC>
