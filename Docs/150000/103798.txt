<DOC>
<DOCNO> 103798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/magazin/amag.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Abi’ye ideal’ sürpriz 
</HEADLINE>
<TEXT>

İdeal Kart’ reklamının çekimleri için Türk n Şoray ile birlikte çekimlere giden Orhan Gencebay’ı bir sürpriz bekliyordu... İlkokul öğretmeni de oradaydı ve aynı filmde rol alacaklardı 
     SEMRA KARDEŞOĞLU İstanbul 

     İdeal Kart’ın üç gün önce yayınlanmaya başlanan yeni televizyon reklamı, ilginç bir tesadüfün de yaşanmasına neden oldu. Filmde Türk n Şoray’la birlikte rol alan Orhan Gencebay’ı bir sürpriz bekliyordu. Uzun süredir izini kaybettiği ilkokul öğretmeni Perizat Ergüney de aynı filmde rol alan oyunculardan biriydi. 
     Samsun Ulugazi Mahallesi’ndeki Sakarya İlkokulu’nda 1951 - 55 yılları arasında öğrenim gören Gencebay, bu mutlu tesadüfü anlatırken heyecanı sesine yansıyordu. 
     "Beni dört yıl okutan ilkokul öğretmenimle 1954 yılında ayrıldık. Uzun yıllar sonra Yasemin’in Penceresi’ programında onu bulmuşlar. Stüdyoda karşılaştık. Fakat telefonu değiştiği için ben izini yine kaybettim. Bir daha ulaşamadım. İdeal Kart reklamı için gittiğim stüdyoda karşıma yeniden Perizat öğretmenim çıktı. Büyük bir şaşkınlık ve sevinç yaşadım. Etiler’de Emekli Sandığı’nın huzurevinde kalıyorlarmış. Filmde oynayacak yaşlılar arasında onu da seçmişler. Böylece aynı filmde oynama mutluluğunu yaşadık." 
     
Arkadaşını kalemledi’      Gencebay, öğretmeninin ilkokulda, çocuklara bir anne sevgisi ve şefkatiyle yaklaştığını ve sevgi dolu olduğunu belirterek, bir anısını şöyle aktardı 
     "Tüm çocukları eşit biçimde kendi evladından ayırmadan severdi. Ben çok sıkılgan bir çocuktum. Bazen evine de giderdim ve o büyük bir sevgiyle karşılardı. Sanıyorum ikinci sınıftaydık. Sıra arkadaşım Remzi Yaka bütün ikazlarıma rağmen benim kulak mememi tutup sıkardı. Sonunda bir gün dayanamayıp kalemi kafasına sapladım. Öğretmenim Orhan ne yaptın ’ dedi. Remzi’yi hemen revire kaldırdı. Ben korkmuştum. Ama üstüme çok gelmedi. Dördüncü sınıfta eşinin tayini nedeniyle bir başka şehre gittiler. Arkasından sınıftaki tüm çocuklar gibi ben de çok ağlamıştım. Şimdi kaldığı huzurevinde rahat olduğunu gördüm. Sık sık ziyaretine gideceğim." 
     
Onu görünce ağladım’      30 yıl ilkokul öğretmenliği yapmış olan Perizat Ergüney şimdi 80 yaşında. Üç yıl önce eşi ile birlikte Etiler’deki huzurevine yerleşmişler. Ergüney, reklam filmi macerasını şöyle anlatıyor "Bir arkadaşım reklamda oynamamızı önerdi. 12 arkadaş birlikte gittik. Stüdyoda eski öğrencim Orhan’ı görünce çok duygulandım, ağladım. Onunla birlikte oynamak hoş bir sürpriz oldu." 
     



 MAGAZİN 













</TEXT>
</DOC>
