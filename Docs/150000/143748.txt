<DOC>
<DOCNO> 143748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/ekonomi/eko01.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak boru hattı devre dışı kaldı 
</HEADLINE>
<TEXT>
Savaş, Tüpraş’ı Rusya’ya yöneltti 
Tüpraş, bu yıl Irak’tan almayı planladığı 5 milyon ton hampetrolü savaş nedeniyle alamayacağı için, Rus petrol şirketleriyle görüşme hazırlığında 
     EKONOMİ SERVİSİ 

     Tüpraş, Irak’tan hampetrol sevkiyatı durunca, 2003 yılında bu ülkeden almayı planladığı 5 milyon ton hampetrolün yerini Karadeniz piyasasından doldurmak için hükümetten izin istedi. Bu yıl Libya’dan 4, Suudi Arabistan’dan 3.5, İran’dan 4.8, Suriye’den 1.1, Cezayir’den 0.3, Tataristan Cumhuriyeti’nden 2.4 milyon ton hampetrol almayı planlayan Tüpraş, 3 milyon tonu Habur’dan, 2 milyon tonu da boru hattından olmak üzere Irak’tan 5 milyon ton hampetrol almayı öngörmüştü. 
     
     Hükümetten izin istedik’ 
     Irak boru hattından en son şubat ayı sonlarında alım yaptıklarını belirten Tüpraş Genel Müdürü Hüsamettin Danış, planlanmış Irak alımlarının yerine 5 milyon ton hampetrol alımı için hükümete başvurulduğunu söyledi. Danış, "Boru hattının açık olduğu söylenmesine karşın, bir süredir yükleme yapılmıyor. Bu yüzden yeni alımları Karadeniz piyasasından yapmayı planlıyoruz. Bölgede halen Rusya Federasyonu’nun Tataristan Cumhuriyeti’nden alımlarımız sürüyor. Ancak yeni alımlar buradan olmayacak. Tüm alımlarımızı hükümetten çıkacak kararname sonrasında Rusya kökenli şirketler ile yapacağımız görüşme ve ihalelerle yapacağız" dedi. 
     
İlk çeyrekte k rlılık arttı      Hüsamettin Danış, şirketin 2002 performansı ve 2003 planları konusunda şu bilgileri verdi 
     "2002’de 23.3 milyon ton hampetrol işleyerek 557 milyon dolarlık ihracat geliri, 7.8 katrilyon lira net satış hasılatı ve 173.9 trilyon k r elde ettik. Bu yıl 24 milyon ton hampetrol işleyerek 25 milyon ton ürün satışı yapmayı planlıyoruz. İhracatımızı da yüzde 44’lük artışla 800 milyon dolara çıkartmayı hedefliyoruz. Rafinerilerde varil başına yaklaşık 2 dolar k rın üzerindeki rakamlar karlılığı ifade eder. Tüpraş, bu yılın ilk çeyreğinde varil başına 5 dolar gibi oldukça yüksek bir k rlılığa ulaştı. 2002’de ise bu rakam 1.85 dolardı." 
     



 EKONOMİ 
















</TEXT>
</DOC>
