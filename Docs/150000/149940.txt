<DOC>
<DOCNO> 149940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun40.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye "ABD'nin suçlamaları tehdit ve tahrif" 
</HEADLINE>
<TEXT>

     Suriye, ABD'nin ''Şam'ın kimyasal silah geliştirdiği'' yolundaki suçlamalarının tehdit ve tahrif olduğunu bildirdi. 
     Kabineden yapılan açıklamada, ''Bazı Amerikalı yetkililer tarafından Suriye'ye karşı yapılan suçlamalar ve gittikçe artan tehdit dili, Suriye'nin güvenilirliğine zarar vermek ve ulusal kararları ile ulusal tutumunu etkilemeyi amaçlamaktadır'' denildi. 
     Suriye'nin bu suçlamaları ve iddiaları reddettiği belirtilen açıklamada, ''bu suçlamaların ve iddiaların, İsrail uyarılarına bir cevap ve bu ülkenin hedeflerine ve açgözlülüğüne bir hizmet olarak görüldüğü'' ifade edildi. 
     Açıklamada, ''Irak'taki Amerikan ve İngiliz işgaline son verilmesi'' de istendi. 
     





</TEXT>
</DOC>
