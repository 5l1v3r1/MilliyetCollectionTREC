<DOC>
<DOCNO> 115850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/guncel/agun.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski dostların’ yolları yine kesişti 
</HEADLINE>
<TEXT>
Ateşle barut yan yana Tekirdağ alarmda 
Tekirdağ F Tipi Cezaevi’nde bir araya gelen Sedat Peker ve Vedat Ergin arasında yaşanabilecek hesaplaşmaya önlem olarak, ziyaret günleri değiştirildi. Polis ise her ikisinin adamlarını yakın takibe aldı 
     MUSTAFA BAKACAK İstanbul 

     Kartal Özel Tip Cezaevi’nde bir dönem yeraltı dünyasının ünlü isimlerinin neden olduğu gerginlik, Tekirdağ’a sıçradı. Tekirdağ F Tipi Cezaevi’ne Sedat Peker’in konulmasıyla başlayan gergin hava, daha şimdiden cezaevinin duvarlarını aşıp dışarı taştı. Nuriş çetesiyle Peker’in adamları arasında "hesaplaşmalar olabileceği" iddia edildi. 
     İstanbul DGM’nin tutuklama kararı verdiği Peker, kendisine her fırsatta hakaret ve tehditler savuran Karagümrük Çetesi elebaşı Nuri Ergin’in kardeşi Vedat Ergin’in bulunduğu Tekirdağ F Tipi Cezaevi’ne konuldu. İki grubun geçmişten gelen husumetleri nedeniyle de cezaevinde olay çıkabileceği endişesi ortaya çıktı. 
     
     MAHK M KABUL ODASINDA 
     Cezaevi yetkilileri, Ergin’in tek kişilik hücrede kaldığını, hasım olarak bilinen bu iki kişinin karşı karşıya gelmelerinin hatta birbirlerini görmelerinin imk nsız olduğunu savundu. Ancak, her ihtimalin göz önünde tutularak önlem alınacağı belirtildi. İlk önlem olarak da, her iki tarafın ziyaretçilerinin karşılaşmamalarını sağlamak için farklı tarihlerde ziyaret günü verilmesi planlandı. 
     Bu arada cezaevine getirildiği günden itibaren mahk m kabul odasında tutulan Peker, resmi tatilin ardından Cezaevi Komisyonu tarafından aldığı ceza ve durumu dikkate alınarak uygun görülen bir yere yerleştirilecek. 
     
     KİMSEYLE SORUNU YOK’ 
     Tekirdağ Emniyet Müdürlüğü de cezaevindeki gerginliğin dışarı yansıması ihtimaline karşı harekete geçti. İstihbarat çalışmalarına ağırlık veren polis, tarafları yakın takibe aldı. Peker ve Ergin’in adamlarının ildeki her hareketlerinin adım adım izleneceği ve gerekli durumlarda anında müdahale edileceği, ziyaret günlerinde güvenlik önlemlerinin artırılacağı ifade edildi. Peker’in avukatı Bülent Kılıç, güvenlik gibi bir sıkıntılarının bulunmadığını belirterek, "Devlet herkesin güvenliğini sağlar. Sedat Bey’in çizgisi belli, kimseyle bir sorunu yok" dedi. Ergin kardeşlerin avukatları da, tarafların bir araya gelmesinin mümkün olmadığını, dışarıda da herhangi bir sorun yaşanmayacağını savundu. 
     
Uyarı mektubu gönderilmiş Çatışmanın önüne kimse geçemez...      ABD’de yaşayan eski MİT’çi Mehmet Eymür, "atin.org" isimli sitesinde Peker’le ilgili kendisine gönderilen bir uyarı mektubuna yer verdi. "Ben devlette görevli bir şahısım" sözleriyle başlayan imzasız mektupta, kanlı bir tezgah kurulduğu iddiası edilerek şöyle deniyor "İçerde bir şey olmasa bile, dışardan ziyarete gelindiğinde iki tarafın tanıdıkları arasında kesin çatışma çıkacak. Sonunda bir kan pazarı oluşacak. Çünkü Peker’in grup yapılanması başkadır. Göreceksiniz ki bunun önüne kimse geçemeyecek." Bir süre yanında çalıştığı Peker aleyhine ifade verdiği iddia edilen Ersin KuşTemir’in de Nuri Ergin’le aynı cezaevine Edirne gönderildiğini vurgulayan mektupta, "Kuştemir de orada ölecek " denildi. 
     
     



 GÜNCEL 

















</TEXT>
</DOC>
