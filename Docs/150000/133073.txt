<DOC>
<DOCNO> 133073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yasam/yas05.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep efsanesi şimdi de perukta 
</HEADLINE>
<TEXT>

Üsküdar’da "Postişte saklanıp gelinin başını sokan" akrep, bu kez Gaziosmanpaşa’da peruktan çıktı 
     GÜRKAN AKGÜNEŞ İstanbul 

     Üsküdar’da dilden dile dolaşan "Gelinin başını akrep soktu" efsanesi Gaziosmanpaşa’da da gündemde. Ancak akrep bu defa postişten saç ekleme değil, gelinin başına takılan peruktan çıktı. 
     Söylentiye göre, Sarıgöl Mahallesi’nde bulunan İkizler Kuaför’de saçını yaptırmaya gelen bir gelin peruk taktırır. Nik h dairesine giden gelin, perukta bulunan akrep tarafından sokulur. Hastaneye kaldırılan gelin hayatını kaybeder. 
     Bu efsaneyi ilk kez muhasebecisinden öğrendiğini söyleyen kuaför Nihal Topal, "Saçlarını yaptırmaya gelen hemen hemen tüm müşterilerim, duyduklarının doğru olup olmadığını soruyor. Bir keresinde, bir kadın geldi. Sizin kuaförde bir gelinin başını akrep sokmuş. Piskolojim bozuldu, bütün gece uyuyamadım’ dedi. Biz de gerçek olmadığına kadını ikna ettik ve rahatlattık" dedi. 
     
Yalan duyurusu astı      Kuaför Nihal Topal, "Müşterilerimizi, doğru olmadığına inandırmak için kuaföre duyuru astım. Yenibosna, Bakırköy ve Ataköy’deki müşterilerimiz bile duymuş. Nereden duyduklarını sorduğumda, gündeki kadınlar söyledi’ diyorlar" dedi. 
     



 YAŞAM 



















</TEXT>
</DOC>
