<DOC>
<DOCNO> 102559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sontur04.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava 2 gün daha etkili... 
</HEADLINE>
<TEXT>

     Yağışlı hava, önümüzdeki üç gün yurdun kuzey kesimlerinde devam edecek. Yağışlar Pazartesi ve Salı günü Marmara'nın doğusu ile Batı Karadeniz'de yer yer etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, halen Karadeniz üzerinde bulunan yağışlı hava, hafta ortasına kadar yurdun kuzey kesimlerinde etkisini sürdürecek. Haftanın ilk iki günü Marmara'nın doğusu ile Batı Karadeniz'de yer yer etkili olmak üzere sağanak ve gök gürültülü sağanak yağış bekleniyor. 
     Buna göre, yarın Marmara, Karadeniz, İç Anadolu, İç Ege, Akdeniz'in iç kesimleri ile Marmara'nın doğusu ve Batı Karadeniz kıyıları yağışlı geçecek. 
     Marmara'nın doğusu, Batı Karadeniz, Kuzey Ege'nin iç kesimleri, Orta ve Doğu Karadeniz kıyıları ile Eskişehir çevresi 20 Ağustos Salı günü yağışlı, yurdun diğer yerleri ise açık ve az bulutlu olacak. 
     21 Ağustos Çarşamba günü ise Marmara'nın doğusu, İç Ege, Batı Karadeniz ile iç Anadolu'nun kuzeybatısında yağış görülecek. 
     Hava sıcaklıkları ise mevsim normalleri civarında seyredecek. 
     





</TEXT>
</DOC>
