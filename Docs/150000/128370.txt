<DOC>
<DOCNO> 128370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur11.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ'da bir kadın 15 yerinden bıçaklanarak öldürüldü... 
</HEADLINE>
<TEXT>

     Elazığ'da bir kadın evinde, 15 yerinden bıçaklanarak öldürülmüş halde bulundu. 
     Alınan bilgiye göre, Şeyhşamil Bulvarı Mustafapaşa Mahallesi'nde oturan Mehmet Güçlü, eve geldiğinde eşi Gülay Güçlü'nün 40 bıçaklanarak öldürülmüş halde cesediyle karşılaştı. 
     İhbar üzerine olay yerine gelen güvenlik güçleri yaptıkları incelemede, Güçlü'nün 15 yerinden bıçaklandığını, evde herhangi bir boğuşma yaşanmadığını ve evin çelik kapısının da zorlanmadığını belirledi. 
     Yetkililer, cinayetten sonra evin temizlendiği ve kan izlerinin de ortadan silindiğinin anlaşıldığını bildirdi. 
     Emniyet Müdürlüğü'ne götürülerek ifadesi alınan Mehmet Güçlü, evlerinin altındaki fırında çalıştığını ve olayın olduğu saatlerde çocuklarının da yanında bulunduğunu belirterek, eşinin kolundaki bileziklerin alındığını, ancak boynundaki kolye ve kulağındaki küpelere dokunulmadığını söyledi. 
     Güçlü'nün ifadesi alındıktan sonra serbest bırakıldığı ve soruşturmanın geniş çaplı sürdürüldüğü kaydedildi. 
     





</TEXT>
</DOC>
