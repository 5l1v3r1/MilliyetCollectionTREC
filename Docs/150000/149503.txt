<DOC>
<DOCNO> 149503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yazar/sazak.html </URL>
<DATE> 2003/04/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yeni ortaçağ 
</HEADLINE>
<TEXT>

     Neler neler işitilmemişti ki 
     İlerleme, barış, ekonomik refah. 
     Ne soğuk savaşın, ne uluslararası ittifakların ne de yerel emperyalizmlerin işlevi kaldı. 
     İşte yeni ortaçağ böyle bir şey Rastlantısal, belirsiz, bulanık. 
     Fransız düşünür Alain Minc, Sovyetler'in dağılması üzerine dünyanın 'yeni efendileri' ABD'nin oluşturacağı 'asimetrik egemenliğin' risklerine 1990'ların başında dikkat çekiyordu. 
     Minc'in 'yeni ortaçağ'ında 'kaos, düzensizlik ve kabilecilik' örgütlü sistemlerin yerini alacaktı. 
     Bu uyarıların üzerinden on yıl bile geçmeden 11 Eylül felaketi yaşandı. 
     11 Eylül yeni 'savaş alanları' doğurdu. 
     Afganistan ve Irak. 
     Bağdat düştükten sonra Irak'ta yaşananlara bakın, 12 yıldır ABD'nin dayattığı BM ambargosu altında yaşayan halk, 'Saddam'ın gidişine sevinemeden' 21'inci yüzyıla yakışmayan bir barbarlığın kurbanı oldu 
     Korkunç bir yağmacılık. Gözü dönmüş saldırganlık. Hastaneleri, müzeleri, bankaları yağmalayan çeteler. Sokak ortasında çürüyen cesetler. Bombardımandan kurtulan sivillerin otoritesizliğin kol gezdiği kentlerde kim vurduya gitmeleri. 
     ABD'nin 'Irak'ı özgürleştirme' harekatı herhalde bu kaosu öngörmüyordu 
     Savaşın 'Saddam'ın heykellerinin devrilmesiyle' son bulmayacağını Amerikan yönetimi hesap edememiş olabilir mi 
     Petrol kuyularını korumayı öncelikli hedef gören ABD'nin kentlerdeki karmaşayı hesap edememiş olması mümkün mü Haydi birkaç saat Araplara, 'Saddam'a terlik fırlatma özgürlüğü' tanındı diyelim, 'işgal kuvvetleri' istese sokağa çıkma yasağı ilan eder yağmayı pekala önleyebilirdi. 
     Acaba, ABD, Irak halkının sefaletini dünyaya göstermekle '11 Eylül'ün rövanşı'nı mı alıyor 
     Sıra kime gelecek 
     Bush yönetimi, 11 Eylül felaketinden eşitsizliğin ve yoksulluğun kol gezdiği bir dünyada küreselleşmenin sosyal boyutunu gözeterek insancıl yönü ağır basan sonuçlar çıkarsa, Afganistan ve Irak'ta böylesine acımasızca bir askeri güce başvurmazdı. 
     Sahi bu savaşın çıkış nedeni '11 Eylül gölgesi' değil miydi 
     Usame bin Ladin nerede 
     Saddam Hüseyin nasıl yok oldu 
     Onlar misyonlarını tamamladılar. 
     Yağma, talan, kan gözyaşı her şey tamam. Sahne artık yeni ortaçağın efendilerinde. 
     Afganistan'daki kadınlar burkalarını açtılar mı Onları kim hatırlıyor Özgür Iraklı hangisi Sarayın vazosunu koltuğunda taşıyan adam mı 
     Amerikalılar Bağdat'ta 'Soykırım Müzesi' kuracaklarmış. Saddam'ın heykellerinden arta kalan yer çok, Firdevs Meydanı'na 'Meçhul Coni Anıtı' yakışır 
     
     







</TEXT>
</DOC>
