<DOC>
<DOCNO> 132896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko13.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Trilyon liralık GSMH'ya ulaşmak hayal değil, 2026'da olabilir 
</HEADLINE>
<TEXT>

     Türkiye önümüzdeki 25 yıllık dönemde, 2000 yılı fiyatlarıyla yıllık ortalama ''yüzde 7'lik'' bir büyümeyle, 1 trilyon dolarlık gayri safi milli hasıla rakamına GSMH , 2026 yılında ulaşabilecek. 
     2003-2025 dönemini esas alarak, yaptığı hesaplamalara göre, yüzde 7'lik ortalama büyümeyle Türkiye, dönem sonunda 92.2 milyon kişilik nüfusuna karşılık, kişi başına 10 bin 117 dolarlık gelire 2000 yılı fiyatlarıyla sahip olacak. 
     2000 yılı fiyatları esas alınarak gerçekleştirilen projeksiyon uyarınca, satın alma gücü paritesine göre SAGP hesaplandığında dönem sonunda 22 bin 837 dolarlık kişi başına gelire ulaşacak Türkiye'nin GSMH'si, 933.5 milyar doları bulacak. 
     Bu senaryo kapsamında, 2000 yılı fiyatlarıyla ise 2016 yılında 507.8 milyar dolara ulaşacak olan GSMH, 2026 yılına gelindiğinde yaklaşık 999 milyar doları bulacak. 
     
     ORTALAMA BÜYÜME 

     Bu dönemde, yıllık ortalama ''yüzde 5'lik'' bir büyüme durumunda ise Türkiye 2022 yılında, 500 milyar dolarlık GSMH rakamını aşacak ve 2025 yılına gelindiğinde milli gelir, 604.9 milyar dolar olacak. 
     Bu durumda Türkiye'nin SAGP'ye göre kişi başına geliri 14 bin 797 dolara çıkacak. Kişi başına gelir, sabit fiyatlarla düşünüldüğünde ise 2025 yılında 6 bin 555 dolarda kalacak. 
     
     DÜŞÜK BÜYÜME 

     Türkiye için düşük sayılabilecek ortalama ''yüzde 3'lük'' büyümeyle ise dönem sonunda ancak 388.6 milyar dolarlık bir milli gelire sahip olunabilecek. 
     Bu dönem sonunda SAGP'ye göre kişi başına gelir 9 bin 508 dolar seviyesinde olacak. 2000 yılı fiyatlarıyla kişi başına gelir ise 4 bin 212 dolarda kalacak. 
     





</TEXT>
</DOC>
