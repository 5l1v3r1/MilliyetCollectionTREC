<DOC>
<DOCNO> 128849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/spo05.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyat Stadı’na Şahin pençesi 
</HEADLINE>
<TEXT>

Başbakan Yardımcısı ve Devlet Bakanı Mehmet Ali Şahin, Olimpiyat Stadı’na el attı, gelecek sezon maçların oynanabileceğini ifade etti 
     MURAT AĞCA 

     DEVLET Bakanı ve Başbakan Yardımcısı Mehmet Ali Şahin, ulaşım sorunu nedeniyle atıl durumda bulunan Olimpiyat Stadı’nın gelecek yıla kadar işlerlik kazanacağını söyledi. İkitelli’deki stadı dün ziyaret ederek yetkililerden bilgi alan Şahin, "Üstesinden gelinmeyecek işler değil. Kısa sürede bitirmek gerekiyor. Önümüzdeki sezon lig maçları yapılır hale gelir" diye konuştu. 
     STADIN gurur duyulacak bir eser olduğunu vurgulayan Bakan Şahin, bağlantı yollarının inşaası için Karayolları ve belediye ile temas kurduğunu da belirtti. Şahin, bugün katılacağı Olimpiyat Oyunları Hazırlık ve Düzenleme Kurulu HDK toplantısında sorunları ele alacaklarını, kaynak konusunda gerekirse belediye imkanlarını da kullanabileceklerini ifade etti. 
     



 SPOR 

























</TEXT>
</DOC>
