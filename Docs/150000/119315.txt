<DOC>
<DOCNO> 119315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/siyaset/siy05.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan buz gibi oldu 
</HEADLINE>
<TEXT>

     AKP lideri Erdoğan’ın, Abdullah Gül için yaptığı ilk değerlendirmedeki soğuk ifadeler dikkat çekti. Erdoğan, Köşk’te hükümet görevlendirmesi yapılırken Genel Merkez’de düzenlediği basın toplantısında Gül’e görev verildiğinin hatırlatılması üzerine, önce "Verdi mi, versin konuşuruz" dedi. Gazetecilerin "Haberiniz yok mu " sorusu üzerine Erdoğan, "12.00’de haberimiz olacak" diye konuştu. 
     Aradan bir süre geçtikten sonra gazetecilerin tekrar Gül’e hükümet kurma görevinin verildiğini hatırlatmaları üzerine Erdoğan, şunları kaydetti 
     
     Uyumsuzluk yok 
     "AKP hükümeti zaten biziz. Kabinedeki arkadaşlarımızın başarılı olması için ne gerekiyorsa siyaset kurumu onun gereklerini yerine getirecektir. Niye, hükümetin başarısı bizim başarımızdır. Hükümetin başarısız olması da partimizin başarısız olması demektir. Aramızda en ufak uyumsuzluk yok. Farklı düşünce mümkün değil. Sürekli iletişim ve koordinasyon halinde olacağız. Bu işi beraber başaracağız. Aksi halde sıkıntılar doğacaktır. Parti olarak kendimizi anlatacağız. Milletimize bedel ödetmeyeceğiz." 
     Gül’ün başbakanlığını değerlendirmesini isteyen gazetecilere Erdoğan, "Değerlendirmesi yok. Arkadaşlarla oturup konuştuk ve yetkili kurullarımızın teklifini getirdik" demekle yetindi. 
     



 SİYASET 

















</TEXT>
</DOC>
