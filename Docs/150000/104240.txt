<DOC>
<DOCNO> 104240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sonspo08.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol takımımız 13 hazırlık maçında 7 galibiyet aldı... 
</HEADLINE>
<TEXT>

     A Milli Basketbol Takımı, 14. Dünya Erkekler Basketbol Şampiyonası finalleri öncesinde yaklaşık 2 aylık kamp çalışmaları süresince toplam 13 hazırlık maçı yaptı. 
     Hazırlık maçlarında zaman zaman iyi performans ortaya koyan milliler, yaptığı 13 maçta 7 galibiyet ve 6 yenilgi aldı. 
     İsveç galibiyetiyle hazırlık maçlarına başlayan ''12 Dev Adam'', son hazırlık karşılaşmasında da Lübnan'ı yenerek, şampiyona öncesi moral kazandı. 
     Milliler, 13 hazırlık maçında rakip potalara attığı 1025 sayıyla 78.8 ortalama tuttururken, kendi potasında toplam 976 sayıyla ortalama 75 sayı gördü. 
     
     BREZİLYA'YA 2 KEZ YENİLDİ 

     A Milli Takım, 14. Dünya Şampiyonası finallerinde aynı grupta yer aldığı takımlardan Brezilya ile 2, Lübnan ile de 1 kez hazırlık maçında karşılaştı. 
     Brezilya ile İstanbul'da yapılan Efes Pilsen World Cup Turnuvası'nda 2 kez karşılaşan milliler, kendi sahasında sambacılara 2 maçta da yenilmekten kurtulamadı. A Milli Takım, Detroit'deki turnuvada karşılaştığı Lübnan'ı ise farklı skorla yendi. 
     Hazırlık maçları sırasında son Dünya Şampiyonu Yugoslavya ile 2 kez karşılaşan milliler, Efes Pilsen World Cup'ta yenildiği rakibini, Belgrad'daki turnuvada kendi sahasında yenmeyi başardı. 
     
     HAZIRLIK MAÇLARININ SONUÇLARI 

     Millilerin yaptığı hazırlık maçları ve aldığı sonuçlar şöyle 
     Türkiye-İsveç 85-54 
Türkiye-İsveç 92-83 
Efes Pilsen İstanbul World Cup 
Türkiye-Çin 78-65 
Türkiye-Angola 67-58 
Türkiye-Brezilya 78-85 
Türkiye-Yugoslavya 74-78 
Türkiye-Brezilya 65-69 
Zepter Turnuvası 
Türkiye-Avustralya 64-66 
Türkiye-Rusya 90-97 
Türkiye-Yugoslavya 80-75 
ABD'deki turnuva 
Türkiye-Arjantin 70-98 
Türkiye-ABD Karması 75-72 
Türkiye-Lübnan 107-76 
     





</TEXT>
</DOC>
