<DOC>
<DOCNO> 132905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko22.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyası global ekonomik büyümedeki yavaşlamadan kaygılı 
</HEADLINE>
<TEXT>

     Dünya Ekonomik Forumu'nun WEF Davos'daki toplantılarına katılan global iş dünyasının liderleri, global ekonomik büyümedeki yavaşlamadan kaygılı. 
     ABD'nin Irak'a askeri operasyonu halinde dünya ekonomisindeki zayıflığın daha da kötüleşeceğinden endişeli işadamları, ''belirsizlik, ekonomi, dinamikler ve insanların ilerleme iradesini zorluyor'' diyor. 
     İş dünyası liderleri ve ekonomistlere göre, Irak ile çatışma çıkmasa da, dünya ekonomisinde sağlıklı büyümeye dönüşün yolu uzun ve yavaş olacak. 
     Dünya ekonomisini harekete geçirme, güçlendirme, yüklenmede ABD'nin liderliğine işaret eden bu kesimlerin görüşleri özetle şöyle 
     ''Amerika da olağan dinamizmini kaybetti, sorun, durgunluktan yeni yeni çıkarken, yüzde 4-5 büyümemiz gerektiği. ABD ekonomisinin 2003'de en fazla yüzde 2.8 büyüyebileceği, hatta geçen yılki gibi durgunlaşabileceği, Irak operasyonu halinde bunun olumsuzluklarını üzerinden atamazsa birkaç çeyrekte yüzde 1-2 küçülebileceği tahmin ediliyor. 
     Dünyanın birçok yerinde ekonomik bakımdan çok sert geçen üç yıldan sonra Irak'a müdahele ihtimali tüketiciler ve iş dünyasını daha da tereddütlü kılıyor, müdahale için beklemek esas kendisinden daha kötü. 
     ABD ekonomisinin çifte derinlikli durgunluğa girmesi çok kötü olur, dünya ekonomisinin motoru zorlanıyor, global ekonomiye pek de güç verebilecek gibi değil. 
     Menkul kıymetler borsalarındaki şişkinlikler sonrası düşüşlerin mahmurluğu ve geen yılki son derec üzücü, zayıf büyümenin etkisiyle, büyüme sıfırlanabilir ya da kısa süreli küçülme olabilir. İş ortamı düzelir ve tüketici talebi güçlenirse ABD ekonomisi bu yıl belki yüzde 3.5 büyüyebilir.'' 
     
     AVRUPA VE JAPONYA'DAN DA IŞIK YOK 
     Dünya ekonomisine ABD'den sonraki sıralarda liderlik etmesi beklenen Avrupa ve Japonya'nın da diğer sorunlara gömülmüş ve pek de ışık vermez halde olduğuna dikkat çeken aynı çevrelerin bu konudaki yorumları şöyle 
     ''Euro bölgesi ekonomilerinin üçte biri kadar olan Almanya da durgunlaştı, tıkandı. Avrupa ülkeleri ekonomilerinin yüszde 2.5'lik potansiyel büyümeye erişimi için Almanya'da çalışma hayatı ve sosyal güvenlik, sosyal refah devleti reformları gerekiyor. 
     Japonya'da batık kredilerin süratle silinmesi, 12 yıldır büyümeyen, durgunluk çeken Japonya'da işsizliği daha da yaygınlaştırabilir.'' 
     





</TEXT>
</DOC>
