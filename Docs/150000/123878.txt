<DOC>
<DOCNO> 123878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/spo08.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hayırlısı 
</HEADLINE>
<TEXT>

2008 Avrupa Şampiyonası adaylık oylamasına katılacak olan heyetimiz dün Cenevre’ye gitti 
     2008 Avrupa Futbol Şampiyonası Türkiye - Yunanistan Ortak Adaylık Projesi’nin sunumunu yapacak heyet İsviçre’ye gitti. Cenevre’deki UEFA Merkezi’nde bugün Türkiye’yi Futbol Federasyonu Başkanı Haluk Ulusoy, UEFA Asbaşkanı ve FİFA İcra Kurulu Üyesi Şenes Erzik, Futbol Federasyonu Başkan Vekili Ata Aksu, organizasyon komitesi üyeleri Metin Kazancıoğlu, Levent Kızıl, Şekip Mosturoğlu, Sami Çölgeçen ve Hüsnü Yılmaz Hayali temsil edecek. 
     TÜRKİYE - Yunanistan ortak adaylık projesi sunumunda iki ülkeden toplam 26 kişilik bir ekibin yer alacağı kaydedilirken karar 12 Aralık Perşembe günü verilecek. Haluk Ulusoy, şanslarını yüzde 50 olarak gördüğünü söyledi, "Bütün ülke olarak bu işe hazırız. Hem Yunanistan, hem de Türkiye olarak bu organizasyonu istiyoruz" dedi. Şenes Erzik ise "İkinci tura kalırsak oylarda lehimize artmalar beklenebilir" ifadesini kullandı. 
     



 SPOR 


























</TEXT>
</DOC>
