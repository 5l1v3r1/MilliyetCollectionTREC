<DOC>
<DOCNO> 118341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/guncel/gun04.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan 36 yıl ve af’ istedi 
</HEADLINE>
<TEXT>

Öcalan’ın cezası, müebbet ağır hapse’ çevrilmişti. 
     GÖKÇER TAHİNCİOĞLU Ankara 

     Terörist Abdullah Öcalan, AB uyum yasaları çerçevesinde, idam cezasını müebbet ağır hapse dönüştüren Ankara 2 No’lu DGM’nin kararını temyiz etti. 
     Temyiz dilekçesinde, ömür boyu hapis yatmasının eşitliğe aykırı olduğunu iddia eden Öcalan, üst sınırı 36 yıl olan müebbet hapisle cezalandırılmasını ve aftan yararlanması gerektiğini savundu. 
     Öcalan’ın avukatları Hasip Kaplan, İrfan Dündar ve Hatice Korkut, Yargıtay’a verdikleri dilekçede, kararın duruşmasız verilmesi, adresleri belli olduğu halde kendilerine ilan yoluyla tebliğ edilmesi ve mahkemenin görevi olmamasına rağmen cezanın infaz biçimini karara bağladığı gerekçesiyle usul yönünden bozulmasını istedi. Avukatlar itirazlarında, idam cezasının müebbet ağır hapse değil, müebbet hapse dönüştürülmesi gerektiğini savundu. 
     
     30 yıl hapis yatacak 
     Öcalan’ın istemi Yargıtay tarafından yerinde görülürse, Öcalan’ın cezası 36 yıl olacak. Bu cezadan da, iyi hali göz önünde bulundurularak altı yıl düşülecek. Böylece 1999’da cezaevine giren Öcalan, 2029’da, 82 yaşında cezaevinden çıkacak. 
     



 GÜNCEL 
















</TEXT>
</DOC>
