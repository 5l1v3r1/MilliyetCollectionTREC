<DOC>
<DOCNO> 127806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sonspo03.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbehçe, Lig'in ilk yarısında en çok ceza ödeyen takım oldu 
</HEADLINE>
<TEXT>

     Profesyonel futbol liglerinin ilk bölümünün tamamlanmasının ardından, Profesyonel Futbol Disiplin Kurulu PFDK , kulüplere adeta para cezası yağdırdı. 
     Sezon başında tribünlerdeki terör ve küfürlü tezahüratı önlemek amacıyla disiplin talimatında yapılan değişiklikler, kulüplerin daha çok para cezası almasına neden olurken, Futbol Federasyonu bu gelirini altyapıda kullanıyor. 
     Profesyonel futbol liglerinin ilk bölümünde toplam 78 kulüp, PFDK'nın kararları doğrultusunda toplam 127 milyar 400 milyar lira para cezası ödedi. 
     Birinci Futbol Süper Ligi'nde 15 kulüp, toplam 45 milyar 750 milyar para cezasına çarptırılırken, en çok ceza ödeyen takım 8 milyar lirayla Fenerbahçe oldu. Sarı-lacivertlilerden sonra en çok ceza veren diğer bir ekip ise 6 milyar 750 milyon lirayla Beşiktaş olarak göze çarptı. 
     İkinci Lig A Kategorisi'nde de 10 ekip, toplam 20 milyar 50 milyon lira para cezası vermek zorunda kaldı. Sakaryaspor, bu dönemde 5 milyar lira para cezası verdi. B Kategorisi'nde de 26 ekip, 35 milyar 500 milyan lira para cezası verirken, en çok ceza alan kulüp de 3 milyar 500 milyon lira ile Küçükköyspor oldu. 
     Üçüncü Lig'de ise 27 takım, ilk yarı boyunca toplam 26 milyar 100 milyon lira para cezası verdi. Bu ligde de 3.5 milyar lirayla Boluspor, en çok ceza ödemek zorunda kalan ekip oldu. 
     
     BİRİNCİ SÜPER LİG'İN CENTİLMENLERİ 
     Birinci Süper Futbol Ligi'nde Gençlerbirliği ve İstanbulspor, ilk bölümde PFDK'ya hiç sevkedilmedi. 
     Göztepe de 2 kez sevkedilmesine karşın yalnızca ihtar aldı ve bu bölümü cezasız tamamlayan 3 kulüpten biri olarak göze çarptı. 
     
     PARA CEZASINA ÇARPTIRILAN KULÜPLER 
     Birinci Süper Futbol Ligi'nde 15 takım, toplam 45 milyar 750 milyon lira para cezası ödemek zorunda kalırken, liglerdeki tüm ekiplerin PFDK'ya sevkedilme sayıları ile ödedikleri para cezası miktarları şöyle 
     
     BİRİNCİ SÜPER LİG 
     ADANASPOR 4 kez, 500 milyon lira 
ALTAY 1 kez, 1.5 milyar lira 
BEŞİKTAŞ 9 kez, toplam 6 milyar 750 milyon lira 
BURSASPOR 2 kez, toplam 3 milyar lira 
DENİZLİSPOR 3 kez, 500 milyon lira 
DİYARBAKIRSPOR 7 kez, toplam 5.5 milyar lira 
ELAZIĞSPOR 3 kez, 500 milyon lira 
FENERBAHÇE 8 kez, 8 milyar lira 
GALATASARAY 10 kez, toplam 6.5 milyar lira 
GAZİANTEPSPOR 1 kez, 2.5 milyar lira 
KOCAELİSPOR 2 kez, 1 milyar lira 
MALATYASPOR 4 kez, toplam 3 milyar lira 
ANKARAGÜCÜ 6 kez, toplam 3.5 milyar lira 
SAMSUNSPOR 3 kez, 1 milyar lira 
TRABZONSPOR 2 kez, 2 milyar lira 
     





</TEXT>
</DOC>
