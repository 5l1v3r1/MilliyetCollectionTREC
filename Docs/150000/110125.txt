<DOC>
<DOCNO> 110125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/spor/spo03.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KİM BUNLAR 
</HEADLINE>
<TEXT>

Galatasaray tribünlerinde tam bir karmaşa yaşanıyor. Altaylı saldırıya uğruyor, hiçbir grup üstlenmiyor. Biz bir bütünüz diyenler, olay çıkaranlara engel olamıyor 
     

     Galatasaray tribünlerindeki gerginliğin, patlama noktasına geleceği gün gibi aşikardı. Fatih Altaylı’ya yapılan saldırının, sadece polisiye olmadığını, hem Yönetim Kurulu çok iyi biliyor, hem de bu olayı gerçekleştiren taraftarlar. 
     VIP tribünlerinden slogan atarak geçen taraftarlar, Altaylı’yı görüp saldırdılar. Fatih Altaylı, "Oradan ben geçtiğim için saldırdılar. Yönetime yakınım. Bir yönetici geçseydi, yine saldıracaklardı" diyor. 
     Bu olaydan sonra bazı taraftarlar Altaylı’dan özür dilerken "İçimizde böyle insanlar var. Engel olamıyoruz" diye konuşmuşlar. Peki, bu engel olunamayan taraftarlar kim 
     UltrAslan’lar iki hafta önce gazetemizde çıkan haber yorumda, "Şahinler" sözü geçtiği için büyük tepki göstermişler, "Bizde böyle grup yok" demişlerdi. Peki, o zaman engel olamıyoruz dedikleri taraftarlar kim Sadece meşale konusunda yazı yazdı diye saldırıya uğrayan gazeteciler, tartaklanan kameramanlar, hiçbir şekilde haklı gösterilmeyecek bir davanın iflas işareti gibiydi. Oysa işi, başından iyice inceleselerdi, bunlara hiç gerek yoktu. 
     Yönetim dönmez 
     Artık bu sezon, deplasmana taraftar götürme yasağı, kulüplerin elinden çıktı. Yani Galatasaray yönetimi, baskılardan yılsa bile geri dönemez. O yüzden tüm bu tepkiler organizasyonlar, sloganlar ve yürüyüşlerin hepsi boşunaydı. Hele bu saatten sonra hiçbir şekilde geri dönüş olmaz. 
     Barcelona maçı sonrası birçok taraftar gazeteyi arayarak, koltukların altına saklanan meşalelerin zorla kendilerine yaktırıldığını ve bazı kişilerin yönetimi protesto için bunu yaptıklarını ihbar ettiler. Bu sayfalarda "Şahinler" diye yazdığımız zaman Ultralar şöyle açıklama da yapmıştı "Biz bir bütünüz. Her hareketimiz ortak kararın sonucudur." Fatih Altaylı, saldırganların "UltrAslan oley" diyerek bağırıp, üstüne geldiklerini söylüyor. O zaman, bu da mı ortak bir karar doğrultusunda yapıldı Eğer burada, kabul edilmeyen Şahinler Grubu’nun tek başına hareketi söz konusuysa, UltrAslanlar’a büyük görev düşüyor. Ortak karar ise söylenecek bir şey kalmıyor. 
     Ultralar rahatsız 
     Bu konuda UltrAslanlar ne diyor Başkanları Suat Ateşdağlı, gelişmelerden ve tribünde çıkan her olayın üstlerinde kalmasından rahatsız. Forma aşkı değil, rant kavgası diyenlerden rahatsız. Grubu sürekli elektronik posta ile şikayet eden diğer Galatasaraylı taraftarlardan rahatsız. Ateşdağlı, "Bizi sürekli provake ediyorlar. Rant peşinde koşan insanlar olduğumuzu söylüyorlar. Derneğimizin hesaplarına isteyen gelip, baksın. Her ay cebimizden milyarlarca masraf yapıyoruz. Neyin rantı Yeni bir jenarasyon yaratmaya çalışıyoruz. Yönetimle sorunumuz yok. Onlardan hiçbir isteğimiz de yok. Saygımız da sonsuz." 
     
Taraftar değillerBirkaç kendini bilmezin saldırısına uğrayan Altaylı, "Bunlar Galatasaraylı değiller. Para toplayıp, bilet satıp kazanç sağlayan çapulcular" dedi 
     "Lümpen bir grup" 
     İSTANBULSPOR maçının ardından Ali Sami Yen Stadı’nın çıkışında taraftarların saldırısına uğrayan Fatih Altaylı, olayın rant kavgasından gerçekleştiğini iddia etti. Altaylı, "Bana yapılan saldırı, taraftar adı altında örgütlenen, ama aslında rant peşinde olanlar tarafından gerçekleştirildi. Saldırı, kulüp yöneticilerinden, bazen para, bazen bilet alıp, bunları satarak geçimlerini sağlayan bir lümpen grubunun yaptığı iştir" dedi. 
     "Rahat değiller" 
     ALTAYLI, bu şahıslara eskisi gibi rant sağlanmaması nedeniyle yönetime karşı tepki oluştuğunu dile getirdi. Altaylı sözlerini şöyle sürdürdü "Bu kişilerin taraftarlıkla alakası yok. Bunların, zaman zaman Fenerbahçeli, bazen Galatasaraylı ve Beşiktaşlı olduklarını biliyoruz. Çoğu tribün anarşisinden geçimlerini sağlayan, bir grup çapulcu. İyi niyetli kurulan UltrAslan organizasyonu da, ne yazık ki, bunların kontrolü altına girdi." 
     Emniyet seyirci 
     OLAYLAR sırasında polisin herhangi bir girişimde bulunmadığını da iddia eden Altaylı, "Saldırı sırasında en ufak bir tepkileri bile olmadı. Hayatımı korumalarım kurtardı" dedi. Fatih Altaylı, "Galatasaray taraftarı sokakta ve stadda Galatasaray diye bağırır. UltrAslan diye değil. Kendi taraftarlıklarını, kulüpten ve takımdan üstün görmek, çok ciddi bir ruhsal rahatsızlığın göstergesidir. Özür bile beklemiyorum" diye konuştu. 
     
Kınıyoruz’      GALATASARAY Futbol Şube Sorumluları’ndan Özer Saraçoğlu, Fatih Altaylı’ya yapılan saldırının çirkin olduğunu söyledi. Saraçoğlu, bu tür davranışların spor sahalarından uzak olmasının gerektiğini dile getirip, "Yarın, böyle bir olayın, benim başıma da gelmeyeceğini kimse garanti edemez. Olayı kınıyorum. Beşiktaş ve Fenerbahçe’de de böyle tatsızlıklar yaşanabilir. Bu insanların UltrAslan’dan temizlenmesi gerekir" dedi. 
     
Gözler Brugge’deGalatasaray, İstanbulspor maçının ardından vakit kaybetmeden salı günkü sınav için kolları sıvadı 
     LİGDE İstanbulspor galibiyetiyle yola devam eden Galatasaray, gözünü Şampiyonlar Ligi’ne dikti. Sarı - Kırmızılı takım vakit kaybetmeden salı günkü Brugge karşılaşmasının hazırlıklarına başladı. Teknik Direktör Fatih Terim yönetiminde gerçekleştirilen ve yaklaşık 1.5 saat süren antrenmanda, Sarı - Kırmızılı futbolcular dar alanda pas çalışması yaptı. İSTANBULSPOR maçında oynayan futbolcuların düz koşu yaparak yarıda bıraktığı antrenmanda, diğer oyuncular ise ağır bir tempoyla çalıştı. Sakatlığı süren Almaguer düz koşu programına devam ederken, Berkant ve Mehmet Polat önce salonda daha sonra da antrenman sahasının köşesinde ayrı olarak çalıştı. Brugge kampının bugün başlayacağı açıklandı. 
     
     
Galatasaray Günlüğü      Florya’nın tapusu yolda 
     GALATASARAY Başkanı Özhan Canaydın, Metin Oktay Tesisleri’nin bulunduğu 68 dönümlük arazinin tapusunu almak üzere olduklarını açıkladı. Canaydın, kulübe turizm teşvik belgesi kazandırdıklarını ve düşük maliyetli kredi kullanabileceklerini bildirdi. Cim - Bom’un mali açıdan UEFA sıralamasında 35. olduğu ifade edildi. 
     Brugge berabere Barça dağıldı 
     GALATASARAY’IN, salı günü İstanbul’da karşılaşacağı Brugge, dün Belçika Ligi’nde Antwerp ile deplasmanda 2-2 berabere kaldı. Antwerp’in gollerini Husseine ve Leleu atarken Brugge’ün sayıları Lange ile Clement’ten geldi. Bu arada Brugge’de sakatlığı devam eden Spilar’ın beş hafta sahalardan uzak kalacağı belirtildi. Cim - Bom’un Şampiyonlar Ligi’ndeki diğer rakibi Barcelona ise İspanya Ligi maçında Real Betis’e rakip sahada şok bir skorla 3-0 yenildi. 
     Biletler satışta 
     GALATASARAY’DA, Brugge karşılaşmasının biletleri, Biletix mağazalarında satışa çıkarıldı. Yeni açık tribünün 17 milyon, eski açık tribün biletlerinin ise 12 milyon liradan satılıyor. 
     Batista’ya MR 
     GALATASARAY’ın formda ismi Batista’nın, sol kalça üzerine aldığı darbe nedeniyle sakatlandığı açıklandı. Dün MR’ı çekilen Brezilyalı’nın durumunun iyi olduğu bildirildi. Öte yandan Christian, Balic ve Suat’a buz tedavisi uygulandı. 
     
     
     
     
     



 SPOR 


























</TEXT>
</DOC>
