<DOC>
<DOCNO> 112934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo24.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor "Gaziantepspor karşısında hedefimiz 3 puan" 
</HEADLINE>
<TEXT>

     Samsunspor Genel Menajeri Süleyman Hurma, ''Gaziantepspor karşısında hedefimiz 3 puana ulaşmak'' dedi. Lige verilen aradan yararlanarak Makedonya'ya giden ve burada Sloga Jamagumrut takımıyla oynadığı hazırlık maçını 3-2 kaybeden Samsunspor, bu hafta yapacağı Gaziantepspor maçının hazırlıklarına başladı. Samsunspor Kulübü Genel Menajeri Süleyman Hurma, futbolcuların oyuna tam adapte olmadığı için yenildiklerini belirterek, bu maçta yapılan hataları tespit ettiklerini ve futbolcuların bu yöndeki eksiklerinin giderilmesine çalışacaklarını söyledi. 
     Gaziantepspor maçı hazırlıklarına da bugünden itibaren başladıklarını bildiren Hurma, şunları kaydetti 
     ''Rakibimiz güçlü bir takım. Ama Samsunspor'un da gücü tartışılmaz. Gaziantepspor karşısında disiplinli bir oyun sergileyeceğiz. Hedefimiz 3 puana ulaşmak. Futbolcularımız kazanmak için mücadele edecek ve istediğimiz sonucu almaya çalışacağız. Teknik heyet ve oyuncular bu maçın bilincinde. Umarım sonuç istediğimiz gibi olur.'' Sakatlığı devam eden Müslim ve Çoşkun'un Gaziantepspor maçında yer alamayacağını belirten Hurma, Ertuğrul'un durumunun ise bu hafta yapılacak sağlık kontrollerinde belli olacağını söyledi. 
     





</TEXT>
</DOC>
