<DOC>
<DOCNO> 121096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun14.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AP Başkanı Cox "Ankara reformlara devam etmeli" 
</HEADLINE>
<TEXT>

     Avrupa Parlamentosu AP Başkanı İrlandalı Pat Cox, Ankara'nın AB'ye üyelik için reformalara devam etmesi gerektiğini söyledi. 
     Alman ZDF televizyon kanalına demeç veren Cox, ''Avrupa Parlamentosu, Türkiye'nin son zamanlarda çok ilerleme kaydettiğini düşünüyor. Ancak Ankara buna devam etmeli'' dedi. 
     Almanya Başbakanı Gerhard Schröder ile bir araya gelmesi beklenen Cox, AP'de Hıristiyan Demokratların Türkiye'ye üyelik yerine ''özel ortaklık'' verilmesi yönündeki değişiklik önergesinin 20 Kasım'da reddedildiğini, Türkiye'nin üyeliği konusunda ''açık bir karar alındığını'' belirtti. 
     ''Türkiye'nin aynı yolda devam etmesi ya da Türkiye'ye özel ortaklık teklif edilmesi seçenekleri arasında 'aynı yolda devamı' seçtik'' diyen Cox, ''Aynı yolda devam edeceğiz, ancak bunu bazı koşullara bağlamak lazım'' dedi ve Türkiye'nin reformlara devam etmesi gerektiğini belirtti. 
     





</TEXT>
</DOC>
