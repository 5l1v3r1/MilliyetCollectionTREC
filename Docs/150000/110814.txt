<DOC>
<DOCNO> 110814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur09.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceyhan'da vahşet Aile meclisi kararı ile 5 kişi öldürüldü... 
</HEADLINE>
<TEXT>

     Adana'nın Ceyhan İlçesi'nde, otomatik silahlarla vurulduktan sonra otomobil içinde ateşe verilen 5 kişinin öldüğü olayla ilgili soruşturma sürüyor. 
     ''Aile meclisi'' kararıyla intikam amacıyla olayı gerçekleştirdiği iddia edilen 2 kişi ile organize eden bir kişinin arandığı, azmettiricisi olduğu gerekçesiyle 3 kişinin gözaltına alındığı bildirildi. 
     İlçe Jandarma Komutanlığı yetkililerinden alınan bilgiye göre, Doruk Beldesi yakınlarında, 01 L 6960 plakalı otomobilde Durdu 50 , Emine 48 , Emine 22 ve 7 aylık Merve Yozcu ile akrabaları Osman Abadan'ın 23 öldürülmesi olayıyla ilgili operasyonda, azmettirdikleri gerekçesiyle M. Yozcu, E. Yozcu, L. Yozcu gözaltını alındı. 
     Sanıkların sorgunlaması sonucunda, ''aile meclisi''nin toplanarak ''intikam'' kararı aldığını ve C. Yozcu'nun organize ettirdiği olayı, K. Yozcu 20 ile daha önce gasp ve hırsızlık suçlarından arandığı belirlenen akrabaları Selahattin Y.'nin 38 gerçekleştirdiği belirlendi. 
     Yetkililer, 3 sanığın yakalanması amacıyla başlatılan geniş çaplı operasyonun sürdürüldüğünü kaydettiler. 
     Bu arada, Adana Adli Tıp Kurumu'na kaldırılan cesetlerin, kurşun yarası bulunup bulunmadığının belirlenmesi için röntgen filmi çekilmesi amacıyla Devlet Hastanesi'ne götürüldüğü, otopsi sonrasında yakınlarına teslim edilecekleri belirtiler. 
     Otomobildekilerin, Yumurtalık İlçesi'ne bağlı Narlıören Köyü'nde, Nisan ayında arazi meselesi yüzünden çıkan olayda, amcasının çocukları Halit Yozcu ve İsmet Yozcu'yu öldüren ve Ceyhan Cezaevi'nde tutuklu olan yakınları Mehmet Yozcu'yu ziyaretten döndükleri sırada saldırıya uğradıkları belirlenmişti. 
     





</TEXT>
</DOC>
