<DOC>
<DOCNO> 110580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sonspo02.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor "Galibiyet serimizi sürdürme amacındayız" 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, deplasmanda Beşiktaş'ı yenip, galibiyet serisini sürdürmeyi amaçladıklarını söyledi. 
     Gereçci, Gençlerbirliği galibiyetinin Elazığspor, Altay ve Adanaspor galibiyetlerinin tesadüf olmadığını, 3-3 berabere biten Fenerbahçe maçında da yenilgiden kurtulan takımın rakip olduğunu ortaya koyduğunu savundu. 
     ''Genç kadromuz ligde çıkışını sürdürmeye devam ediyor. Futbolcularımız kendilerine güvenenleri mahçup etmedi'' diyen Gereçci, şöyle devam etti 
     ''Bu çıkışımızın değer kazanabilmesi için devamlılığı gerekir. Bu arzu ve motivasyon içerisinde Beşiktaş karşılaşmasına da iddialı bir şekilde hazırlanıyoruz. Viola'nın cezası bitti. Kadromuza güveniyoruz. Cezası ya da sakatlığı nedeniyle kadroda olmayanlara bakmıyoruz. Olanlarla sisteme uygun oynuyoruz.'' Gençlerbirliği maçında taraftarın ''taraftar'' şablonuna uygun desteğine teşekkür eden Gereçci, ''Beşiktaş karşılaşmasında da lig ikincisinin şanına uygun taraftar kitlesini İstanbul'da da olsa görmek istiyoruz'' diye konuştu. 
     Gereçci, İstanbul'daki Gazianteplileri tribüne beklediklerini de sözlerine ekledi. 
     





</TEXT>
</DOC>
