<DOC>
<DOCNO> 103500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/ayas.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Lens takanlara müjde 
</HEADLINE>
<TEXT>

ABD’li bilim adamları iki yıl gözde kalabilen lens geliştirdi. Mucize lensleri temizlemek için bile çıkarmak gerekmiyor... 
     DIŞ HABERLER SERVİSİ 

     Bakım gerektirmiyor 
     GECE uyumadan önce ya da temizlemek için lensleri çıkarma işlemi yakında tarihin derinliklerine gömülecek. ABD’li bilim adamları, milyonlarca lens kullanıcısını, gözlerinin sağlam olduğu huzurlu günlere döndürecek bir buluşa imza attı. Teksas Üniversitesi bilim adamlarının geliştirdiği yeni lens, hiçbir bakım gerektirmeksizin tam iki yıl boyunca takılabiliyor. 
     
     Selenyumla kaplandı 
     2005’E kadar piyasaya sürülecek lensin farkı, selenyumla kaplı olması. Doğada mineral halinde bulunan selenyumun bakterileri öldürme özelliğini keşfeden bilim adamları, bu maddeyi lenslere de uyguladı. Sonuçta selenyumla kaplanan lenslerin gözü koruduğu ve aralıksız kullanılabileceği saptandı. Yeni lensler hava geçirgenliğiyle de eskilerine fark atıyor. 
     



 YAŞAM 



















</TEXT>
</DOC>
