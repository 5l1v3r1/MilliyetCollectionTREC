<DOC>
<DOCNO> 119212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yasam/yas03.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şoförün uykusu dokuz can aldı 
</HEADLINE>
<TEXT>

Devrek’te şoförü uyuyan yolcu otobüsü 40 metre uçtu ve alev aldı. Kazada şoför de dahil 9 kişi feci şekilde can verdi 
     ZONGULDAK DHA 

     Ankara’dan Bartın’a giden bir yolcu otobüsünde, iddialara göre şoförün uyumasıyla tam anlamıyla bir facia yaşandı. 
     Hüseyin Kartal’ın kullandığı yolcu otobüsü, Devrek - Mengen karayolunun Beldibi mevkiinde, 40 metre yüksekten dereye yuvarlandı. 
     Devrilen otobüste yangın çıkmasıyla, sürücü Hüseyin Kartal, Fatma Ertan 19 , Yakup Ertan 22 , Hekime Akdoğan 52 , Recep Öztürk 64 , Recep Günel 47 , Durmuş Açıkgöz ile kimlikleri tespit edilemeyen iki kişi öldü. 
     Yaralanan 26 yolcu da çeşitli hastanelerde tedavi altına alındı. Kazanın, kaptan şoför Kartal’ın uyumasıyla meydana geldiğini iddia edildi. 
     
     Herkes uykudaydı’ 
     Devlet Hastanesi’nde tedavi altına alınan Gülşen Akay da, hemen herkesin uyumakta olduğunu belirterek, kazayı şöyle anlattı "Önde oturuyordum. Bir ara şoförün dalmış olduğunu fark ettim. Ve yuvarlanmaya başladık. Kırılan ön camdan atladım. Yuvarlanan otobüste kızım Sevim’in 11 sesini duydum. Sıkışan ayağını, botlarını çıkararak kurtardım. Yaralı birkaç kişiyi daha çıkardım ki, otobüs alev aldı." 
     Konya Bozkır’da bir minibüs, aşırı hız nedeniyle uçuruma yuvarlandı. Mustafa Bulat öldü, 14 kişi de yaralandı. 
     Bu arada diğer kazalarda da 8 kişi daha can verdi, 43 kişi de yaralandı. 
     



 YAŞAM 



















</TEXT>
</DOC>
