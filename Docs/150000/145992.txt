<DOC>
<DOCNO> 145992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/soneko28.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a giden gemilerin sigorta primleri tavan yaptı... 
</HEADLINE>
<TEXT>

     Irak limanlarına giden gemilerin sigorta risk primlerindeki tırmanışın sürdüğü ve bu durumun insani yardım faaliyetlerini olumsuz etkileyeceği bildirildi. 
     Lloyd deniz sigorta kuruluşundan yapılan açıklamada, toplam sigorta maliyeti içindeki payı hafta başında yüzde 3.5 civarında olan savaş risk priminin Irak limanlarına giden gemiler için son 48 saat içinde yüzde 7.5-yüzde 10 seviyelerine tırmandığı belirtildi. 
     Savaş risk priminin savaştan önce toplam yüzde 0.5-yüzde 0.6 civarında bulunduğunu hatırlatan uzmanlar, primlerde savaşla birlikte başlayan artışın yüzde 2000'i aştığına dikkat çekiyorlar. 
     Tüm dünyadan birçok yardım kuruluşunun savaşta evsiz, ilaçsız ve yiyeceksiz kalan Irak halkına gemilerle insani yardım malzemesi gönndermeye hazırlandığını kaydeden uzmanlar, primlerdeki artış yüzünrden gemi kiralama maliyetinin artmasının yardım çalışmalarını olumsuz etkileyeceğini vurguluyor. 
     




</TEXT>
</DOC>
