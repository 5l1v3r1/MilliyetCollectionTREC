<DOC>
<DOCNO> 136379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun08.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Her bayram yenilenen acı 
</HEADLINE>
<TEXT>

Dario Perla Erbeş çifti, 7 yıl önce bayramın ilk günü sarhoş bir trafik canavarının kurbanı olan oğullarının anısına, gazetelere yine ilan verdi 
     SEMRA KARDEŞOĞLU İstanbul 

     Onlar her kurban bayramı olduğu gibi bu bayramı da oğullarının dinmeyen acısıyla geçirdiler. Dario Perla Erbeş, 7 yıl önce kurban bayramının ilk günü Bodrum’da alkollü bir sürücünün kurbanı olan 29 yaşındaki oğulları, İzi Erbeş için yine ilan verdiler gazetelere. Yedi yıldan bu yana acılarının hiç dinmediğini söyleyen anne Perla Erbeş, şunları anlatıyor "Oğlum önce Saint Joseph Lisesi’ni, ardından İ.Ü İşletme Bölümü’nü bitirdi. Kendi iş yerini açtı. Yedi yıl önce kurban bayramı tatilinde Bodrum’a gitti. Bayramın ilk gecesinde arkadaşının kullandığı aracın arkasından gelen alkollü bir sürücünün kurbanı oldu. Sürücü sadece iki ay tutuklu kaldı. Cezası da paraya çevrildi. Ben bu gerçeği kabullenemedim." 
     
     Evimiz mabet olmuştu 
     Oğlunu kaybetmesinin ardından onun yaşamını "Uyuyan Prens" adıyla kitaplaştıran anne Erbeş, sözlerini şöyle sürdürdü "Onsuz hayat bizim için siyah beyaz. Bir dönem bizim evimiz mabet gibi olmuştu. Evladını kaybeden bana geliyordu. H l her gencin ölümünde içim cız ediyor. Hele de kurban bayramlarında meydana gelen kazalarda." 
     



 GÜNCEL 




















</TEXT>
</DOC>
