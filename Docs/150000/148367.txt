<DOC>
<DOCNO> 148367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/soneko23.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank Genel Kurulu tasfiyeyi görüşecek... 
</HEADLINE>
<TEXT>

     Türk Ticaret Bankası A.Ş'nin Türkbank tasfiye amaçlı Olağanüstü Genel Kurulu, yarın İstanbul'da yapılacak. 
     Türk Ticaret Bankası Munzam Sosyal Güvenlik Emekli ve Yardım Sandığı Vakfı'ndan yapılan açıklamada, bankanın Türk ekonomisine kazandırılması konusunda 8 yıldan bu yana hukuk mücadelesi veren Vakıf ve 7 bini aşkın üyenin, yarın Genel Kurul'da savunma yapacağı belirtildi. 
     Türkiye'nin ilk ulusal özel girişim bankası Türkbank'ın tasfiye kararı konusunda Danıştay kararı beklenirken, bankanın tasfiyesine ilişkin karar alınan olağan ve olağanüstü genel kurulun iptali istemiyle açılan davanın görülmesine ise İstanbul'da devam ediliyor. 
     İstanbul 9. Asliye Ticaret Mahkemesi, görülen dava kapsamında Türkbank'ın 9 Ağustos 2002 tarihinde toplanan Olağan ve Olağanüstü Genel Kurulu'nda alınan tasfiye kararının, ihtiyati tedbir yoluyla durdurulmasını kararlaştırmıştı. 
     





</TEXT>
</DOC>
