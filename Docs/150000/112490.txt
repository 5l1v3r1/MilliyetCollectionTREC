<DOC>
<DOCNO> 112490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/ekonomi/eko01.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kişi başına 586 dolar 
</HEADLINE>
<TEXT>

İktisatçı Mustafa Sönmez’in Kriz ve Yoksullaşma’ isimli yeni kitabında yer alan tespitlere göre, banka kurtarma operasyonları Türkiye’ye 41 milyar dolara mal oldu 
     EKONOMİ SERVİSİ 

     İktisatçı Mustafa Sönmez’in İletişim Yayınları’ndan çıkan 100 Göstergede Kriz ve Yoksullaşma’ adlı kitabında, banka kurtarma operasyonlarının Türkiye’ye 41 milyar dolara mal olduğu, kişi başına maliyetin de 586 dolar olduğu hesaplandı. Sönmez’in tespitlerine göre, arpalık’ haline getirilen kamu bankaları ile içi boşaltılan bankalarda batan kaynak, Türkiye’nin milli gelirinin yüzde 28’ine ulaşıyor. 
     Sönmez’in kitabındaki verilere göre, Fon’a devredilen batık bankalara yaklaşık 18 milyar dolar, arpalık olarak kullanılmış kamu bankalarına da 23 milyar dolar kaynak aktarıldı. Böylece toplam fatura 48 milyar dolara ulaştı ve bu fatura toplumun borç yüküne eklendi. 
     
     Arpalıklar 29 katrilyon yuttu’ 
     Sönmez’in kitabında yaptığı tespitlere göre arpalık olarak kullanılan kamu bankaları, kısa vadeli ve yüksek maliyetli kaynaklarla fonlandılar ve kaynaklar aktarmaya aracı oldular. Mali durumlarını toparlamak için bu bankalara 29 katrilyon lira aktarıldı. İçi boşaltılan özel bankaları kurtarma da IMF’den borçlanma ve Hazine k ğıtları ile yapıldı. Fatura Türkiye’nin 210 milyar doları bulan iç - dış borç stokunda yüzde 20’lik bir yer tuttu. 
     



 EKONOMİ 

















</TEXT>
</DOC>
