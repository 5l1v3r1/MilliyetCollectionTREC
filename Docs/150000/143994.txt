<DOC>
<DOCNO> 143994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo25.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da, Xavier ve Lukunku anrenmana çıkmadı... 
</HEADLINE>
<TEXT>

     Denizlispor'a erteleme maçında kendi sahasında 1-0 yenilerek büyük moral bozukluğu yaşayan Galatasaray, Elazığspor ile yapacağı lig maçının hazırlıklarına, ara vermeden başladı. 
     Teknik direktör Fatih Terim yönetiminde, yaklaşık 1.5 saat süren antrenmanda futbolcular, koşunun ardından arka sahada çift kale maç yaptı. İdmanda Denizlispor maçında 90 dakika oynayan futbolcular, kısa bir çalışmanın ardından çalışmayı tamamladı. 
     Denizlispor maçında sakatlanan Xavier ile sakatlığı süren Lukunku, antrenmana katılmadı. 
     Galatasaray, yarın yapacağı idmanla seyircisiz oynayacağı Elazığspor maçının hazırlıklarını sürdürecek. 

     
</TEXT>
</DOC>
