<DOC>
<DOCNO> 114908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur04.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker DGM'ye sevk edildi 
</HEADLINE>
<TEXT>

     Akmerkez'de 4 gün önce gözlem altına alınan Sedat Peker, İstanbul DGM Cumhuriyet Başsavcılığı'na sevk edildi. 
     Etiler'deki alışveriş merkezinde 20 Ekim Pazar günü sanatçı İbrahim Tatlıses'le bir mağazada yaklaşık 2 saat tutulduktan sonra gözaltına alınan Sedat Peker'in, İstanbul Organize Suçlar Şube Müdürlüğü'ndeki sorgu ve işlemleri tamamlandı. 
     Peker, gözlem altına alınan diğer kişilerle birlikte bu sabah şubeden çıkartılarak İstanbul DGM'ye götürüldü. 
     Peker ile diğer 7 kişinin savcılık sorgularına başlandı. 
     Organize Suçlar Şube Müdürlüğü'ndeki sorgu ve işlemleri tamamlandıktan sonra İstanbul DGM Cumhuriyet Başsavcılığı'na sevk edilen Sedat Peker 31 , Kaan Murathan 23 , Kaffar Karademir 29 , Yener Keskin 24 , Ersin Kuştemir 30 , kardeşi Soner Kuştemir 28 , Aziz Saka 29 ve Hepdeğer Urhan 37 , Adli Tabiplik'te sağlık kontrolünden geçirildi. 
     Peker ile diğer 7 kişi, daha sonra DGM Cumhuriyet Savcısı Ali Cengiz Hacıosmanoğlu tarafından sorguya alındı. 
     





</TEXT>
</DOC>
