<DOC>
<DOCNO> 124824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sonspo21.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 2 - Samsunspor 0 
</HEADLINE>
<TEXT>

     Birinci Süper Lig'de Beşiktaş ile Samsunspor arasında yapılan karşılaşma Beşiktaş'ın 2 - 0 galibiyetiyle sona erdi. 
     4. dakikada Tümer'in soldan ceza alanına ortasında, Shorunmu'nun çeldiği top, ceza alanı içinde Sergen'in önüne düştü. Bu futbolcu, kaleci Shorunmu'nun müdahalesiyle yerde kalınca, maçın hakemi Cem Papila, penaltı noktasını gösterdi. Penaltı atışını kullanan Sergen, topu direğin yanından auta atarak, gol şansını değerlendiremedi. 
     12. dakikada Pancu'nun sağdan ceza alanına gönderdiği topa Sergen'in kafa vuruşunda, meşin yuvarlak yandan auta gitti. 
     32. dakikada sol kanattan hareketlenen İbrahim'in kale içine yaptığı ortada, Ahmet Dursun'dan önce Shorunmu çıkarak, topu kontrol etti. 
     33. dakikada ceza alanının sağ çaprazından Tamer'in sert şutunda, meşin yuvarlak kaleci Shorunmu'nun ellerinden döndü. Dönen topa vurmak isteyen Ahmet Dursun'dan önce yerde bulunan Shorunmu, ayağıyla topu uzaklaştırdı. 
     38. dakikada Ali Eren'in pasıyla ceza alanında topla buluşan Ronaldo, meşin yuvarlağı ceza alanı çizgisi üzerindeki Tamer'e çıkardı. Bu futbolcunun sert şutunda, top direğin yanından auta gitti. 
     39. dakikada Pancu, soldan ceza alanına hareketlenen İbrahim'e güzel bir pas çıkardı. Ancak bu futbolcudan önce Samsunspor savunması araya girerek, topu kornere attı ve tehlikeyi önledi. 
     Karşılaşmanın ilk yarısı 0-0'lık skorla tamamlandı. 
     





</TEXT>
</DOC>
