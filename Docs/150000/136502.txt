<DOC>
<DOCNO> 136502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/ekonomi/eko07.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazarlıkta son raund 
</HEADLINE>
<TEXT>

Dışişleri Bakanı Yakış’la birlikte ABD’ye giden Devlet Bakanı Babacan’ın Washington’da yapacağı görüşmelerde Türkiye’ye destek paketine son nokta konulacak 
     EKONOMİ SERVİSİ 

     Geçen hafta ABD Hazine Bakan Yardımcısı Taylor’la Ankara’da yapılan görüşmelerin ardından, dün de Dışişleri Bakanı Yaşar Yakış ve Devlet Bakanı Ali Babacan ABD’ye gitti. 
     Babacan’ın Washington yönetimiyle yapacağı görüşmelerde Türkiye’nin olası Irak savaşında uğrayacağı zarara ilişkin destek paketine son şekli verilecek. 
     Babacan’la birlikte Merkez Bankası Başkanı Süreyya Serdengeçti, Dış Ticaret Müsteşarı Tuncer Kayalar, Devlet Planlama Teşkilatı Müsteşar Yardımcısı Birol Aydemir de ABD’ye gitti. Toplam 14 kişilik dışişleri ve ekonomi bürokrasisinden oluşan heyetin cumartesi günü Türkiye’ye dönmesi bekleniyor. 
     Bu arada IMF ile yeniden başlayan dördüncü gözden geçirme çalışmalarının en önemli konularından olan niyet mektubu taslağı üzerinde de son rutuşlar yapılıyor. Gelişmelere bağlı olarak taslağın revize edileceği belirtildi. 
     



 EKONOMİ 



















</TEXT>
</DOC>
