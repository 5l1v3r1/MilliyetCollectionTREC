<DOC>
<DOCNO> 139185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/soneko33.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
American Airlines, konkordato başvurusunda bulunabilir 
</HEADLINE>
<TEXT>

     Ekonomik sıkıntı içindeki American Airlines şirketinin, Mayıs ayında konkordato başvurusunda bulunmak zorunda kalabileceği ileri sürüldü. 
     Birleşik Pilotlar Derneği tarafından yaptırılan bir analize göre, American Airlines, Ocak ayı içinde, günde 5 milyon dolarlık zarara uğruyordu. 
     Bu kötü ekonomik durumun devam etmesi halinde, American Airlines'ın, 25 Mayıs'ta konkordato başvurusunda bulunacağı tahmin ediliyor. 
     American Airlines, geçen ay, çalışanlarından ücretlerinde kesinti yapılmasını kabul etmelerini istemişti. 
     11 Eylül olaylarının ençok etkilediği sektör olan havayolu taşımacılığında, şimdiye kadar, United Airlines ve US Airways konkordato başvurusunda bulundu. 
     





</TEXT>
</DOC>
