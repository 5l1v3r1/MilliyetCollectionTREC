<DOC>
<DOCNO> 123406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur44.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ve Gül'e, Dışişleri Bakanlığı'nda brifing veriliyor... 
</HEADLINE>
<TEXT>

     Başbakan Abdullah Gül ve AK Parti Genel Başkanı Recep Tayyip Erdoğan'a, Dışişleri Bakanı Yaşar Yakış ve Dışişleri Bakanlığı bürokratları tarafından ''Dışişleri Brifingi'' veriliyor. 
     Erdoğan'ın, Kopenhag ve ABD gezileri öncesinde Kıbrıs ve AB konularında Dışişleri Bakanlığı yetkililerinden bilgi istemesi üzerine Başbakanlık Merkez Binası'nda gerçekleştirilen toplantı, saat 16.45'te başladı. 
     Toplantıya Başbakan Gül, Erdoğan ve Yakış'ın yanı sıra Dışişleri Bakanlığı Müsteşarı Büyükelçi Uğur Ziyal ve Dışişleri Bakanlığı bürokratları katılıyor. 
     Bu arada, İstanbul'dan uçakla Ankara'ya gelen Erdoğan, Esenboğa Havalimanı'ndan Başbakanlık Merkez Binası'na gelişinde, Devlet Bakanı ve Başbakan Yardımcısı Abdüllatif Şener tarafından karşılandı. 
     





</TEXT>
</DOC>
