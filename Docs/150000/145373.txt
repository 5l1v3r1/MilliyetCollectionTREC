<DOC>
<DOCNO> 145373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/ekonomi/eko06.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakliye savaş riski yüklendi 
</HEADLINE>
<TEXT>

Savaş riski’, taşımacılığa ek maliyet bindiriyor. Bazı hava kargo şirketleri, Türkiye’yi riskli’ kapsama alarak, kilo başına taşıma fiyatlarını 35 sent artırdı 
     EYLEM TÜRK 

     Nakliye sektöründe savaş riski’nin getirdiği ek maliyet şoku yaşanıyor. Bölgede savaş koşulları nedeniyle hem hava hem deniz hem de kara taşımacılığında riskten dolayı fiyatlar yükseldi. Bazı ülkelere taşımacılık da tamamen durdu. 
     Savaş bölgesine yakınlığı nedeniyle nakliye şirketleri tarafından riskli ülkeler kapsamına alınan Türkiye’den, hava yoluyla çıkışlarda kilo başına 10 -35 sent arasında savaş riski ücretleri alınmaya başlandı. Bazı armatörler de azalan yük karşısında sefer sayısında düşüş ve navlunlara savaş riski ilavesi yaptı. 
     
     800 milyon dolar maliyet 
     Savaşın taşımacılığı olumsuz etkileyeceğini söyleyen Uluslararası Taşımacılık ve Lojistik Hizmet Üretenleri Derneği Başkanı Ayşe Nur Esin, "Savaşın bize bu yılki maliyeti 800 milyon doları bulacak" dedi. Esin, nakliye sektöründe uygulanan risk ücretlerinin ihracatçıya veya ithalatçıya yansıyacağını söyledi. 
     
Karada 300 milyon dolar kayıp tahmini      Doğu yönlü transit taşımaları aksamaya başladı. Savaşın yüzünden bir süre yapılamayacak nakliyeden 300 milyon dolar kayıp olacağı tahmin ediliyor. Doğu kapısıyla birlikte Avrupa ile ticaretin de etkilenmesinden tedirgin olan taşımacılar, "Savaş dünyada tüketimi etkileyecek. Bu nedenle ihracatta bir tıkanma olabilir. Bu da ilk etapta kara filosunu vuracak" diyorlar. Taşımacılar, rekabet gücü ve gelirlerin de azalacağını, şirket tasfiyelerinin artabileceğini belirtiyor. 
     
Denizde fiyatlara risk farkı eklendi      Mısır, Suudi Arabistan gibi Arap ülkeleri alımlarını durdurdu. Kuveyt limanı dışında ticaret gemilerine kapanan liman henüz yok. Armatörler sefer sayısını düşürdü. Navlunlara savaş riski ekledi. Teklifler günlüğe dönüşmüştü. Kimse üç gün, bir hafta geçerli olacak bir navlun vermiyor. 
     
Hava yolunda da fiyatlar arttı      Bazı hava kargo şirketleri, Türkiye’yi riskli ülke kapsamına alarak, taşıma fiyatlarına "war risk" savaş riski farkı ilave etmeye başladı. Risk farkı kilo başına 35 sent’e kadar çıktı. Bazı şirketler de taşımalarda alınan mazot farkı’ ve güvenlik farkı’ ücretlerini artırıyor. 
     


SİYASET 


















</TEXT>
</DOC>
