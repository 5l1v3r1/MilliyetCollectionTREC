<DOC>
<DOCNO> 132813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/siyaset/siy03.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta ortak bayrak ve marş 
</HEADLINE>
<TEXT>

     KKTC Cumhurbaşkanı Rauf Denktaş’la Rum Yönetimi lideri Glafkos Klerides’in, "BM Genel Sekreteri Kofi Annan tarafından 10 Aralık’ta revize edilen kapsamlı anlaşma önerisinde öngörüldüğü gibi, Kıbrıs ortak devletinin bayrağı ve marşının belirlenmesi amacıyla kamuoyuna açık bir yarışma düzenlenmesi konusunda BM’yi yetkilendirdikleri" açıklandı. Kıbrıs’taki BM Barış Gücü Sözcüsü Brian Kelly’in yaptığı açıklamada, "iki tarafın, Kıbrıslı Rumlar ve Kıbrıslı Türklerin 30 Mart 2003’te düzenlenecek ayrı referandumlarla anlaşma konusunda karar vermelerinin sağlanabilmesi için, ortak devletin bayrağıyla marşının da hazır edilerek, 28 Şubat 2003’e kadar varılacak bütünlüklü anlaşmada yer alması amacıyla, bu konudaki prosedürün harekete geçirilmesi gerektiği konusunda mutabık kaldıklarına" işaret edildi. İki liderin görüş birliğine vardığı belirtilen açıklamada, önerilerin şubat içinde belirlenen tarihe kadar yapılacağı kaydedildi. 
     
     



 SİYASET 












</TEXT>
</DOC>
