<DOC>
<DOCNO> 141859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur04.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethullah Gülen de affedildi... 
</HEADLINE>
<TEXT>

     Fethullah Gülen'in Türkiye Cumhuriyeti Devletini yıkarak yerine şeriat devletini kurmak amacıyla örgüt oluşturup yönetiği gerekçesiyle 2.5 yılı aşkın bir süredir Ankara DGM'de süren davası AF Yasası kapsamında 5 yıllığına ertelendi. Ankara 2 Nolu DGM'nin oy birliğiyle aldığı karar uyarınca Gülen'in yeniden suç işlemesi durumunda davaya kalınan yerden devam edilecek. 
     Bugün yapılan karar duruşmasına da halen ABD'de bulunduğu belirtilen sanık Gülen katılmadı. Kendisini Abdülkadir Aksoy, Orhan Erdemli ve Murat Akıncı isimli avuttları temsil etti. 2 Nolu DGM Başkanı Hüseyin Eken, tüm dosya ve eklerinin mahkeme heyeti tarafından okunup incelendiğini, araştırılması gereken başka bir konunun bulunmadığını bildirdi. Eken, laik devlet yapısını değiştirerek yerine dini esaslara dayalı devlet kurmak amacıyla terör örgütü kurup yönetiği gerekçesiyle sanık Gülen hakkında açılan davanın 4616 sayılı Af Yasası'nın birinci maddesinin 4'üncü fıkrasına göre kesin karara bağlanmasının ertelendiğini bildirdi. Başkan Eken, sanık Gülen'in 5 yıl içinde benzeri veya daha ağır cezayı gerektiren bir suç işlemesi durumunda ertelenen bu davaya kaldığı yerden devam edileceği uyarısını da yaptı. Başkan Eken, Gülen'in bu süre içerisinde herhangi bir suç işleyip işlemediğinin takip edilmesi amacıyla Ankara DGM Başsavcılığı'na bir yazı göndereceklerini de açıkladı. Eken, kararlarının "İtirazı Kabil" olarak olduğunu açıkladı. Bu durumda DGM Savcılığı'nın ya da sanık avukatları temyiz başvurusunda bulunamayacak, ancak karara itiraz edebilecekler. Böyle bir durumda ise olası itiraz kararını Ankara 1 Nolu DGM karara bağlayacak. 
     Gülen'in Avukatı Abdülkadir Aksoy, "Müvekkilimiz dava açma tehditi altında kaldı. Yasal yolları kullanacağız" dedi. Gülen'in avukatları daha sonra karara itiraz dilekçesi verdiler. 
     Cumhuriyet Savcusu Nuh Mete Yüksel'in DGM'de görev yaptığı sırada Ağustos 200'de açılan bu davada Gülen'in Terörle Mücadele Yasası'nın 7'nci maddesine göre 5 yıldan 10 yıla kadar ağır hapis cezasına çarptırılması talep ediliyor. 
     Davanın yeni savcısı Hamza Keleş, son olarak hazırladığı esas hakındaki görüşünde Fethullah Gülen'in Türkiye Cumhuriyeti Devletini yıkmayı amaçladığını söylemişti. 28 klasörden oluşan dava dosyasını inceleyerek görüşünü hazırlayan Keleş, "Türkiye Cumhuriyeti Devletinin Mustafa Kemal Atatürk'ün önderliğinde kurulduğunu, ancak devlet yapısını değiştirmek amacıyla zaman içinde bazı yurtdışı oluşumların yuurtiçi işbirlikçilerle bazen silahlı bazen de silahsız haret etiklerini" söyledi. "Fethullah Gülen grubu ılımlı İslam adı altında demokratik kuralları kullanarak devletin kurumsal temellerin değiştiirmeyi amaçlamaktadır" diyen Keleş, "İrtica Türkiye Cumhuriyeti Devleti için potansiyel bir tehlikedir" demişti. 
     
</TEXT>
</DOC>
