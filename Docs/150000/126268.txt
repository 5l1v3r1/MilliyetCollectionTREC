<DOC>
<DOCNO> 126268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/guncel/gun04.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalı, üniversiteden döndü 
</HEADLINE>
<TEXT>

     ÖMER ERBİL İstanbul 

     Kültür Bakanı Hüseyin Çelik, Sait Halim Paşa Yalısı’nın 3 Kasım seçimleri öncesinde Yıldız Teknik Üniversitesi’ne tahsis edilmesi kararını iptal ettiklerini bildirdi. Çelik, "Son dakika tahsislerinin hepsini iptal ettik. Ankara Tabip Odası’na verilen Mustafa Necati Evi’ni de geri alıyoruz" dedi. 
     Gümdemdeki konularla ilgili sorularımızı yanıtlayan Çelik, Ayasofya Müzesi’yle ilgili şunları söyledi 
     "İngiliz turiste tecavüz olayından sonra, bulunamadı’ diye İstanbul valiliği rapor vermiş. İki müfettiş görevlendirdim. Şu an soruşturma derinleştirilerek sürdürülüyor. Millet olarak bizim misafirperverliğimiz yakışmayan bir durum. Bir müze görevlisi bunu yapıyorsa affedilebilir yanı yok. Gişe deki yolsuzluk iddiaları da araştırılıyor. Sonuçlarını hep beraber göreceğiz." 
     Yarım kalan 94 kültür merkezi inşaatının durumunu da değerlendiren Çelik, sözlerini şöyle sürdürdü "Temelleri atılıp bırakılmış. Konya, Eskişehir ve Kayseri kültür merkezlerini hemen bitirmeyi düşünüyoruz. Konya’yı 2003 Şebi Arus törenlerine yetiştirmeyi düşünüyoruz. Bu yıl gördüm. Pota altlarında sema gösterisi olur mu Çok kötü görüntü oluşuyor. Dünyaya malolmuş bir insanı anma törenleri daha özel yerlerde yapılmalı. Temel aşamasında olan inşaatları bırakacağız." 
     



 GÜNCEL 

















</TEXT>
</DOC>
