<DOC>
<DOCNO> 125241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo26.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor yönetiminde ikinci istifa... 
</HEADLINE>
<TEXT>

     Bursaspor Yönetim Kurulu'ndan, Erkan Körüstan'ın ardından Yunus Egemenoğlu da istifa etti. 
     Bursaspor Yönetim Kurulu'ndan, Şükrü Akyollu imzasıyla yapılan yazılı açıklamada, ''görev dağılımı'' gündemiyle yapılan yönetim kurulu toplantısına listede yer alan 2 üyenin istifasının ulaştığı, bu gelişme üzerine yönetim kuruluna, yedek listeden 2 üyenin davet edilmesine karar verildiği bildirildi. Açıklamada, yönetim kurulu görev dağılımının, davet edilen üyelerin katılımıyla yapılacak toplantıda karara bağlanacağı kaydedildi. 
     İstifa eden üyelerin adı yazılı açıklamada belirtilmedi. Ancak, bu kişilerin istifa ettiğini daha önce kamuoyuna duyuran Erkan Körüstan ile geçen dönem idari asbaşkanlık görevini yürüten Yunus Egemenoğlu olduğu öğrenildi. 
     





</TEXT>
</DOC>
