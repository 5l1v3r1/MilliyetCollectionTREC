<DOC>
<DOCNO> 117575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/soneko05.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomistlere göre FED'in faiz indirimi canlanmaya yetmeyecek 
</HEADLINE>
<TEXT>

     Özel sektör ekonomistlerine göre, Amerikan Merkez Bankası'nın bu yıl ilk kez faiz indirmesi, ABD ekonomisinin canlanmasına yetmeyebilecek. 
     Ekonomiyi canlandırmak için daha fazlasının gerekebileceğini tartışan bazı ekonomistler, ''FED, tüketicilerin tasarruflarının sonuna gelip dayandığını idrak etti'' dediler. 
     Bazı ekonomistlere göre de, faizler düşse de Amerikan tüketicisi büyük, önemli tüketim kararları almayacak, sadece psikolojik rahatlık sağlayacak. Tüketicilerin harcamaları, şirketlerin de yatırımları iyice kısması bekleniyor. FED'in Aralık ya da Ocak'ta faizleri yeniden düşürmesi bekleniyor, fakat, işler iyileşir ve Irak ile savaş ihtimali zayıflarsa yeni faiz indirimine gerek kalmayabileceği konuşuluyor. Yine de Ocak'ta çeyrek puanlık daha faiz indirimi bekleniyor. 
     Birçok ekonomist, Temmuz-Eylül döneminde yüzde 3.1 olan son 12 aylık büyüme hızının yılın son çeyreğinde yüzde 1'e inmesini öngörüyor. 
     ABD'li tüketicilerin daha ihtiyatlı oluşu, menkul kıymetler borsalarındaki dalgalanmalar, ekonomiye güvenin azalması ve istihdam piyasasındaki durgunluk, büyüme tahminlerini düşürüyor, jeopolitik riskler de düşündürüyor. 
     





</TEXT>
</DOC>
