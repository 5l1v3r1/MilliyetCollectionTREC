<DOC>
<DOCNO> 107577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun03.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı parlamenter, Irak'ı ziyaret edecek... 
</HEADLINE>
<TEXT>

     Amerikalı parlamenter Nick Rahall'ın, ABD Dışişleri Bakanlığı'nın onayını alarak, Irak'ı ziyaret etmek üzere Suriye'nin başkenti Şam'dan ayrıldığı bildirildi. 
     Batı Virginia eyaletinin Demokrat Parti temsilcisi olan Rahall'ın bakanlıktan ''ulusal çıkarlar'' adına izin aldığı belirtilirken, Rahall telefonla yaptığı açıklamada, ''Söylemin tonunun düşürülmesi ve barışçı amaçlar güdülmesi gerektiğine inanıyorum'' dedi. 
     Rahall, ''BM daha etkin olmalı ve Irak ile ABD arasında şu anda var olan kilidi açmak için çaba sarf etmelidir. Ancak Başkan George Bush, ne yazık ki savaş söylemini sürdürmeye devam etmektedir'' dedi. 
     Amerikalı parlamenter, Irak'taki temasları sırasında Irak Devlet Başkanı Saddam Hüseyin ile de görüşmeyi ümit ettiğini söyledi. 
     





</TEXT>
</DOC>
