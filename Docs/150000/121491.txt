<DOC>
<DOCNO> 121491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/siyaset/siy12.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yeni yeniden DYP 
</HEADLINE>
<TEXT>

DYP’den koparak DTP’yi kuran 9 kişi daha yeniden DYP’ye döndü. Mehmet Batallı, Ömer Gökay, Mehmet Korkmaz, Hamdi Üçpınarlar DYP’ye katıldılar 
     ANKARA Milliyet 

     Refahyol döneminde DYP’den koparak DTP’yi kuran 9 kişi, dün yeniden DYP’ye döndü. DYP kongresi 14 - 15 Aralık tarihlerinde yapılacak. Genel İdare Kurulu’nun partiden ayrılanlara geri dönüş yolunu açmasının ardından DYP’ye üyelik için yapılan başvurular sürüyor. Dün, çoğunluğu DTP’nin kurucuları arasında yer alan 9 kişi, DYP Teşkilat İşleri Başkanlığı’na gelerek, parti üyesi oldu. DTP’den ayrılarak DYP’ye geçen 9 kişi şunlar Mehmet Batallı, Ömer Gökay, Erkut Şenbaş, Mehmet Korkmaz, Özden Özbilun, Hamdi Üçpınarlar, Tunç Bilget, Muhtar Mahramlı, Adnan Turfan. 
     DTP kurucuları arasında yer alan Hamdi Üçpınarlar, katılanların AP döneminden beri hareketin içinde yer aldıklarını belirterek, "İzne çıkmak mecburiyetinde kalmıştık, geri döndük" dedi. 
     
     



 SİYASET 



















</TEXT>
</DOC>
