<DOC>
<DOCNO> 134233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yasam/yas04.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kralları da aldatırlar’ 
</HEADLINE>
<TEXT>

Aşkı tahtına tercih eden 8’inci Edward’ın sevgilisi Wallis Simpson’ın, koca İngiltere kralını bir oto satıcısı ile aldattığı ortaya çıktı. Hem de evliyken .. 
     NEVSAL ELEVLİ Londra 

     Yasak aşkı uğruna İngiltere Krallığı tahtından vazgeçerek büyük sansasyon yaratan 8. Edward’ın, Amerikalı sevgilisi Wallis Simpson tarafından Ford otomobilleri satan evli bir galericiyle aldatıldığı ortaya çıktı. 
     Üzerindeki gizlilik kaldırılarak kamuoyuna açıklanan İngiliz devlet arşivi belgelerine göre, özel bir polis ve istihbarat ekibi, Simpson’ı 1935’te izlemeye başladı. Gizli polis, 39 yaşındaki Simpson’ın bir yandan o sırada tahta çıkmaya hazırlanan Edward ile ilişki içindeyken, diğer yandan da galerici sevgilisi 36 yaşındaki Guy Marcus Trundle ile aşk yaşadığını saptadı. 
     Belgelere göre, Kral Edward yalnızca duygusal olarak aldatılmakla kalmadı. Sevgilisi Simpson’a verdiği çok pahalı hediyeler de Simpson’ın galerici erkek arkadaşına gitti. 
     
     Tam bir Kazanova’ 
     Simpson, Kral’dan aldığı para ve hediyeleri çok çekici, çok iyi dans eden ve her kadının hemen şık olabileceği bir erkek’ denilen, Trundle’a aktardı. Polis, Simpson ile sevgilisinin, arkadaş davetlerine birlikte katılsa da, özel buluşmalarını gözlerden ırak mek nlarda yaptıklarını da saptadı. İstihbarat raporlarında Simpson’ın, ilişkisini Kraliyet ailesinden saklamak için büyük dikkat sarfettiği de anlatıldı. 
     Kral Edward ile 1930’da Avusturya’da tanışan Simpson’ın, o sırada Amerikalı Ernst Aldrich Simpson ile evli olduğu da iddia edildi. 
     
     Kocanın derdi paraydı 
     Buna göre Simpson, kralla eşinin ilişkisinden memnuniyet duyuyor ve bunu nasıl paraya çevirebileceği’nden başka bir şeyi de kendine dert etmiyordu. Açıklanan istihbarat belgeleri ayrıca, radyodan halkına seslenmek ve aşkını anlatmak isteyen Kral Edward’a, hükümetin gerekli izni vermediğini de ortaya çıkardı. Belgelere bakılırsa dönemin Başbakanı Stanley Baldwin, kralına sadece halkına veda etmek amacıyla konuşma izni verdi. 
     



 YAŞAM 
















</TEXT>
</DOC>
