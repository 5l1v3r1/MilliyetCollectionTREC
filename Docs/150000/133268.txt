<DOC>
<DOCNO> 133268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun23.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Birliği, İsrail'in Gazze saldırısını kınadı... 
</HEADLINE>
<TEXT>

     Arap Birliği, İsrail'in 12 Filistinli'nin öldüğü Gazze saldırısını kınadı. 
     Merkezi Kahire'de bulunan Birlik'ten yapılan açıklamada, ''Arap Birliği, İsrail'in giriştiği bu ciddi kışkırtmayı şiddetle kınamakta ve bunu seçimle ilgili hedeflere hizmet için İsrail hükümeti tarafından yürütülen bir kışkırtma olarak görmektedir'' denildi. 
     İsrail'de seçimler 28 Ocak'ta yapılacak. 
     Arap Birliği, ''İsrail'in şiddet makinesini'' dizginleyemediği için uluslararası toplumu da eleştirirken, uluslararası toplumun olaylar karşısında sessizliğinin devam etmesinin Arapların öfke ve hayal kırıklığını artırdığını belirtti. 
     İsrail askerleri, tank, zırhlı araç ve helikopter desteğinde Gazze kentine girmiş, çıkan çatışmalarda 12 Filistinli ölmüştü. İkinci Filistin İntifadası'nın başladığı Eylül 2000'den bu yana çıkan şiddet olaylarında en az 1,800 Filistinliyle 698 İsrailli öldü. 
     





</TEXT>
</DOC>
