<DOC>
<DOCNO> 105962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/astro/index.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsızlığın kurbanı olmayın 
</HEADLINE>
<TEXT>

Gökyüzü bugün de gergin. Ay ve Mars ani reaksiyon ve sabırsızlıkların zarar getirebileceğini gösteriyor. Koç'lar sağlıklarına özen göstermeliler. Huzursuzluklar, bekleme ve engeller yıpratıcı olabilir. Gevşemeyi öğrenmeliler. Boğa'lar hızlı hareket edebilecekleri bir gündeler ama abartıya da kaçabilirler. Risklerden uzak durmalılar. Zevklerde aşırıya kaçmamalılar. İkizler özellikle dikkatli olmalı. Gerek iş gerekse ev hayatında pürüzler çıkabilir. Ani tepkiler, sarf edilen sözler gerginliği artırabilir. Yengeç'ler çok kararlı sayılmazlar ve bu yüzden olayların nasıl gelişeceğine önem vermeliler. Telefon konuşmaları, iletişim ve hareket öne çıkacak. Sabırsız olmamalılar. Aslan'lar maddi konularda ipin ucunu kaçırabilirler. Harcamalar ya da beklenmeyen masraflar yüzünden huzurları kaçabilir. Tutumlu olmalılar. Başak'lar dikkat çekecekleri gündeler ama huzurlu olmaktan uzaklar. Ani gelişmeler kendilerini savunmalarını gerektirebilir. Programlı davranmalılar. 
Terazi'ler bugün elde olmayan nedenlerle beklemede kalabilirler. Şartlar çok kaypak olacağı için harekete geçmemek gerekiyor. Geçmişe ait sorunlara da bir çözüm bulmak gerekecek. Akrep'ler esnek oldukları sürece huzurlu bir gün geçirebilirler. İleriye yönelik hedeflerinde aceleci davranmamalılar. Arkadaşlarla düşünce ayrılığı da mümkün. Yay'lar hareket halindeler ve özellikle artan işlerden dolayı gergin olabilirler. İş hayatında rekabet dikkat çekebilir. Öfkelerini kontrol edebilmeliler. Oğlak'lar yeni görüşlere açıklar ve gün içinde yeni kişilerle ve çevrelerle bir araya gelebilirler. Eğitime ait girişimler de söz konusu olabilir. Kova'nın ortaklaşa konularda daha özenli ve temkinli olması gerekiyor. Eşin ya da ortağın parasal durumundan dolayı ani karar vermek ya da çatışmaya girmek olası. Balık'lar iki kere dikkatli olsunlar. İkili ilişkiler, yakın beraberlikler gerginleşirken özenli olmak gerekiyor. Durduk yere düşman kazanmamaya bakmalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
