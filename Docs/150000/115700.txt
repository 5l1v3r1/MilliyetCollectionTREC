<DOC>
<DOCNO> 115700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/magazin/amag.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Masrafımı açıklarsam toplumsal patlama olur’ 
</HEADLINE>
<TEXT>

Bin bir meslek sahibi Deniz Akkaya, aylık harcamasını sorduğumuzda "Söyleyeyim de otomobilimin camını mı kırsınlar " diyor ama diğer soruları açık açık yanıtlıyor.. 
     YAŞAR ÇAKMAK 

     İki yıl önce, "Televizyon dünyasında yapacaklarım var" deyip podyumlara veda ettiğini açıkladı... Hazırlayıp sunduğu Deniz Yıldızı’ pek uzun ömürlü olmadı. Deniz Akkaya bir süreden beri de Başka Yerde Yok’la ekranlarda. Ve bir ayağı h l podyumda. Marks Spencer’ın defilesinde podyuma çıkacak Akkaya ile televizyon macerasını, Beşiktaş Kültür Merkezi’ne geçişini ve özel hayatını konuştuk... 
     
Başka Yerde Yok’ size neler kazandırdı 
     Siyasetçileri konuk ettikçe fikirlerim değişti. AKP’ye karşı tepkiliydim. Erkan Mumcu, Ömer Çelik gibi AKP’lileri konuk ettikten sonra bunun gereksiz olduğunu anladım. Bu demek değil ki oyumu AKP’ye vereceğim. Ama AKP’lilerin içinin boş olmadığını anladım. Hangi partiye yakın durduğuma gelince. Babam Muzaffer Akkaya eski ANAP’lı. ANAP’a bir yakınlığım var. 
     
Canlı yayında Tansu Çiller’e, "Tansucuğum" dediniz, tepkisi ne oldu 
     Sadece güldü ve benim Ava Gardner’a benzediğimi söyledi. Yakından çok daha güzelmişsiniz’ dedi. Bence Tansu Hanım çok çok komik ve eğlenceli bir siyasetçi. Yaptığı iğnelemeler bile o kadar komik ki, kızamıyorsunuz. Gerçek bir siyasetçi ve başbakan gibi duruyor. Ekibinin programa gelirkenki hali çok profesyoneldi. Amerikan başkanları gibi geldi. 
     
     K r amacı güdüyoruz’ 
Deniz Akkaya "Mankenliğe veda ettim" dedi ama bir ayağı h l podyumda... 
     İnsanlar h l mankenlik yaptığımı sanıyor ama geçen yıl Cengiz Abazoğlu’nun defilesinden sonra hiç kıyafet tanıtımı yapmadım. Marks Spencer defilesinde podyuma çıkacağım ama kıyafet tanıtmayacağım. Çıkıp şov yapacağım. Mankenlik yapıp niye inandırıcılığımı yitireyim 
     
Davetlere Cengiz Abazoğlu’nun kıyafetleriyle katılıp, "Bunları Cengiz bana tanıtım amacıyla bedava veriyor" diyorsunuz. Bu işte kim kimi kullanıyor 
     Bunu Cengiz ile yapmamın sebebi, bizim ileride de birlikte çalışacak olmamız. Kıyafetlerimi o hazırlayacak. Bu bir işbirliği. Bu ortaklıkta ikimiz de k r sahibiyiz. K r amacı güdüyoruz tabii ki. 
     
     İgal çok farklıydı’ 
Son sevgiliniz İgal Erbeş’le birlikteliğiniz başladığı hızla bitti. Niye 
     İgal ile sokakta öpüşürken fotoğraf çekildiğini fark ettik ama tepki göstermedik. Bu benim diğerlerinden farklı ve güzel bir ilişki yaşadığımı gösteriyor. Niye bir haftada bittiğine gelince beni ilgilendirir. Hasta olduğum zamanda da aradı, şimdi de h l Sağlığın nasıl ’ diye arar. Gördüğümde mutlaka konuşurum. Zaten çok renkli bir iş yaşamım var. Bu olmasaydı eğer özel yaşantımı paylaşabilirdim, ama ona gelene kadar tek başına da yeterince çok renkli bir insanım ben. 
     
Bir dönem podyumun en çok kazanan mankeni Deniz Akkaya, şimdiye kadar kazandıklarıyla ne gibi yatırımlar yaptı. Aylık gideri ne 
     Çok yatırımım yok. Bilinçsiz harcama yapan biri de değilim. Aylık harcamamı söylemek istemiyorum. Niye söyleyip de toplumsal patlama yaratalım. Söyleyeyim de otomobilimin camlarını mı kırsınlar Ama şu kadarını söyleyeyim. Kafamı sokacak bir ev aldım İstinye’de. Onun dışında bir otomobilim, bir de bankada biraz param var. Daha çok kendime yatırım yapıyorum yurtdışına gidiyorum. 
     
Yılda bir dizi, bir de filmde oynacacağım Yılmaz Erdoğan’ın şirketi Beşiktaş Kültür Merkezi ile anlaştınız. Eski sevgiliniz Yılmaz Erdoğan’la birlikte kamera karşısına geçecek misiniz 
     Yılmaz bana güzel bir teklif sundu. BKM, Demet Akbağ’dan Cem Yılmaz’a kadar, ne yapsalar tutmama gibi bir ihtimali olmayan insanların çalıştığı bir yer. Hiç düşünmeden evet dedim. Yılda bir sinema filmi ve bir dizi taahhüt ettiler. Yılmaz’ın televizyon için yazdığı bir proje var. Kendisi olmayacak. O yazacak, ben oynayacağım. 
     



 MAGAZİN 










</TEXT>
</DOC>
