<DOC>
<DOCNO> 129667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/siyaset/siy01.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP lideri Erdoğan’a Türk liderleri şik yet etti 
</HEADLINE>
<TEXT>
Aliyev şaşırttı 
Başta Demirel olmak üzere hükümetlerin yakın ilgi gösterdiği Haydar Aliyev Erdoğan’a "Liderleriniz geçmişte bizimle zıt düşmek için her şeyi yaptılar" dedi 
     ABDULLAH KARAKUŞ Bakü 

     Azerbaycan Cumhurbaşkanı Haydar Aliyev, AKP lideri Recep Tayyip Erdoğan’a eski hükümetleri ve liderleri şik yet etti. Başta 9. Cumhurbaşkanı Süleyman Demirel olmak üzere Türkiye’deki bütün siyasilerin yakın ilgi gösterdiği Aliyev, Bakü’deki görüşmede Erdoğan’a "Sizin liderleriniz, geçmişte bizimle zıt düşmek için her şeyi yaptılar" diye şik yette bulundu. Erdoğan ise, "Onlar geçmişte kaldı. Biz şimdi bardağın dolu tarafına bakalım. Her şey daha iyi olacak" karşılığını verdi. Erdoğan ile Aliyev, Bakü - Tiflis - Ceyhan petrol boru hattı projesinin hızlandırılması konusunda mutabakata vardı. Erdoğan’ın projenin 2005’ten önce bitirilmesini istemesi üzerine Aliyev, bakanlarına, "Erdoğan çok haklı, 2005 çok geç. Bunu hızlandıralım" talimatı verdi. 
     Erdoğan, "İşbirliği yaparak ticaret hacmimizi artırmamız lazım. İşbirliği lafta kalmasın. Bizim iktidarımızda bunun kalmaması için çalışacağız" dedi. 
     
     eliyoruz, açın kucağınızı 
     Aliyev, Ermenistan yaklaşımı nedeniyle Erdoğan’a teşekkür ederken, Türk işadamlarının Azerbaycan’a daha çok gelmesini istedi. Erdoğan da Aliyev’e "İşadamlarımız da bunu istiyor. Geliyoruz, açın kucağınızı" karşılığını verirken, Aliyev de "Bizim kucağımız Türk işadamlarına sonuna kadar açık. Kollarımı açıyorum, gelin" diye konuştu. Erdoğan görüşmede, Aliyev’e altın işlemeli çini vazo, Aliyev de günde altı defa renk değiştiğine inanılan ünlü "Yılan Dağı’nın" resmedildiği yağlı boya tablo hediye etti. 
     
     
Kanadoğlu havayı bulandırıyor’      AKP lideri Recep Tayyip Erdoğan, Yargıtay Başsavcısı Sabih Kanadoğlu’nun Siirt seçimlerine ilişkin görüşlerini değerlendirirken, "Havayı bulandırıyor" dedi. 
     TRT Bakü bürosunu ziyareti sırasında Kanadoğlu’nun açıklamalarıyla ilgili soruları yanıtlayan Erdoğan, bu açıklamaların kişisel değerlendirmelerden öte bir anlam ifade etmeyeceğini söyledi. YSK Başkanı Tufan Algan ve AKP yetkililerinin gerekli açıklamayı yaptığını, akademisyenlerin de konuyu uzun uzun değerlendirdiğini anımsatan Erdoğan, "Olumlu ve olumsuz konuşanlar da var. Daha hiçbir şey belli olmadan bu tür ifadeler kullanmak havayı bulandırma çabasının ötesinde bir anlam taşımaz" dedi. 
     
AKP lideri Erdoğan, Azerbaycan gezisinin ikinci gününde, Azeri ve Türk şehitliklerini ziyaret etti. 




 SİYASET 















</TEXT>
</DOC>
