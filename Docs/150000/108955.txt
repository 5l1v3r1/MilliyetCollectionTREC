<DOC>
<DOCNO> 108955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/yasam/yas04.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
1 TRİLYONLUK HASTA 
</HEADLINE>
<TEXT>

Bebekken su diye asit içip yemek borusunu yakan Mehmet Ali’nin 16 yıldır süren tedavisi, devlete tam 1 trilyona mal oldu.. 
     TUNCAY DAĞLI Adana DHA 

     Hataylı Mehmet Ali Karamanoğlu’nun hayatı, daha 1.5 yaşındayken yöreye özgü Kar sabunu’ yapımında kullanılan Kostik’ isimli asidi su diye içince k busa döndü. 
     Yemek ve nefes borusuyla midesi yanan ve 16 yıldır Çukurova Üniversitesi Balcalı Hastanesi’nde eğitim vakası’ statüsünde tedavi edilen Mehmet Ali, şu anda 18 yaşında ve Türkiye’nin en pahalı’ hastalarından biri. Çünkü sekiz büyük ameliyat, 50’ye yakın da küçük operasyon geçiren bahtsız delikanlının devlete maliyeti, 1 trilyon lirayı buldu. 
     
     Ailesi çoktan unuttu 
     Hastaneyi evi gibi kullanan, Çocuk Cerrahisi Servisi’nde özel odası bulunan Mehmet Ali’nin bitmeyen tedavisinin bundan sonraki masrafı Devlete yüklenmek’ istenince de, hastaneler arasında tartışma çıktı. Üniversite hastanesi yeşil kart çıkartsa da, sevk için başvurulan Sağlık Bakanlığı’nın Numune Hastanesi, Acil durum yok’ deyip talebi reddetti. 
     Hastanenin maskotu haline gelen ve hastane okulunda eğitim gören Mehmet Ali’yi ailesi ise hiç aramıyor. 
     



 YAŞAM 

















</TEXT>
</DOC>
