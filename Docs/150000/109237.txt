<DOC>
<DOCNO> 109237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/siyaset/siy06.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’nın derdine bak 
</HEADLINE>
<TEXT>
Seçimlere gözlemci göndermeye kalktı 
     GÜVEN ÖZALP Strasbourg 

     Türkiye’nin insan hakları sicilinin bir raporla masaya yatırıldığı Avrupa Konseyi Parlamenterler Meclisi AKPM toplantıları, seçim gerginliğine sahne oldu. AKPM’nin 3 Kasım seçimlerine gözlemci heyeti gönderme isteği, Ankara milletvekili Uluç Gürkan başkanlığındaki 10 kişilik Türk heyetinde rahatsızlık yarattı. Türk parlamenterler, "Biz eski Varşova Paktı üyesi miyiz ki gözlemci gönderiyorsunuz" diye tepki gösterdi. Gürkan da verdiği mesajda "Gözlemciyi kabul etmiyoruz" dedi. 
     
     Denetim sürecindesiniz’ 
     AKPM Başkanı Peter Schieder ise, "Bu heyeti Türk demokrasisinde ciddi sorunlar yaşandığı için değil, Türkiye denetim sürecinde olduğu için göndereceğiz" diye konuştu. AKPM’de ayrıca Hollandalı parlamenter Erik Jurgens tarafından hazırlanan Türkiye raporu ele alındı. Rapordaki unsurlardan biri, adil yargılanmadığına hükmedilen kişilerin tekrar yargılanması isteği. Bu gruba Leyla Zana ve diğer eski DEP’liler de giriyor. 
     



 SİYASET 
















</TEXT>
</DOC>
