<DOC>
<DOCNO> 141457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/tamer.html </URL>
<DATE> 2003/03/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dondurmanın ilk uluslararası basın toplantısı 
</HEADLINE>
<TEXT>

     ROTTERDAM 

     20 Avrupa ülkesinden 200 gazeteciyle birlikte dondurmayla ilgili tüm zamanların ilk uluslararası basın toplantısını izlemek üzere Unilever’in Hollanda’daki merkezi Rotterdam’dayız. 
     50 milyar euro cirolu Unilever’in CEO’su Anthony Burgmans, sahnedeki 3 koltuktan ortadakinde yerini almış. Bir yanında Dondurma ve Dondurulmuş Gıdanın Dünya Başkanı Robert Polet, diğer yanında Dondurma ve Dondurulmuş Gıdanın Avrupa Başkanı Kees van der Graaf. Üçü de kendilerinden fevkalade emin bacak bacak üzerine atmışlar. 
     
     Bayram çocukları 
     İlk dikkatimi çeken üçünün de kravatının boyu - posu, malzemesi, deseni falan tamamen aynı oluşu. Sadece renk tonları birbirinden biraz farklı. Başkanınki parlak kırmızı, diğer ikisininki parlak oranj ve parlak pembe. O da ne Adamların ayakkabıları da, takım elbiselerinin kumaşları da tıpatıp birbirinin aynı Gıdada bir dünya devinin tepe yöneticileri, bayram çocukları gibi karşımıza çıkmışlar. 
     Türkiye’de üzerimize çökmüş savaş kasvetine, Rotterdam’ın her zamanki sevimsizliği ve kilitlenmiş trafiği eklenmişken, ne kadar beklenmedik bir sürpriz. Zaten Algida ile ilgili yeni stratejilerini de NEŞE, DANS, MÜZİK ve KEYİF üzerine kurmuşlar Üçü de konuşmalarında birkaç kez "Günümüzün kompleks ve hektik dünyasında hangi gelir grubunda olursa olsun insanlar NEŞE arıyor. Biz de eğlenceyi daha fazla ciddiye alarak Algida ile onlara neşe - keyif sunmaya kararlıyız" temasının altını çizdiler. 
     Bir yandan körili, chilili, yeşil çaylı dondurma üreterek Hintli, Meksikalı ve Çinli tüketicinin gönlünü çelmeye çalışırken, diğer yandan güneş enerjisi ya da ses dalgalarıyla çalışan dondurma kabinetleriyle elektriği bile bulunmayan Afrika ülkelerindeki tüketiciye göz dikmişler. Dünya nüfusunun üçte biri h l elektriksiz yaşıyor. Anlayacağınız hedeflenen yeni kitle 2 milyar kişi. Diyeceksiniz ki adamın yiyecek ekmeği yokken dondurma alır mı Türkiye’deki cep telefonu sayısına bakacak olursanız, aç Afrikalı da pekala dondurma satın alabilir 
     
     Dondurma barları 
     Yoksul tüketiciler için ürettikleri dondurmalar küçük birimler halinde olacak ki, fiyatı açısından erişebilsinler. Buna karşılık büyük Avrupa kentlerinde bu yıl 90 merkezi noktada 3 yıl içinde sayıları 1000’e ulaşacak dondurma barlarında ise cebinde parası olan tüketici için para harcamanın sınırı yok 
     Dondurma barının önünde envai çeşit dondurma ve küçük parçalar halinde kesilmiş meyveler ananastan mangoya, çikolata parçalarından karamele emrinize amade. Siz dondurmaları ve meyveleri seçiyorsunuz, barmen onları ya mikserde pütürsüz püre haline getirip, ya da 2 elindeki 2 spatulayla taneleri hissedebileceğiniz şekilde birbirine karıştırıp veriyor. O da sizin tercihinize kalmış. 
     
     Yüzde 17 pazar payı 
     Unilever, daha 5 yıl önce, borsa balonunun alabildiğine yüksekten uçtuğu dönemlerde kalpli logoyu lanse ederek Algida markasını öne çıkartmaya başlamıştı. Carte d’Or’dan İngiliz Wall’s’a, Amerika’daki Ben and Jerry’s’den Langnese’ye şirket satın almalarıyla Algida çatısı altında toplanan dondurma markalarının yıllık cirosu 5 milyar euroyu buldu. Bu rakam Unilever’in toplam cirosunun onda biri. Dünya dondurma pazarının yüzde 17’si. İkinci Nestle’nin pazar payı yüzde 11 . 
     Dondurmadaki bu ürün çeşitleme ve her düzeydeki tüketiciye ulaşma stratejisi, aslında Unilever Grubu’nun diğer gıda ve gıda dışı tüm ürünleri için geçerli. Daralmakta olan dünya ekonomisi ve resesyondan ne zaman çıkacağı belli olmayan Avrupa ekonomilerinde ayakta kalmanın reçetesi. Dondurmanın tarihinde ilk uluslararası basın toplantısının düzenlenmesini de bu bağlamda değerlendirmek gerek. Yeni stratejinin mimarı Unilever’in CEO’su Burgmans’la özel söyleşimizi yarın yazacağım. 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
