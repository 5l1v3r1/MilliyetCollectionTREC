<DOC>
<DOCNO> 149524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun15.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii lider Sistani'nin Irak'ı terketmesi istendi... 
</HEADLINE>
<TEXT>

     Silahlı radikal grupların, Şiilerin kutsal kenti Necef'in önde gelen dini otoritelerinden Büyük Ayetullah Ali Sistani'nin evini sardıkları ve kendisine ülkeyi terk etmesi için 48 saat süre tanıdıkları bildirildi. 
     Kuveyt'teki Ayetullah Abdülkasım Dibaci, Reuters'a yaptığı açıklamada, ''Silahlı haydutlar ve serseriler, Ayetullah Sistani'nin evini dünden beri kuşatma altında tutuyorlar. Kendisine, 48 saat içinde Irak'ı terk etmezse saldıracaklarını söylediler'' dedi. 
     Dibaci, Necef'te terörün hakim olduğunu belirterek, silahlı kişilerin diğer ayetullahlardan da ülkeyi terk etmelerini istediklerini söyledi. 
     Dibaci, Sistani'nin evinin Cemaat-i Sadr-Tani'nin üyelerince sarıldığını bildirdi. 
     





</TEXT>
</DOC>
