<DOC>
<DOCNO> 104612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun34.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Nazi sinir gazının ismi spor ayakkabıya verildi. 
</HEADLINE>
<TEXT>

     İngiltere'de bir şirketin, ürettiği spor ayakkabılara Nazilerin kullandığı sinir gazının ismini vermesi Yahudileri öfkelendirdi. 
     İngiliz futbol takımlarını giydiren Umbro şirketi, ''Zyklon'' adlı ayakkabıların 1999'dan beri satıldığını, ayakkabıların zehirli gaz ''Zyklon B'' ismini taşımasının ''talihsiz bir tesadüf'' olduğunu belirtti. 
     Simon Wiesenthal Merkezi adlı Yahudi karşıtı örgütün yetkililerinden Şimon Samuels, şirket yönetimine yazdığı mektupta, soykırımla ilgili unsurların yanlış kullanımının Nazi kurbanlarına hakaret anlamına geldiğini belirtti. 
     Samuels, şirketin boykot edilmesi talebiyle bürosuna fakslar ve elektronik posta mesajlarının yağdığını belirterek, hatanın kabulünün Yahudi cemaatini kolay kolay yatıştırmayacağını söyledi. 
     Konunun, ayakabıların geri çekilmesi ya da yeniden isimlendirilmesinin ötesinde araştırmayı gerektirdiğini belirten Samuels, ''Cehalletten kaynaklanıyorsa, o zaman eğitime ihtiyaçları var. Cahillikten daha ötede bir şey varsa, o zaman bu şirkete futbol sanayisini giydirdiğini hatırlatmak lazım. Zira futbol endüstrisi neo-Nazi dazlakların derinden sızdığı bir yer'' diye konuştu. 
     Umbro sözcüsü Nick Crook da, tepki üzerine ayakkabıların yeni bir isim verileceğini ya da satıştan çekileceğini belirtti. 
     ''Zyklon'' adının, ayakkabıların üzerinde değil sadece kutularda yer aldığı belirtildi. 
     





</TEXT>
</DOC>
