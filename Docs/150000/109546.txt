<DOC>
<DOCNO> 109546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sonspo22.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Newcastle United oyuncusu Bellamy 3 maç ceza aldı... 
</HEADLINE>
<TEXT>

     UEFA, Avrupa Şampiyonlar Ligi'nde geçen hafta yapılan maçta Dinamo Kievli rakibine kafa atan Newcastle United'ın forveti Craig Bellamy'ye 3 maç ceza verdi. 
     UEFA'dan yapılan açıklamada, Bellamy'nin 91. dakikada rakibinin yüzüne kafa attığı olayın o anda hakemler tarafından görülmediğini, ancak izlenen video kayıtları sonrası bu hareketin belirlenerek cezalandırıldığını bildirdi. 
     Galli milli futbolcunun, cumartesi gece yarısına dek karara itiraz hakkı bulunuyor. 
     Dün gece grupta 2. maçında evinde Feyenoord'a 1-0 yenilen Newcastle United, geçen haftaki maçta da Dinamo Kiev'e 2-0 yenilmişti. 
     Bellamy, bu durumda Newcastle United'ın evinde yapacağı 2 maçta ve E grubunun favorisi FC Juventus ile deplasmanda oynayacağı karşılaşmada oynayamayacak. 
     Galli futbolcu, 13 Kasım'da Dinamo Kiev ile deplasmanda yapılacak rövanş maçında ise forma giyecek. 
     





</TEXT>
</DOC>
