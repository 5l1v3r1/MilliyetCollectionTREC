<DOC>
<DOCNO> 126457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/dunya/dun02.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Helva mı yiyecekler, pasta mı 
</HEADLINE>
<TEXT>

     ABD’nin Körfez bölgesine asker ve mühimmat sevkiyatını sürdürdüğü bugünlerde Irak’tan gelen bir haber şaşkınlıkla karşılandı. Irak lideri Saddam Hüseyin’in 28 Nisan’daki doğum gününün hazırlıklarına başlandığı bildirildi. Hem de dört ay öncesinden... Ancak ABD öncülüğündeki operasyonun başlaması, Saddam’ı partiye katılmaktan alıkoyabilir... İktidardaki Baas Partisi’nin gazetesi El Tavra’nın haberinde, "Yaş Günü Kutlamaları Yüksek Komitesi, Arap kahramanı, zafer kazanmış liderin yaş günü kutlamaları için hazırlıklarına başladı. Allah onu korusun" denildi. Kutlama etkinliklerinin 28 Nisan 1937 doğumlu Saddam Hüseyin’in doğum yeri olan Tikrit başta olmak üzere nisan ayı boyunca ülke genelinde düzenleneceği belirtilen haberde, "Bu dünyadaki saygın insanların, Arapların ve Iraklıların kutlayacağı bu önemli günün organizasyonu için 14 alt komite kurulmuştur" denildi. 


 DÜNYA 











</TEXT>
</DOC>
