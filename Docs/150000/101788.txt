<DOC>
<DOCNO> 101788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/spor/spo20.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Capone Kocaeli’de      KOCAELİSPOR, anlaşmaya vardığı Galatasaraylı Capone ile bugün sözleşme imzalayacak. Körfez ekibi, Brezilyalı oyuncuyla uzun süredir görüşüyordu. 
     
Rallide atak      OTOMOBİL ve Motor Sporları Federasyonu Başkanı Mümtaz Tahincioğlu, Formula 1’in yanı sıra Dünya Ralli Şampiyonası’nın da bir ayağının Türkiye’de yapılması için çalışmaların sürdüğünü söyledi. 2003 takvimi iki hafta sonra açıklanacak. 
     
Ata’yı ziyaret      DÜNYA üçüncüsü Milli Futbol Takımı, 20 Ağustos’ta Anıtkabir’e çıkacak. Ay - Yıldızlı ekibin, 21 Ağustos’ta Trabzon’da Gürcistan ile oynayacağı özel maç öncesi Ankara’ya gideceği açıklandı. 
     
Asım Efes’te      BASKETBOLDA Efes Pilsen 2.13 boyunda ve 26 yaşındaki milli pivot Asım Pars’ı transfer etti. Asım Pars, Efes Pilsen coachu Oktay Mahmudi’nin isteğiyle kadroya dahil edildi. 
     
Üç imza      BASKETBOL Ligi ekiplerinden Ülker, ABD’li Joseph Blair, Melvin Booker ve Sloven Miljan Goljoviç ile sözleşme imzaladı. Booker ve Goljoviç ikişer, Blair 1 yıllık imza attı. 
     
Kavaklıoğlu 2. oldu      FİNLANDİYA’nın başkenti Helsinki’de düzenlenen 2002 Atletizm Grand Prix II Yarışmaları’nda, bayanlar 3 bin metrede Ebru Kavaklıoğlu ikinciliği aldı. Kavaklıoğlu, 8.53.89’luk derecesiyle gümüş madalyanın sanibi olurken, Etyopyalı Sentayehu Ejigu 8.52.88 ile birinciliği elde etti. Kenyalı Viola Kibiwot da 8.54.25’le üçüncü oldu. 
     
Alpay rest çekti      İNGİLTERE Premier Ligi takımlarından Aston Villa’da forma giyen Alpay Özalan, kulübüyle ipleri kopardı. Teknik Direktör Graham Taylor ile yaptığı görüşmede ikna olmayan Alpay, hocasına transfer listesine konulmak istediğini bildirdi. Gazetelere "Mutsuz olduğum bir yerde futbol oynamak istemiyorum" diyen Alpay’ı transfer etmek için Leeds ve B.Dortmund’un harekete geçtiği bildirildi. 
     
Kavgaya devam      FENERBAHÇE Kulübü Kürek Şubesi Sorumlusu İlhami İşseven, Büyükler İstanbul Birinciliği’nde Galatasaray ile yaşanan kavgada Sarı - Kırmızılılar’ı sorumlu tuttu. İşseven kural hatası yapan Galatasaraylı oyuncuların kendilerine saldırdığını ileri sürdü. Galatasaray genel kaptanı Fatih Gökşen ise "İlk küfür rakip sporculardan geldi. Bizi yarış bırakan hakem de Fenerbahçe’nin eski sporcusu" dedi. İki takım arasında hafta sonu Sapanca’da yapılacak yarışlar öncesi gerilim iyice arttı. 
     



 SPOR 



























</TEXT>
</DOC>
