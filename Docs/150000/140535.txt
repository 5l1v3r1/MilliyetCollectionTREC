<DOC>
<DOCNO> 140535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko14.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alfa Menkul Değerler'in durumu yeniden değerlendirilecek 
</HEADLINE>
<TEXT>

     Alfa Menkul Değerler'in işleme kapatılan hisselerinin sırası, şirketten istenen Kamuyu Aydınlatma Bilgi Formu Borsa'ya ulaştıktan sonra yeniden değerlendirilecek. 
     Borsa Yönetim Kurulu'nun dünkü toplantısında, Alfa Menkul Değerler'in bir çalışanı tarafından zarara uğratıldığına dair basında çıkan haberlere ilişkin İMKB ve SPK tarafından istenen açıklamalara istinaden, hisse senedi işlem sırası 25 Şubat'ta 1. Seans öncesi kapatılan şirketin durumu ele alındı. 
     Şirketin faaliyetlerinin devamı ve usulsüzlük işlemlerinin mali tablolara etkisiyle ilgili belirsizliklerin açığa kavuşturulması amacıyla, Alfa Menkul Değerler'den bağımsız denetimden geçmiş Kamuyu Aydınlatma Bilgi Formu'nun 1 ay içerisinde Borsa'ya gönderilmesinin istenmesi kararı alan İMKB Yönetim Kurulu, form ulaştıktan sonra şirket hisse senetlerinin işlem sırasının durumunu yeniden değerlendirecek. 
     Bu arada Alfa Menkul Değerler hisseleri, işlem sırası kapalılık halinin 5 iş günü boyunca devam etmesi nedeniyle, bugünden itibaren İMKB Ulusal-Tüm ve İMKB Ulusal-Mali endeksleri kapsamından çıkarıldı. 
     





</TEXT>
</DOC>
