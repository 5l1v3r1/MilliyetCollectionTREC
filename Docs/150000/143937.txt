<DOC>
<DOCNO> 143937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko23.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 153 puanlık düşüşle tamamladı... 
</HEADLINE>
<TEXT>

     ABD'nin Irak'a operasyon için düğmeye basmasının ardından gözler piyasaların vereceği tepkiye döndü. Dolar, bankalararası piyasada 1 milyon 740 bin liradan güne başlarken, Kapalıçarşı'da 1 milyon 730 bin liradan satıldı. Piyasaların açılmasına bir kaç dakika kala Merkez Bankası'ndan yapılan "gerekli tedbirler alındı" açıklaması tedirgin havayı dağıttı. Gerek faiz cephesi , gerek borsa, gerekse döviz piyasasında soğukkanlı hareketler dikkati çekti. 
     
     BORSA 

     İMKB Bileşik Endeksi 1. seansta, dünkü kapanışa göre 1.26 puan azalarak 9.784.95 puandan kapandı. Hisse senetleri ortalama yüzde 1.54 oranında değer kaybetti. 
     İstanbul serbest döviz piyasasında dolar şu sıralarda 1 milyon 712 bin liradan, Euro 1 milyon 814 bin liradan satılıyor. 
     Irak savaşının başlamasının ardından ilk seans 224.27 puan kayıpla açıldı. İlk yarım saati sonuna doğru gelen alımlarla artıya geçen endeks, seansın ilk yarısını 84.96 puan kayıpla 9,853.25 puandan geçti. Endeks, en yüksek 10,152.89 puanı, en düşük 9,647.05 puanı gördü. 
     İşlem gören toplam 284 hissenin 102'si değer kaybetti, 91'i değer kazandı, 91'inin fiyatı değişmedi. 
     İş Bankası C , Yapı Kredi Bankası, Garanti Bankası, Koç Holding ve Doğan Holding en yoğun işlem gören hisseler oldu. 
     İnter Yatırım Yurtiçi Sermaye Müdürü Şevket Keresteci, savaş tedirginliği yaşayan Borsa'da, mali desteğin gelmemesi ve diğer olumsuzlukların daha önce satın alındığına dikkat çekti. 
     Keresteci, Borsa'da aşağı doğru bir hareket beklediğini ifade etti. 
     Ziraat Yatırım'dan Gökhan Kolay da, piyasanın tezkereye odaklandığını kaydetti. Kolay, ''Bizim için en kötü seviyeler endekste 9,100 seviyeleri. Endeks'in bunun altına inmesi ihtimali düşük görünüyor. Tahminler endeksin 9,500-10,300 seviyeleri arasında seyretmesi'' dedi. 
     
     DİĞER PİYASALAR 

     Bono piyasasında ise 3 Mart 2004 vadeli, bugün valörlü tahvilin saat 11 45 itibariyle basit getirisi yüzde 66.01, bileşik getirisi 66.82 düzeyine geriledi. Bu kağıt sabah saatlerinde yüzde 67.87'den işlem görüyordu. 

     
</TEXT>
</DOC>
