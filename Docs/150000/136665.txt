<DOC>
<DOCNO> 136665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/siyaset/siy05.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Türkiye bize güvenebilir 
</HEADLINE>
<TEXT>

     DIŞ HABERLER SERVİSİ 

     Almanya Başbakanı Gerhard Schröder, Türkiye’nin, bir tehdidin savuşturulmasında her zaman Almanya’nın dayanışmasına güvenebileceğini söyledi. Schröder, Federal Meclis’te Irak konusunda yaptığı hükümet açıklamasında, "NATO ittifakı tehlikede olan müttefiklere her zaman yardım eder. Bunu özellikle de Türkiye için söylüyorum. Türkiye bir tehdidin savuşturulmasında her zaman dayanışmamıza güvenebilir" dedi. Schröder yarım saatlik konuşmasında, NATO içindeki talepleri çoktan yerine getirdiklerini de savundu. Hollanda aracılığıyla Türkiye’ye Patriot tipi gelişmiş füze de vereceklerini belirten Schröder, "Türkiye ve ittifakla olan dayanışmamız şüphe götürmez" dedi. Schröder silah denetim faaliyetlerinin devam etmesi gerektiğini de sözlerine ekledi. 
     
     



 SİYASET 















</TEXT>
</DOC>
