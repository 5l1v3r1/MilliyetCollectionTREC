<DOC>
<DOCNO> 131914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/siyaset/siy11.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan İtalyan soluna KADEK uyarısı 
</HEADLINE>
<TEXT>

     Sosyalist Enternasyonal toplantısına katılmak için Roma’da bulunan CHP lideri Deniz Baykal, İtalyan ana muhalefet partisi Solun Demokratları’nın lideri Pierro Fassino ile görüşmesinde, İtalyan solunu KADEK’e karşı uyardı. Baykal, dünkü görüşmelerinden sonra yaptığı açıklamada, "Fassino’ya KADEK’in tutumunu yeniden değerlendirmeleri gerektiğini söyledim. İtalyan solu bu zamana kadar KADEK’e iyi niyetle bakıyordu. 15 Ocak’taki terör saldırısı ile uzun dönemden sonra ilk kez kan döküldü. Bunu İtalyanlara söyledim. KADEK’e karşı dikkatli olmaları ve mesafeli davranmaları gerektiğini vurguladım" dedi. Baykal, 21 Ocak’ta sona erecek toplantı çerçevesinde Sosyalistlerin, ABD’yi Irak’a karşı askeri operasyondan caydıracak bir çalışma programı hazırlayacağını söyledi. 
     
     



 SİYASET 















</TEXT>
</DOC>
