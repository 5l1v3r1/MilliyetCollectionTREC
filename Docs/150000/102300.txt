<DOC>
<DOCNO> 102300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur27.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın evlenecek olan eski sevgilisini vurdu... 
</HEADLINE>
<TEXT>

     Afyon'da bir genç, başkasıyla evlenen eski sevgilisini, düğününden bir gün önce, güzellik salonundan randevu aldığı sırada tabancayla yaraladı. 
     Yarın evlenecek olan hemşire Ayşegül Celayir 22 , erkek kardeşi ile güzellik salonuna, randevu almaya gitti. Bu sırada otomobilde bekleyen erkek kardeşi cep telefonundan arayarak, ablasını, eski sevgilisi Şerafettin Çetinbaş'ın 25 kendisini takip ettiğini belirterek uyardı. 
     Bunun üzerine Ayşegül Celayir, salondaki görevlilere peşinde biri olduğunu bildirerek, bir kabine saklandı. Güzellik salonuna giren ve genç kızı saklandığı kabinde bulan Çetinbaş, ''Seni başkasına yar etmem'' diyerek, yanındaki tabancayı ateşledi. 
     Vücuduna 3 kurşun isabet eden genç kız, kaldırıldığı Afyon Devlet Hastanesi'nde ameliyata alındı. 
     Celayir, müdahalenin ardından hayati tehlikeyi atlatırken, olaydan sonra kaçan Çetinbaş'ı arama çalışmaları sürüyor. 
     





</TEXT>
</DOC>
