<DOC>
<DOCNO> 144185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun33.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşında yeni teknoloji denemesi... 
</HEADLINE>
<TEXT>

     Rochester Üniversitesi'nde geliştirilen yeni bir izleme teknolojinin, hafif silahlarla donatılmış araçlarda kullanılabileceği bildirildi. 
     Amerikan Deniz Kuvvetleri Araştırma Merkezi ile üniversite uzmanlarının geliştirdiği yeni teknolojinin, savaş anında bozulan araçların gözlenmesi ve sorunun anında giderilmesiyle ilgili olduğu belirtildi. 
     Aracın altına yerleştirilen bir cihazla tüm aksamların kontrol edildiği ve aracın işleviyle ilgili bilgilerin incelenebildiği kaydedildi. 
     Uzmanlar, yeni teknoloji için özel bir yazılım programı da geliştirildiğini açıkladı. 
     Cihaz, aracın sarsıntısı, sesi ve yakıtta bulunan yabancı maddelerle ısısını saptayarak, bilgi merkezinde toplayabiliyor. Bu bilgiler, uydular vasıtasıyla anında aracın gözetlendiği merkezlere ulaşarak değerlendiriliyor. 
     Gerektiğinde savaşın ana merkezi veya ABD'deki uzaktan gözetleme merkezinden, aracın olası sorununun giderilmesiyle ilgili bilgiler, araç komutasına ulaştırılabiliyor. 
     Teknolojinin denenmesi için Irak savaşından daha iyi bir zamanın seçilemeyeceğine dikkati çeken uzmanlar, teknolojinin Irak savaşında denendiği mesajını verdi. 
     Hafif silahlarla yüklü küçük araçlarda aşırı ısınmanın sorun olabildiği, Irak savaşında çöllerin de bu teknolojinin denenmesi için iyi bir ortam yarattığı belirtiliyor. 
     Amerikan ordusunun, Irak savaşında uydularla bağlantılı araçlar kullandığı, araçlardan uydulara ulaşan bilgilerle hedeflerin daha sağlıklı belirlenebildiği kaydediliyor. 
     





</TEXT>
</DOC>
