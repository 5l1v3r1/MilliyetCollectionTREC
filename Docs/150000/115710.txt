<DOC>
<DOCNO> 115710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/siyaset/siy07.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’de yetkili belli değil 
</HEADLINE>
<TEXT>

Cem, Avrupa Birliği yöneticilerinin"Türkiye’de bizim muhatabımız kim " diye şaşırdığını söyledi 
     ÜMRAN AVCI İstanbul 

     YTP Genel Başkanı İsmail Cem, partisinin İstanbul il başkanlığında düzenlediği basın toplantısında AB konusunda Türkiye’de bir yetki kargaşası yaşandığını belirtti Cem, Türkiye’nin AB üyeliği konusunda şunları söyledi "Kopenhag için kesin tarih alma şansını bu hükümet kaybetti. Yapılabilecek bazı şeyler vardı, yapılamadı. İkna yolları daha güçlü kullanılabilirdi, kullanamadılar. Ancak Kopenhag’da tarih çıkmazsa, kavga edeceğiz’ demek, o sayın bakan ve partisinin kendi görüşü olabilir, bizim değil. Yapılan yanlışlar zaman kaybına neden oluyor." 
     Cem, Avrupalılar ve AB’dekilerin "Kim bizim muhatabımız " diye şaşırdığını söyledi. Dışişleri Bakanlığı’nın ikinci plana itildiğini öne süren Cem, Mesut Yılmaz’ın, "Türkiye adına AB muhatabıymış" gibi ortaya çıktığını savundu. Cem, AB’nin bu durumu anlamakta zorluk çektiğini kaydetti. 
     



 SİYASET 


















</TEXT>
</DOC>
