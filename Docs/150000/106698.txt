<DOC>
<DOCNO> 106698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yasam/yas04.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses’i aradık 
</HEADLINE>
<TEXT>

Devrik Yunan Kralı Konstantin’in kız kardeşi Prenses Irene, Atatürk Havalimanı’nda sade vatandaşlar gibi güvenlik aramasından geçti 
     SİNAN TOROS İstanbul 

     YUNANİSTAN’IN önde gelen armatörlerinden Vardinoyanisler’in torunu Irene’nin Fener’deki Aya Nikola Ortodoks Kilisesi’ndeki vaftiz törenine katılan devrik Yunan Kralı Konstantin ile İspanya Kraliçesi Sofia’nın kız kardeşi olan Prenses Irene, dün İstanbul’dan uçakla Madrid’e gitti. 
     
     Sinyal sesi gelince... 
     ATATÜRK Havalimanı’na gelişinde güvenlik araması kuyruğuna giren Prenses, kapı dedektöründen geçerken sinyal alınınca güvenlik görevlisi tarafından arandı. Bagajlarını da x-ray’den geçiren Irene, İspanya Havayolları’na ait uçağın 25 dakika rötara girmesi üzerine Dış Hatlar Terminali’ndeki Primeclass bölümünde ağırlandı. 
     



 YAŞAM 





















</TEXT>
</DOC>
