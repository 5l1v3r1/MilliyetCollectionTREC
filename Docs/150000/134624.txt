<DOC>
<DOCNO> 134624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sonspo06.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 0 - Gaziantepspor 0 ilk yarı 
</HEADLINE>
<TEXT>

     Denizlispor Heinen xx, Özgür xx, Servet xx, Kratochvil xx, Hakan Çimen xx, Kabat xx, Serdal xx, Bülent Ertuğrul xx, İlyas xx, Mustafa Özkan x, Ersen Martin x . 
     Gaziantepspor Ömer xx, Bouazizi xx, İbrahim xx, Alper xx, Bülent xx, Mustafa xx, Ömer Közen xx, Hasan xx, Murat xx, Erdal x, Viola x . 
     Sarı Kartlar Dk. 20 Hakan Çimen Denizlispor , Dk. 24 Bouazizi Dk. 41 Murat Gaziantepspor . 
     Birinci Süper Lig'de yapılan Denizlispor-Gaziantepspor erteleme maçının ilk yarısı 0-0 sona erdi. 
     Şiddetli yağış altında yapılan karşılaşmada futbolcular, ağırlaşan zeminle de mücadele ederken, hafta içinde Ankaragücü galibiyetiyle moral bulan Denizlispor, Ali Tandoğan'dan eksik kadrosuyla, kanatları kullanmakta zorluk çekti. 
     Gaziantepspor ise sürekli atak oynayan rakibi karşısında, beraberliği hedefleyen bir görüntü sergiledi. Fizik yönünden daha güçlü görünen konuk ekip, Denizlispor ataklarını fazla büyümeden engellemekte zorlanmadı. 
     22. dakikada gelişen Gaziantepspor atağında, Mustafa'nın kale alanı içine gönderdiği topu kontrol eden Heinen, Viola ile Erdal'a gol izni vermedi. 
     26. dakikadaki Denizlispor atağında, İlyas'ın ortaladığı topa kalabalığın arasından iyi yükselen Ersen Martin, kafayla topu kaleye gönderdi. Kaleci Ömer tehlikeyi önledi. 
     28. dakikadaki Denizlispor atağında Ersen Martin, ceza alanına girerken sert vurdu. İyi yer tutan Ömer gole izin vermedi. 
     39. dakikada Kabat, Ersen Martin'in önüne ''al da at'' dercesine topu bıraktı. Kaleciyle karşı karşıya kalan bu futbolcu, zor olanı yaptı ve meşin yuvarlağı auta göndererek, takımını mutlak bir golden etti. 
     Kalan dakikalar da gol getirmedi ve ilk yarı golsüz eşitlikle sona erdi. 
     





</TEXT>
</DOC>
