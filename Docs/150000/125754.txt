<DOC>
<DOCNO> 125754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gun04.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim reformunu devlet desteklesin 
</HEADLINE>
<TEXT>

TÜBİTAK ödüllerinin dağıtılması töreninde Sezer, "Üretim için bilim reformu yapılmalı" diye konuştu 
     Cumhurbaşkanı Ahmet Necdet Sezer, toplum olarak yenilikçi düşüncelere yönelmek ve bilimi her alanda yaşama geçirerek üretime dönüştürmek gerektiğini belirterek, bunun için devlet desteğiyle köklü bir bilim reformu yapılmasını istedi. 
     TÜBİTAK 2002 Bilim, Hizmet ve Teşvik Ödülleri törenine katılan Sezer, ekonomik ve sosyal alanlarda yeniden yapılanma sürecindeki Türkiye’yi geleceğe taşıyacak bilimsel birikim ve nitelikli insan gücünün mevcut olduğunu ifade etti. Bilim reformuyla Türkiye’nin üretime geçebileceğini kaydeden Sezer, şunları söyledi "Üniversitelerin bilim üretme olanakları artırılmalı, bilim insanlarımız özendirilmeli, araştırma - geliştirme etkinlikleri için yeterli kaynak sağlanmalıdır." 
     Başbakan Yardımcısı Ertuğrul Yalçınbayır ise, Türkiye AB’ye girme ideali doğrultusunda çalışırken 
     bilim ve teknolojinin en önemli unsur ve destek olduğunu vurguladı. Daha sonra ödüller bilim adamlarına verildi. 
     
İşte, ödül alan bilim adamları      Ege Üniversitesi’nden Prof. Dr. Bekir Çetinkaya, İTÜ’den Prof. Dr. Aral Okay, Mühendislik dalında İTÜ’den Prof. Dr. Ayşe Erdem Şenatalar, Sağlık Bilimleri dalında Hacettepe’den Prof. Dr. Turgay Dalkara ve Ankara Üniversitesi’nden Prof. Dr. Taner Demirer. 
     
     Hizmet Ödülü sahipleri İstanbul Üniversitesi’nden Prof. Dr. Ali Rıza Berkem, Hacettepe Üniversitesi’nden Prof. Dr. Aykut Erbengi ve Ankara Üniversitesi’nden Prof. Dr. Ekrem Kün. 
     
     Teşvik Ödülü sahipleri ODTÜ’den Prof. Dr. Cengiz Beşikci ve Doç. Dr. Meral Azizoğlu, Kocaeli Üniversitesi’nden Prof. Dr. Arif Demir, Bilkent Üniversitesi’nden Doç. Dr. Ahmet Oral, Doç. Dr. Orhan Arıkan ve Doç. Dr. Özgür Ulusoy, Boğaziçi Üniversitesi’nden Prof. Dr. Ethem Alpaydın, Sabancı Üniversitesi’nden Doç. Dr. Canan Baysal, Hacettepe Üniversitesi’nden Doç. Dr. Ediz Demirpençe, Doç. Dr. İbrahim Haznedaroğlu, Doç. Dr. Ömer Uğur ve Başkent Üniversitesi’nden Doç. Dr. Hulusi Bülent Zeyneloğlu. 
     
     TÜBİTAK - TWAS ödülü sahibi Koç Üniversitesi’nden Prof. Dr. Halil Mete Soner. 
     



 GÜNCEL 



















</TEXT>
</DOC>
