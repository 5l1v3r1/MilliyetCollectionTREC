<DOC>
<DOCNO> 111824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/soneko10.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 54 puanlık düşüşle tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 54.14 puan düşüşle 1. seansı 8,858.40 puandan tamamladı. 
     Açılışta bir miktar satıcılı seyirin hakim olduğu ilk seansta endeks daha sonra gelen sınırlı alımlarla 8,900 seviyelerinde seyretti. Bu seviyelerde dengelenen endeks seans boyunca yaklaşık 107 puanlık dar bir aralıkta dalgalandı. 
     Uzmanlar, borsada öğleden sonra yapılacak ihalenin sonuçlarının beklendiğini vurgulayarak, 9,000-9,100 bandına doğru bir hareket yaşanabileceğini ifade ediyorlar. 
     1. seansta hisse senetlerinin ortalama değer kaybı yüzde 0.61 olarak gerçekleşti. Haftanın ikinci iş gününe 60.52 puan kayıpla 8,858.02 puan seviyesinde başlayan endeks, seansın ilk yarısını 13.88 puan aşağıda 8,898.66 puandan geçti. Endeksin gördüğü en düşük seviye 8,831.42 puan olurken, en yüksek olarak 8,938.79 puana ulaşıldı. 
     Seans kapanışında mali endeks 55.97 puan düşüşle 10,600.95 puana, sanayi endeksi 56.87 puan düşüşle 8,698.71 puana ve hizmetler endeksi de 23.94 puan düşüşle 6,148.69 puana geriledi. 
     Böylece önceki kapanışa göre mali grup hisseler ortalama yüzde 0.53, sanayi grubu hisseler ortalama yüzde 0.65 oranında ve hizmet grubu hisseler 0.39 oranında değer yitirdi. 
     1. seansta işlem gören toplam 277 hisse senedinden 65'i değer kazanırken, 101 hisse senedi değer yitirdi. 111 hissenin fiyatında ise değişiklik olmadı. 
     Seansta, 65 trilyon 239 milyar 298 milyon liralık işlem hacmi oluştu. 
     Birinci seansta Sabancı holding, Koç Holding, Doğan holding, Doğan Yayıncılık ve Petrol Ofisi en yoğun işlem gören hisseler oldu. 
     





</TEXT>
</DOC>
