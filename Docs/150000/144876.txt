<DOC>
<DOCNO> 144876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/eko02.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört milyar dolarlık ihracatın sonu belirsiz 
</HEADLINE>
<TEXT>

Ortadoğu ülkelerine yapılan 4 milyar dolarlık ihracat savaş nedeniyle durdu. Nakliyat imk nsız hale geldi 
     MERT İLKUTLUĞ İzmir 

     Savaşla birlikte Türkiye’nin Ortadoğu ülkelerine yaptığı yaklaşık 4 milyar dolarlık ihracat savaşın gölgesinde duraklamaya girdi. Irak başta olmak üzere komşu ülkelere yapılan ihracat dururken, Suudi Arabistan, Ürdün gibi diğer Ortadoğu ülkelerine yapılan ihracatta nakliye sıkıntısı yaşanıyor. Ayrıca Ortadoğu’da Türkiye’nin en büyük ticari partnerlerinden olan İsrail ve Irak sigorta kapsamı dışında bırakıldı. 
     
     Irak rakamları açıklanmıyor 
     Dış Ticaret Müsteşarlığı verilerine göre 2002 yılında Türkiye’den Ortadoğu ülkelerine Irak hariç 3 milyar 132 milyon dolarlık ihracat yapıldı. Irak’a yapılan ihracat açıklanmazken, bu ülkeye yapılan ihracatın 1 milyar dolara yaklaştığı, böylece toplam Ortadoğu ihracatının 4 milyar doları bulduğu tahmin ediliyor. 
     Türkiye’nin en büyük 40 ihracat partneri arasında Ortadoğu’dan İsrail, Suriye, Suudi Arabistan, Birleşik Arap Emirlikleri yer alıyor. Irak rakamları açıklanmadığı için, bu listenin de dışında kalıyor. 
     
     Gıda ve tekstil 
     Bölgeye en fazla gıda, tekstil, konfeksiyon, demir ve diğer metaller, plastik ürünleri ihraç ediliyor. Karayoluyla yapılan ihracat büyük oranda dururken, deniz yoluyla mal ihraç etmekte de Türk ihracatçıları zorlanıyor. İsrail ve Irak, Avrupa’daki sigorta kuruluşları tarafından savaş sigortası kapsamında bırakılırken, diğer Ortadoğu ülkelerine yapılan ihracatta sigorta primleri konteyner başına 300 dolara kadar çıktı. Yükselen primlerin yanısıra pek çok nakliye firması da Ortadoğu’ya gemi ile mal götürmeyi kabul etmemeye başladı. 
     


SİYASET 




















</TEXT>
</DOC>
