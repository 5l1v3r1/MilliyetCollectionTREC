<DOC>
<DOCNO> 130282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/siyaset/siy03.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi gerilime hayır 
</HEADLINE>
<TEXT>

AKP Lideri, Genelkurmay’ın "şerh" eleştirisi için "Bunlar siyasi gerilimli konular. Bunları değil ekonomiyi konuşalım" dedi 
     ABDULLAH KARAKUŞ Astana 

     AKP Genel Başkanı Recep Tayyip Erdoğan, Başbakan Abdullah Gül’ün YAŞ kararlarına şerh koymasını eleştiren Genelkurmay Başkanı Orgeneral Hilmi Özkök’ün "irticayı cesaretlendirdiler" sözlerine, "Bunlar siyasi gerilim konularıdır. Hiç konuşmaya gerek yok. Siyasi gerilimi halkımız kabul etmiyor. Bunları değil ekonomiyi konuşalım" karşılığını verdi. 
     Erdoğan, dün Türki cumhuriyetleri turunun son durağı olan Kazakistan’dan ayrılmadan önce YAŞ kararlarının yargıya açılmasıyla ilgili tartışmalara değindi. 
     Erdoğan bu konular hakkında Türkiye dışında, Türkiye’ye mesaj gönderiyormuş gibi konuşulmasına karşı olduğunu ifade ederek, "Bunlar geçmişte kaldı, önemsemeyin. Ülkemizin daha önemli sorunları var. Ülkenin en önemli sorunu ekonomidir. Milli gelirin nasıl artacağını konuşmamız gerekir. Bunlarsa siyasi gerilim konularıdır. Biz de hiçbir zaman siyasi gerilimin taraftarı olmayacağız" dedi. 
     
     Erdoğan’ın şiirini okudu 
     Kazakistan’da yapılan yarışmalar sırasında Erdoğan’ın siyasi yasağıyla ilgili ilginç bir olay yaşandı. Kazakistan Kültür Bakanı Muhtar Kul Muhammed, Erdoğan’ın siyaseten yasaklanmasına neden olan Sirt’te okuduğu Ziya Gökalp’in "Minareler süngümüz, camiler kışlamız, kubbeler miğferimiz" dizelerinin yer aldığı şiiri Kültür Bakanı Hüseyin Çelik’le görüşmesinde ezbere okudu. Şiiri hem Kazakça, hem de Türkçe okuyan Muhammed, Çelik’e "Bir lider, nasıl bu şiiri okuduğu için ceza alabilir Bunu anlamakta güçlük çekiyorum" dedi. Çelik’in "Şiir Gökalp’in demesi" üzerine Muhammed, "Hem de vatan şairinin şiiri imiş. Bu nasıl yapılır " diye konuştu. 
     



 SİYASET 













</TEXT>
</DOC>
