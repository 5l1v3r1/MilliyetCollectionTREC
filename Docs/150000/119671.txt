<DOC>
<DOCNO> 119671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yasam/ayas.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık denizlerin Ferrari’si 
</HEADLINE>
<TEXT>

36 metrede dünyanın en hızlı yatı’nın tasarımlarını bitiren Ekber Onuk iddialı Bu yatla İstanbul’dan Kuşadası’na 4 saat 40 dakikada gidilecek 
     ÖNAY YILMAZ İstanbul 

     Dünya çapında motor yatları ve hücumbotlar üreten Tuzla’daki Yonca Onuk Tersanesi, şimdi de 36 metrede dünyanın en hızlı yatının inşasına hazırlanıyor. Tersane, ayrıca yakında güdümlü füze atabilen 33 metrelik bir hücumbotun da yapımına başlayacak. Bu hücümbotun bugüne kadar üretilenlerden daha yetenekli, küçük ve büyük silah yükleriyle dünya liginde ilk sıraya yerleşmesi planlanıyor. 
     
     Dünyada yok 
     Tasarımı biten 36 metrelik süper yatın hızının 55 knot saatte yaklaşık 101 kilometre olacağını anlatan Yonca Onuk Tersanesi’nin sahibi Ekber Onuk şunları söyledi "Dünyada bu metrede en hızlı yat, 45 knot hız yapabiliyor. Bir knot, saatte bir deniz mili 1.852 metre hız anlamına geliyor. Biz bu yatla bu hızın üzerine çıkacağız. Bu yatla İstanbul’dan Kuşadası’na 4 saat 40 dakikada gidilebilecek." 
     Onuk MRTP 33’ adını verdikleri hücumbotun ise 60 knot’un üzerinde hız yaptığını ve bunun NATO standartlarının çok üzerinde olduğunu anlatan Onuk, "Bu hücumbot, teknolojik üstünlüklerinin yanı sıra lüks donanımı, yüksek standartlı konforu, performansı, güvenilirliği ile de bir prestij yat olacak" dedi. 
     
     Tersanede otomobil 
     Tasarım mühendisi olan oğlu Kaan’ın ölümünden sonra onun adını yaşatmak için ürettiği botlara "Kaan" adını veren Ekber Onuk, ayrıca tersanede Tofaş’ın desteğinde S56 ve Sazan adında iki spor otomobil üretecek. 
     Onuk, bu otomobillerden yılda 50 adet üreteceklerini belirterek şunları söyledi 
     "Üretim aynı zamanda eğitim amaçlı da olacak. Üretimde Endüstri Meslek Lisesi öğrencileri de görev alacak. Otomobil sektörü için insan yetiştireceğiz. S56 tipinde 1600 cc gücünde Fiat Palio motoru kullanacağız. Sazan tipinde ise 2000 cc gücünde Fiat Marea motoru. Sazan ortadan motorlu olacak." 
     



 YAŞAM 






















</TEXT>
</DOC>
