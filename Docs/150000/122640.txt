<DOC>
<DOCNO> 122640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun06.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Washington gezisinin ana hatları belli oldu 
</HEADLINE>
<TEXT>

     Adalet ve Kalkınma Partisi AKP Genel Başkanı Recep Tayyip Erdoğan'ın ABD Başkanı George Bush ile görüşmesinin beklendiği Washington gezisinin 24 saatten biraz uzun sürmesi öngörülüyor. 
     Edinilen bilgiye göre, Erdoğan'ın 9 Aralık Pazartesi günü Kopenhag üzerinden Türkiye saati ile akşam Washington'a ulaşması bekleniyor. 
     Erdoğan daha sonraki saatlerde, Washington'daki düşünce kuruluşlarından Stratejik ve Uluslararası Etüdler Merkezi'nde CSIS bir konuşma yapacak. Erdoğan'ın Beyaz Saray'daki görüşmesinin 10 Aralık Salı günü Türkiye saatiyle öğleden sonra gerçekleşmesi bekleniyor. 
     Konuyla ilgili olarak Beyaz Saray'dan henüz açıklama yapılmadı. 
     AK Parti Genel Başkanı Erdoğan'ın Bush ile biraraya gelmesinin ardından gazetecilere açıklama yapması ve birkaç saat sonra tekrar Kopenhag'a hareket etmesi planlanıyor. Erdoğan'ın bu şekilde, 12 Aralık'taki kritik AB zirvesinden bir gün önce Danimarka başkentine ulaşması bekleniyor. 
     





</TEXT>
</DOC>
