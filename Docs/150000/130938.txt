<DOC>
<DOCNO> 130938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/asik.html </URL>
<DATE> 2003/01/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Keyif Vakfı... 
</HEADLINE>
<TEXT>

     Tacettin Bey gönderdiği notta diyor ki 
     - Vatandaşların devlet dairesinde vakfa para ödemeden iş gördürmesi mümkün değil. Zengin ettiğimiz bu vakıfların hangi amaçla kurulduğunu, gelirlerinin kimler için harcandığını ise bilmiyoruz. Bu vakıfların gereğince denetlendiğini de sanmıyorum. Nüfus ve Vatandaşlık Müdürlüğü’nün inşaatla, ticaretle ve sanayi işletmesiyle ne ilgisi vardır. Bu vergiler bal gibi birilerinin keyfi için kullanılmaktadır. Örneğin geçenlerde Emniyet Genel Müdürlüğü’ne 500 milyarlık Mercedes vakıf gelirinden alınmıştı. Fakir fukaradan zorla alınan paralarla birileri keyif çatıyor. Özeti bu... 
     
     Vergi vermeyeni affetmenin adı "Vergi Barışı" oldu.. 
     Bu kadar onursuz barış olur mu 
     
     
     Bu gidişle sigara paketinin üzerindeki uyarı şu şekilde değiştirilecek 
     "Sağlığa zararlıdır, Maliye’ye yararlıdır." 
Akif Kökçe 

Piyango talihlisi...      Hükümet İMKB’yi ve Milli Piyango’yu özelleştirme kararı almış. 
     İşadamlarını heyecanlandırmak ve gündemi değiştirmek için iyi fikir... 
     Peki pratik geçerliği var mı Ya akla uygunluğu 
     ABD’den Salih Armağan anımsatıyor 
     - ABD’de bile piyango işleri h l devlet tarafından yürütülen bir hizmettir. Çünkü piyango eğitim ve diğer sosyal hizmetler için önemli bir gelir kaynağıdır. Zarar etmesi kesinlikle söz konusu olmayan bu sektörün özelleştirilmesi olsa olsa birilerine kıyak çekmek amacıyla olabilir. 
     
Sempati kaynağı      Avrupa Parlamentosunda görevli bir dostumuz dedi ki 
     - Asansörde şurada burada Türkçe konuştuğumuzu duyan Yunan ya da Kıbrıslılar önce "Türk müsünüz " diye sorarlar hemen peşinden "Galatasaraaaaayyyy", "Fatih Teriiimmmm" diye tezahürat yaparak Türkiye’de en çok sevdikleri kişileri açıklarlardı. Ama bu tavır şimdi değişti.. 
     - Şimdi Türk olduğunuzu öğrenince ne diyorlar 
     - Tayyip Erdoğaaannn diye tezahürata başlıyorlar... 
     
Erdoğan uçtu...      AKP Genel Başkanı Recep Tayyip Erdoğan dün 230 kişilik bir heyetle Çin’e uçtu.. Yanında 4 bakan, bir miktar milletvekili, gazeteci ve işadamları... Okurlarımız bu gezilerin hangi kaynaktan karşılandığını merak etmiş.. AKP Genel Merkezinin verdiği bilgiye göre bu gezide gazetecilerden 3250 işadamlarından 4 bin dolar alınıyor. Ve buradan sağlanan gelirle Tayyip Erdoğan’ın ve konuklarının yol masrafı çıkıyor. Eğer canı çekerse Erdoğan’ın oğlu da Orta Asya gezisine olduğu gibi heyete katılabiliyor. Çaylar şirketten... 
     Türkiye’deki bu iki başlı yönetim sisteminin bir adı ve benzeri var mıdır 
     Bir okurumuz da bu soruyu soruyor... 
     Vardır.. İran’da yönetim bir ruhani lider Hameney ve seçilmiş yöneticilerden kuruludur. Bizim sistem biraz İran’ı andırıyor. Tepede resmen görevli olmayan ruhani lider Erdoğan, altında seçilmiş yöneticiler... Benzemiyor mu 
     
Savaşa Hayır...      Kadıköy Bahariye’de "Orion Kozmetik" adlı bir mağaza camek nına kocaman bir afiş yapıştırmış... Üzerinde 
     "Savaşa Hayır" yazıyor. 
     Herkes bu medeni cesareti gösterse... 
     Savaş buralara uğrar mıydı 
     
BM’de skandal...      Bertrand Russel Barış Vakfı yöneticisi Ken Coates BM Genel Sekreteri Kofi Annan’a bir mektup göndererek akıl almaz bir iddiayı duyuruyor... İddia özetle şu... Irak’ın verdiği kitle imha silahlarıyla ilgili 11 bin 800 sayfalık dosyayı ABD, fotokopisini çektirmek bahanesiyle ele geçirmiş... Ve Güvenlik Konseyi’nin daimi olmayan 10 üyesine dosyanın 8 bin sayfasını eksilterek vermiş Diğer 4 daimi üyede tamamı varmış . Haberi BM’nin kimi yetkilileri doğrulamış. Dünyayı sarsacak bir savaş veya barış kararının verileceği BM’de Amerika’nın döndürdüğü dolaplara bakın siz... 
     
Gerçek tehlike...      Amerikan TİME Dergisi’nin Avrupa bölümü internette bir anket düzenliyor 
     Soru "Dünya barışı için en büyük tehlike kim " 
     Dün itibariyle 83 bin 216 kişi katılmıştı ankete... Yanıtlar ABD yüzde 74... Irak yüzde 15.4... 
     Kuzey Kore yüzde 10.4... 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
