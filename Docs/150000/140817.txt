<DOC>
<DOCNO> 140817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo11.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor'un galibiyeti kentte sevinç yarattı... 
</HEADLINE>
<TEXT>

     Malatyaspor'un, Türkiye Kupası'nda Galatasaray'ı yenerek yarı finale yükselmesi kentte büyük sevinç yarattı. 
     Kulüp basın sözcüsü Ali Cengiz, ligde son 2 haftada yaptıkları Galatasaray ve Fenerbahçe maçlarını şanssız biçimde yitirdiklerini ifade ederek, Türkiye Kupası'nda Galatasaray'ı yenmenin sevincini yaşadıklarını söyledi. 
     Kupaya ulaşamaları için 2 maçı daha kazanmaları gerektiğini ifade eden Cengiz, şöyle konuştu 
     ''Bundan sonraki hedefimiz önce finale çıkmak, ardından da kupaya ulaşmak olacaktır. Takımımızın bunu başaracağına inanıyorum. Galatasaray maçında 5 önemli futbolcumuzdan yoksun olarak sahaya çıktık. Bunların yerine görev alan oyuncularımız da takım oyununu ortaya koyup iyi bir mücadele sergiledi. Hepsini kutluyoruz. Bu galibiyetimiz kentte sevinç yarattı. Bu nedenle çok mutluyuz.'' 
     





</TEXT>
</DOC>
