<DOC>
<DOCNO> 110187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sontur08.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile kalan 15 yaşındaki genç kız intihar etti... 
</HEADLINE>
<TEXT>

     Eskişehir'de, hamile kaldığı sevgilisinin kendisiyle evlenmek istememesi üzerine bunalıma giren 15 yaşındaki genç kız, ilaç içerek intihar etti. 
     Lise öğrencisi Elçin Sertkaya, üç ay önce tanıştığı Dumlupınar Üniversitesi öğrencisi Osman Öner Taş 19 ile birlikte oldu. 
     İki ay sonra hamile kaldığını fark eden Elçin Sertkaya, durumu annesi Çiğdem Özkaya'ya anlattı. Anne Çiğdem Özkaya, ilk eşinden olan kızı Elçin Sertkaya'yı hamile bırakan Osman Öner Taş'ı evine çağırıp kızıyla evlenmelerini istedi. 
     Osman Öner Taş'ın, evlenmek için süre istemesine karşın bir daha kendisini aramaması üzerine bunalıma giren Elçin Sertkaya, arkadaşlarıyla gittiği Porsuk Bulvarı üzerindeki Megafon Cafe'nin tuvaletinde çok sayıda ilaç içti. 
     Fenalaşan Elçin Sertkaya, önce Devlet Hastanesi'ne, daha sonra da Osmangazi Üniversitesi Tıp Fakültesi'ne kaldırıldı, ancak tüm müdahalelere rağmen kurtarılamadı. 
     Elçin Sertkaya'nın ölümü üzerine emniyet güçlerince gözaltına alınan Osman Öner Taş, emniyetteki ifadesinin ardından çıkarıldığı nöbetçi mahkemece, ''İntihara sebebiyet vermek, reşit olmayan kızın, ırzına geçmek, kızlık bozmak ve alıkoymak'' suçlarından tutuklanarak cezaevine gönderildi. 
     





</TEXT>
</DOC>
