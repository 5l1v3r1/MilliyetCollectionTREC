<DOC>
<DOCNO> 117342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sondun07.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Romen işçilerden fabrikaya "sprem" desteği 
</HEADLINE>
<TEXT>

     Romanya'da bir otomotiv fabrikasının işçilerinin, fabrikanın 20 milyon doları bulan borcunu ödemek için spermlerini satacağı bildirildi. 
     Özel ProTv televizyon kanalının yayınladığı habere göre, ARO Campulung otomotiv fabrikasının sendika lideri Ion Cotescu, ön hazırlık çalışmalarının, ''1000 işçi spermlerini bağışladığı takdirde fabrikanın borçlarının bir kısmını ödemeye yetecek parayı elde edebileceklerini'' gösterdiğini söyledi. 
     Cotescu, ülkenin batısındaki Timisoara kentindeki bir doğum kliniğinin her sperm bağışı için 50 dolar vereceğine dair yerel basında haberlerin çıkması üzerine, bu kararı aldıklarını belirtti. 
     Sendika lideri, hükümetin özelleştirme idaresi APAPS'ın, jip modelinde araç üreten ARO Campulung'a yatırımcı bulamamasını da bu kararla protesto ettiklerini belirtti. 
     Özelleştirme idaresinin, kendilerinden bu konuda her zaman çözüm beklediğini dile getirdiğini kaydeden sendika lideri, ''En iyi ekonomistlerin bile hiçbir zaman aklına gelmeyecek bir çözüm bulduk. Umarım APAPS'ın hoşuna gider'' dedi. 
     





</TEXT>
</DOC>
