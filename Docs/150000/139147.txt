<DOC>
<DOCNO> 139147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun22.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan Kıbrıs'a gitti ''Plan getirdim, bugün vereceğim'' 
</HEADLINE>
<TEXT>

     BM Genel Sekreteri Kofi Annan, temaslarda bulunmak üzere Kıbrıs'a geldi. 
     Annan, Larnaka Havaalanı'nda yaptığı açıklamada, yeni planı getirdiğini ve taraflara sunacağını söyledi. 
     Tarafların birkaç gün müzekere ederek yanıtlarını kendisine vermesini isteyen Annan, uzun süre müzakereye gerek olmadığını kaydetti. 
     Annan, ziyaretinin, Kıbrıs konusunda yaptığı son girişim olduğunu da belirtti. 
     BM Genel Sekreteri Annan, bugün, Rum Yönetimi lideri Glafkos Klerides ile Rum ''Başkanlık'' Sarayı'nda görüşecek. Görüşmeye, Rum Yönetimi liderliğine yeni seçilen Tasos Papadopulos'un da katılması bekleniyor. 
     Annan, Lefkoşa'da ara bölgede bulunan BM Genel Sekreteri'nin Kıbrıs Özel Temsilci Yardımcısı Zbigniew Wlosowicz'in ikametgahında saat 17.00'de Tasos Papadopulos, saat 18.30'da da KKTC Cumhurbaşkanı Rauf Denktaş ile ayrı ayrı görüşecek. 
     





</TEXT>
</DOC>
