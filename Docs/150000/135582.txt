<DOC>
<DOCNO> 135582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/ekonomi/eko01.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, bayram paketini açtı 
</HEADLINE>
<TEXT>

Başbakan, bayram dolayısıyla maaş ödemelerinin bir hafta öne çekildiğini, doğrudan gelir desteği, tütün üreticisine avans, çay üreticisine de ürün bedeli olarak 510 trilyon ödeme yapılacağını söyledi 
     ANKARA Milliyet 

     Başbakan Abdullah Gül, 9 günlük bayram tatili dolasıyla kamu personeline yapılacak maaş ödemelerinin bir hafta öne çekildiğini, doğrudan gelir desteği için 444 trilyonluk ödeme talimatı verildiğini, çay üreticilerine 38.6 trilyon, tütün üreticilerine de toplam 28 trilyon lira civarında bir avans dağıtılacağını söyledi. Başbakan, kamu işçilerinin ikramiye alacakları konusunda ise çalışmaların sürdüğünü ifade ederek, "Bayram öncesi yetiştirmek istiyoruz ama henüz kesinleşmedi" dedi. 
     
     Bütçe şoka dayanıklı olacak’ 
     Başbakan Gül, dün bir basın toplantısı düzenleyerek, hükümetin bayram öncesi aldığı ekonomik önlemleri ve kararları açıkladı. Gül, 28 Ocak’ta yapılan Yüksek Planlama Kurulu toplantısında yüzde 6.8’e çekilmesi gündeme gelen faiz dışı fazla ve bütçe çalışmaları ile ilgili olarak, "2003 bütçesi üzerinde çalışmalar devam ediyor. Devletin harcama ve gelirleri konusundaki en şaffaf bütçeyi yapıyoruz. Toplam konsolide kamu sektöründe gayri safi milli hasılanın yüzde 6.5’u oranında bir faiz dışı fazla hedefliyoruz. Kamu borcu için bu hayatidir. Dışsal şoklara karşı da hareket kabiliyeti sağlıyoruz" dedi. 
     
     Ödemeler bütçe dışı değil’ 
     Bayram öncesi yapılacak ödemelerin, 2003 yılı geçici bütçesinde öngörülen ödemeler olduğunu kaydeden Gül, "Program dışı hiçbir harcama sözkonusu değil. Karşılığı olmayan ödeme yapılmayacak’ sözüne sıkı şekilde uyuyoruz. Bayram öncesine çekilen bu ödemelerin hepsi programda vardı" dedi. 
     
Fısıltı gazetesi’ne tepki gösterdi      Başbakan Gül, IMF ile ilişkilerin iyi gitmediği’, bankalar ile ilgili söylentiler’ ve Merkez Bankası Başkanı’nın kamu maliyesinde gevşeme olduğu konusunda uyarı yaptığı’ ile ilgili haberler konusundaki sorulara, üslubunu sertleştirerek cevap verdi. 
     "Merkez Bankası Başkanı böyle bir şey söyledi diye nakletmek doğru bir şey değil. Lüzumsuz fısıltı gazeteleri yayıp moral bozmayalım. Siz de benim gibi sorumlusunuz. Kendi kendimize niçin zarar veriyoruz" diyen Gül, IMF ile anlaşmazlık olduğu’ sorusuna ise "Nerden çıktı bu Bu kadar şeffaf bir hükümet, harcamalar bu kadar açıkken niçin olumsuz şeyler düşünülüyor anlamak mümkün değil" diyerek cevap verdi. 
     

</TEXT>
</DOC>
