<DOC>
<DOCNO> 115817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur10.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de işadamının otomobili kundaklandı 
</HEADLINE>
<TEXT>

     Taksim'de park halinde bulunan otomobilde başlayan yangını söndürmeye çalışan bir kişi, hafif yaralandı. 
     Recep Paşa Caddesi'ndeki açık otoparkta, park halinde olan turizmci Ahmet Zeki Hamza'ya ait 34 AZ 156 plakalı lüks otomobilde, henüz belirlenemeyen nedenle yangın çıktı. 
     Yangını söndürmeye çalışan ve patlayan camlardan yaralanan Ömer Zidan 23 , Taksim Eğitim ve Araştırma Hastanesi'nde ayakta tedavi edildi. 
     Kundaklama sonucu çıktığı sanılan otomobildeki yangın, itfaiye ekiplerinin çalışmaları sonucu söndürüldü. 
     Polisin bilgisine başvurduğu ve aynı caddedeki bir binada kapıcı olarak çalıştığı belirtilen Zidan'ın, yangının nasıl çıktığı ve kimler tarafından çıkarıldığını görmediğini söylediği bildirildi. 
     





</TEXT>
</DOC>
