<DOC>
<DOCNO> 142764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/dunya/adun.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
’İkinci Körfez Savaşı’ bir hafta içinde başlayabilir. İşte önemli belirtiler 
</HEADLINE>
<TEXT>
Sonraki emir Ateş ’ 
Kuveyt’teki ABD askerlerine, kimyasal silaha karşı koruma ömrü havayla temas ettikten sonra 45 gün olan giysileri ambalajından çıkarma emri verildi. Bu emir savaştan birkaç gün önce veriliyor 
     YASEMİN ÇONGAR Washington 

     Birleşmiş Milletler BM Güvenlik Konseyi’nden Irak’a karşı askeri yaptırım konusunda destek alma umudu giderek azalan Bush yönetiminin, harek t için kesin kararını verdiği ve geri sayıma başladığı yönünde işaretler var. 
     Milliyet’in Amerikan askeri kaynaklarından edindiği bilgiye göre, güney cephesindeki operasyon hazırlıkları, özellikle de bölgedeki askeri birliklere verilen son talimat, savaşın "bir hafta içinde başlayabileceğini" gösteriyor. 
     Birinci Körfez Savaşı’nda bizzat görev almış olan bir askeri uzman, Kuveyt’te bulunan yaklaşık 50 bin Amerikan deniz piyadesine, önceki gün itibariyle ellerindeki kimyasal ve biyolojik silaha karşı koruyucu özelliğe sahip giysileri paketlerinden çıkarma ve üstlerinde deneme emri verildi. Bu emrin, genellikle savaşın başlangıç vuruşundan çok kısa bir süre önce verildiğini belirten askeri uzman, "Söz konusu özel giysilerin her biri hava geçirmez paketler içinde savaş bölgesine ulaşır. Bu paketlerin açılmasından itibaren, giysilerin koruyucu özelliği en fazla 45 gün süreyle garanti edilir. Giysi paketlerinin askerlere dağıtılması ve üzerlerine denemeleri için emir verilmesi, ancak savaştan birkaç gün önce yapılacak bir iştir" dedi. 
     
     Yakıt sevkiyatı 
     Harek tın yaklaştığını yansıtan bir başka gelişmenin ise, Kuveyt’teki Amerikan birliklerinin Irak sınırına yakın yerlere tankerlerle petrol taşımaya başlaması olduğu belirtiliyor. Askeri kaynaklar, helikopter saldırıları için yapılan bu hazırlığı da, Başkan Bush’un "vur emri" vermeye yaklaştığı şeklinde yorumluyorlar. 
     
Kraliçe’ye Geziyi erteleyin’ uyarısı      Irak savaşının gelecek hafta sonunda başlayacağını gösteren iki önemli işaret de İngiltere’den geldi. Başbakan Tony Blair’in sözcüsü, dün yaptığı açıklamada, Kraliçe Elizabeth’ten önümüzdeki hafta salı günü Belçika’ya yapacağı resmi ziyareti ertelemesini istediklerini bildirdi. Sözcü, böylesine hassas bir dönemde devletin başının İngiltere’de kalmasının yerinde olacağını söyledi. Kraliçe, hükümetin tavsiyesine uyarak geziyi erteledi. 
     Ana muhalefet partisi Muhafazak rlar’ın lideri Duncan Smith ise, Başbakan Blair’in kendisine, "Savaş şimdiye kadar hiç olmadığı kadar yakın diyebiliriz" dediğini aktardı. 
     
Türkiye’den çark, rota Kızıldeniz      ABD, Tomahawk tipi Cruise seyir füzeleri yüklü 10 savaş gemisini Doğu Akdeniz’den, Kızıldeniz’e doğru yönlendirdi. Bu durumun, "Türkiye’nin, Amerikan savaş uçakları ve füzelerine hava sahasını açacağına olan güvenin zayıflamasından" kaynaklandığı yorumları yapıldı. 
     Halen Akdeniz’in doğusunda bulunan USS Harry S. Truman ve USS Theodore Roosevelt Uçak Gemisi savaş gruplarına bağlı olan ve haftalardır Akdeniz’de bekletilen gemilerin, Tomahawk füzelerinin Kızıldeniz’den Irak’a atılmasında rol oynayacağı belirtildi. 
     Tomahawklar, hükümet binaları ve iletişim merkezlerini vuruyor. 
     
Ortaklar BM’den umudu kesti      BM Güvenlik Konseyi’ni, Irak savaşına yetki veren karar tasarısı konusunda ikna edemeyen ABD ve İngiltere, oylama istemekten vazgeçerek tasarıyı geri çekme olasılığını gözden geçirmeye başladı. İki ülkenin diplomatları, çabalarına gelecek hafta da devam edebileceklerini ya da Konsey’den karar çıkarılması fikrinden tümüyle vazgeçeceklerini açıkladılar. 
     Beyaz Saray yetkilileri, Irak’ın kimyasal ve biyolojik silahlarını imha etmeyerek, 1991’deki Körfez Savaşı’nı sona erdiren 687 sayılı ateşkes kararını ihlal ettiğini ileri sürmeyi planlıyorlar. Yetkililere göre, Irak’ın kuvvete başvurularak silahsızlandırılması Körfez Savaşı’nın devamı niteliğinde değerlendirilebilir ve operasyonun meşruiyet sorunu kalmaz. 
     



 DÜNYA 












</TEXT>
</DOC>
