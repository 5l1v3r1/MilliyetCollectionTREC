<DOC>
<DOCNO> 125137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yazar/cemal.html </URL>
<DATE> 2002/12/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kıbrıs’ta son şans 28 Şubat 
</HEADLINE>
<TEXT>

     Kıbrıs’ta olsun, Türkiye’de olsun Türklerin hayatını karartmak mı istiyorsunuz Bunun için Kıbrıs’ta çözümü engelleyin yeter 
     Bakın, Kıbrıs Türklerinin arasında Avrupa Birliği’ni isteyenlerin oranı yüzde 80’den aşağı düşmüyor. Türkiye’de de bu oran genellikle yüzde 70’le 80 arasında seyrediyor. 
     Kamuoyunun dili böyle. 
     Nedeni de çok açık 
     Avrupa, aş ve iş demek onlar için. Daha iyi hayat standardı demek. Çoluk çocuğun geleceği açısından güvence demek. Demokrasi ve hukuk devletinde çıtanın yükselmesi demek. 
     Bunlar için isteniyor AB. 
     Avrupa Birliği üyeliği, Kıbrıslı Türklerin çok yakınında, ellerinin dibinde. Kopenhag Zirvesi’nde Kıbrıs’la ilgili anlaşma imzalansaydı, Türkler Rumlarla birlikte AB’ye girmiş olacaklardı. 
     Olmadı, büyük fırsat kaçtı. 
     Kaçırılmasaydı, AB’nin Kopenhag’da çekilen aile fotoğrafı içinde yalnız Klerides değil, Denktaş da yer alacaktı. Kıbrıs’ta sadece Rumların değil Türklerin de, üstelik eşit ortak olarak yaşadıkları gerçeği tescil edilecekti. Ve Türkçe AB’nin resmi dili haline gelecekti. 
     Bazı çıplak gerçekleri artık görme zamanıdır. 
     Vakit geldi geçiyor. 
     Kıbrıs’ta bugün Rumlar zengin, tuzları kuru. Güney’de kişi başına milli gelir 16 bin dolar. Kuzey’de ne yazık ki 3 bin dolar bile yakalanmış değil. 
     Bu öylesine bir ekonomik uçurum ki, böyle giderse Kıbrıs’ı bugün ikiye ayıran yeşil hat yarın Berlin Duvarı haline dönüşür. 
     Bu bir tehlikedir. 
     Çıkmaz sokaktır. 
     Çünkü davalar ne kadar kutsal olursa olsun, öyle bir nokta gelebilir ki insanların aşı, işi, çocuklarının istikbali daha ağır basmaya başlar. 
     Bu yüzden pazar günkü Hürriyet’in manşetini, başta Sayın Rauf Denktaş olmak üzere, Ankara’da Dışişleri’nde, Genelkurmay’da Kıbrıs’la ilgili sivil asker herkesin bir kez daha dikkatle okumasında yarar var 
     "Orada bayram, burada hüzün 
     Rumların AB üyeliğinin onaylanması Güney’de bayram havası estirirken, son ana kadar çözüm umudu besleyen Kıbrıslı Türkler hayal kırıklığına uğradılar." 
     Ne yazık 
     Bu manşetin ardında yatan gerçeği görmek, bu konuda birtakım klişelerin ötesinde düşünmeye çalışmak şart. Bunun için soğuk savaş gözlerini atmak lazım. Barışın dengeleri nasıl kurulur, en çok buna kafa yormak gerekiyor. 
     Dünya artık 1960’ların, 70’lerin, 80’lerin dünyası değil. Beyin damarları kireçlenmeye yüz tutmuş yaşlı ya da genç dinozorların bu dünyayı anlamaları olanaksız. 
     Onlar için artık çok geç 
     Geçmişin kaybolmuş davalarını arıyorlar. Nafile bir çaba içindeler. Geleceklerini çoktan kaybetmiş bu insanların son bir çırpınışla Kıbrıs’ta kurmaya çalıştıkları tuzağa düşülmesin. Kıbrıs Türkünün hayal kırıklığını daha beter derinleştirecek, adada barış ve huzuru torpilleyecek bu tuzaklardan sakınalım. 
     Bu tuzağa düşersek, öncelikle Kıbrıslı Türklerin hayatı kararır. AB’nin eşit ortağı olarak çok daha güzel bir geleceğe açılma fırsatı ellerinden gider. Bir bölümü eşit ortak yerine, azınlık olarak Rumların yanına sığınır. 
     28 Şubat 2003 tarihi son şans 
     Çünkü bu şans da kaybolursa, Kofi Annan Planı’nın öngördüğü eşit ortaklık gündemden kalkacak. 
     Ve yazık olacak. 
     En başta Kıbrıs Türklerine yazık olacak. Sonra sıra Türkiye’ye gelecek. Çünkü Kıbrıs çözülmeden, Türkiye’nin AB’den vize alması olanaksız. Ağzımızla kuş tutsak, Kıbrıs çözülmediği sürece Türkiye’yle müzakere açmaz AB. Türkiye karşısında bir değil iki veto Rum ve Yunan bulur müzakere zamanı geldiğinde... 
     Denebilir ki 
     Kıbrıs, Kıbrıs olmaktan çıktı 
     Bir bakıma öyle. 
     Turnusol kağıdına dönüştü. 
     Şimdi iki taraf var 
     Bir yanda Avrupa’yı isteyenler, AB projesini Cumhuriyet’ten sonraki en büyük çağdaşlaşma projesi ve Türkiye’nin yenilenme paketi olarak görenler... Öbür yanda Avrupa’ya karşı olanlar, Türkiye’yi tapon, sıradan bir Üçüncü Dünya ülkesi haline getirmek isteyenler ve Türkiye’yi dünyadan tecrit edip, içine kapatıp Kıbrıs Türkleri dahil bütün Türklerin dünyasını karartmanın oyununu son bir çırpınışla kurmaya çalışanlar... 
     Sayın Denktaş ne düşünüyorsunuz 
     Sayın Abdullah Gül’le Tayyip Erdoğan, Kıbrıs’ı çözmek için niyet ve siyasal kararlılığa sahip misiniz Yani gerçekten iktidar olmak istiyor musunuz 
     28 Şubat belki de son şans 
     
     







Kıbrıs nereye 


Takiye icabı... 


Gül’ün Kıbrıs’a bakışı 


Kıbrıs’ta son şans 28 Şubat 


Kıbrıs travması 


Nedamet 


Meğerse eğitim ne kadar çok seviliyormuş 


Beklenti asimetrileri 


Çözüm zamanı 


Siyasette gençleşme ve Abdullah Gül 


Muhalefet açığı 


Din devletini beğenmeyene polis devleti 


Banka kredilerinde yüzde 25 küçülme var 


</TEXT>
</DOC>
