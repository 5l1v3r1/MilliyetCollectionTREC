<DOC>
<DOCNO> 135751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo15.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ethnos Gazetesi Erol Bulut, Rehagel'i kendine hayran bıraktı... 
</HEADLINE>
<TEXT>

     Yunanistan Milli Futbol Takımı'nın Alman teknik direktörü Otto Rehagel'in, Panionios ekibinde forma giyen Türk oyuncu Erol Bulut'a, lig maçlarında gösterdiği performans nedeniyle ''hayran olduğu'' değerlendirilmesi yapıldı. 
     Atina'da yayımlanan Ethnos Gazetesi, ''Otto'nun, Bulut Takıntısı'' başlıklı haberinde, Erol Bulut'u yakından izlediği belirtilen Alman teknik adamın, Türk futbolcunun Yunan pasaportu taşıyıp taşımadığını araştırdığının öğrenildiğini yazdı. 
     Öte yandan Erol Bulut, yaptığı açıklamada, Rehagel'in ilgisini çekmiş olmanın, gururunu okşadığını söyledi. 
     Bulut, ''Otto Rehagel, gerek Avrupa'da gerekse tüm dünyada başarılarıyla adından söz ettiren bir teknik direktör. Maçlarda gösterdiğim performansla yakından ilgilenmesi, hatta hakkımda yaptığı araştırma son derece memnun edici, ancak ben kendi bayrağımın renkleri altında görev yapmaktan gurur duyuyorum'' diye konuştu. 
     





</TEXT>
</DOC>
