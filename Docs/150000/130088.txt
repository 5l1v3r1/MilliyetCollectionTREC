<DOC>
<DOCNO> 130088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/dunya/dun01.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Örtülü yanıt 
</HEADLINE>
<TEXT>

Başbakan Gül, askerin, "Irak için acil karar gerekli" sözlerine, "Yönlendirme var. Bunlar yanlıştır" diye cevap verdi 
     ANKARA Milliyet 

     Başbakan Abdullah Gül, askerin, siyasi iradenin ABD’nin Irak’a yönelik savaş hazırlığıyla ilgili bir an önce karar vermesi konusundaki tavrına "örtülü" yanıt verdi. Gül’ün, "İçeriden ve dışarıdan yönlendirmeler var" sözleri, ordunun üst kademesinin yaklaşımına tepki olarak değerlendirildi. Genelkurmay İkinci Başkanı Org. Yaşar Büyükanıt, ABD’nin taleplerine verilecek yanıtın çabuk alınmasının, Türkiye’nin çıkarları açısından büyük faydası bulunduğunu belirterek, "En kötü karar, kararsızlıktan iyidir" açıklamasında bulunmuştu. 
     Gül, dün Meclis’te, "Türkiye savaşa mı itilmek isteniyor " sorusuna, "Yok, öyle değil. Ama içeriden ve dışarıdan yönlendirmeler var. Bunlar çok yanlı ve çok yanlıştır. Ben de konuşurum ama sorumluluk mevkiinde olduğum için konuşmuyorum" karşılığını verdi. Gül’ün, "İçeriden yönlendirmeler" ifadesi, askerin yaklaşımına yanıt niteliğinde yorumlandı. 
     



 DÜNYA 













</TEXT>
</DOC>
