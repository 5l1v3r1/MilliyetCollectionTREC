<DOC>
<DOCNO> 143255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sontur14.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sakinlerini ilaçla uyuttu, ev sahibi kadına tecavüz etti... 
</HEADLINE>
<TEXT>

     Gaziantep'te, kiralama amacıyla bir eve gelen iki kişi, ev sakinlerini ilaçlı kola ve baklava ile uyuttuktan sonra, altın ve paraları gasp, uyumakta olan ev sahibi kadına da tecavüz ettiler. 
     Alınan bilgiye göre, Karayılan Mahallesi Erturhan Geçidi No 43'de meydana gelen olayda, Fatma S.' ye 32 ait kiralık olan evi gezen ve beğendiğini kaydederek tutmaya karar verdiğini belirten Mehmet adındaki zanlı, ev sahibi kadına tekrar geleceğini belirterek ayrıldı. 
     Henüz açık kimliği belirlenemeyen zanlı, yanında bir arkadaşı ile birlikte Fatma S'nin evine gelerek, baklava ve kola ikramında bulundu. Kola ve baklavanın yenilmesinin ardından evde bulunan Fatma S., Sibel P., Nevrez G. ve Fatma G. uykuya daldı. 
     Bir süre sonra uykudan uyanan Sibel P. eve misafir olarak gelen kişilerin olmadığını, evin dağıtıldığını, Fatma S'nin ise yarı çıplak vaziyette olduğunu fark etti. 
     Durumun polise bildirilmesi üzerine olaya el koyan polis, evdekilerin ilaçlı kola ve baklava ile uyutulduğunu, zanlıların, evde bulunan sandığın içinden 1,5 milyar para ile çok sayıda ziynet eşyalarını alarak kaçtıklarını belirledi. 
     Bu arada Gaziantep Devlet Hastanesi'nde tedavi altına alınan Fatma S''nin ise alınan doktor raporunda, fiili livataya uğradığı belirlendi. 
     Olayla ilgili soruşturma sürdürülüyor. 
     





</TEXT>
</DOC>
