<DOC>
<DOCNO> 113830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo07.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DEPORTIVO KESEYİ AÇTI 
</HEADLINE>
<TEXT>

Kalecisi kanser olan İspanyol Kulübü UEFA’dan özel izin aldı, Fenerbahçe’ye 8, Rüştü’ye 7 milyon dolar bütçe ayırdı 
     MEHMET ÇİFTÇİ 

     Teklif dört yıllık 
     DEPORTİVO La Coruna kulübü Rüştü Reçber için kesenin ağzını açtı. Kalecisi Molina’nın kansere yakalanmasının ardından UEFA’nın verdiği özel transfer izniyle İspanyol ekibinin Rüştü’nün menajeri ile görüşme yaptığı belirtildi. Transfer için 15 milyon doları gözden çıkaran Mavi-Beyazlılar, bu paranın 8 milyon dolarını Fenerbahçe’ye, 7 milyon dolarını da dört yıl için Rüştü’ye teklif etmeyi düşünüyor. 
     
     En güçlü aday 
     RÜŞTÜ’NÜN bu transfere olumlu yaklaştığı, kulüplerin görüşmesinden çıkacak sonucu beklediği öğrenildi. Bu arada İspanyol basını dün Rüştü’nün transferine geniş yer ayırdı. Deportivo’nun transfer etmek istediği kaleciler arasında en güçlü aday olarak milli kalecimizi gösteren gazeteler, Teknik Direktör İrrueta’nın başkandan Rüştü’nün mutlaka alınmasını istediğini yazdılar. 
     



 SPOR 


































</TEXT>
</DOC>
