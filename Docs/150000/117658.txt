<DOC>
<DOCNO> 117658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sontur20.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'de Başkanlık Divanı üyeleri biraraya geliyor... 
</HEADLINE>
<TEXT>

     DYP Başkanlık Divanı üyelerinin, yarın biraraya gelerek durum değerlendirmesi yapacakları bildirildi. 
     DYP'nin seçimlerde baraj altında kalmasından sonra, yeniden yapılanması amacıyla arayışlar sürüyor. Bu çerçevede Başkanlık Divanı üyeleri yarın biraraya gelerek durum değerlendirmesi yapacaklar. 
     Toplantı çağrısının, Seçim İşleri Başkanı İsmet Atilla'dan geldiği, Atilla'nın toplantıda diğer üyelerden yeniden yapılanma konusunda izlenecek yöntemle ilgili görüşlerini açıklamalarını isteyeceği öğrenildi. 
     Bu arada Genel Başkan Tansu Çiller'in açıklamalarında düzenleyeceğini bildirdiği basın toplantısı ile Genel İdare Kurulu'nun toplantı tarihi belli olmadı. 
     





</TEXT>
</DOC>
