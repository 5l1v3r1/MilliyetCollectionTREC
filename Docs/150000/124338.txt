<DOC>
<DOCNO> 124338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yasam/yas05.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt yerine TV’ye gitti 
</HEADLINE>
<TEXT>

Tecavüz mağduru küçük kız sır oldu 
     MEHMET BÜYÜKARI, ALİYE ÇETİNKAYA Konya DHA 

     Akşehir’de altı yıl önce annesini, ardından kardeşini kaybeden ve 1.5 yıl içinde 18 kişinin tecavüzüne uğrayan 16 yaşındaki E.B, yerleştirilmesi düşünülen Çocuk Esirgeme Yurdu yerine, bir TV kanalı tarafından İstanbul’a götürüldü. Önceki gün kapı önünde soğukta bekleyen ve gazetecilerle zaman zaman şakalaşan B, "Pişman değilim. Yurda gitmek benim için kurtuluş olur" diye konuştu. 
     Kaymakamlığın da girişimiyle B’nin Konya Çocuk Esirgeme Kurumu Yurdu’na yerleştirilip psikolojik tedavi desteği verilmesi kararlaştırıldı. Yetkililer dün sabah Konya’ya götürmek için gittikleri B’nin evinde kimseyi bulamadı. 
     B. ile babasının, dün saat 07.00 sıralarında İstanbul’a götürüldüğü anlaşıldı. Yetkililer, "Çocuğun psikolojik tedavi görmesi gerekiyordu. B’nin özgürlüğünü kısıtlama yetkimiz yok. Babasına teslim ettik, bugün de dün Konya’ya yurda götürecektik. Ancak televizyoncular ailenin ihtiyaç sahibi olmasından yararlanarak götürmüş. Artık televizyonda seyredeceğiz" dedi. En büyük hayalini "polis olmak" olarak açıklayan B’ye silah zoruyla ilk tecavüzü gerçekleştiren Erkan Aslan’ın, askerde olduğu belirtildi. 
     



 YAŞAM 





















</TEXT>
</DOC>
