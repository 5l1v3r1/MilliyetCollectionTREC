<DOC>
<DOCNO> 120088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/siyaset/siy10.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’dan yeni kampanya 
</HEADLINE>
<TEXT>

     ANKARA Milliyet 

     PKK - KADEK’in, Kürtçe’nin Milli Eğitim Bakanlığı’na MEB bağlı okullarda okutulması için kampanya başlatacağı öğrenildi. İstihbarat birimlerinden edinilen bilgilere göre, AB uyum yasaları çerçevesinde özel Kürtçe kurslarına izin verilmesi, ancak bu kurslara beklenen ilginin gösterilmemesi PKK’yı harekete geçirdi. Başkanlık Konseyi tarafından alınan bir karar ile söz konusu durum için bir kampanya başlatılması kararlaştırıldı. Buna göre, Kürtçe öğreniminin özel kurslarda değil, MEB’e bağlı okullarda ve normal ders saatleri dışında ücretsiz olarak verilmesi ve bunun yasal bir zemine kavuşturulması için Milli Eğitim müdürlüklerine dilekçe verilmesi benimsendi. Dilekçe kampanyasının aralık ayının ortalarında başlatılması bekleniyor. 
     



 SİYASET 






















</TEXT>
</DOC>
