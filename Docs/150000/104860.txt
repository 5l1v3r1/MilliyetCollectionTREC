<DOC>
<DOCNO> 104860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo25.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın son transferi Meksikalı Almaguer İstanbul'da... 
</HEADLINE>
<TEXT>

     Galatasaray'ın anlaşmaya vardığı Meksikalı futbolcu Sergio Almaguer, İstanbul'a geldi. 
     Atatürk Havalimanı'nda gazetecilerin sorularını yanıtlayan Meksikalı futbolcu, çok heyecanlı olduğunu söyledi. Almaguer, ''Başarılı olmak için elimden gelen herşeyi yapacağım. Onun için buradayım. Galatasaray dünya çapında tanınan bir takım olduğu için araştırma yapmaya bile gerek duymadım. Galatasaray, Meksika'da da yakından tanınıyor'' dedi. 
     Öte yandan Paris'ten aktarmalı olarak İstanbul'a gelen Meksikalı futbolcunun 2 valizi Paris'te kaldı. Almaguer, Galatasaray'a imza atmadan önce, Paris'te kalan bagajları için havayolu şirketince hazırlanan tutanağı imzaladı. Valizlerin bu akşam geleceği öğrenildi. 
     Meksika Ligi takımlarından Cruz Azul'da oynayan 33 yaşında ve 1.83 metre boyundaki savunma oyuncusu Almaguer, 16 kez milli formayı giydi. 
     





</TEXT>
</DOC>
