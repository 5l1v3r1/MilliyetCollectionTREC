<DOC>
<DOCNO> 130797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo11.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nde, Augustine 40 derece ateşle hastaneye kaldırıldı 
</HEADLINE>
<TEXT>

     İkinci yarı hazırlıklarını Belek'te sürdüren Ankaragücü'nde, Augustine'nin hastalanması moralleri bozdu. 
     Gribe yakalandığı gerekçesiyle birkaç gündür antrenmanlara çıkamayan Ganalı futbolcu, ateşi 40 dereceye kadar çıkıp, ishal de başlayınca, kulüp doktorunun talimatıyla Antalya Vakıf Hastanesi'ne kaldırıldı. 
     Golcü futbolcuya kan testleri yapılırken, sonuçlara göre Augustine'nin Ankara'ya gönderilmesi gündeme geldi. Gerekli tedavi Antalya'da yapılamazsa, Ganalı oyuncu yarın Ankara'ya dönecek. 
     Augustine, futbol yaşamı boyunca ilk kez böyle bir rahatsızlık yaşadığını belirterek, ''En fazla bir günde ayağa kalkardım. Ancak 5 gündür toparlanamıyorum ve kendimi hiç iyi hissetmiyorum. Yüksek ateş beni çok yıprattı''' dedi. 
     





</TEXT>
</DOC>
