<DOC>
<DOCNO> 122585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/siyaset/siy03.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AB uyum paketi’ne hükümetten jet onay 
</HEADLINE>
<TEXT>

Bakanlar Kurulu, Tayyip Erdoğan’ın engellerinden birini kaldıran paketi kabul edip Meclis’e gönderdi 
     ANKARA Milliyet 

     Hükümet, Kopenhag Zirvesi’ne yetiştirilmeye çalışılan uyum paketini onaylayarak AKP Genel Başkanı Tayyip Erdoğan’ın önündeki engellerden birini kaldırdı. 
     TBMM’ye sevk edilmek üzere Bakanlar Kurulu’nda imzaya açılan AB uyum paketinden yargılamanın iadesi, disiplin affı ile işkencede zamanaşımı maddeleri çıkarıldı. Başbakan Yardımcısı Ertuğrul Yalçınbayır, toplantı sonrasında yaptığı açıklamada, çıkarılan bu maddelerin MGK’nın yapısıyla ilgili düzenlemelerin de içinde yer alacak 2. AB paketine bırakıldığını söyledi. Bakanlar Kurulu’nda disiplin affından kaç öğrencinin yararlanacağı ve öğretim görevlilerini de kapsayıp kapsamayacağı tartışma konusu oldu. Yeniden yargılama düzenlemesinin DEP’li milletvekilleri ile özdeşleştirilmesiden rahatsızlık duyulduğu ifade edilen Kurul’da bu maddenin de sonraki AB paketine bırakılması kararlaştırıldı. Yalçınbayır, paketteki Milletvekili Seçim Yasası’ndaki değişikliğin Erdoğan’a özel bir düzenleme olmadığını belirterek, "Anayasanın 76. maddesi paralelinde bir düzenleme yapıldı. Söz konusu kanunun 11 f 3. maddesinde ideolojik suçlar ibaresi yerine terör suçları ifadesi getirilmiştir" dedi. 
     
Pakette neler var      16 Kanun’da 31 maddelik düzenlemeyi içeren uyum paketinde şu hükümler yer aldı 

</TEXT>
</DOC>
