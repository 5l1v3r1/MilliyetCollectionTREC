<DOC>
<DOCNO> 136296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/yasam/yas03.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Korna çaldılar diye vuruldular 
</HEADLINE>
<TEXT>

Su servisine çıkan iki kardeş, önlerinde duran ve ilerlemesi için korna çaldıkları araçtan inen iki kişi tarafından tabancayla yaralandı 
     İSMAİL POLAT İstanbul 

     Maltepe’de su servisine çıkan Sait ve Savaş Sak kardeşler, önlerinde duran arabanın gitmesi için korna çalarken az sonra olacaklardan habersizdi. İki kardeş, gürültü üzerine araçtan inen iki kişinin kurşunlarına hedef oldu. 
     Maltepe Feyzullah Caddesi üzerinde dün saat 14.30 sıralarında meydana gelen olayda, su dağıtmak için minibüslerine binen Sait Sak 37 ve Savaş Sak 35 , önlerinde duran 34 LPM 76 plakalı aracın sürücüsünü kornayla uyararak hareket etmesini istedi. Bunun üzerine araçta bulunan kimliği belirliz iki kişi ile Sak kardeşler arasında tartışma çıktı. Tartışma sonunda araçtan çıkan şahıslar iki kardeşi kurşun yağmuruna tuttu. Bacaklarından yaralanan kardeşler dükk ndan silah sesini duyarak gelen ablaları Ayşe ve Güher Sak’la çevredeki vatandaşlar tarafından ambulansla hastaneye kaldırıldı. Saldırganlar ise araçlarını olay yerinde bırakarak kaçtı. 
     
     İkişer kurşun isabet etti 
     Kartal Dr. Lütfi Kırdar Eğitim ve Araştırma Hastanesi’ne kaldırılan Sak kardeşlerin bacaklarına ikişer kurşun isabet ettiği belirlendi. Hastanede gözyaşlarına h kim olamayan Savaş Sak, "Kendilerini hiç tanımıyoruz. Boğuşma sırasında ellerindeki anahtarı aldığımız için araçlarını bırakarak olay yerinden kaçtılar" dedi. 
     



 YAŞAM 















</TEXT>
</DOC>
