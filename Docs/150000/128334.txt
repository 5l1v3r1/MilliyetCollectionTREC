<DOC>
<DOCNO> 128334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo11.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay takımına takviye istiyor... 
</HEADLINE>
<TEXT>

     Denizlispor Teknik Direktörü Rıza Çalımbay, oyuncuularından çok memnun olmasına karşın kadronun hem lig, hem de UEFA kupası için yeaterli olmadığını belirterek, her mevkide oyuncu alabileceklerini söyledi. 
     Yardımcısı antrenör Bülent Albayrak'ı UEFA Kupası'ndaki rakipleri FC Porto'yu izlemek üzere Portekiz'e uğurlayan Rıza Çalımbay, Atatürk Havalimanı'nda yaptığı açıklamada, takımın kadrosunun hem lig hem de UEFA Kupası için yeterli olmadığını söyledi. 
     Kendi oyuncularına da yurtdışından birçok öneri geldiğini belirten Çalımbay, ''Şu anda hiçbir oyuncuyu vermemiz mümkün değil. Bizim oyuncu almamız lazım'' dedi. 
     Çalımbay, sezon sonunda isteyen futbolcuların kulübün de çıkarına olması koşuluyla istediği yerlere gidebileceklerini bildirdi. 
     Her mevkide oyuncu alabileceklerini ifade eden Çalımbay, ''Bize takviye lazım. Oyuncularımdan memnun olmama rağmen 2-3 futbolcumuz sakatlandığında zorda kalıyoruz. Birkaç futbolcu alırsak bizim için çok iyi olur'' diye konuştu. 
     Denizlisopr'dan ayrılacağı yolundaki söylentilere de açıklık getiren Çalımbay, sezon sonuna dek Denizlispor ile sözleşmesi bulunduğunu hatırlatarak, ''Sezon bittiğinde yöneticilerle oturup şartları konuşuruz. Uygun olursa kalırım, uygun olmazsa giderim. Ama şu anda takımın başındayım ve Denizlispor'un başarısı için uğraş veriyorum'' dedi. 
     





</TEXT>
</DOC>
