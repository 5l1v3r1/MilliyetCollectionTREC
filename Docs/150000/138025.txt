<DOC>
<DOCNO> 138025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur01.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna'dan gece kar denetimi... 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, belediye ekiplerinin gece sürdürdüğü yol açma ve tuzlama çalışmalarını denetledi. 
     Gürtuna, saat 01.30 sıralarında geldiği Sarıyer Hacıosman bayırında, ekiplerinin greyderlerle yürüttüğü kar temizleme ve tuz serpme çalışmalarını yerinde izledi. 
     Basın mensuplarına açıklama yapan Gürtuna, il sınırları içindeki, Büyükşehir Belediyesi'nin sorumlu olduğu 1600 kilometrelik yolda, 200 ekibin yol açma ve tuzlama çalışması yaptığını söyledi. 
     Gürtuna, ekiplerin muhtelif yerlerde çalışmalarını 24 saat aralıksız sürdürdüğünü belirterek, ''Birimlerimiz sabah saatlerine kadar kapanan yollarda kar küreme işlemlerini sürdürüyor. Trafiğin başlayacağı sabah saatlerinden önce de tuzlama çalışmalarını yapıyor. İstanbullular sabah pırıl pırıl yollarla karşılaşacak'' diye konuştu. 
     Bu arada, Karayolları ekipleri de ana güzergahlardaki buzlanmalara karşı, gece boyunca tuzlama çalışmalarını sürdürdü. 
     





</TEXT>
</DOC>
