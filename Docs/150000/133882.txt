<DOC>
<DOCNO> 133882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/soneko23.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Elektrik borçlarında peşin ödemelerde 20 indirim 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, elektrik borçlarında peşin ödemelerde yüzde 20 indirim olacağını söyledi. 
     Güler, Bakanlar Kurulu sonrasında Başbakanlık'tan ayrılırken, gazetecilerin "elektrik affı Bakanlar Kurulu gündemine geldi mi" sorusu üzerine, "Hayır gelmedi, daha kararname halinde" yanıtını verdi. 
     "Af bütün elektrik abonelerini kapsıyor mu " şeklindeki soruya da Güler, "Evet, sulamayı da kapsıyor" dedi. 
     Güler, peşin ödemelerde yüzde 20 indirim olacağını, henüz imzaya açılmadığını, önümüzdeki hafta Bakanlar Kurulu'na gelebileceğini ve Hazine'nin konuyu incelediğini söyledi. 
     Güler, bir başka soru üzerine, "ne kadar elektrik borcu varsa taksitlendirilecek. Faiz yok, TEFE'ye dönüyoruz, enflasyon oranında. Dolayısıyla peşin ödemelerde yüzde 20 indirim olacak" diye konuştu. 
     





</TEXT>
</DOC>
