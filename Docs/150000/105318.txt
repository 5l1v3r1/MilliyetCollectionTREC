<DOC>
<DOCNO> 105318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo06.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Güreşçilerimiz Tahran yolcusu... 
</HEADLINE>
<TEXT>

     İran'ın başkenti Tahran'da 5-7 Eylül tarihleri arasında yapılacak 36. Dünya Büyükler Serbest Güreş Şampiyonası'na katılacak milli takım, bu akşam Tahran'a gidecek. 
     Geçen yıl Sofya'da yapılan şampiyonayı madalyasız kapayan ve takım halinde 6. olan milliler, bu kez ilk 3'e girmek için mücadele edecek. 
     Başkanlığını, federasyon genel sekreteri Fevzi Özer'in yapacağı milli takım kafilesinde, yönetici Sebahattin Öztürk, başantrenör İsmail Nizamoğlu, antrenörler Remzi Musaoğlu, Turan Ceylan ve Kamil Kocaağaoğlu, hakemler Ender Büyükerşen, İbrahim Cicioğlu ve Satılmış Baykuş ile masör Osman Oğuz ve şu sporcular yer alıyor 
     54 kilo Ersin Çetin, 60 kilo Harun Doğan, 66 kilo Mehmet Yozgat, 74 kilo Ahmet Gülhan, 84 kilo Serhat Balcı, 97 kilo Fatih Çakıroğlu, 120 kilo Aydın Polatçı. 
     Bu arada ABD'nin, güvenlik sorunu nedeniyle Tahran'daki Dünya Şampiyonası'na katılmayacağı bildirildi. 
     





</TEXT>
</DOC>
