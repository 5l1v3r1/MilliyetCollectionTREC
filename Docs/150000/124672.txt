<DOC>
<DOCNO> 124672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sontur24.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar, DYP'nin yeni Genel Başkanı... 
</HEADLINE>
<TEXT>

     DYP 7. Olağan Büyük Kongresi'nde, 1. tur oylamada salt çoğunluğun oyunu alan Elazığ Milletvekili Mehmet Ağar, Genel Başkan seçildi. 
     Mehmet Ağar, 6 adayın katıldığı genel başkanlık için yapılan seçimlerin birinci turunda oy kullanan 1109 delegenin 815'inin oyunu alarak, DYP'nin 6. Genel Başkanı oldu. 
     Oy ayrım ve sayımının tamamlanmasının ardından, Divan Başkanı Nevzat Ercan sonuçları açıkladı. Buna göre, DYP 7. Olağan Büyük Kongresi'nin 1258 delegesinden 1109'u oy kullandı. Bunlardan 1104'ü geçerli, 5'i geçersiz sayıldı. 
     Geçerli oyların 815'ini alan Mehmet Ağar, ilk turda salt çoğunluğu sağlayarak DYP'nin yeni Genel Başkanı oldu. 
     Adaylardan İlhan Kesici'ye 227, Hasan Subaşı'na 47, Ufuk Söylemez'e 14, Dursun Atabek'e 1 oy çıkarken, Şaban Yiğit ise kendisi de delege olmadığı için, hiç oy alamadı. 
     





</TEXT>
</DOC>
