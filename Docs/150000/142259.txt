<DOC>
<DOCNO> 142259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sonspo10.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SS Lazio, golleri ikinci yarıda atıyor... 
</HEADLINE>
<TEXT>

     Beşiktaş'ın rakibi İtalya'nın SS Lazio Roma takımı, bu sezon UEFA Kupası'nda yaptığı 8 maçta, 4 galibiyet, 1 yenilgi, 3 de beraberlik aldı. 
     İlk turdan itibaren UEFA Kupası'na katılan İtalyan temsilcisi, yaptığı bu 8 maçta rakip fileleri 14 kez havalandırırken, kalesinde 7 gol gördü. 
     SS Lazio Roma, ilk turda Yunanistan'ın Skoda Xanthi, 2. turda Yugoslavya'nın FK Kızılyıldız Belgrad, 3. turda Avusturya'nın SK Sturm Graz, 4. turda da Polonya'nın TS Wisla Krakow takımlarını eledi. 
     
     TEK YENİLGİ ROMA'DA 

     SS Lazio Roma, bu sezon UEFA Kupası'ndaki tek yenilgisini Roma'da, Avusturya'nın SK Sturm Graz takımına karşı aldı. 
     İtalyan takımı, 3 turda ilk maçta deplasmanda 3-1 yendiği rakibine, rövanşta Roma'da 1-0 yenildi. 
     Roma'da yaptığı 4 UEFA Kupası maçının 2'sini kazanan 1'ini yitiren SS Lazio Roma, 1 maçta ise berabere kaldı. İtalyan ekibi, evinde 8 gol atarken, kalesinde 4 gol gördü. 
     
     EN GOLCÜSÜ CHIESA 

     SS Lazio'nun, UEFA Kupası'ndaki en golcu futbolcusu ise Enrico Chiesa oldu. 
     Chiesa, bu sezon UEFA Kupası'nda takımına 4 gol kazandırırken, Simone Inzaghi ise 3 gole imza attı. 
     
     GOLLERİ 2. YARIDA ATIYOR 

     İtalyan takımı, bu sezon UEFA Kupası'nda yaptığı maçlarda en çok ikinci yarılarda gole ulaştı. 
     Yaptığı 8 maçta 14 gol atan SS Lazio Roma, bunların 9'unu karşılaşmaların 2. yarısında, 5'ini ise ilk yarılarda kaydetti. 
     SS Lazio Roma, kalesinde ilk yarılarda 3, 2. yarılarda ise 4 gol gördü. 

     
</TEXT>
</DOC>
