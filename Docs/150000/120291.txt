<DOC>
<DOCNO> 120291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/dunya/dun03.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara, AB’ye karşı yumuşuyor 
</HEADLINE>
<TEXT>

Cumhurbaşkanı Sezer, Türkiye’nin AB-NATO ortak tatbikatına çekincesini kaldırdığını açıkladı 
     PRAG Milliyet 

     Cumhurbaşkanı Ahmet Necdet Sezer, Prag’daki NATO Zirvesi sırasında 2 yıldır çözülemeyen AGSP konusunda da sıcak mesaj verdi. Sezer, "Biz yapıcı tutum içindeyiz. Müttefiklerimiz ve Avrupalı dostlarımız da yapıcı davranırsa NATO - AB stratejik ortaklığı en kısa sürede gerçekleşir" dedi. 
     Türkiye’nin iyi niyetli olduğuna yönelik somut bir adım da atan Sezer, 2003’te yapılması planlanan AB - NATO ortak tatbikatına Ankara’nın koyduğu çekincenin kaldırıldığını açıkladı. 
     
     Asıl sorun Rumlar 
     Sezer’in bu açıklaması AB’de memnuniyet yaratırken, Dışişleri kaynakları, sorunun çözümünün Kopenhag Zirvesi’ne kaldığını vurguladılar. Yetkililer, asıl anlaşmazlık konusunun Güney Kıbrıs Rum Kesimi’nden kaynaklandığını ifade edip, "Rumlar AB’ye üye olursa NATO olanaklarından faydalanmalarına kesinlikle izin vermeyiz. AB bu şartımızı kabul ederse AGSP sorunu tamamen çözülmüş olacak" değerlendirmesi yaptı. 
     
     Yoğun ikili temaslar 
     Sezer, dün Fransa Cumhurbaşkanı Jacques Chirac, İngiltere Başbakanı Tony Blair, İspanya Başbakanı Jose Maria Aznar ve Danimarka Başbakanı Anders Fogh Rasmussen ile görüştü. 
     



 DÜNYA 













</TEXT>
</DOC>
