<DOC>
<DOCNO> 114919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur15.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit AKP kuşku uyandırıyor 
</HEADLINE>
<TEXT>

     Başbakan Bülent Ecevit, AKP'nin memlekete ne getireceğini anlayamadığını belirterek "Somut herhangi bir şey ileri süremiyorlar. Bu da insanda kuşku uyandırıyor" dedi. 
     Habertürk televizyon kanalının canlı yayında soruları yanıtlayan Ecevit, AKP'yi son gelişmeler ışığında nasıl değerlendirdiğinin sorulması üzerine şöyle konuştu 
     "AKP epey yankı uyandırdı, kamuoyunda. Fakat, ben şu ana kadar çok iddialı ortaya çıkan bu partinin, memlekete ne getireceğini anlayabilmiş değilim. Somut herhangi bir şey ileri süremiyorlar. Bu da insanda kuşku uyandırıyor. Daha doğrusu, benim başlangıçta var olan kuşkularımı doğruladığı izlenimi veriyor. Oysa büyük iddialarla ortaya çıkan bu partinin kamuoyuna, iktidara geldiği takdirde neler getireceğini, neler getiremeyeceğini somut olarak açıklaması gerekir. Fakat böyle bir şey göremiyorum." 
     
     "MAĞDURLUK YAKIŞTIRILIYOR" 
     Ecevit, bu partinin başbakan adayının henüz belli olmadığının hatırlatılması üzerine de, AKP'ye bir "mağdurluk duygusu" yakıştırıldığını, bazı çevrelerin ise "lideri belli olmadığı için büsbütün karanlıkta kalacak" değerlendirmesinde bulunduğunu söyledi. 
     Ecevit, AKP'nin mağdur olduğu için oylarını artıracağı yolunda değerlendirmelerin anımsatılması üzerine "Bir ölçüde doğru olabilir" dedi. 
     





</TEXT>
</DOC>
