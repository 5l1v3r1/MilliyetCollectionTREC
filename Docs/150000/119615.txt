<DOC>
<DOCNO> 119615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/ekonomi/eko05.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’nin konut projesi çimentoları zıplattı 
</HEADLINE>
<TEXT>

AKP’nin Eylem Planı’nda konut yapımına başlanacağının ve 15 bin km’lik duble otoyol projesinin açıklanması, çimento hisselerine tavan yaptırdı 
     ORHAN TEKEOĞLU 

     Yeni hükümet heyecanı ile son iki haftadır hızlı bir yükseliş içine giren borsada, AKP lideri Erdoğan’ın Acil Eylem Planı’nda 1.5 milyon konutluk proje ve 15 bin km. duble otoyol yatırım vaadinde bulunması, haftanın ilk gününde çimento hisselerini hareketlendirdi. 
     Dünkü seansta çimento hisseleri günün en flaş hisseleri oldu. Hisselerin büyük bir bölümü yılın en yüksek değerlerine çıktı. Sektör endeksi yüzde 8.68’lik artış yaşarken, endeks içinde yer alan 20 hisse yüzde 2.53 ile yüzde 21.43 arasında prim yaptı. 
     Yeni hükümetin kuruluş aşamasına gelmesi, AB ile ilgili olumlu beklentiler, Irak harekatının gündemin arka sırasına düşmesi, Kıbrıs’ta çözüm beklentileri ve AKP lideri Recep Tayyip Erdoğan’ın haftasonunda hükümetin Acil Eylem Planı’nı açıklaması borsayı yeniden hareketlendirdi. 
     Gün içinde 14.250 puanı aşan endeks buradan gelen k r amaçlı satışlarla 13.597’ye kadar indi. Ancak seans sonundaki alımlarla endeks yüzde 3.39’luk artışla 14.058’e çıktı ve 9 Ocak’tan bu yana ilk kez 14.000 puanın üzerinde kapanmış oldu. 
     
     Türk tahvillerinin yıldızı parladı 
     Türkiye’nin gösterge niteliğindeki 30 yıllık dolar tahvilleri, IMF programının devam edeceğinin açıklanması ve Abdullah Gül’ün hükümeti kurmakla görevlendirilmesinin ardından son beş buçuk ayın en yüksek düzeyine ulaştı. 2030 vadeli dolar tahvilleri, dün 1.875 puanlık artışla nominal değerinin yüzde 101.500’üne yükselerek 30 Mayıs’tan bu yana en yüksek seviyesine çıktı. 
     
Çimento hisseleri borsanın gözdeleri oldu Hisse adı Artış Adana Çim. A 13.89 Adana Çim. B 11.63 Adana Çim. C 18.81 Akçansa 11.32 Afyon Çimento 9.68 Bolu Çimento 19.15 Batısöke 9.57 Batıçım 14.81 Bursa Çimento 18.60 Çimsa 16.13 Çimbeton 9.38 Ege Seramik 11.90 Göltaş 5.62 Haznedar Refrak. 3.53 İzocam 2.53 Konya Çimento 11.54 Mardin Çimento 13.64 Oysa Niğde Çim. 8.86 Nuh Çimento 21.43 Ünye Çimento 18.84      


 EKONOMİ 

















</TEXT>
</DOC>
