<DOC>
<DOCNO> 139477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo17.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Mersin'deki çalışmalarını tamamladı... 
</HEADLINE>
<TEXT>

     Elazığspor, Mersin'de sürdürdüğü Denizlispor maçı hazırlıklarını tamamladı. 
     Kulüp başkanı Baki Aydın, çok iyi bir çalışma dönemi geçirdiklerini belirterek, kendi sahalarında Denizlispor'dan 3 puanı alacaklarına inandıklarını söyledi. 
     Aydın, Denizlispor maçının hazırlıklarını tamamladıklarını belirterek, takımın bugün otobüsle Elazığ'a döneceğini bildirdi. 
     Hafta sonunda yapacakları Denizlispor maçına günde çift idmanla hazırlandıklarını kaydeden Aydın, şöyle konuştu 
     ''Sahamızdaki Denizlispor maçında 3 puanı alacağımıza inanıyorum. Mersin'de çok verimli bir hazırlık dönemi geçirdik. Elazığspor, bir çıkışa geçmiştir ve bu çıkışımızı bu hafta alacağımız 3 puanla sürdürmek istiyoruz. Çok güzel bir karşılaşma olacağına inanıyorum. Sakat oyuncumuz yok ancak kart cezalılarımız var. Bunlar önemli değil, çünkü Elazığspor'un tüm oyuncuları çok kaliteli.'' Denizlispor maçında taraftarları yanlarında görmek istediklerini de ifade eden Aydın, taraftarların 90 dakika boyunca takımlarını desteklemelerini istediklerini sözlerine ekledi. 
     





</TEXT>
</DOC>
