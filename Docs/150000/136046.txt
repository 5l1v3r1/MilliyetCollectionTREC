<DOC>
<DOCNO> 136046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/altan.html </URL>
<DATE> 2003/02/09/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Allı verelim, morlu verelim, açık sarı, koyu verelim 
</HEADLINE>
<TEXT>

     - Abdullah Gül’ün dış politikasıyla, soy soy bir türlü cücüğünü çıkartamadığın bir soğan arasında ne fark var 
     Muhalif 
     - Soğan ağlatır, demiş Abdullah Gül ise güldürüyor. 
     
     Söylenti bu ya Başkan Bush, çok ünlü bir sinema yıldızına, sanki şaka yollu takılıyormuş gibi 
     - Şey, demiş, size 20 milyar dolar versem, benimle yatar mısınız 
     Ünlü sinema yıldızı, cilveli bir kıkırdamayla 
     - Kimbilir, belki, demiş... 
     - Peki ya sadece 5 dolar versem .. 
     Yıldız 
     - Rica ederim, demiş, lütfen münasebetsizlik etmeyin beni adi bir sokak kadını mı sandınız 
     Başkan Bush 
     - Yok, demiş, estağfurullah fiyatınızı öğrendik de, pazarlık etmeye çalışıyoruz sadece... 
     
     Bektaşi’ye sormuşlar 
     - Onca siyasetçi arasında devlet kuşu, gider gider de, neden olmadık birinin başına konar bazen 
     Bektaşi erenler 
     - Çok sıkıştığı zaman yapıyor bunu, demiş, sıçmak için... 
     Sonra da eklemiş 
     - Sakın bizimkilere anlatmayın bunu, alınabilirler. 
     
     ABD Hazine Bakanı Taylor’a 
     - Ankara ile pazarlık nasıl bir şey, diye sormuşlar. 
     Taylor 
     - Tıpkı, demiş, kiracıyla ev sahibi fıkrasına benziyor. 
     Ve anlatmış ünlü fıkrayı 
     - Bir gün yeni kiracısı telefon etmiş ev sahibine 
     "- Yahu evin hiçbir sorunu yok, dediniz, ama her tarafta sıçanlar cirit atıyor." 
     Ev sahibi 
     "- Sanmam canım, demiş, sizden önce oturanların hiç böyle bir yakınması olmadı." 
     "- İsterseniz gelin bakın..." 
     Ev sahibi gelmiş. Kiracı, salondaki küçük bir deliğin önüne bir parça peynir koymuş ve hemen bir sıçan çıkmış dışarı... 
     Ev sahibi 
     "- Canım, demiş, bir tek sıçan, hepsi bu..." 
     Kiracı 
     "- Yok, demiş, durun biraz." 
     Ve başka bir deliğin önüne bir parça peynir daha koymuş. Bir sıçan daha çıkıvermiş... 
     Ev sahibi oldukça şaşkın kiracı 
     "- Durun durun, daha bitmedi, diyormuş." 
     Derken üçüncü bir deliğin önüne de bir parça peynir koymuş. Bu kez bir balık çıkmış ortaya... 
     Ev sahibi 
     "- Bu balık da ne, demiş." 
     Kiracı 
     "- Hele, demiş, şu sıçan işini bir çözelim rutubeti daha sonra konuşacağız..." 
     ABD Hazine Bakanı Taylor’a 
     - Peki, demişler, Ankara’yla sizin aranızda kim kiracı rolünde, kim ev sahibi rolünde 
     Taylor 
     - Roller sık sık değişiyor, demiş Irak konusunda, düzeltilmesi gereken aksaklıkları sıralarken biz kiracı durumundayız... Bazen Kıbrıs konusu da geliyor gündeme o zaman da ev sahibi rolü bize düşüyor ve ortaya bir de balık çıkınca, rutubeti konuşmak zorunda kalıyoruz. 
     
     Tatil yapma olanağı bulamayanlar için, Namdar Hamdi’nin "Mutsuzluk" manzumesinden bir kıta 
     Alemde çeşit çeşit baylar var, bayanlar var, 
     Otomobilliler var, atlılar, yayanlar var, 
     Uludağ’da düşmeden vız diye kayanlar var, 
     Ne ben iyi anladım, ne de anlayanlar var, 
     Böyleyken istiyorum şu borum ötsün diye, 
     Ölme eşeğim ölme, yoncalar bitsin de ye. 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
