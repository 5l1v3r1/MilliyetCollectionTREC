<DOC>
<DOCNO> 140034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yasam/yas02.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeği kucak büyütüyor 
</HEADLINE>
<TEXT>

Bebeğiniz ağladığında benimle ilgilen’ demek istiyor. Alışır diye düşünmeyin, kucağınıza alın, sizinle diyalog kuracaktır 
     AYŞEGÜL AYDOĞAN İstanbul 

     AĞLADIĞINDA kucağa alınan bebekler daha iyi gelişiyor, daha çabuk konuşmaya başlıyor. Günde iki saatten fazla televizyon seyreden bebekler ise geç konuşuyor. İstanbul Tıp Fakültesi’nde takip edilen 18 - 24 aylık 200 bebekte yapılan "Çocukların ilk 2 yılda gelişimini etkileyen faktörler" adlı araştırmada, ağladığında kucağa alınan bebeklerin dil gelişiminin daha hızlı olduğu saptandı. 
     ARAŞTIRMAYI yürüten Prof. Dr. Gülbin Gökçay, "Alışır düşüncesiyle bebek ağladığında kucağa almamak yanlış. Bebeğin ağlaması benimle ilgilen’ demek. Kucağa alındığında çağrısına yanıt alarak diyalog kurmuş oluyor" dedi. Televizyonun, bebeğin sadece görsel uyarılara açık olmasına yol açtığının saptandığını belirten Gökçay, "Televizyon işitsel uyarıyı geri planda bırakıyor. Radyo dinlemesi ise dil gelişimini artırıyor. Televizyon çocuğa günde iki saaten fazla izletilmemeli" dedi. 
     
     Bunlara dikkat edin 

</TEXT>
</DOC>
