<DOC>
<DOCNO> 126789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/soneko21.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 54.45 puan artışla 1. seansı 10,501.91 puandan tamamladı. Hisse senetleri ortalama yüzde 0.52 prim yaptı. 
     Piyasalarda, Irak tedirginliğinin yarattığı moral bozukluğu ile dün gerçekleşen düşüşlerin ardından bugün toparlanma çabaları ağırlık kazandı. 
     Seansta 10,600 seviyesine doğru yaşanan yükseliş denemesinin ardından düşüş kaydeden endeks 10,400 seviyesinde dengelendi. 
     Endeks, 1. seansta 6.21 puan kayıpla 10,441.25 puan seviyesinde açıldı. Endeks, seansın ilk yarısını 75.56 puan kayıpla 10,371.90 puandan geçti. Bu seviyelerden gelen alımlarla endeks 10,501.91 puandan seansı tamamladı. 
     Endeks, seans içinde en düşük 10,326.97 puanı, en yüksek 10,572.17 puanı gördü. 
     Seans kapanışında mali endeks 70.51 puan artışla 12,984.07 puana, sanayi endeksi 66.89 puan artışla 9,996.47 puana, hizmetler endeksi de 27.71 puan artışla 7,045.67 puana yükseldi. 
     Böylece önceki kapanışa göre mali grup hisseler ortalama yüzde 0.55, sanayi grubu hisseler ortalama yüzde 0.67, hizmetler grubu hisseler de ortalama yüzde 0.39 oranında değer kazandı. 
     İşlem gören toplam 280 hisse senedinden 150'si değer kazanırken, 54 hisse senedi değer yitirdi. 76 hissenin fiyatında ise değişiklik olmadı. 
     Seansta, 164 trilyon 568 milyar 87 milyon liralık işlem hacmi oluştu. 
     Doğan Holding, Garanti Bankası, Yapı ve Kredi Bankası, İş Bankası C ve Doğan Yayıncılık en yoğun işlem gören hisseler oldu. 
     





</TEXT>
</DOC>
