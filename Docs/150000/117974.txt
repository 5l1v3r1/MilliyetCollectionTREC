<DOC>
<DOCNO> 117974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/soneko03.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta... 
</HEADLINE>
<TEXT>

     Erken genel seçimden çıkan AK Parti'nin tek parti iktidarı, geçen hafta piyasalarda iyimser hava estirdi. 
     İMKB'de işlem gören hisse senetleri haftalık bazda ortalama yüzde 29.41 oranında değer kazandı. 
     Geçen hafta altın ve dövizde yüzde 3-4'ü aşan düşüşler geçekleşti. Külçe altının gram satış fiyatı yüzde 4.29 düşerek 16 milyon 750 bin lira, Cumhuriyet altınının satış fiyatı da yüzde 3.81 düşerek 113 milyon 500 lira oldu. 
     Dövizde ABD Doları Türk Lirası karşısında yüzde 4.82 oranında, Euro da yüzde 3.77 oranında düşüş kaydetti. 
     Bugün kapanışta Amerikan Doları'nın satış fiyatı 1 milyon 620 bin lira, Euro'nun fiyatı da 1 milyon 633 bin lira oldu. 
     Yatırım fonlarına katılma belgeleri haftalık ortalama yüzde 3.64 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.63 ile yüzde 1.06 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.89 ve 1 aylık mevduatta yüzde 0.75 oldu. 
     Önceki hafta sonunda ortalama faizleri yüzde 46'nın biraz üzerinde olan haftalık reponun net getirisi de yüzde 0.73'ü buldu. 
     





</TEXT>
</DOC>
