<DOC>
<DOCNO> 110050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yazar/sazak.html </URL>
<DATE> 2002/09/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçimi iptal senaryosu 
</HEADLINE>
<TEXT>

     Ankara’da sular durulmuyor. 1 Ekim günü TBMM toplandığında 3 Kasım seçimleri nedeniyle tatil’ kararı alınamazsa, küskünlerin iptal’ girişimi başta olmak üzere 2003 Nisan’ına uzanan bir dizi senaryo gündeme gelebilir. 
     Salı günü Meclis tarihi bir oturuma sahne olacak. 
     Başkanlık kürsüsünde yine kritik’ toplantıların Başkanvekili Murat Sökmenoğlu’nu göreceğiz. Salonda ise seçime gidip de dönmeme ihtimali’ olan 5 partiden 4’üne mensup 500 dolayında milletvekili bulunacak. Belki de son kez kırmızı koltukları’na oturacaklar. 
     12 Eylül askeri darbesi dışında parlamento 1950’den bu yana ilk kez böylesine yüksek oranda tasfiye’ye uğruyor. 
     Ecevit haklı çıktı 
     Seçimi isteyen partilerin tamamı şu anda yüzde 10 barajının altında kalıyor. AK Parti Grubu’nun 57 üyesi dışında, sandıktan çıkma garantisi olan milletvekili yok 
     3 Kasım seçimlerinde parlamento muhtemelen 3 partiden oluşacak 
     AKP, CHP ve Genç Parti. 
     Dünden itibaren gazete ilanlarında da boy göstermeye başlayan Genç Parti, Yalçın Doğan’ın yazdığı gibi Arjantin’de Peron’un örgütlediği gömleksizler’ benzeri tepki oylarıyla yüzde 10 barajını zorluyor. 
     Cem Uzan’ın ayak sesleri MHP ve DYP’yi ürkütüyor. 
     Genç Parti oyları yüzde 10 barajını aşarsa, Meclis’e giremeyecek sağ partiler kervanına ANAP’tan sonra, Bahçeli ve Çiller’in partileri de katılabilir. 2001 krizinde işsiz kalan mavi ve beyaz yakalılar’ mevcut düzene ve eski liderlere olan tepkilerini dışarıdaki’ partilere yönlendiriyorlar. AKP ve CHP’den sonra Genç Parti’nin sürpriz’ yükselişinde bu dışlanmışlığın izlerini bulmak mümkün. Bu yönelmede çok fazla etik sorgulama, saydamlık, dürüstlük gibi refleksler rol oynamıyor. Tepkili kalabalıklar, görsel ve yazılı medya destekli etkin bir kampanyanın, siyasal propagandanın tutsağı oluyorlar. Piyasaya çıkan yeni bir ürün reklamı gibi parti promosyonu’ yapılıyor. Genç Parti’nin pazar payı’nın şimdiden seçmenin yüzde 8 - 9’una ulaşması önemlidir. 
     Devlet Bahçeli, light MHP’ diye anılan bu yeni rakip karşısında ilk defa ülkücü taban kayar mı ’ sorularına muhatap olmaya başladı. MHP liderine Baraja takılırsanız ne yapacaksınız ’ diye sorulması da ilginçtir. Devlet Bey, DSP Grubu parçalandığında Ecevit’in konumunu tartışma konusu yapmayarak etik davrandı. İsteseydi, başbakanlık koltuğuna kendisi oturabilirdi. Ancak Bahçeli’nin 3 Kasım ısrarı sonucu MHP barajın altında kalırsa bundan en fazla genel başkan’ın zarar göreceği açıktır. 
     Yeni Türkiye’de ise tam bir bozgun yaşanıyor. Derviş rüzgarına kapılarak DSP’yi parçalayanlar pişmanlık içinde Ecevit’e 2003’e dek başbakanlık’ öneriyorlar. ABD’nin yaklaşan Irak operasyonu da serüvenci’ tercihler yerine Ecevit’le nisana kadar devam’ senaryosuna işlerlik kazandırabilir. 
     Seçim iptal olabilir mi 
     1 Ekim’de her şey mümkün. 
     
     







Huntington ve İslamcı’ Özal 


Sonbahar yağmurları 


Sayısayarlık... 


Ecevit Kürt devletine izin vermeyiz 


Savaş rüzgarları eserken biz ne yapıyoruz 


Gönül tercihi 


Bir deniz yıldızı hik yesi 


Kopenhag’da umut yok... mu 


Bu yazıyı okumak yasak 


Sorun yok, ofis çok...’ 


Seçimi iptal senaryosu 


Siyasilere af mı geliyor 


Sergi üzerine sergi 


</TEXT>
</DOC>
