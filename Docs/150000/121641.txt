<DOC>
<DOCNO> 121641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo30.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, basına kapalı çalıştı... 
</HEADLINE>
<TEXT>

     Trabzonspor, Birinci Süper Futbol Ligi'nde, Gaziantepspor ile 30 Kasım Cumartesi günü yapacağı maçın hazırlıklarının Trabzon bölümünü tamamladı. 
     Mehmet Ali Yılmaz Tesisleri'nde basına kapalı olarak bir çalışma gerçekleştiren ve bu akşam Gaziantep'e gidecek olan bordo-mavililer, 3 Aralık'ta Türkiye Kupası'nda Gaziantep Büyükşehir Belediyespor ile yapacağı maçın ardından Trabzon'a dönecek. 
     Teknik direktör Samet Aybaba, Türkiye Kupası maçını da düşünerek, 23 kişiyi Gaziantep'e götürecek. Bordo-mavili takımın kadrosunda şu oyuncular yer alıyor 
     Petkoviç, Mustafa, Erdinç, Erman, Serkan Kılıç, Hüseyin, Aurelio, Erman Özgür, Gökdeniz, Fatih, Mehmet Yılmaz, Osman, Selahattin, Somers, Macit, Oumar, Hasan, Ali Şen, Metin Aktaş, Mehmet Kahraman, Serkan Özsoy, Hakkı ve Muzaffer. 
     Karadeniz ekibinde sakat ve cezalı oyuncu bulunmuyor. 
     





</TEXT>
</DOC>
