<DOC>
<DOCNO> 135910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/sazak.html </URL>
<DATE> 2003/02/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Irak takiyesi 
</HEADLINE>
<TEXT>

     Seçimden önce batık bankaların patronlarıyla Bozüyük’te buluşan Tayyip Erdoğan, "gizli zirve" medyaya yansıyınca bunun bir "kurtarma operasyonu" hazırlığı anlamına gelmediğini savunmuştu. Kapalı kapılar ardında verilen sözlerin, devletin sırtına "5 milyar dolarlık yük" bindirdiğinin görülmesi için seçimlerin üzerinden birkaç ay geçmesi yetti. 
     Derken ihalede "şeffaflık düzeni" askıya alındı. 
     Ve nihayet Irak’ta Amerikan müdahalesine ortam hazırlayabilmek için "TBMM kapatıldı " 
     Üs ve limanların genişletilmesi ve bu amaçla Türkiye’ye gelecek askeri uzmanlara Anayasa’nın 92. maddesine göre izin veren hükümet tezkeresi TBMM’nin kapalı toplantısında karara bağlandı. AKP’nin aynı yolu 18 Şubat’ta "yurtdışına asker gönderme ve yabancı silahlı kuvvet bulundurma" konusunda da izlemesi bekleniyor. 
     Başkentteki "gizli diplomasi"nin en tuhaf uygulaması Irak’ın güçlü adamı Taha Yasin Ramazan’ın MİT’in uçağıyla Bağdat’tan getirilmesi olmuştur. Başbakan Abdullah Gül, Irak yönetimiyle üç saat gizlice görüşmüş, Ramazan’dan edindiği izlenimler çerçevesinde "bizden günah gitti" diyerek, ABD’nin isteklerine "yeşil ışık" yakmıştır. 
     Gül’ün "barış inisiyatifi"ni elinden kaçırmasından Saddam tutumu mu, yoksa ABD Başkan Yardımcı Dick Cheney’nin telefonu mu etkili oldu, belli değil. 
     BM Güvelik Konseyi 5 Şubat’ta Irak’ın durumunu konuştu. 
     ABD Senatosu’nda Bush yönetiminin Irak politikası sorgulanıyor, televizyonlar oturumu canlı yayımlıyor. İngiltere’de Tony Blair Avam Kamarası’nda ter döküyor, demokrasiyle yönetilen tüm ülkelerde gelişmeler kamuoyuna açık tartışılıyor. 
     Saddam bile generalleriyle Irak televizyonuna çıkıyor. 
     Sözde "şeffaflık" iddiasıyla yönetime gelen AKP ise TBMM’yi halka kapatıyor, "savaş hazırlıkları" toplumdan gizleniyor. 3500 Amerikalı, gerçekten inşaat yapmaya mı geliyor, askeri uzmanlar ne yapacak Körfez Savaşı’nda kullanılan İncirlik’in kapasitesi değişmediğine göre ABD’nin ek ihtiyaçları hangi stratejiden kaynaklanıyor 
     Başbakan bunları açıklamalıydı. 
     ABD Dışişleri Bakanı Colin Powell, Irak’a müdahale sonrasında Ortadoğu’da köklü değişiklikler olacağını açıkladı. Türkiye bu gelişmelerden nasıl etkilenecek 
     AKP yönetimi, "ABD’nin taşeronu" gibi gözüküp bayram öncesi partinin İslamcı tabanından tepki almamak için çareyi "kapalı oturumöda buldu. CHP ise haftalar öncesi TBMM’de "genel görüşme" istemek yerine AKP’nin gündemine endekslenerek son dakikaya kadar beklemeyi yeğledi. Bundan sonra CHP "savaşa hayır" dese ne çıkar 
     Yazık. 
     AB adayı Türkiye, bölgedeki tek demokratik ülke özelliği ile Ortadoğu’ya "rol modeli" olmaya hazırlanırken parlamentosunu yaraladı. 
     Barış derken savaşa giden AKP’nin "takiyeci" ruhu canlandı 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
