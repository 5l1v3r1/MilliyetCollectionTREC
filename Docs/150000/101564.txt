<DOC>
<DOCNO> 101564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/spo07.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine eskisi gibi 
</HEADLINE>
<TEXT>

Üç ay ara verdik. Bu sürede Dünya Üçüncüsü unvanına ulaşıp, uzak diyarlarda adından söz edilen bir futbol ülkesi haline geldik. Değiştik sanıyorduk ancak, yine bıraktığımız yerden başlayıverdik 
     TAMER BAĞLAN 

     Tam 95 günlük hasretin ardından ligimize kavuştuk, şükürler olsun Sağduyulu yöneticilerimize, kusursuz hakemlerimize, aklı selim taraftarlarımıza, sahada ve de sadece futbollarıyla konuşan oyuncularımıza, komedi formatlı spor programlarımıza, karanlıktan aydınlığa çıkaran yorumcu ve hakem eskisi hocalarımıza, hamdolsun Bizleri bir daha bu güzelliklerden mahrum bırakma yarab, n’olursun 
     Neydi o cuma akşamının ilk heyecanı, coşkusu. Forması biraz farklıydı ancak, işte sahadaydı transfer aylarının değişmez bankosu. Yine milyonlarca dolar harcamıştı gitmek için ileriye Ancak, bir arpa boyu yol almamıştı, aynen bıraktığımız yerdeydi Fenerbahçe. Geçmişiyle, adıyla, sanıyla rakiplerinin büyük korkusu. Aşkolsun Hiç değişmemiş, komutanlar ordusu... 
     Ya, kısıtlı olanaklarıyla devlere karşı koymaya çalışan, bir zamanların dördüncü büyüğü Trabzonspor’un tribünlerdeki o muhteşem korosu. Önce kendi yönetimine sonra rakiplerine, dillerinden, ellerinden geldiğince... Hani var ya canım işte birkaç kendini bilmez. Bilirsiniz Bu tür şeyler, bütün kente maledilmez... Aah Parlak ışıkların altında beyaz martılar gibi süzülen pet şişeler, nasıl seyredilmez... 
     Ne güzel Uzun ayrılığın ardından, tanıdık yüzler. Orada, Beşiktaş’ın maçında bir hakem vardı Bursa’da. Çaldığı pozisyondan 50 metre uzakta. Gitmesek de, görmesek de, o Beşiktaş’ın tokatıydı. Yöneticiler bazında da değişen birşey olmadığını gösteren Bilgili ve Demirören’in demeçleri de oldukça rahatlatıcıydı... 
     Örnek taraftar Rambo kasap bıçağıyla maçtan önce girmeseydi sahaya, Erol Ersoy yönetmeseydi karşılaşmayı ve baştan aşağı yenilenmeseydi stad tam 150 bin dolara, aslında Ali Sami Yen de bıraktığımız gibiydi. Monoton, sıkıcı... Hep aynı azim, aynı kazanma arzusu, aynı coşku ve bilinen son Galibiyet. İmparator, yine eskisi gibi Disiplin, hırs, dirlik, düzen, ciddiyet. Kalplerde yıldız, gönüllerde ay. Hiç değişmiyorsun Galatasaray... 
     Diğerleri mi Efendim, kısıtlı bütçelerle, nasıl oluyorsa hemen hepsi hakemler tarafından katledilip, hatasız futbolcuların emekleri Akşam televizyonda bir daha bakılmak kaydıyla’ heba edilerek, kaldıkları yerden yollarına devam etmekteler. Okuduğunuz üzere, bazı yazarlar onlara h l ancak bu kadar yer vermekteler... 
     



 SPOR 

























</TEXT>
</DOC>
