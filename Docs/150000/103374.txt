<DOC>
<DOCNO> 103374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/soneko30.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların haftalık işlemleri... 
</HEADLINE>
<TEXT>

     Bankaların müşterileriyle yaptıkları repo işlemleri, 9-16 Ağustos 2002 tarihleri arasında 4.7 trilyon lira arttı. 
     Merkez Bankası verilerine göre, bankaların müşterileriyle yaptıkları repo işlemleri 9 Ağustos'da 4 katrilyon 215.5 trilyon lira iken, 16 Ağustos itibariyle 4 katrilyon 220.3 trilyon liraya yükseldi. 
     Mali kuruluşlararası repo işlemlerine bakıldığında 9 Ağustos tarihinde 5 katrilyon 41 trilyon lira iken 16 Ağustos itibarıyla 351.2 trilyon lira azalarak 4 katrilyon 689.7 trilyon liraya indi. Ters repo işlemleri ise 16 Ağustos tarihi itibarıyla 351.2 trilyon lira azalarak, 5 katrilyon 41 trilyon liradan 4 katrilyon 689.7 trilyon liraya geriledi. 
     
     DÖVİZ MEVDUAT HESAPLARI AZALDI 

     Bankalardaki toplam döviz mevduat hesapları, bir haftada 34 milyon dolar azalarak 9 Ağustos itibarıyla 57 milyar 907 milyon geriledi. 
     Merkez Bankası'nın geçici verilerine göre, 2 Ağustos'ta toplam döviz mevduat hesapları 57 milyar 941 milyon dolar idi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 45 milyon dolar azalarak, 45 milyar 157 milyon dolara indi. 
     Yurtiçi döviz tevdiat hesapları DTH toplamı 96 milyon dolar azalarak, 43 milyar 539 milyon dolar oldu. Yurtdışı DTH ise 51 milyon dolar artarak, 1 milyar 618 milyon dolar olarak gerçekleşti. 
     Bankalararası interbankta döviz tevdiat hesapları ise 65 milyon dolar azalarak, 472 milyon dolar oldu. 
     9-16 Ağustos 2002 tarihleri arasında, kredi mektuplu DTH ve süper döviz hesapları ise 160 milyon dolar artarak, 12 milyar 910 milyon dolara çıktı. 
     
     TOPLAM MEVDUAT AZALDI 

     Bankalardaki toplam mevduat, bir haftada 252 trilyon lira azalarak, 9 Ağustos 2002 itibariyle 121 katrilyon 834.4 trilyon liraya indi. 
     Merkez Bankası verilerine göre, 2 Ağustos'ta toplam mevduat 122 katrilyon 86.5 trilyon lira düzeyindeydi. 
     Bankalararası mevduat dışarıda tutulduğunda, 2 Ağustos'ta 119 katrilyon 941.9 trilyon lira olan toplam mevduat ise 305.4 trilyon lira azalarak, 9 Ağustos'ta 119 katrilyon 636.4 trilyon liraya geriledi. 
     Söz konusu dönemde Türk Lirası mevduat 435.2 trilyon lira artarak, 49 katrilyon 918.2 trilyon lira oldu. TL mevduatı, 2 Ağustos'ta 49 katrilyon 483 trilyon lira idi. 
     TL mevduatının 9 Ağustos itibariyle 27 katrilyon 742.2 trilyon lirası kamu bankaları, 21 katrilyon 534.2 trilyon lirası özel mevduat bankaları, 484.5 trilyon lirası da yabancı mevduat bankalarında bulunuyor. 
     
     MENKUL DEĞERLER CÜZDANINDA ARTIŞ KAYDEDİLDİ 

     Bankaların menkul değerler cüzdanı toplamı, bir haftada net 696 trilyon lira arttı. 
     Merkez Bankası verilerine göre, 2 Ağustos'ta 23 katrilyon 188.5 trilyon lira olan menkul değerler cüzdanı, 9 Ağustos'ta 23 katrilyon 884.5 trilyon liraya çıktı. 
     Verilerine göre, mevduat bankalarının portföyünde 11 katrilyon 586.8 trilyon lirası TL, 11 katrilyon 426.5 trilyon lirası da yabancı para menkul değerlerinden olmak üzere, toplam 23 katrilyon 13.3 trilyon liralık değerli kağıt bulunuyor. 
     Mevduat bankalarındaki TL menkul değerlerin 4 katrilyon 438.9 trilyon lirası hazine bonosu, 6 katrilyon 931.9 trilyon lirası devlet tahvili, 172.9 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin 889.1 trilyon lirası yurtdışında bulunurken, yurtiçi yabancı para cinsinden değerler arasında 11 katrilyon 83 trilyon liralık da devlet tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 90.3 trilyon lirası TL, 196.9 trilyon lirası da yabancı para olmak üzere, toplam 287.3 trilyon lirayı buluyor. 
     Bu bankalardaki TL menkul değerler içinde 67.9 trilyon liralık hazine bonosu, 19.8 trilyon liralık devlet tahvili, 60 milyar liralık hisse senedi, yabancı para menkul değerler içinde de 196.9 trilyon liralık devlet tahvili yer alıyor. 
     
     KREDİ HACMİ AZALDI 

     Bankaların kredi hacmi bir haftada 529.4 trilyon lira, tasfiye olacak alacaklar 167.7 trilyon lira azaldı. 
     Merkez Bankası verilerine göre, 2 Ağustos tarihi itibariyle 37 katrilyon 931.4 trilyon lira olan bankaların kredi hacmi, 9 Ağustos'ta 37 katrilyon 401.9 trilyon liraya indi. 
     Sistemdeki kredilerin 3 katrilyon 56.6 trilyon lirası mali kesime, 34 katrilyon 345.3 trilyon lirası da mali olmayan kesime ait bulunuyor. 
     Mali kesime verilen kredilerin 1 katrilyon 34.3 trilyon lirası mevduat bankaları, 1 katrilyon 272.3 trilyon lirası kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında, 251.6 trilyon lirasının Merkez Bankası, 29 katrilyon 873.7 trilyon lirasının mevduat bankaları, 4 katrilyon 220 trilyon lirasının da kalkınma ve yatırım bankaları kredilerinden oluştuğu görülüyor. 
     
     TASFİYE OLACAK ALACAKLAR 

     Bankaların tasfiye olacak alacakları ise bir haftada 167.7 trilyon lira azaldı. 
     2 Ağustos'ta 10 katrilyon 3.3 trilyon lira olan tasfiye olacak alacaklar, 9 Ağustos'ta 9 katrilyon 835.5 trilyon liraya indi. 
     Bu tarih itibariyle tasfiye olunacak alacakların 8 katrilyon 259.5 trilyon lirası TL, 1 katrilyon 576 trilyon lirası da döviz kredilerinden oluşuyor. 
     





</TEXT>
</DOC>
