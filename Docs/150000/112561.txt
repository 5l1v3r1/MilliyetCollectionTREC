<DOC>
<DOCNO> 112561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yazar/pulur.html </URL>
<DATE> 2002/10/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bazı Avrupalılar 
</HEADLINE>
<TEXT>

     AVRUPA ile bütün sorunlarımız bu kadar mı Yani, işkenceyi tümüyle önlesek, DGM’lerini kaldırsak, Milli Güvenlik Kurulu’nu lağvetsek, Heybeliada Papaz Okulu’nu açsak, cezaevlerindeki 9 bin "muhayyel" fikir ve düşünce suçlusunu serbest bıraksak kimlermiş acaba bunlar , hata hatta Kıbrıs’tan da kurtulsak, tabii onların istediği gibi, acaba Avrupa, bizi kabul etmek bir yana, görüşmeler için tarih verir mi 
     Yani, Avrupalıların, ya da "Bazı Avrupalılar"ın bize karşı önyargıları yok mu 
     Din ve kültür farklarını, tarihten gelen özellikleri öne sürmezler mi 
     Bu sorunun cevabı tümüyle "hayır" olabilir mi 
     
     ANKARA Ticaret Odası Başkanı Sinan Aygün, "bazı Avrupalılar"ın bize nasıl baktıklarını, neler düşündüklerini derlemiş... 
     
     ALMANYA eski Başbakanı Helmut Schmidt, 8 Nisan 2000 günü Berlin’de düzenlenen "Avrupa’nın Geleceği" adlı konferansta şunları söylemiş 
     "Avrupa’nın geleceğinde ne olursa olsun Türkiye’nin yeri yoktur. 70 milyon Türk vatandaşını Avrupa içinde dolaştıramayız. Avrupa’nın İran, Suriye gibi ülkelerle sınır komşusu olmasını kabullenemeyiz. Türkiye ile ekonomik ilişkilerimizi sürdürmeliyiz. Genç ve hızla büyüyen nüfusun satın alma gücünden faydalanmalıyız. Bu ülkeye ihracatımızı sürdürmeliyiz." 
     
     FRANSA’nın eski cumhurbaşkanlarından Giscard d’Estaing, adam bizim halimize acıyor 
     "Bugün Avrupa’da hiçbir lider Türkiye’yi AB’nin içinde görmek istemiyor. Yarın için de böyle bir niyetleri bulunmamaktadır. Türkiye’ye haksızlık ediliyor. Çünkü, Türkiye AB tarafından aldatılıyor." 
     
     ACIYAN sade o değil 
     AB Dış İlişkiler Komitesi Başkanı Tom Spencer de hem acıyanlardan, hem de "Ayıp ediyoruz " diyenlerden. 
     "Türklere, ileride bir gün Avrupa’nın parçası olacakları yolunda 30 yıldır söz vererek hiç dürüst bir davranışta bulunmadığımızı düşünüyorum. Çünkü, gerçek, AB’nin Türkiye’yi üye olarak kabul etme yolunda hiçbir niyeti olmadığıdır. Türklere gerçek niyetimizi anlatmamız daha dürüst bir davranış olur." 
     
     YA Almanya CDU CSU koalisyonu Meclis grubu Başkanı Wolfang Schhaeuble’nin dedikleri 
     "Türkiye’ye kesinlikle AB üyesi olamayacağı söylenmelidir. Böylece Türkiye’ye iyilik yapmış oluruz. AB üyeliği, yalnızca Avrupa - Hıristiyan geleneğine sahip ülkeler için söz konusu olabilir." 
     
     BU adamların bu düşüncelerini bilmeliyiz, her ne kadar bunlar bütün Avrupa’yı temsil etmeseler de "bazı Avrupalılar"ın ne düşündüklerini anlamalıyız. 
     Eğer, biz Avrupalı olacaksak, bunlara rağmen olacağız. 
     Fransa Meclisi Dışişleri Komisyonu Başkanı François Lonele’nin Nice zirvesindeki söyledikleri sorunun özeti 
     "Tarihi ve özellikleri dikkate alınırsa, Türkler AB’ye hiçbir zaman giremezler." 
     Adamlar "Şunu yaparlarsa, bunu yaparlarsa " diye uyutmuyorlar, doğrudan kestirip atıyorlar 
     
     







Attil İlhan ve Yaşar Kemal 


Stockholm’e doğru... 


Özel eleştirme... 


Allah utandırsın 


Tayyip Bey’de hayra alamet olmayan 


Şeytan Ayetleri 2 mi 


Havadan sudan... 


Paran varsa kolay doktor da olursun, mühendis ve hukukçu da 


"Koşullu tarih" olabilir mi 


Seni bir serçenin gözyaşı kadar sevdim 


Bazı Avrupalılar 


Projesiz particilik 


Kriz sonrasi üniversite tercihleri 


Kendimizi aldatmayalım 


Hem KDV hem ÖTV 


</TEXT>
</DOC>
