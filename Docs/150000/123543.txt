<DOC>
<DOCNO> 123543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/soneko25.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
FİAT 5 bin 600 çalışanının işine son verdi 
</HEADLINE>
<TEXT>

     İtalya'nın en büyük otomotiv şirketi Fiat Oto, endüstri planını yürürlüğe koyarak 5600 işçisini bugün çıkardı. 
     Torino, Arese Milano , Termini Imerese Sicilya ve Cassino'daki Roma fabrikalarında çalışan toplam 5600 Fiat işçisi bugünden itibaren devlet krizi yaklaşımı uygulanarak işlerinden çıkarıldı. 2 yıl süreyle geçerli olan uygulama gereği işçiler, maaşlarının yüzde 80'ini devlet tarafından alacaklar. 
     İşçilerin ne kadarının işlerine geri döneceği konusu halen belirsizlikte bırakılırken sendikalar en azından yarısının işsiz kalacağını savunuyor. 
     Bu arada 1800 işçinin çıkartıldığı Sicilya'daki Termini Imerese fabrikası çalışanları protesto gösterilerine bugün devam etti. Palermo ve Katanya'da otoyolları kapatan işçiler, Fiat yönetimini ve hükümeti tutumlarından dolayı suçladı. 
     Fiat'ın merkezinin bulunduğu Torino'da da 7 bin işçi meydanlarda gösteri yaptı. Fiat'ın İtalya'daki fabrikalarında farklı saat aralıklarında işçilerin grevlere gittiği ve fabrika kapılarında oturma eylemleri yapıldığı bildiriliyor. 
     Merkez sağ partileri ittifakından oluşan Berlusconi hükümeti ile geçtiğimiz hafta anlaşan Fiat'a karşı sendikalar genel greve tehditinde bulunuyor. Krizden çıkmak için endüstri planını yürürlüğe koyan Fiat, 2003 yılı Temmuz ayı sonuna kadar toplam 8100 işçisini çıkaracak. 
     Planda, yaşı geçkin olan işçilerden 2400 kadarı da zorunlu emekliliğe ayrılmasının sağlanması ön görülüyor. 
     





</TEXT>
</DOC>
