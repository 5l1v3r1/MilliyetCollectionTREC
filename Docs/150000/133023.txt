<DOC>
<DOCNO> 133023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun04.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu için barış güvercinleri 
</HEADLINE>
<TEXT>

     Gazeteci - yazar Uğur Mumcu’nun, evinin önündeki aracına konan bomba sonucunda yaşamını yitirmesinden sonra cenazesinde yüz binler yürümüş, ardından "unutmayacağız, unutturmayacağız" demişlerdi. Ancak 10 yıl sonra yüz binlerden geriye sadece yüzlerce unutmayan kaldı. Sivil toplum örgütleri ve siyasal parti üyesi yüzlerce insan dün ellerinde karanfillerle Uğur Mumcu Sokağı’nda anma töreni için toplandı. Güldal Mumcu, törene katılanlara "Biz unutkan bir ulusuz. Unutuyoruz olup bitenleri. Unutuyoruz ve oğulları kızları ölen ana - babaları, kanlı gözyaşlarıyla baş başa bırakıp gidiyoruz. Unutmayalım, unutturmayalım" diye seslendi. Mumcu, faili meçhul cinayetlere kurban giden aydınlar için Heykeltıraş Ayhan Yılmaz’ın yaptığı, bomba nedeniyle parçalanan kitap sayfası biçimindeki anıtı da açtı. Bu sırada gökyüzüne beyaz güvercinler uçuruldu üstte . Mumcu yurt genelinde düzenlenen çeşitli etkinliklerle de anıldı. 
     



 GÜNCEL 






















</TEXT>
</DOC>
