<DOC>
<DOCNO> 113183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/aspo.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim, kimi kandırıyor 
</HEADLINE>
<TEXT>

Beşiktaş II. Başkanı Güreli, denetim raporunu yalanladı. Gerçek, belgelerle ortada kaldı 
     GÜRELİ DİYOR Kİ 
     "Divan, yazdığı yazıları yönetime ulaştırmadan basına sızdırarak Beşiktaş etiğine hakaret etmiştir." 
     Soru "Size 4 Ekim ve 114 sayı ile yazı gelmedi mi " 
     Yanıt "Hayır. Sadece 1 Ekim’de bir yazı geldi, yanıt verdik." 
     
     MİLLİYET DİYOR Kİ 
     Divan Kurulu Başkanı Şeref Nasır imzalı, 114 sayılı ve 4 Ekim 2002 tarihli, Beşiktaş Jimnastik Kulübü Yönetim Kurulu Başkanlığı’na yollanan yazıda, kongre üyesi ve İ.Ü İşletme Fakültesi eski dekanı Prof. Kemal Kurtuluş kanalıyla yollanan dönem raporunun ilişikte olduğu bildiriliyor. 
     
     YÜCEL DİYOR Kİ 
     "Şahsi veya ekip olarak Beşiktaş Jimnastik Kulübü’nün gerek mali durumu, gerekse diğer konuları hakkında vermiş olduğum hiçbir rapor yoktur. İsmimi kullanılarak şahsımın yıpratılmasından ve bunun saygın kulübümüzü üzmesinden fevkalade teessür duyduğumun bilinmesini isterim." 
     
     MİLLİYET DİYOR Kİ 
     BEŞİKTAŞ Divan Kurulu’na, İ.Ü İşletme Fakültesi’nden 2 Ekim 2002’de yollanan raporun gönderildiği faksın numarası 0 212 590 40 00 . Prof. Dr. Göksel Yücel’in, raporla ilgisi olmadığını bildirdiği ve dün Beşiktaş yönetimine yolladığı faksın numarası 0 212 590 40 00 . BU NASIL RASTLANTI 
     
"Rapor Yücel’in"      BEŞİKTAŞ Divan Kurulu Başkanı Şeref Nasır, hesapları İ.Ü İşletme Fakültesi Öğretim Üyesi Göksel Yücel’e yaptırdıklarını açıkladı. Nasır, "Evet, bize gelen raporda isim yok. Ancak hesapları, divandaki bir arkadaşımızın aracılığıyla Yücel’e incelettirdik ve buradan gelen raporu yönetimin bilgisine sunduk. Sanıyorum öğretim görevlisi olduğu için ismini vermekten çekiniyor olabilir" dedi. 
     
"İçerik önemli"      BEŞİKTAŞ Disiplin Kurulu ve Genel Kurul üyesi, İşletme Fakültesi eski dekanlarından ve Öğretim Üyesi Kemal Kurtuluş "Önemli olan raporun içeriğidir" diye konuştu. Yönetim Kurulu’na yollanan raporda da ismi geçen Kurtuluş, "Bu raporda kimin imzasının olması önemli değildir. Önemli olan bu raporun içeriğidir. Bu şekilde değerlendirilmesi gerekir" ifadelerini kullandı. 
     
     Milliyet'in görüşü 
Elbette "etik" Hüsnü Bey      Beşiktaş II. Başkanı Sayın Hüsnü Güreli, Milliyet’te yayınlanan " Acı Bilanço" başlıklı haberi ve Divan Kurulu’nun isteği üzerine uzmanlar tarafından hazırlanmış bir denetim raporunu tümüyle yalanlarken, sık sık "etik" kavramına sığınma gereğini duydu. 
     Haber kaynağı kurum ve kişilerle medya kuruluşları, zaman zaman haberin oluşum biçimi ve zamanıyla ilgili anlaşmazlığa düşebilirler. Gazetecilik ilkeleri ve tekniği açısından bir raporun haber olup olamayacağı kulüplerin değil, gazete yönetimlerinin karar vereceği bir durumdur. Sayın Güreli’nin bazı kavramları saptırarak ya da yanlış kullanarak Milliyet’i, Milliyet Yönetimi’ni suçlaması, Doğan Grubu’nu yayın ilkelerine sahip çıkmaya çağırması, yetkisini ve haddini aşan bir davranış örneğidir. 
     Milliyet, hiç kimseyi, hiçbir kuruluşu övmek ya da yermek zorunda değildir. Milliyet, yayın ilkelerinin gereğini yapmak, halkın haber alma hakkını doğru kullanmak durumundadır. Bugünkü Spor Sayfamız da bu anlayışın örneğidir. 
     Sayın Güreli, belgelerin ortaya koyduğu gerçekleri yalanlamak yerine, kendi uzmanlık alanına da yakışır biçimde açıklamalar yapmalı ve herhalde gazetecilik mesleğine karşı daha saygılı davranmalıydı. 
     En azından çok kullandığı "etik" kavramları adına 
     
Zarar veriyorlar’      Asbaşkan Güreli, camiayı zedelemek için maksatlı ve gerçek dışı haberler üretildiğini ileri sürdü 
     ORHAN YILDIRIM 

     "Ayırt etmek gerekir" 
     BEŞİKTAŞ Yönetimi, gazetemizde yayınlanan "Acı bilanço" başlıklı haber üzerine bir basın açıklaması yaptı. Ümraniye Tesisleri’ndeki toplantıda konuşan İkinci Başkan Hüsnü Güreli, "Basının içinden bir iki gerçek dışı haber üretip, Türkiye’ye ve kulüplerimize zarar veren kişilerin ayırt edilmesi için yönetimin görüşlerini bildirmek istiyorum. Camiamızı zedeleyen, birlik ve beraberliğimize sekte vuran kişilerle mücadelemiz sonuna kadar devam edecek" dedi 
     
     "Etiğe aykırı" 
     GÜRELİ, İşletme Fakültesi’nden böyle bir rapor gelmediğini ileri sürdü ve şöyle konuştu "Divan, Yönetim ve Denetleme Kurulu gibi kurulların görevleri tüzüğümüzde belirtilmiştir. Malesef Divan Kurulu, yönetime yazdığı yazıları, daha yönetime ulaştırmadan basına sızdırarak, Beşiktaş etiğine hakaret etmiştir. Divan ayrıca, yasaklı gazeteciler için yazdığı yazıyı da, hem yönetime hem de basına verererek, daha önce de etiğe aykırı hareket etmişti." 
     
     Suç duyurusu 
     İKİNCİ Başkan, çıkan haberle ilgili, hukuki yollardan her türlü işlemi başlattıklarını da kaydetti ve şunları söyledi "SPK’ya suç duyurusunda bulunduk. Şahsi kişisel tazminat davası ile maddi manevi taleplerimizi yerine getireceğiz. Doğan Medya Grubu’nun yayınladığı ilkelere aykırı bu haber konusunda bildiride bulunduk. Kendi ilkelerine sahip çıkmaya davet ettik. Mali yapısı en kuvvetli olan kulüp Beşiktaş’tır." 
     
Hangisi doğru      Haber sızdı 
     ASBAŞKAN Yıldırım Demirören, "Rapordan haberimiz yok" diyen Hüsnü Güreli’yi tekzip ettiği açıklamasında, haberin basına sızdırılmasına tepki gösterdi. Demirören, çıkan bu haberler doğrultusunda, futbolcunun parasını alamayacağı yönünde yönetime bir güvensizlik duyabileceğini belirtti, "Bu haberleri yapan veya basına sızdıran, Beşiktaş’ın başarısını istemeyen kişilerdir" dedi. 
     
     Yeni gelenek 
     DENETLEME Kurulu Başkanı Uğur Büyükbalkan da, Güreli’nin tam tersi açıklamalar yaptı. Büyükbalkan, üç ayda bir mali verileri sundukları Divan Kurulu’nun, bu analizleri başka kurumlara inceletmesine tepki gösterdi. Başkan, "Bu, yeni bir gelenek oldu. Raporlarımıza güvenmeyerek, başka kişilere bilançoların inceletilmesi bizleri yaralamıştır. Bilançolarımız hepsi şeffaf ve nettir. Üzgünüz" diye konuştu. 
     



 SPOR 




























</TEXT>
</DOC>
