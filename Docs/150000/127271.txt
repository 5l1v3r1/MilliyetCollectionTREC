<DOC>
<DOCNO> 127271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo06.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kural, can yaktı... 
</HEADLINE>
<TEXT>

     Futbol Federasyonu'nun statlardaki küfürlü tezahürat ve taşkınlıkları önlemek amacıyla bu sezon uygulamaya soktuğu yeni cezalandırma sistemi, 4 takımın ceza almasına neden oldu. 
     Fenerbahçe, 2 kezle yeni uygulamadan en çok payını alan takım olurken, Bursaspor, Ankaragücü ve Diyarbakırspor da birer kez cezalandırıldı. 
     Öte yandan Malatyaspor, geçen sezondan kalan cezası nedeniyle 2. haftadaki Gaziantepspor maçını Adana'da oynarken, Diyarbakırspor ise lig maçında aldığı cezası nedeniyle Türkiye Kupası 3. kademe maçını Gaziantep'te oynadı ve İkinci Lig A Kategorisi takımlarından Büyükşehir Belediyesi Ankaraspor'a 2-1 yenilerek elendi. 
     
     GAZİANTEPSPOR'A YARADI 

     Takımların cezaları nedeniyle tarafsız saha veya seyircisiz oynadıkları maçların büyük bölümü Gaziantepspor'a denk geldi. 
     Bu sezon Malatyaspor, Bursaspor ve Ankaragücü'nün, cezaları nedeniyle oynadıkları maçların Gaziantepspor'a denk gelmesi ilginç bir tesadüf olarak dikkat çekti. 
     Güneydoğu ekibi ayrıca, 2000-2001 sezonunda da Galatasaray'ın cezası nedeniyle Ali Sami Yen Stadı'nda seyircisiz oynamıştı. 

     
</TEXT>
</DOC>
