<DOC>
<DOCNO> 126649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur32.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tornavidalı deli dehşet saçtı 3 ölü... 
</HEADLINE>
<TEXT>

     Tekirdağ'ın Çorlu İlçesi'nde, 3 kişiyi öldüren 1 kişiyi de yaralayan akli dengesi yerinde olmayan saldırgan sokakta gezerken yakalandı. 
     Sağlık Mahallesi'ndeki olayda, akli dengesi yerinde olmayan Yavuz Yapıcıoğlu, Çorluspor Tesisleri'nde bekçi olan Hüseyin Yumuk 44 , tornacı Özcan Karagözoğlu ile işsiz Şakir Temürçi'yi 43 başlarına sert bir cisimle vurarak öldürmüş ve Tonguçlar Camii imamı Salih Baş'ı da 35 yaralayarak, firar etmişti. 
     Polisler, cinayetin işlendiği Sağlık Mahallesi'nde yaptığı kontrollerde Yavuz Yapıcığlu'nu sokakta gezerken yakaladı. Üzerinden bıçak çıkan zanlı polis gözetiminde Çorlu Devlet Hastanesi'ne götürüldü. 
     Yetkililer, Yavuz Yapıcıoğlu'nun daha önce Balıkesir'de babaannesini öldürdüğü için Manisa Ruh ve Sinir Hastalıkları Hastanesi'ne tedavi gördüğünü ve 2 yıl öncede Çorlu'daki Süleymaniye Camii'nde Belçikalı bir turiste saldırdığını ve bacağından vurularak, yakalandığını söyledi. Bu arada, Çorlu Devlet Hastanesi'nde öldürülen 3 kişinin cesedi üzerindeki otopsi de devam ediyor. 
     





</TEXT>
</DOC>
