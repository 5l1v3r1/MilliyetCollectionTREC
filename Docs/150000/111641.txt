<DOC>
<DOCNO> 111641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sonspo03.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay- Fenerbahçe maçındaki olaylarda 11 kişi yaralandı... 
</HEADLINE>
<TEXT>

     İzmir Atatürk Stadı'nda bu gece yapılan Altay-Fenerbahçe maçının ikinci yarısında çıkan olaylarda, aralarında güvenlik güçlerinin de bulunduğu 11 kişi yaralandı. 
     Alınan bilgiye göre, Altay-Fenerbahçe karşılaşmasının ikinci yarısı başlamadan önce Fenerbahçeli taraftarların bulunduğu kapalı tribünde kavga çıktı. Taraftarlar tribün koltuklarını sökerek güvenlik güçlerine atarken, polislerin de copla karşılık vermesi üzerine, 1'i bıçakla 8 taraftar, çevik kuvvet şube müdürlüğünde görevli 2 polis ve 1 özel güvenlik görevlisi yaralandı. 
     Alsancak Devlet Hastanesi'nde tedavi altına alınan ve bıçakla yaralanan Nuri Özmen'in sağlık durumunun ciddiyetini koruduğu belirtildi. 
     Olayların daha fazla büyümemesi için İzmir Emniyet Müdürü Halil Tataş, telsizden anons yaparak, güvenlik güçlerinin sakin olmasını ve tribünlerde yerlerine oturmaları talimatını verdi. 
     





</TEXT>
</DOC>
