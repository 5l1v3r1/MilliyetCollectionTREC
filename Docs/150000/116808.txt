<DOC>
<DOCNO> 116808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/eko07.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizin parası faizden 
</HEADLINE>
<TEXT>

     İşsizlik Sigortası Fonu’nun bu yıl 2 katrilyon 766 trilyon liralık gelir elde etmesi beklenirken, bunun 1 katrilyon 763 trilyon lirası faizlerden gelecek. 
     Faiz gelirlerinin yıl sonu itibariyle toplam gelirin yüzde 63.7’sine ulaşması bekleniyor. Böylece fondan yararlanan işsizlere ödemelerin yaplıdığı kaynağın ağırlıklı bölümünü faiz gelirleri oluşturacak. 
     Devlet Planlama Teşkilatı DPT verileri baz alınarak yapılan hesaplamaya göre, 2000 yılında 362.1 trilyon liralık gelir elde eden İşsizlik Sigortası Fonu, bunun yaklaşık 334 trilyon liralık kısmını prim gelirlerinden, 28.1 trilyon liralık bölümünü ise faiz gelirlerinden elde etti. Faiz gelirinin toplam gelir içindeki payı 2000 yılında sadece yüzde 7.7 dolayında kaldı. 
     Ancak sonraki yıllarda, Fon kaynaklarının ağırlıklı olarak iç borç ihalelerinde değerlendirilmesi sonucu faiz gelirlerinin toplam içindeki payı hızla yükselmeye başladı. 2001 yılında faiz gelirlerinin toplam Fon geliri içindeki payı yüzde 40.3’e yükseldi. Geçen yıl Fon, 1 katrilyon 104.5 trilyon lira prim geliri, 747.2 trilyon lira da faiz geliri elde etti. 
     
     Prim gelirini geçti 
     Bu yılın tamamında ise faizden elde edilen gelirin toplam gelirin yaklaşık yüzde 63.7’sini bularak toplanan primleri geçmesi bekleniyor. 2002 yılında İşsizlik Sigortası Fonu’nun devlet katkısı dahil toplayacağı 1 katrilyon 1.4 trilyon liralık prim geliri ile 1 katrilyon 763.9 trilyon liralık faiz geliri elde edeceği hesaplanıyor. 
     Önümüzdeki yıl ise faiz gelirlerinin toplam gelirin yüzde 68.6’lık bölümünün, bir başka deyişle 3’te 2’sinden fazlasının faiz gelirlerinden oluşması planlanıyor. 2003 yılında 1 katrilyon 312.5 trilyon liralık prim toplayacak Fon’un 2 katrilyon 871.1 trilyon liralık faiz geliri elde etmesi hedefleniyor. 
     
Toplam varlığı 5 katrilyona gidiyor      Bu yıl için toplam 57 trilyon 993 milyar lira gideri olacağı tahmin edilen Fon’un sigorta giderleri için ödeyeceği rakam 48.9 trilyon lira olarak belirlendi. Gelecek yıl da Fon giderlerinin 143.7 trilyon lira civarında gerçekleşmesi hedefleniyor. 
     Fon’un varlığının geçen yıla göre yüzde 122.3 oranında artarak 2002 yılı sonunda 4 katrilyon 922 trilyon liraya ulaşacağı tahmin ediliyor. 2001 yılında Fon’un toplam varlığı 2 katrilyon 213 trilyon lira düzeyindeydi. 2003 yılında ise bu yıl sonuna göre Fon’un varlığının yüzde 82.1 oranında artışla 8 katrilyon 963 trilyon liraya ulaşması hedefleniyor. 
     
Toplam gelirin 3’te 2’si faizden Trilyon TL  Toplam gelir Prim geliri Faiz geliri Faizin payı 2000 362.1 334 28.1 7.7 2001 1.851 1.104 747.2 40.3 2002 2.766 1.001 1.763 63.7 2003 4.183 1.312 2.871 68.6      
     



 EKONOMİ 




















</TEXT>
</DOC>
