<DOC>
<DOCNO> 125819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun05.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"İlk kopya bebek Noel'de doğacak" 
</HEADLINE>
<TEXT>

     Dünyada hayatın uzaylılar tarafından başlatıldığına inanan bir tarikatın mensupları, ilk kopya bebeğin Noel günü 24 Aralık'ta doğacağını öne sürdüler. 
     Merkezi Kanada'nın Quebec eyaletinde bulunan Raelians tarikatının ''piskoposlarından'' Brigitte Boisselier, yaptığı açıklamada, ''bebeğin Mart ayında kopyalandığını, büyük olasılıkla Noel günü dünyaya geleceğini ve kız olacağını'' belirtti. 
     Boisselier, ''geçen ilkbaharda 10 embriyonun klonlandığını, ancak hamileliklerden 5'inin başarısızlıkla sonuçlandığını, geri kalan 4 kopya bebeğin ise önümüzdeki yıl doğacaklarını'' söyledi. 
     Açıklama, Ottowa hastanesi kadın-doğum hastalıkları bölüm şefi Arthur Leader tarafından tepkiyle karşılandı. 
     Leader, ''Bu davranış, ceninlere karşı yapılan saygısızlıktan başka bir şey değil ve insanlığı alçaltıyor'' diye konuştu. 
     Raelians tarikatı mensupları Şubat ayında yaptıkları açıklamada, 2 yıl içinde ilk kopya bebeklerin dünyaya geleceklerini duyurmuşlar ve Nisan ayında ölümcül derecede hasta bir adamı klonlama çalışmalarına başlamışlardı. 
     Tarikat tarafından kurulan ''Clonaid'' adlı laboratuvar, ilk önce ABD'de çalışmaya başlamış, ancak 2000 yılında Amerikan Gıda ve İlaç Dairesi'nin FDA klonlama çalışmalarına izin vermeyeceğini açıklaması üzerine merkezini Kanada'ya taşımıştı. 
     Severino Antinori adlı İtalyan doktor da, geçen ay ilk kopya bebeğin Ocak ayında dünyaya geleceğini açıklamıştı. 
     





</TEXT>
</DOC>
