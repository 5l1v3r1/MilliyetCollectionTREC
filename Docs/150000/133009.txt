<DOC>
<DOCNO> 133009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/ekonomi/eko01.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YOLSUZLUK SAVAŞÇISI 
</HEADLINE>
<TEXT>

Gazetemiz muhabiri Nedim Şener, Uluslararası Saydamlık Örgütü Türkiye Temsilciliği tarafından, Dürüstlük Ödülü’ne aday gösterildi. Şener, 90 ülke içinde Türkiye’yi temsil edecek 
     EKONOMİ SERVİSİ 

     Yolsuzlukla mücadelede dünyanın önde gelen sivil toplum örgütü olan ve merkezi Berlin’de bulunan Transparency International’ın Uluslararası Saydamlık Örgütü geleneksel dürüstlük Ödülleri’ yarışmasında Türkiye’yi Milliyet Gazetesi muhabiri Nedim Şener temsil edecek. 
     Örgütün Türkiye temsilcisi Toplumsal Saydamlık Hareketi Derneği TSHD Başkanı Erciş Kurtuluş, dün yaptığı açıklamada, yolsuzluk konusundaki haberleri ve kitapları nedeniyle Nedim Şener’in, Dürüstlük Ödülleri’nde Türkiye’yi temsil etmesine karar verildiğini söyledi. 
     
     17 aday belirlendi 
     Üç yıldan beri dünyanın tüm ülkelerinde yolsuzlukla mücadele eden kişi ve kurumlara verilen Dürüstlük Ödülleri’ için TSHD seçiçi kurulu Türkiye’den toplam 17 aday belirledi. Bu adaylar şu isimlerden oluştu 
     Cumhurbaşkanı Ahmet Necdet Sezer, Beyaz Enerji Operasyonu’nu gerçekleştirilen emekli Tümgeneral Osman Özbek, Gazeteci Yazar Nedim Şener, İstanbul Belediyesi’ndeki yolsuzlukların ortaya çıkmasını sağlayan CHP İstanbul eski İl Başkanı Mehmet Bölük, İçişleri eski Bakanı Sadettin Tantan, akaryakıt yolsuzluğunu ortaya çıkaran ve merkeze alınan Iğdır eski Valisi Mustafa Tamer, Alman Vakıfları ile ilgili araştırmalarıyla tanınan ve kısa süre önce öldürülen akademisyen Necip Hablemitoğlu, Sigara ve Sağlık Ulusal Komitesi, Maden Mühendisi Hüseyin Gönültaş. 
     Dernek yönetimi, önce Türkiye adayı olarak Cumhurbaşkanı Sezer ismi üzerinde durdu. Ancak Cumhurbaşkanlığı ile yapılan görüşmelerde Sezer’in böyle bir ödül ile gündeme gelmek istemedği izlenimi edinilmesi üzerine, diğer adaylar arasından Nedim Şener, Türkiye adayı’ olarak belirlendi. 
     
Vurgun tarihi kitaplar      Milliyet Gazetesi muhabiri Nedim Şener’in yolsuzluk konularındaki haberleri yanında Tepeden Tırnağa Yolsuzluk’ Metis Yayınları 2001 ve Naylon Holding’ OM Yayınevi 2002 adlı iki de kitabı bulunuyor. 
     Türkiye Cumhuriyeti’nin kuruluş yıllarından başlayarak gündeme gelen yolsuzluk olaylarının bir araya getirildiği Tepeden Tırnağa Yolsuzluk’ adlı kitapta, son yıllarda gerçekleştirilen yolsuzluk operasyonları da anlatılıyor. 
     Türkiye’deki hayali ihracat ve naylon fatura olaylarının işadamı, siyasetçi ve bürokratlara uzanan yapılanmasını ortaya koyan Naylon Holding kitabında ise Orhan Aslıtürk’ün kurduğu vurgun düzeni anlatılıyor. Nedim Şener, bu kitabıyla Türkiye Gazeteciler Cemiyeti TGC ’nin 2002 yılı Sedat Simavi Gazetecilik Ödülü’ne de layık görülmüştü. Şener ayrıca TGC’nin 1997 yılında basın ödülleri yarışmasında mansiyon aldı. TGC tarafından 1999 ve 2000 yıllarında da ekonomi dalında yılın gazetecisi’ seçilirken, 1998 yılında da Metin Göktepe Gazetecilik Ödülüne’ layık görüldü. 
     
90 ülkede seçim yapılıyor      Uluslararası Saydamlık Örgütü, 90 ülkede bulunan kolları tarafından belirlenen ulusal adaylar arasından, uluslararası ödül sahiplerini seçecek. Ödül töreni 25 Mayıs’ta Güney Kore’de yapılacak. Son üç yıldır verilen ödülü alan isimlerden bazıları şöyle 

</TEXT>
</DOC>
