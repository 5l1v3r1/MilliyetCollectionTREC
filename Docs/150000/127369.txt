<DOC>
<DOCNO> 127369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/gun12.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser’ dendi guatr’ çıktı 
</HEADLINE>
<TEXT>

İbrahim Yüksel. 93’te kanser teşhisi kondu ve kemoterapi gördü. 5 yıl ömür biçildi, ölmedi. Tekrar muayene oldu, guatr dendi. Şimdi, üniversiteden 125 milyar liralık tazminat istiyor... 
     ERAYDIN AYTEKİN Sivas DHA 

     Sivas’ta 1993’te başvurduğu Cumhuriyet Üniversitesi Hastanesi’nde "kanser" teşhisi konulan ve sekiz yıl tedavi gören İbrahim Yüksel 30 , 2001’de hastalığının guatr olduğunu öğrenince rektörlük aleyhine 125 milyar liralık manevi tazminat davası açtı. 
     
     NİŞANLISINA SÖYLEMEDİ 
     Cumhuriyet Üniversitesi Hastanesi’nde 1993’te önce guart tanısı konulan, ardından 6 Aralık 1993’te ameliyat edilen Yüksel’e vücudundan alınan parçaların laboratuvarda incelenmesinden sonra Doç. Dr. Ender Düzcan tarafından gırtlak kanseri teşhisi konuldu. 5 yıl ömür biçilen ve 1994’e kadar da kemoterapi gören Yüksel, sağlık durumu hakkında bilgi vermediği nişanlısıyla da evlendi. 
     
     PARÇA YENİDEN İNCELENDİ 
     Bir oğlu olan Yüksel, umutsuzca ölümü beklerken, geçen 5 yıl boyunca sağlığında olumsuz bir gelişme oldu. Ekim 2001’de yeniden hastaneye giden Yüksel’in sağlıklı görünmesinden şüphelenen doktorlar, 1993’te alınan parçaların tekrar incelenmesini istedi. 
     Yüksel’in vücudundan alınan parçaları yeni teknolojiyle inceleyen Patoloji Uzmanı Doç.Dr. Şahende Elagöz, Yüksel’in kanser olmadığı teşhisini koydu. Şoke olan ve Bölge İdare Mahkemesi’ne başvuran Yüksel, üniversite aleyhine "ölüm korkusuyla uğradığı manevi yıkım" nedeniyle 125 milyar liralık manevi tazminat davası açtı. 
     
     KANSER RAPORU YOK’ 
     Hastane yetkililerinin avukatı ise Yüksel’in kanser olmadığına ilişkin bir rapor olmadığını belirterek, bu nedenle dava açılmasının yanlış olduğunu savundu. 
     
     
     



 GÜNCEL 





















</TEXT>
</DOC>
