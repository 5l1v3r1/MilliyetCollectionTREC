<DOC>
<DOCNO> 116106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/yas06.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İddia üzerine omurunu kırdı 
</HEADLINE>
<TEXT>

Marmaris’te iddia üzerine 1.5 metreden yarım metrelik suya atlayan Rus futbolcu felç oldu 
     KAAN KAYA Muğla DHA 

     Rus futbolcu Rouslon Evseev’in 39 , turnuvaya katılmak için geldiği Marmaris’te arkadaşlarıyla girdiği iddia, hayatının en büyük hatası oldu. Evseev, Rusya’daki hava trafik kontrolörlerinin kurduğu futbol takımlarının Marmaris’teki kupa maçları için geçen cuma ilçeye gelip Grand Yazıcı Otel’e yerleşti. Evseev, maç bitimi arkadaşlarıyla denize girmek istedi. 
     Bu sırada sığ denize atlayıp, dibe çarpmadan çıkma konusunda iddiaya giren Evseev, yaklaşık 1.5 metre yükseklikteki platformdan yarım metre derinlikteki denize balıklama atladı, ancak başını dibe çarptı. 
     Başında 6 santimetre derinliğinde yarık oluşan Evseev, hemen hastaneye kaldırıldı. Omuriliğinde kırık saptanan Evseev ameliyata alınırken doktorlar, "Göğüsten aşağısı tutmuyor. İyileşmesi uzun sürer. Tekrar yürüyebileceğini söylemek için erken" dedi. 
     



 YAŞAM 
























</TEXT>
</DOC>
