<DOC>
<DOCNO> 124732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/spor/spo15.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Rıza Çalımbay sitem etti      DENİZLİSPOR Teknik Direktörü Rıza Çalımbay, Ankaragücü maçının ertelenmesine isyan eden Beşiktaş Teknik Direktörü Lucescu’ya sitem etti. Lyon’dan 4 sakatla döndüklerini belirten Çalımbay, "Bu koşullarda Ankaragücü’ne karşı oynayamazdık" dedi. Sağ ayak bileğinden sakatlanan Bülent Ertuğrul’un ilk yarıyı kapattığı, Hietanen’in Beşiktaş’a karşı oynamasının zor olduğu, Ali Tandoğan ve Serdal’ın ise maça yetişeceği öğrenildi. 
     
Kocaelispor’da kongre günü      CHP’DEN milletvekili seçilmesinden sonra istifa eden Sefa Sirmen’in boşalttığı Kocaelispor Başkanı koltuğu bugün sahibini bulacak. İzmit Büyükşehir Belediye Başkanlığı’na oturan Hikmet Erenkaya’nın tek listeyle katılacağı kongrede, mevcut yönetimden birçok ismin değiştirileceği öğrenildi. 
     
Hollanda’da derbi heyecanı      HOLLANDA Ligi’nde namağlup Ajax ile ikinci sırada bulunan Guus Hiddink’in takımı PSV bugün karşı karşıya geliyor. Kazananın liderlik koltuğuna oturacağı bu zorlu mücadele, Amsterdam Arena Stadı’nda yapılacak. İngiltere’deki Londra derbisinde ise Totthenam Hotspur ile Arsenal mücadele verecek. Vieira ise görev yapamayacak. 
     
Barcelona itiraz ediyor      REAL Madrid maçında çıkan olaylar nedeniyle iki maç saha kapatma ve 40 bin Euro para cezası alan Barcelona, bu karara itiraz ediyor. Federasyonun, basının baskısıyla bu kararı aldığını söyleyen Katalan ekibinin başkanı Gaspart, aynı olayların Rayo Vallecano’nun sahasında da meydana geldiğini ancak bu kadar ceza almadığını hatırlattı. 
     
Zamalek, Afrika Şampiyonu      AFRİKA Şampiyonlar Ligi Şampiyonu Mısır temsilcisi Zamalek oldu. Fas’ta oynanan final maçında Raja Casablanca’yı 1-0 mağlup eden Mısırlılar ayrıca beşinci kez bu kupayı müzesine götürerek, ayrı bir rekora da imza attı. 
     
Süreyya’nın çifte hedefi      TÜRKİYE Kulüplerarası Kros Ligi 2. Kademe Yarışmaları’nı izlemek için Karaman’a gelen Avrupa Şampiyonu milli atlet Süreyya Ayhan, hedefinin 2003 Dünya Şampiyonası ve 2004 Olimpiyatları’nda altın madalya kazanmak olduğunu söyledi. Ayhan, son 2 şampiyonaya Karaman’da hazırlandığını belirterek, burasının kendisi için ayrı bir önem taşıdığını kaydetti. 
     



 SPOR 

































</TEXT>
</DOC>
