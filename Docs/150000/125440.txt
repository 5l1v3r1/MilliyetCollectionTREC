<DOC>
<DOCNO> 125440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo11.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'un en istikrarlı oyuncuları Celalettin ve Deniz... 
</HEADLINE>
<TEXT>

     Birinci Süper Lig'de son haftalarda aldığı başarılı sonuçlarla düşme potasından uzaklaşmaya çalışan Diyarbakırspor'un en istikrarlı futbolcuları, 17 maçın tümünde görev alıp 13 maçta da 90'ar dakika sahada kalan Celalettin ile kaptan Deniz oldu. 
     İlk yarıda yapılan 17 maçın tümünde sakatlıklara adeta meydan okuyan Celalettin, 13 maçta da 90'ar dakika sahada kalıp 1478 dakika top koştururken, kaptan Deniz ise 17 maçın 13'ünde 90'ar dakika oynayıp 1475 dakika takımının başında bulundu. 
     Kaleci Şenol, 14 maçın 14'ünde de 90'ar dakika oynayıp kalesini korurken, Ömer 16 maçın 14'ünde, Ramazan ise 11 maçın 10'unda 90'ar dakika yeşil-kırmızılı formayı giyebildi. 
     Takımda istenileni veremedikleri için teknik heyetin verdiği rapor doğrultusunda gol umudu olarak transfer edilen Coulibaly ile geçen sezon takımda başarılı bir performans gösteren Murat Duman, kadro dışı bırakılarak kendilerine kulüp bulmaları istendi. 
     
     7 FUTBOLCU FORMA GİYME ŞANSI BULAMADI 
     Yeşil-kırmızılı ekipte sezonun ilk yarısında, 7 futbolcu forma giyme şansı bulamadı. 
     Bu futbolculardan Murat Alaçayır ile Rahim Zafer Sakaryaspor'a, Ercan Naşal Yimpaş Yozgatspor'a kendi istekleriyle giderken forma şansı bulamayan Serkan, Selçuk, Serhan ile kaleci Bahattin ise halen takımla birlikte çalışmalarını sürdürüyor. 
     





</TEXT>
</DOC>
