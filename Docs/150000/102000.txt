<DOC>
<DOCNO> 102000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/yas07.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben ona acıdım o boğazımı kesti’ 
</HEADLINE>
<TEXT>

K tibe Gülnur Akyol, bir taraftan gasp suçundan yargılanan Nihat İnal hakkında söylenenleri yazıyor, bir taraftan da onun için üzülüyordu. Ama o anda bir jilet boynunu kesiverdi... 
     ŞÜKRAN PAKKAN İstanbul 

     Boynuna dayanan jiletle ölümle yaşam arasında gidip gelen 31 yaşındaki k tibe Gülnur Akyol, yaşadığı şoku atlatamadı. Ancak yine de doktorların tüm uyarılarına rağmen, olayın ertesi günü, çok sevdiği adliye koridorlarına döndü. 
     11 yıllık k tibe Akyol’un, Kadıköy Ticaret Lisesi’nden mezun oluncaya kadar tek hayali mahkeme salonlarıydı... Hukukçu olmak istiyordu, ama kendi deyimiyle kader onu mahkeme salonlarına k tibe olarak itmişti. Çalışmaya başlar başlamaz evlendi, iki de çocuğu oldu... 
     Son derece yoğun çalışan bir k tibe olarak, 320 milyon lira memur maaşıyla yetiniyordu. Ceza mahkemelerindeki deneyimi onu, başına ne gelirse gelsin daha da soğukkanlı olmaya itmişti. 
     
Her şey bir anda oldu      Genç k tibe o gün başına geleceklerden habersizdi. Pazartesi günü ailesiyle Şarköy’de yaptığı üç haftalık tatilden dönmüş, ertesi günü de, gasp suçundan yargılanan Nihat İnal’ın davası için yine daktilosunun başına oturmuştu. Her zamanki gibi ne hissettiğini yüzüne yansıtmadan duruşma sonucu hakkında tahminler yapmaya, sanığa acımaya başlamıştı ki bir gürültü duydu. Başını daktilodan kaldırdığında, oturduğu sanık sandalyesinden atlayarak kendisine doğru koşan İnal’ı fark etti. Sonra da sanığın 45 dakika boyunca dilinin altında sakladığı jileti... 
     Akyol, o anı şöyle anlatıyor "Beni sürüyerek mahkeme salonunun balkonuna çıkarmaya çalıştığında h kime bir yandan Sizinle özel olarak konuşmak istiyorum’ diye bağırıyordu. Sanırım kaçmak istiyordu. Çok korktum. Ben elinden kavramış, jileti olabildiğince boğazımdan uzaklaştırmaya çalışıyordum. Aklımda kalan, silah ve tüfeklerin görüntüleri. Jandarmalar vurmaya hazır bekliyordu. Şakası olmadığını göstermek için o sırada boğazımı kesti. Sonra jandarmalardan biri Kadıncağızı bırak’ diye yanımıza yaklaştı. O sırada meydana gelen kargaşada elinden kurtulmuşum." 
     
Acıma duygusunu yenemiyor      Akyol, mesleğinin en zor kısmını içindeki acıma duygusunu atamamak olarak açıklıyor. 11 yıldır, bağıranları çağıranları görüyor, ama hep acıma duygusuyla susuyordu. Mesleğinin en sevdiği yanı ise konuşması yasak olmasına rağmen, dava hakkında kendince tahmin yürütmeye çalışması. Bunu da kimseye hissettirmeden yapıyor. Özel hayatında ise, çocuklarını ve romanları seviyor. 
     
Eşi ayrıl’ diyor      Akyol’un şu an anneanneleri ile birlikte Şarköy’de yazlıkta olan 10 yaşındaki Ezgi ile 4 yaşındaki Berkan Ulaş isimli iki çocuğunun olaydan haberi yok. Nalbur olan eşi ise, genç k tibeye "İstifa et" diye baskı yapıyor. 
     Akyol’un ise eşini dinlemeye pek niyeti yok. İşinin başında, yaşadığı şoku atlatmaya çalışıyor. Hatta, dolup taşan odasından, meraklı sorulardan bir arkadaşını yanına alarak alışveriş bahanesiyle kaçıyor. Şimdi, yaşadıklarını unutup, yeniden işine sarılmayı bekliyor. 
     



 YAŞAM 


















</TEXT>
</DOC>
