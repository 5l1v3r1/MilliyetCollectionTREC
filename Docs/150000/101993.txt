<DOC>
<DOCNO> 101993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yasam/yas00.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilimle birlikte olur musun ’ dedi 
</HEADLINE>
<TEXT>

Murat, 28 yaşında bir kameraman... Hakan’ın macera tutkusu, hareketliliği, sevimliliği onu etkilemiş çok iyi arkadaş olmuşlar. Taa ki Hakan’ın ona nasıl zarar verdiğini anlayana kadar... 
     DUYGUSAL VAMPİRLER 
Elif KORAP 

     Anti-sosyal deyince insanın aklına ilk olarak partilerden, eğlenceden uzak, içe dönük karakterler geliyor. Ama anti-sosyal vampirler’ aslında eğlenceye değil, sosyal düzene ve her türlü kurala karşılar... Yani onlar yasadışı yönelimi olan vampirler. Psikiyatrlar onları "en tehlikeli enerji emiciler" olarak tanımlıyorlar. Onlar, tüm ilişkilerini bir "şey" elde etme üzerine kuruyor ve çıkarları devam ettiği sürece iletişimlerini sürdürüyorlar. Karşılarındaki kişinin zarar görüp görmemesi umurlarında olmadığı gibi, bunu bilinçli olarak yapmaktan da kaçınmıyorlar. Kısaca, onlar en tehlikeli vampirler. 
     
Bilinçli sömürü      Onlar toplum kurallarına ve rutin işleyişe karşı duruyorlar. Öteki tüm vampirler iyi niyetli ve biraz da kendisinden habersiz olabilir belki, ama yasadışı yönelimli bir vampir çevresindekileri bilinçli olarak kendi çıkarları için kullanıp sömürüyor. Onlar karşılarında duranların enerjilerini bitiriyor. Bir sıraya girmenin onlar için bir önemi yok. Her şey onların hakkı. İstediklerini elde etmek için çok kolay yalan söyleyebiliyorlar. 
     
Murat B., 28 yaşında, kameraman      İnsanı kendine bağlıyor, yoruyordu’ 
     Hayatımda bana duygusal olarak en çok zarar veren insan maalesef bir dönem bana en yakın olan kişiydi iş arkadaşımdı. Hakan ile yeni başladığım bir işte tanıştım. Bilgisayar oyunları hakkında yazılar yazıyordu. Bungie jumping, para gliding gibi ekstrem sporlarla ilgileniyordu. Zamanının çoğunu bende geçiriyordu. Bunaldığım zamanlar benden uzaklaşması için türlü yalanlar uyduruyordum ancak ondan kurtulmam mümkün olmuyordu. Gecenin üçünde, dördünde habersiz geldiği çok oluyordu. Her şeye rağmen birlikte iyi vakit geçirdiğimizi düşünüyordum. Arabayla hız yapmayı çok seviyordu. Birkaç kez geçirdiği ölümcül trafik kazalarını şans eseri sıyrıklarla atlatmıştı. 
     
     Bir maceraydı... 
     Neyse ondaki bu mareca tutkusu beni de cezbediyordu, zaten arkadaşlığımızın temelinde de bu vardı Macera. Bir de şöyle bir ideali vardı Çevresindeki bütün güzel kadınlarla birlikte olmak. Bir keresinde bana E. adındaki sevgilisinden yakında ayrılacağını, eğer istersem onunla birlikte olabileceğimi söylemişti. Ben de şok olmuştum, çünkü o bunu bana söyleyene kadar ciddi bir ilişkileri olduğunu sanıyordum. E. de ilişkilerinin ciddi olduğunu sanıyordu. 
     Bana bunu söylediğinde onun karakteri hakkındaki tüm fikrim değişti. Gerçek yüzünü görmüştüm. Bir süre sonra E’nin kardeşiyle birlikte olmaya başladı. E. ise şoka girdi. Neyse, işyerimi değiştirdim. Görüşmeye yine devam ettik. Birlikte dışarı çıkıyor, zaman zaman, "joint" filan içiyorduk. 
     
     Onda şeytan tüyü vardı 
     Tam anlamıyla bir bağımlıydı. Ecstacy müptelasıydı. O ecstacy’yi herkes gibi kulüplerde filan değil evde, işte, iskambil oynarken de atıyordu. Onun yüzünden benim de böyle ağır bir dönemim oldu. Bu arada bir gün o ve yeni sevgilisi bendeyken gelen bir telefonla işyerimin iflas ettiğini öğrendim. O gün onunla son görüşmemiz oldu. Hayır, iki kez daha görüştük. Üç ay sonra telefon açtı ve bana LSD bulduğunu, isteyip istemediğimi sordu. Ben de istemedim. 
     Bundan üç ay sonra bir daha aradı. Bana görüştüğümüz sırada bir oyun vermişti, geri istiyordu.... Ben de ona, sen önce benden aldığın DVD’yi geri getir dedim ve telefonu çat diye kapattım. Onda kesin şeytan tüyü vardı. Sevimli bir insandı, bu yüzden kural tanımazlığı işyerinde hoş görülüyordu. 
     
Cenk A., 23 yaşında, öğrenci      Sevgilime zarar verdiğimi biliyorum’ 
     Bir vampir olduğumu düşünmüyorum. Çünkü yaptıklarımı karşımdakini üzmek için yapmıyorum. Aslında bunu neden yaptığımı bilmiyorum, ama sevgilimi sevdiğim halde insanlarla flört etmekten hoşlanıyorum. Hatta hoşlanmadığım kadınlarla bile flört ediyorum. Sevgilimin yanında da böyle davranıyorum, kendimi alamıyorum. Bunlar genelde kavgalara neden oluyor. Sarhoşken kontrol edemiyorum. Sanırım biraz da kadınların ilgisini çeken biriyim. Biri benimle ilgilendiğinde kayıtsız kalmak imk nsız gibi geliyor... Bu da sevgilimin çok üzülmesine neden oluyor. Ama söylediğiniz gibi duygusal enerjisini emiyor muyum, bilmiyorum. 
     
     Bilerek olmuyor’ 
     Bu hoşuma gidiyor desem kavga bitmeyecek ya da beni terk edecek. Bu nedenle bazen ona yalanlar söylüyorum. Bir kısmını anlıyor. Emin olursa yine kavga ediyoruz, değilse de bana söylemiyor ama gerginlikler oluyor. Bunun onu yorduğunu ve ona zarar verdiğini biliyorum. 
     
Nasıl tanırsınız      Albert J. Bernstein "Duygusal Vampirler" adlı kitabında yasadışı yönelimli vampirleri tanıma ve mücadele etme yöntemlerini şöyle özetliyor 

</TEXT>
</DOC>
