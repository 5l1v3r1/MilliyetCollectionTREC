<DOC>
<DOCNO> 127910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/yazar/sazak.html </URL>
<DATE> 2002/01/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bankalara yılbaşı piyangosu 
</HEADLINE>
<TEXT>

     Oh nihayet bitti. İkinci Dünya Savaşı'ndan bu yana Cumhuriyet tarihinin en kötü ekonomik göstergelerine sahip bir yılı geride bırakırken 2002'ye "ihtiyatlı iyimserlik"le giriyoruz. Toplumca çekilen sıkıntıların ardından "daha kötüsü olmaz" düşüncesiyle olumsuzlukları 2001'e havale edip geleceğe umutla bakmak istiyoruz. 
     Ancak yılın son günlerinde IMF'den gelecek 10 milyar dolara, bayram ve yılbaşı nedeniyle Akmerkez'deki tüketim çılgınlığına güvenerek "krizden çıkıldığını" düşünmek aşırı iyimserlikle sorunların üstünü kapatmak olur. Bu da yeni düş kırıklıklarına davetiye çıkarmaktan başka işe yaramaz. 
     2002'nin ne ölçüde zorluklarla dolu geçeceğini görmek için IMF'ye gönderilecek 'niyet mektubu'nu okumak yeterli. 
     Her şey yolunda giderse Türkiye ancak yüzde 3 büyüyecek. 
     Yüzde 35 enflasyon hedefini tutturabilmek için kemer sıkılacak, kitlesel işten çıkarmalar yaşanacak. Yoksullaşma artacak. 
     IMF ile imzalanacak yeni 'stand by' Türkiye'nin gelecek 3 yılını bağlıyor. Dolayısıyla 11 Eylül'ün etkileri azaldıkça Ankara da tıpkı Arjantin gibi, ekonomik programın katı gerçekleriyle karşı karşıya kalacak. 
     Kemal Derviş'in bankalara 'yılbaşı piyangosu' olarak getirdiği 5 milyar dolarlık devlet desteğinin amaçlandığı gibi şirketlere kredi açılması yoluyla "reel sektörü" kurtarıp kurtarmayacağı meçhul. 
     Derviş de bu işleri öğrendi kriz yorgunu kamuoyu 2001'i kapatmaya hazırlanırken 'Siyaset bana göre değil' tarzı demeçlerle, Ankara'nın kirli havasının Cathy yengemizin astımına iyi gelmediğine ilişkin doktor tavsiyesiyle Bodrum'da tenise giden Hazine Bakanı, "özkaynak rasyolarını tutturamayan bankaları" devlet kesesinden kurtarmaya çalışıyor. IMF istiyor diye kişisel kollamalara açık bir operasyon 'kapalı kapılar ardında' hazırlanan bir önergeyle nasıl gerçekleştirilecek 
     Türkiye'nin bu konuda sicilinin bozuk olduğu ne çabuk unutuldu 
     Hani şeffaflık isteniyordu 
     Batık bankaların ekonomiye maliyeti geçen yıl 20 milyar doları aştı, şimdi 5 milyar dolarlık 'sübvansiyon' yaratılıyor. IMF'den sağlanan toplam 30 milyar doların tamamı böylece bankalara gitmiş olmuyor mu 
     Yolsuzluğu, hortumlamayı hep kamuda arıyoruz ama özel sektördeki kimi 'haydut sermaye' de, nüfuz ilişkilerini kullanarak yolunu bulmuyor mu 
     Banka kaynaklarını kendi şirketlerine kullandıranlarla ilgili davalar henüz sonuçlanmadan ya da bu riskleri göze alarak, bilançolarını düzeltenler piyasa kurallarına ve hukuka uyarken, "devlet imtiyazlı" bankalar yaratmak adil olacak mı 
     Unutmayalım Çankaya'da Anayasa kitapçığının havada uçuşması bankalar yüzünden oldu. 
     Yılbaşı piyangosu kimlere vuracak 
     Derviş açıklık getirmeli... 
     
     







İslam ve değişim 


Rezervasyon 2 


Bankalar kimin 


İyimserim, çünkü Türkiye doğru yolda 


Yılın son günüydü 


2002 özel bir yıl olsun 


Üç anahtar sözcük 


Bilin bakalım, 2002'de ne olacak 


Bir hayatın var onu yaşa... 


Mutluluk, insan ve yeni başlangıçlar 


Bankalara yılbaşı piyangosu 


2002'den neler bekliyorum 


2002’de kaderimizi gene IMF’ye bağladık 


Dana Bankası da uçağı da var 


</TEXT>
</DOC>
