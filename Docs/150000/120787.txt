<DOC>
<DOCNO> 120787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sonspo01.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Kings- Blazers maçında Hidayet 15 sayı attı... 
</HEADLINE>
<TEXT>

     ABD Profesyonel Basketbol Ligi NBA'de, Batı Konferansı Pasifik Grubu lideri Sacramento Kings'in deplasmanda Portland Trail Blazers'ı 95-94 yendiği maçta Hidayet Türkoğlu 15, Dertoit Pistons'ın Indiana Pacers'ı 106-91 yendiği maçta da Mehmet Okur 2 sayı attı. 
     Portland'da yapılan maçta yine Pasifik Grubu'nda üçüncü sırada yeralan Trail Blazers'a 1 sayı farkla üstünlük sağlayarak üst üste 5. galibiyetini alan Kings'de ilk 5'te forma giyen Hidayet Türkoğlu, toplam 35 dakika oynadığı maçta 9 şuttan 4'ünü değerledirerek 15 sayı attı. Hidayet 2 sayılık atışlarda 7 şuttan 4'ünde isabet bulurken, 2 kez denediği 3 sayılık atışlarda topu çemberden geçiremedi. 8 faul atışından 7'sinde isabet kaydeden Hidayet, ayrıca 2 ribaund aldı, 2 asist yaptı. 
     Takımda Chris Webber 24 sayı, 10 ribaund, Bobby Jackson 22 sayı kaydetti. 
     Portland Trail Blazers'da ise Rasheed Wallace 30 sayıyla hem takımın hem maçın en skorer oyuncusu oldu. Wallace ayrıca 9 ribaund aldı. 
     Doğu Konferansı Merkez Grubu'nda ikinci sırada bulunan Detroit Pistons ise aynı grubun lideri Indiana Pacers'ı deplasmanda 106-91 yenmeyi başararak, rakibinin 9 maç süren galibiyetler serisine son verdi. 
     6 oyuncunun 10'un üzerinde sayı kaydettiği Pistons'da Richard Hamilton, 22 sayıyla en çok sayıyı kaydetti. 
     Oyuna sonradan giren Mehmet Okur, 8 dakikalık sürede 1 kez 2 sayılık atış denemesinde bulundu ve bunda da başarılı olarak 2 sayıyla maçı tamamladı. 
     Pacers'da ise Brad Miller 24 sayı, 11 ribaund, Jermaine O'Neal 12 sayı, 14 ribaund gerçekleştirdi. 
     Sonuçlar şöyle 
Atlanta Hawks-Boston Celtics 99-109 
Indiana Pacers-Detroit Pistons 91-106 
Cleveland Cavaliers-New Orleans Hornets 84-97 
Minnesota Timberwolves-New Jersey Nets 82-96 
Memphis Grizzlies-Washington Wizards 85-74 
Utah Jazz-Chicago Bulls 110-90 
Phoenix Suns-Denver Nuggets 79-80 
Dallas Mavericks-Seattle Supersonics 115-105 
Portland Trail Blazers-Sacramento Kings 94-95 
     





</TEXT>
</DOC>
