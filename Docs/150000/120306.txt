<DOC>
<DOCNO> 120306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/guncel/gun07.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle hırsız görülmedi 
</HEADLINE>
<TEXT>

Çaldıkları otomobilleri, modeline göre 2-5 bin dolar karşılığında sahiplerine geri verdikleri belirtilen iki kardeş kıskıvrak yakalandı 
     ELVAN EZBER İstanbul 

     Polis, ruhsatsız silah bulundurmak, adam kaçırmak, sahtecilik, ev ve otomobil hırsızlığı, sahte sürücü belgesi kullanmak ve çete kurmak suçlarından 13 kez gözaltına alınan, ayrıca hırsızlık suçundan halen aranan İsmail Tuğcu ile görevli memura mukavemet suçundan poliste kaydı bulunan kardeşi Murat Tuğcu’yu ihbar üzerine takibe aldı. Bayrampaşa’daki operasyonda yakalanan Tuğcu kardeşlerle birlikte çalıntı sekiz otomobil, beş otomobilin sahiplerinden alınan 1965 dolar, 700 euro ve 320 milyon lira ele geçirildi. 
     
     Modeline göre para istiyorlardı 
     İki kardeşin, adamlarına çaldırdıkları otomobillerin sahiplerini arayarak, "Otomobilin bizde, kavuşmak istiyorsan istediğimiz parayı bize vermen gerekiyor. Yoksa bir daha göremezsin" dedikleri belirtildi. İsmail ve Murat Tuğcu’nun, otomobilleri modeline göre 2-5 bin dolara iade ettikleri kaydedildi. Çalınan araçlardan sökülen teyp ve müzik sistemlerinin ise Topkapı’daki bir işyerinde satıldığı ortaya çıktı. Aracını teslim almaya gelen Mehmet Sarı, "Mercedes’im çalındıktan sonra bazı kişiler geri vermek için para istediler" dedi. 
     
Hırsızdan 3 milyara BMW      İzmir’de, son model çalıntı otomobilleri ucuz fiyata alan altı kişi yakalandı. İstanbul bağlantılı operasyonda, sanıkların BMW ve Volkswagen Bora marka otomobilleri çalan kişilerden 3 - 6 milyar liraya satın aldıkları tespit edilirken, araçları çalan bir kişinin arandığı bildirildi. Gözaltına alınan sürücü İbrahim Ender Soner 45 , sorgusunda otomobili Mehmet Özen’den 42 aldığını söyledi. 
     



 GÜNCEL 











</TEXT>
</DOC>
