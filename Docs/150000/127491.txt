<DOC>
<DOCNO> 127491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/dunya/dun02.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Ülkeyi sokak sokak savunacağız... 
</HEADLINE>
<TEXT>

     DIŞ HABERLER SERVİSİ 

     Irak askeri birliklerinin, savaş durumunda işgalci ABD güçlerine karşı kent savaşı eğitimine başladığı bildirildi. İnternetten yayın yapan WorldTribune isimli haber sitesinin iddiasına göre, verilen eğitimin içeriği, kentleri işgal etmeye çalışan düşman güçlerine karşı sokak savaşı taktikleri. Irak Ticaret Bakanı Muhammed Mehdi Salih de, ülkelerine düzenlenecek her türlü saldırıya karşı hazırlık yaptıklarını ve "kent kent, sokak sokak direneceklerini" söyledi. Salih, dün Bağdat’ta düzenlenen bir dayanışma konferansında askeri üniforma içinde yaptığı konuşmada, "Ülkemize kim saldırırsa saldırsın kaybedecektir. Köy köy, kent kent, her kentte sokak sokak çarpışacağız" dedi. Salih, bakanlığının Iraklılara savaş durumunda kullanılmak üzere 3 aylık gıda dağıttığını, gelecek ay da iki aylık daha gıda dağıtacağını söyledi. 
     



 DÜNYA 













</TEXT>
</DOC>
