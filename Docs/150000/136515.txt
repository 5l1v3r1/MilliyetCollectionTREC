<DOC>
<DOCNO> 136515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/guncel/gun90.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Bana ne yediğini söyle, sana ne olduğunu söyleyeyim. 
Anthelme Brillat-Savarin 1825 

Korunmak ..      Yıl 1986... Votkası yokken içmeye, nükleer santral işletmeye çalışan o zamanki adıyla SSCB’nin Çernobil kasabasında bir adet nükleer santral gümler... Havaya karışan radyasyon, olayda hiçbir suçu olmayan bulutlar tarafından, ülkemizin Karadeniz bölgesine davetsiz misafir edilir. Yağmur şeklinde oramıza buramıza serpiştirilir... "Radyasyon nedir, ne değildir " hakkında azıcık bilgisi olanlar der ki "Biz bu seneki çayları, fındıkları yakalım". Amanın, sanki çok acayip bir şey söylemiş gibi neredeyse aforoz edilirler. Ve dönemin sanayi bakanı Cahit Aral, bu iddiaya karşı taaaaam biiiir, evet bir bardak çay içerek iddiaları çürütür ve ülkesini radyasyonun kötü etkilerine karşı aslanlar gibi savunur. 
     Yıl 2002... Sepetlerden gözümüzün içene "Al da ye beni" bakışlar atan, aslında Elma olacakken yanlışlıkla çilek olmuş meyveler hakkında bir suç duyurusu yapılır. Çilekte, bir çok ünlü sarantçıya yetecek kadar hormon vardır. Devlette devamlılık esasını göz önüne alan Tarım Bakanı Yusuf Gökalp, taaaaam 2, bilemedin 3 çilek yiyerek iddiayı ortaya atanları mahveder ve ülkesini hormona karşı aslanlar gibi savunur. 
     Yıl 2003... Burnumuzun dibinde elinde Çernobil’i mumla aratacak kadar çok nükleer, biyolojik, kimyasal silah sahibi bir ülkeyle "Bak, tamam, şimdi ABD’li askerlere izin verdik ama biz sizle savaşmıyoruz, valla bizim öyle bir niyetimiz yok, atmazsın bize öyle bomba momba falan di mi " diye garip bir diyalog içerisindeyiz. Kendimiz, kendimizi inandırmaya çalışıyoruz öyle olmayacağına. Ama ya olursa Ya tutup Iraklılar da, "Canım kardeşim, biz size atar mıyız hiç öyle bomba momba, biz topraklarınızda konuşlanan ABD’li askerlere attık, sizle ne alakası var, amma alıngan oldunuz haaa " derlerse ne yapacağız O füzeler, çay gibi içilir, çilek misali yenir yutulur şeyler de değil ki 
     "Hamsi yiyene AYİDİS falan vız gelir" şeklinde görüşlerimiz olabilir ama bu füzelere ne kadar işler bilinmez. Tek bildiğimiz, Recep Tayyip Bey iyi futbol oynar. Gerçi kaleci değil ama 24 kişilik kabinede bir tane kaleci illaki bulunur ve yakında tıpkı diğer bakan ağbileri gibi şovunu yapar diye düşünüyoruz. Aksi takdirde NATO’dan da gelir mi gelmez mi savunma sistemleri... Yoksa hamsi mi stoklasak Karmakarışık oldu kafamız yahu... 
     
HİÇ ..      100 Kişiye Sorduk 
     Hiç radyasyonlu çay, hormonlu çilek yemek suretiyle ne kadar korkusuz olduğunuzu ispatladınız mı 

</TEXT>
</DOC>
