<DOC>
<DOCNO> 148764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/sazak.html </URL>
<DATE> 2003/04/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bağdat düşerken 
</HEADLINE>
<TEXT>

     Saddam’ın alandaki heykelinin devrilişi de 35 yıllık Baas rejiminin son bulması anlamına geliyor. 
     Irak lideri Saddam Hüseyin ortada yok. Enformasyon Bakanı Es Saaf yirmi gündür sürdürdüğü olağan basın toplantıları’na ara vermek zorunda kaldı. Bağdat, beklenen direniş olmadan ABD güçlerinin eline geçti. 
     Amerikan askerleri 24 saat daha sabretseler, uzaktan ateş ediliyor’ diye topa tuttukları Filistin Oteli’nin son kurbanları gazeteciler olmayacaktı. Reuters muhabirleri dost ateşi’ sonucu öldürüldüler 
     Savaş ve çatışma ortamlarında gazetecilerin görevlerini can güvenliği içinde, özgürce yapabilmeleri medyaya uluslararası kuralların tanıdığı insani değerler’i gözetme misyonunun gereğidir. Gazeteciler bu hakkı kullanmaya ve yaşamları pahasına haber geçmeye çalışırken tank namlularının üzerlerine çevrilerek ateşlenmesi cinayettir. 
     Savaşın sonu yaklaşırken dikkat çekici bir başka gelişme de ABD medyasındaki Türkiye yorumlarında ordunun tutumu’nun irdelenmesi oldu. 
     Washington Post gazetesi, Irak’ın yeniden yapılandırılması sürecinde Türkiye’nin Kuzey Irak’a askeri müdahale konusunda çok zor bir tercihle karşı karşıya olduğunu yazdı. Philip P. Pan imzalı analizde Genelkurmay Başkanı Hilmi Özkök’ün, Kürtlerin Musul Kerkük’e girmesi halinde Kuzey Irak’a askeri müdahale yapıp yapmamak konusunda 44 yıllık kariyerinin en zor kararıyla karşı karşıya kalacağı’ savunuluyor. 
     Gazetede Özkök’ün askeri profili incelenirken NATO’da uzun yıllar görev yapması nedeniyle ABD’ye yakınlığı öne sürülüyor, Türkiye’deki bazı köşe yazarlarından alıntılarla, Kara Kuvvetleri Komutanı Aytaç Yalman ve üst düzey başka komutanların ABD ve Avrupa’ya daha şüpheci yaklaştıkları öne sürülüyor. Özkök’ün kendisinden önceki Genelkurmay Başkanı Kıvrıkoğlu’dan kalan komutanlarla çalışmak zorunda kaldığı da belirtiliyor. 
     Böylece son haftalarda Ankara’da yapılan spekülasyonlar Washington’da yankılanmış oluyor 
     İkinci tezkere Meclis’te reddedilmeden MGK tarafından daha güçlü bir sinyal verilmeli miydi 
     Türk Silahlı Kuvvetleri’nin gerektiğinde Kuzey Irak’a girişi, ABD’den bağımsız gerçekleşebilir miydi 
     Kuzey Irak’taki oluşumlar Güneydoğu’daki ayrılıkçı hareketleri’ tetikleyebilir mi 
     Türkiye’nin olası Kürt devletini savaş nedeni’ sayan politikası değişecek mi 
     The Washington Post’ta çıkan yorum, Ankara’nın da savaş sonrası Irak’ politikasını belirleme zamanının geldiğini gösteriyor. Çözümleri her türlü kışkırtmanın ötesinde tuzağa düşmeden aramalıyız. 
     Madem Bu bizim savaşımız değil’ dedik. Bundan sonraki süreçte de barış’ı öngörmeliyiz. 
     ABD açısından da barışı kazanmak’, savaşmaktan zor olacak 
     
     







</TEXT>
</DOC>
