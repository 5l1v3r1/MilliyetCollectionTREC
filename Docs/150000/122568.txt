<DOC>
<DOCNO> 122568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/guncel/gun04.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baltalar Elimizde’ şarkısını unutalım 
</HEADLINE>
<TEXT>

     ÖNDER YILMAZ, GÜLÇİN ÜSTÜN Ankara 

     Orman sevgisinin Aman Ormancı’ gibi acı ve hüznü anımsatan şarkılarla aşılanamayacağını söyleyen Orman Bakanı Osman Pepe, son olarak Baltalar Elimizde şarkısını hedef aldı. Çocuklara "Baltalar elimizde, uzun ip belimizde" şarkısının yerine orman sevgisini anlatan şarkıların öğretilmesi gerektiğini söyleyen Pepe, dün bir grup gazeteciyle yaptığı görüşmede, "Yangını, kaçakçılığı ormana yönelik bütün zararları halkın eğitilmesi ve bilinçlendirilmesiyle önleyebiliriz. Türküler bunun için örnektir" diye konuştu. 
     
     MARMARA SERVET’ 
     Türkiye’de 500 bin hektar orman niteliğini kaybeden arazi bulunduğunu ve satılması halinde 10 - 15 milyar dolar gelir elde edilebileceğini iddia eden Pepe, "Orman niteliğini kaybeden arazileri 2 B’ olarak nitelendiriyoruz. Örnek Sultanbeyli. Bu arazilerin üzerinde birçok insanın, benzinliği, villası, evi, fabrikası var. Özellikle, Akdeniz, Marmara ve İstanbul bölgesinde milli servet yatıyor" diye konuştu. Orman arazi satışlarının istismara açık olduğunu da dile getiren Pepe, "Biz yasal olmayan kişilerin eylemlerine hayat hakkı tanımayacağız, göz açtırmayacağız" diye konuştu. 
     



 GÜNCEL 




















</TEXT>
</DOC>
