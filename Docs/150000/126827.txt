<DOC>
<DOCNO> 126827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo14.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe gollerini son yarım saatte atıyor... 
</HEADLINE>
<TEXT>

     Birinci Süper Lig'in ilk bölümünü Gençlerbirliği'nin ardından 39 golle tamamlayarak, ligin en golcü 2. takımı olan Fenerbahçe, rakip fileleri daha çok maçların son yarım saatlik bölümünde havalandırdı. 
     Sarı-lacivertli takım, 39 golün 20'sini 61. ve 90. dakikalar rakip filelere gönderdi. 
     61.-75. ve 76.-90. dakikaları arasında 10 'ar gol atan sarı-lacivertli takım, 31-45. dakikalar arasında 8 , 16-30. dakikalar arasında 6 ve 1-15 dakikaları arasında da 4 gol attı. 
     Ligin ilk bölümünde yaptığı 17 maçın 13'ünde gol atan sarı-lacivertli takım, maç başına 2.29 gol ortalamasıyla oynadı. 
     Attığı gollerin 3'te 1'lik bölümünü Galatasaray ve Bursaspor karşısında 13 gol kaydeden sarı-lacivertliler, ligin ilk haftasındaki maçta Trabzonspor, 5. hafta maçında Malatyaspor, 16. hafta maçında Diyarbakırspor ve 17. hafta maçında da Göztepe karşısında gol atamadı. 
     Sarı-lacivertli takımın bu sezon kendi sahasında gol atamadığı tek maç, Oğuz Çetin'in takımın başında yer aldığı ilk karşılaşma olan Göztepe maçı oldu. 
     
     İLK VE SON ÇEYREKTE SAVUNMA REHAVETE GİRİYOR 

     2002-2003 sezonunun ilk bölümünde rakiplerinden 20 gol yiyen Fenerbahçe'de, savunma ilk ve son çeyrekte rehavete giriyor. 
     17 maçta 1.-15. ve 76.-90. dakikalar arasında 5'er olmak üzere toplam 10 gol yiyen sarı-lacivertli takım, 16.-30. ve 46.-60. dakikalar arasında 3'er, 31.-45. ve 61.-75. dakikalar arasında da 2'şer gol yedi. 
     Sarı-lacivertli takıma en çok gol atan futbolcular 2'şer golle Gaziantepsporlu Kemal ve Diyarbakırsporlu Saffet odu. 
     
     DEPLASMANDA GOL AYAKLARI SANCILI 

     Sarı-lacivertli futbolcular, deplasmanlarda iç saha maçlarına göre daha az gol attı. 
     Kadıköy'deki maçlarda rakip takım filelerine toplam 20 gol gönderen Fenerbahçe, rakip sahalarındaki karşılaşmalarda yalnızca 12 gol bulabildi. Sarı-lacivertli ekip, Trabzonspor, Malatyaspor ve Diyarbakırspor deplasmanlarını golsüz geride bıraktı. 
     Bu arada sarı-lacivertli takım, 7 gol attığı Bursaspor maçını cezası nedeniyle Ankara'da oynamıştı. 
     
     STARAFTARLAR, KADIKÖY'DE 19 GOL İZLEDİ 

     Sarı-lacivertli taraftarlar, 52 bin kapasiteli yeni statlarında sezonun ilk bölümünde, takımlarının attığı 19 golü izleme fırsatı buldu. 
     Kendi sahasındaki 8 maçta rakip filelere 20 gol gönderen sarı-lacivertli futbolcular, 720 dakikalık mücadelede 37.8 dakikada bir gol izleme fırsatı elde etti. 
     Adanaspor maçı, sarı-lacivertli kulübün cezası nedeniyle seyircisiz oynandığı için takımın bu maçta attığı golü taraftarlar statta izleme şansı elde edemedi. 

     
</TEXT>
</DOC>
