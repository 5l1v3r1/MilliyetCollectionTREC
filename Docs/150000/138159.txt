<DOC>
<DOCNO> 138159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun04.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Savunma Bakanı "Amerikan ordusu Irak savaşına hazır" 
</HEADLINE>
<TEXT>

     ABD Savunma Bakanı Donald Rumsfeld, Körfez bölgesinde belirgin bir güce ulaşan Amerikan ordusunun savaşa hazır olduğunu kaydetti. 
     Rumsfeld, ''Halk Televizyonu''na verdiği demeçte, son haftalarda bölgedeki Amerikan ve İngiliz askerlerinin yeterli güce ulaştığını belirtti. 
     Amerikan ve İngiliz askerlerinin savaşa gitmeye hazır olup olmadığı yönündeki soruya Rumsfeld, ''Evet. Büyük bir koalisyon olacak. Bu savaşa katılacak birçok ülke olacak. Başkan Bush saldırı kararı verirse Savunma Bakanlığı hazır ve bunu yapmak için yeteneği ve stratejisi var'' dedi. 
     ABD Savunma Bakanlığı yetkilileri, bölgede düzinelerce savaş gemisi ve yüzlerce uçakla birlikte 150 bin askerin toplandığını belirtirken, Donald Rumsfeld net sayı vermedi. 
     





</TEXT>
</DOC>
