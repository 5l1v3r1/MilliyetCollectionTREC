<DOC>
<DOCNO> 136625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/dunya/dun01.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO, yine karar alamadı 
</HEADLINE>
<TEXT>

     GÜVEN ÖZALP Brüksel 

     Hafta başından bu yana Türkiye’nin aktive ettiği 4. madde çerçevesinde defalarca toplanan NATO, kelimenin tam anlamıyla kilitlendi. Olası bir Irak operasyonunda Türkiye’nin savunmasına ilişkin değerlendirmelerde bulunan İttifak, Fransa, Almanya ve Belçika’nın tutumunda değişiklik olmaması nedeniyle dün gerçekleştirmeyi öngördüğü Kuzey Atlantik Konseyi KAK toplantısını da iptal etmek zorunda kaldı. 
     NATO Sözcüsü Yves Brodeur, yaptığı açıklamada, gün boyunca yürütülen temaslarda resmi düzeyde ilerleme sağlanamayacağının anlaşıldığını belirterek, "Değerlendirmeler gayrı resmi düzeyde sürecek. Sorun zamanlamadan kaynaklanıyor" dedi. Almanya’dan gelen sinyaller NATO’da en geç cumartesi günü bir açılım yaşanabileceği yönünde belirginleşirken, ABD, İttifak içindeki siyasi onay sürecine "takılmayacak" arayışlar içine girmiş durumda. Fransa ve Belçika’nın tutumlarında ise şu aşamada bir değişiklik algılanmıyor. 
     



 DÜNYA 













</TEXT>
</DOC>
