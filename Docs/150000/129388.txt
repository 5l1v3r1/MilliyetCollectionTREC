<DOC>
<DOCNO> 129388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun05.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kış’ın seri katili üç can daha aldı 
</HEADLINE>
<TEXT>

Anneleri üşümesinler diye yatmadan önce sobaya kömür doldurdu, ancak dört kardeşten üçü bir daha uyanamadı 
     İSMAİL POLAT İstanbul 

     Samandıra Veysel Karani Mahallesi’nde oturan Mehmet ve Hasret Özbey, gece çocukları üşümesin diye uyudukları odadaki sobaya kömür atarak yattı. Anne Hasret Özbey, sabah 10 yaşındaki kızı Seda’yı tuvalete kaldırmak için odaya girdiğinde, kızının nefes almadığını fark etti. Eşiyle birlikte Seda’yı yüzünü yıkayarak uyandırmaya çalıştı ama çok geçti. 
     İçerideki kokudan çocuklarının zehirlendiğini anlayan Özbey çifti, odaya tekrar girdiklerinde çocukları İbrahim 7 ve Cengiz’in 4 de öldüğünü fark etti. Acılı anne baba, kustuğunu gördükleri Sinan’ı 11 önce Sultanbeyli Özel Ersoy Hastanesi’ne, buradan da Kadıköy’deki Özel Vatan Hastanesi’ne kaldırdı. Yoğun bakımda tedavi altına alınan Sinan’ın sağlık durumunun iyiye gittiği, ancak hayati tehlikesinin sürdüğü kaydedildi. 
     Jandarma yetkilileri, Mehmet Özbey’in bir gün önce sobanın bacasını yükselttiğini, bacanın üzerine konulan rüzg r başlığını sabitlediğini belirtti. Yetkililer, başlığın sabitlenmesi nedeniyle rüzg ra göre yer değiştiremediğini, ters esen rüzg r yüzünden dumanı tahliye edemediğini söyledi. 
     
     



 GÜNCEL 






















</TEXT>
</DOC>
