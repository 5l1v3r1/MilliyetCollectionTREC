<DOC>
<DOCNO> 118761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/siyaset/zsiy.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Erdoğan Umut havası oluştu      Kıbrıs planına dün Türkiye’den verilen bazı tepkiler şöyleydi AKP Genel Başkanı Recep Tayyip Erdoğan Bir umut havası oluştu. Önyargılı olunmamalı ki, bir çözüm yoluna girilebilsin. Müzakereler sürecek, ama hiçbir zaman çözüm arayışı çıkarlarımızı göz ardı edeceğimiz anlamına gelmemelidir. Başbakan Bülent Ecevit Türkiye’de Meclis toplanmadı. Hükümet kurulmadı. Başbakan yok. Rauf Denktaş hasta. Böyle bir durumda BM’nin, Alın bunu inceleyin, yedi gün içinde görüşünüzü bildirin’ demesi büyük haksızlık. Belgenin sevindirici yanı, ilk defa iki tarafa da eşitlik olanağı sağlanıyor. Kaygı verici yanı da, KKTC’den büyük ölçüde arazi isteniyor. 
     
ANAP’ta Yılmaz’ın istifası yetmeyecek      NAMIK DURUKAN Ankara 

     Siyasetten çekileceğini açıklayan ANAP Genel Başkanı Mesut Yılmaz’dan sonra partinin başına kimin geçeceği belirsizliğini korurken, kongreye kadar koltuğa Cengiz Altınkaya’nın oturması eğilimi belirdi. Yılmaz’ın istifasının yeterli olmayacağını savunan Genel Başkan Yardımcısı Fevzi İşbaşaran ise, Merkez Karar Yönetim Kurulu MKYK ve Başkanlık Divanı’nın istifa etmesi gerektiğini belirterek, "Mağlubiyeti sadece Yılmaz’a fatura edip Başkanlık Divanı koltuğunda oturmak yanlış" dedi. 
     
CHP’de muhalefet pazarı bekliyor...      CHP yönetiminin "Oylarımızı yüzde 100’ün üzerinde artırdık" diyerek seçim sonuçlarını başarı olarak değerlendirmesine karşın, parti içi muhalefet, başarısızlığın hesabını sormak için pazar günü yapılacak Parti Meclisi PM toplantısını bekliyor. Baykal’ın Varşova ziyaretinin ardından toplanacak PM’de, CHP’nin 18 Nisan ve 3 Kasım seçimlerinde aldığı oy oranları değerlendirilecek. Değerlendirmeler yapılırken Haluk Özdalga ve Adnan Keskin’in sert muhalefet yapması bekleniyor. 
     
Ayva’nın kabartma yemin metni hazır      AKP İstanbul Milletvekili Lokman Ayva’nın bugünkü yemin töreninde okuması için TBMM Kanunlar ve Kararlar Dairesi tarafından hazırlatılan kabartma yemin metni Meclis’e teslim edildi. Metni, Kanunlar ve Kararlar Müdürü İbrahim Araç’ın ricası üzerine Mithat Enç Görme Engelliler İlköğretim Okulu Müdürü Tevfik Güner ile kendisi de görme özürlü olan ve okulda edebiyat öğretmenliği yapan Kaan Meriç hazırladı. Metin için TBMM’den ücret talep edilmedi. 
     
AKP’den İzgi’nin kadrolarına iptal      ANKARA Milliyet 

     AKP Van Milletvekili Hüseyin Çelik, eski TBMM eski Başkanı Ömer İzgi ve 57. Hükümet’in 3 Kasım’dan sonra atama yapmalarının şık olmadığını belirterek, usulsüz olanlarının iptal edileceğini söyledi. Çelik, milletvekili danışmanlarıyla 5 bin kişinin çalıştığı TBMM’nin KİT haline geldiğini belirterek, seçimlerden sonra ihale furyasının devam ettiğini söyledi. Personel sisteminin değiştirilmesi gerektiğini de vurgulayan Çelik, "Araştırma Planlama Kurulu olan APK’nın adı 'Al Paranı Konuşma’ diye geçiyor. Müşavirler de 'has, hoş, boş’ diye üç kategoriye ayrılmış" dedi. 
     
Eyüp Aşık’a silah’ soruşturması      DYP Trabzon eski milletvekili Eyüp Aşık hakkında, "Mesk n mahalde silah atmak" suçundan soruşturma başlatıldı. Şalpazarı Cumhuriyet Savcılığı, Aşık hakkında, daha önce açılan fakat dokunulmazlığı nedeniyle beklemeye alınan soruşturmayı, resen başlattı. Şalpazarı Acısu mesire yerinde 14 Nisan 2002’de düzenlenen DYP’ye katılım töreninde havaya ateş açılmasıyla ilgili savcılıkça daha önce soruşturma açılmış, milletvekili olan Aşık’la ilgili dosya beklemeye alınmıştı. 
     



 SİYASET 












</TEXT>
</DOC>
