<DOC>
<DOCNO> 131106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/ekonomi/eko07.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Profilo, küçük dev adam olacak 
</HEADLINE>
<TEXT>

Dünyanın en büyük TV üreticisi Chang Hong ile işbirliğine giden Profilo Telra, "küçük dev adam" olmayı planlıyor 
     Profilo Telra Elektronik Grup Başkan Yardımcısı Göksen Körezlioğlu, dünyanın en büyük TV üreticisi Çinli Chang Hong ile özellikle Avrupa pazarında müşterek hareket etmek için işbirliği ve proje anlaşmaları yaptıklarını açıkladı. Körezlioğlu, "Profilo Telra, küçük dev adam olmaya doğru gidiyor dedi. 
     Profilo Telra’nın yeni hedef ve projelerini açıklamak üzere düzenlenen basın toplantısında konuşan Körezlioğlu, Chang Hong’un yılda 14 milyon TV ürettiğini, 2003 yılı üretim hedefinin de 16 milyon adet olduğunu belirtti. Körezlioğlu, "Chang Hong Avrupa pazarına girmek istiyordu. Biz, Avrupa pazarına sen doğrudan girme. Bize malzeme gönder. Türkiye’de üretim yapalım. Avrupa pazarında büyüyelim seninle ortak laboratuvar kuralım ve ürün geliştirelim’ dedik" şeklinde konuştu. 
     Körezlioğlu, bu yıl iç pazarda 81 milyon dolarlık satış, yurtdışına da 397 milyon dolarlık ihracat hedeflediklerini açıkladı. 
     
     Beko ile imza yok’ 
     Beko ile Profilo Telra arasında devam eden işbirliği olanaklarının araştırılması konusuna da değinen Körezlioğlu, "İmzalanmış bir belge yok" dedi. 
     



 EKONOMİ 
















</TEXT>
</DOC>
