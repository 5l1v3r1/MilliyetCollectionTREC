<DOC>
<DOCNO> 127035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko34.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki toplam mevduat arttı... 
</HEADLINE>
<TEXT>

     Bankalardaki toplam mevduat, bir haftada 2 katrilyon 596.5 trilyon lira artarak, 13 Aralık itibariyle 128 katrilyon 651.6 trilyon liraya çıktı. 
     Merkez Bankası verilerine göre, 4 Aralık'ta toplam mevduat 126 katrilyon 55.1 trilyon lira düzeyindeydi. 
     Bankalararası mevduat dışarıda tutulduğunda 4 Aralık'ta 123 katrilyon 864.8 trilyon lira olan toplam mevduat ise 2 katrilyon 571.3 trilyon lira artarak, 13 Aralık'ta 126 katrilyon 436.2 trilyon liraya yükseldi. 
     Söz konusu dönemde, Türk Lirası mevduat da 1 katrilyon 318.9 trilyon lira artarak, 56 katrilyon 287.5 trilyon lira oldu. TL mevduatı, 4 Aralık'ta 54 katrilyon 968.6 trilyon lira idi. 
     TL mevduatının 13 Aralık itibariyle 30 katrilyon 778.1 trilyon lirası kamu bankaları, 24 katrilyon 761.3 trilyon lirası özel mevduat bankaları, 568.6 trilyon lirası da yabancı mevduat bankalarında bulunuyor. 
     
     DÖVİZ HESAPLARI 
     Bankalardaki döviz hesapları da, bir haftada 1 katrilyon 252.4 trilyon lira arttı. 
     Bankalarda 4 Aralık'ta 68 katrilyon 896.2 trilyon lira olan döviz hesabı, 13 Aralık'ta 70 katrilyon 148.7 trilyon liraya çıktı. 
     





</TEXT>
</DOC>
