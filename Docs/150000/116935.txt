<DOC>
<DOCNO> 116935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun54.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasulides AK Parti'nin zaferi Kıbrıs'ın birleşmesi için olumlu adım 
</HEADLINE>
<TEXT>

     Rum yönetimi Dışişleri Bakanı Yannakis Kasulides, dünkü seçimlerde Adalet ve Kalkınma Partisi'nin elde ettiği zaferin, Kıbrıs'ın birleşmesi için olumlu bir adım olduğunu söyledi. 
     Kasulides, gazetecilere yaptığı açıklamada, ''Bu olumlu, bununla birlikte Sayın Recep Tayyip Erdoğan'ın partisinin Kıbrıs meselesiyle ilgili ne gibi bir siyaset izleyeceğini beklememiz lazım'' diye konuştu. 
     Kasulides, hükümetin Erdoğan'ın seçim kampanyası boyunca yaptığı açıklamalardan cesaret aldıklarını, ancak bu açıklamaların somutlaşıp somutlaşmayacağını bilmediklerini belirterek, ''Türkiye'de siyasetin, hükümetlerin değil, ordunun ağırlıklı olduğu Milli Güvenlik Konseyi'nin işi olduğunu göz önünde bulundurmamız lazım'' dedi. 
     





</TEXT>
</DOC>
