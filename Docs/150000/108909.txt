<DOC>
<DOCNO> 108909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/ekonomi/eko06.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketicinin çöp vergisi zaferi 
</HEADLINE>
<TEXT>

Bursa’nın Yıldırım ilçesi Tüketici Hakem Heyeti, vatandaştan atık su bedeli alan belediyenin ayrıca çöp vergisi alamayacağına karar verdi 
     YALÇIN ÖZÜM Bursa DHA 

     Belediyelerin her yıl tahsil ettiği ve Çöp Vergisi’ olarak bilinen Çevre Temizlik Vergisi, ayıplı hizmet olarak kabul edildi. Bursa’nın Yıldırım İlçesi Tüketici Sorunları İlçe Hakem Heyeti, Cafer Özyurt adlı vatandaşın başvurusu üzerine yaptığı incelemede, vatandaştan atık su bedeli tahsil eden belediyenin ayrıca Çevre Temizlik Vergisi ÇTV almasını mükerrer’ kabul etti. Kurul, 4077 sayılı Tüketicinin Korunması Kanunu gereğince ÇTV’nin ikinci kez tahsil edilmesini ayıplı hizmet’ olduğuna, şikayetçi vatandaş Özyurt’tan tahsil edilen 2 milyon 830 bin liralık verginin iadesine karar verdi. 
     Tüketicileri Koruma Derneği TÜKDER Genel Başkanı Necati Yentürk, konuyla ilgili bir açıklama yaptı. Yentürk açıklamasında, "Kamu kuruluşlarının verdiği hizmetleri tüketici hukuku çerçevesinde değerlendiren bir yurttaşımız, belediyelerce alınan ÇTV’nin diğer yasal düzenlemelerle çelişki içinde olduğunu düşünerek, Yıldırım Tüketici Sorunları İlçe Hakem Heyeti’ne başvurmuştu. Hakem Heyeti, yurttaşımızın başvurusunu değerlendirerek haklı buldu" dedi. 
     
     Herkes dava açabalir’ 
     Hakem Kurulu kararının mahkemelerce kuvvetli bir delil olarak kabul edileceğini belirten Yentürk, diğer yurttaşların da Türkiye’nin her yerinde çöp vergisinin iptali ve ödedikleri verginin kendilerine iadesi için mahkemelerde dava açabileceklerini söyledi. Necati Yentürk, kararın hukukçularla tartışılmasının yerinde olacağını, yapılacak başvuralarda emsal olacağına dikkat çekti. 
     



 EKONOMİ 

















</TEXT>
</DOC>
