<DOC>
<DOCNO> 102864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas04a.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidyeyi aldılar yakayı verdiler 
</HEADLINE>
<TEXT>

Milyarder işadamının oğlunu kaçıran çete, fidye parası şerefine biraları açtıktan 45 saniye sonra yakalandı 
     DIŞ HABERLER SERVİSİ 

     İsveçli dolar milyoneri bir işadamını kaçıran şebeke, macera filmlerini aratmayacak gerilimli olaylardan sonra İsveç, Lüksemburg ve Fransız polisinin ortak operasyonuyla kıskıvrak yakalandı. 
     İsveç’in zengin sanayici ailelerinden Westerberglerin oğlu Erik Westerberg 23 Yugoslav asıllı 2 İsveçli tarafından kaçırıldı. Şebeke baba Lars Westerberg’i arayarak 1.2 milyon euro yaklaşık 1.9 trilyon lira fidye istedi. Ancak baba Lars Westerberg durumu polise bildirdi. 
     
Baba paraları çeteye götürdü      Şebeke, baba Westerberg’den nakit 12 milyon İsveç Kuronu ile önce Lüksemburg’a ardından da Fransa’nın Metz kentine geçmesi talimatını verdi. Baba Westerberg parayı belirlenen viyadüğün altına bıraktı. Fidyeciler de bir otomobille gelip parayı aldılar. Ardından da kaçırılan Westerberg’i geçtiğimiz cuma Stockholm’de serbest bıraktılar. Ancak çeteyi takip eden Fransız polisi, Erik’in serbest bırakılmasından sadece 45 saniye sonra fidyecileri Paris’in 160 kilometre kuzeyindeki Arras’ta bir benzin istasyonunda kutlama birası içerken yakaladı. 
     



 YAŞAM 
























</TEXT>
</DOC>
