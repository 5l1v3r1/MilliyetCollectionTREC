<DOC>
<DOCNO> 138239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo13.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeliler, Abdullah'ın "kaptan" olmasından yana... 
</HEADLINE>
<TEXT>

     Fenerbahçeli taraftarlar, son haftalardaki başarılı performansıyla dikkat çeken Abdullah'ın, takım kaptanı olmasından yana. 
     Taraftarlara yönelik, ''www.fenerbahceninsesi.com'' adlı internet sitesinde düzenlenen ''Fenerbahçe'nin kaptanı kim olmalı '' konulu ankette kullanılan toplam 3171 oyun 622'sini alan Abdullah Ercan ilk sırada yer aldı. 
     Anket sonucuna göre 2 oyla Rüştü ikinci, 4 oy ile Mustafa Doğan 3. sırada kalırken, şu anda takım kaptanlığı görevini yürüten Ogün Temizkanoğlu'na ise 308 oy çıktı. 
     
     YILDIRIM-ŞEN TARTIŞMASINDA KİM HAKLI 
     Fenerbahçe Kulübü Başkanı Aziz Yıldırım ile kulüp eski başkanlardan Ali Şen arasında yaşanan tartışmalarda kimin haklı olduğu yönünde ''www.fenerhaber.com'' adlı sitede düzenlenen ankette ise taraftarların büyük bölümü Yıldırım'a destek çıktı. 
     Halen süren ankette şimdiye dek kullanılan 1706 oyun yüzde 68.08'i Aziz Yıldırım'ın haklı olduğu görüşünü savunurken, Ali Şen yüzde 20.91 oy aldı. Yüzde 11.01'lik oy ise her ikisinin de haksız olduğu yönünde kullanıldı. 
     





</TEXT>
</DOC>
