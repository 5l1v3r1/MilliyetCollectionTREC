<DOC>
<DOCNO> 113663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sondun15.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, askeri harcamalardaki sır perdesini kaldırıyor 
</HEADLINE>
<TEXT>

     Rus hükümeti, bugüne kadar çok gizli kabul edilen bazı askeri harcamalarla ilgili sır perdesini kaldırma kararı aldı. 
     Rus parlamentosunun alt kanadı Duma'daki kaynaklar, hükümetin milletvekillerine bir yazı göndererek, 2003 bütçesinin onaylamasını istediği ve bundan böyle ordu, polis ve sınır muhafızlarının gıda, üniforma ve yakıt giderlerinin miktarlarının yanı sıra, polisin vergi ödenekleriyle ilgili harcamaların kamuya açıklanacağını belirtti. 
     Duma'daki liberal milletvekilleri 2000'den bu yana hükümetin büyük bir kısmı gizli olan savunma bütçesinin mümkün olduğu kadar şeffaflaştırılması konusunda baskı yapıyor. Liberaller, bu yıl harcamaların şeffaflaşmaması halinde 2003 bütçesini onaylamama tehdidinde bulunuyordu. 
     Rusya'nın 2003 bütçesinde silahlı kuvvetlere yaklaşık 10.5 milyar dolar ayırması beklenirken, bu miktar toplam harcamaların yüzde 15'ine yakınına denk geliyor. 
     





</TEXT>
</DOC>
