<DOC>
<DOCNO> 148203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/eko03.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine belediye, yine Albaraka... Adres bu kez Hazine Müsteşarlığı 
</HEADLINE>
<TEXT>

     EKONOMİ SERVİSİ 

     Son hızla devam eden AKP kadrolaşmasında, sıranın ekonominin atanmış en üst düzey yöneticisi’ olan Hazine Müsteşarlığı’na getirileceği belirtiliyor. 
     Ziraat Bankası ve Halk Bankası yönetimlerine, Kamu Bankaları Ortak Yönetim Kurulu’na, faizsiz bankacılık yapan Albaraka Türk, Family Finans gibi özel finans kurumlarından kişileri atayan AKP Hükümeti şimdi de Hazine Müsteşarlığı’na yine özel finansçı Albaraka Türk kökenli Mesut Pektaş’ı atamayı planladığı belirtiliyor. 
     Kamu bankalarının yanı sıra son olarak Türk Hava Yolları gibi önemli kurumlara, özel finans kurumu kökenli isimlerin yanı sıra, Başbakan Tayyip Erdoğan’ın belediye başkanlığı dönemindeki kadrosundan isimlerin doldurulması dikkati çekiyor. 
     
     Milletvekilleri söyledi 
     Daha önce, hızımıza yetişmeyenleri değiştiririz’ diyen Başbakan Erdoğan, şimdi hıza yetişmemek gibi hiç bir gerekçeye de dayanmadan, bütün önemli kurumlara AKP’li isimleri atıyor. Bu konuda eleştiri de alan Erdoğan’ın Hazine’nin başına geçirmek istediği Mesut Pektaş, aynı zamanda Erdoğan’ın belediye kadrosundan. 
     Haber ajansı Bloomberg’in, AKP milletvekillerine dayanarak verdiği verdiği habere göre, bu hafta içinde atanması planlanan Mesut Pektaş, Maliye Bakanı Kemal Unakıtan, Ziraat Bankası Yönetim Kurulu’na atanan Emin Süha Çayköylü gibi Albaraka Türk kökenli. Bu şirkette Proje Değerlendirme ve Pazarlama Müdürü 1995 - 1996 görevlerinde bulundu. Son görevi ise Büyükşehir Belediyesi’nin mali işlerden sorumlu Genel Sekreter Yardımcılığı. 
     


SİYASET 


















</TEXT>
</DOC>
