<DOC>
<DOCNO> 101379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/yaksoy.html </URL>
<DATE> 2002/08/12/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Küfür 
</HEADLINE>
<TEXT>

     Niçin küfür edilir Küfür nasıl sosyo psikolojik bir oluşumdur. Kişisel ve toplumsal anlamda bir nevi ruhsal iç gerginliğin boşalması, açığa vurulması mıdır Kültürel bir yetersizliğin, eğitimsizliğin sonucu mudur Küfretmek bir rahatlama, hissettiğini kaba şekilde ifade etme şekli midir Bu soruları alt alta getirip, sonsuza dek sorabilirsiniz Ama tek bir cevabı vardır. O da küfür kişinin primitifliğini ya da iptidailiğini gösterir. Bir İngiliz’in anasına küfredilmiş. O da "Bilmem ki, annem buradan 200 kilometre ötede" demiş. Görüldüğü gibi küfürde etki ve tepki kültürel farklılıklar göstermektedir. 
     Küfüre polisiye tedbirlerle mani olmak mümkün değildir. Bilhassa kalabalık toplumlarda. Aman ne olur küfretmeyin demekle de olmaz. Hele hele sportif anlamlarda. Toplumsal eğitim ve kültür kuruluşlarının her stadın önünde broşürler dağıtması, kulüplerin sık sık taraftarlarını toplayarak onlara eğitim vermesi, medyanın spor saatlerinde bu konuya eğitici yönlerde fazla zaman ayırması bir dereceye kadar faydalı olabilir. Ama unutulmamalıdır ki, toplum ekonomisi, medyası, politikacısı ile bir bütündür. Bu bütünün her yanıyla iyi işlemesi tek tek kişilerin iç dünyalarını da dengelemektedir. Böyle olmuyorsa kişilerin küfürle iç gerginliklerini dengelemeye çalışmaları kaçınılmaz olur. 
     



 SPOR 






























</TEXT>
</DOC>
