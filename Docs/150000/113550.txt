<DOC>
<DOCNO> 113550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko02.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, Türkiye’ye 15.5 milyar dolara patlar 
</HEADLINE>
<TEXT>

Irak’a olası bir operasyonun Türkiye’ye maliyetinin 15.5 milyar dolar olabileceğini belirten yatırım bankası Morgan Stanley, "Bu durum programı zora sokabilir" tahmininde bulundu 
     EKONOMİ SERVİSİ 

     Uluslararası yatırım bankası Morgan Stanley, Irak’a yapılacak müdahalenin Türkiye’ye maliyetini 15.5 milyar dolar olarak tahmin etti. Savaş halinde savunma harcamalarının artacağı, bunun da 2003’te yüzde 6.5’luk faiz dışı fazla hedefini riske edeceğine dikkat çekilen banka analizinde, bu durumun, programın geleceğini zora sokabileceği belirtildi. 
     Bankanın Türkiye hakkında hazırladığı raporda, şöyle denildi 
     "Tahminlerimize göre savaşın ne kadar süreceğine bağlı olmakla birlikte askeri müdahalenin ekonomide yaratacağı maliyet 9 - 15.5 milyar dolar arasında olacak. Bu rakamlar borçlanma maliyetindeki bir artışı içermiyor . Türkiye’nin ihracat gelirlerinde 1 - 2 milyar dolar, turizm gelirlerinde 2 ila 3. 5 milyar dolar kayıp bekleniyor. Oluşacak maliyetlerin diğer ülkeler tarafından da paylaşılması tek yol gibi gözüküyor." 
     
     Sosyal problemlere yol açar’ 
     Savaşın bölgede ve Türkiye’de sosyal ve politik sonuçlar da doğurabileceğine’ dikkat çekilen raporda, "Savaş sadece Irak’taki Pandora Kutusu’nu açmayacak, Türkiye ve bölge için arzu edilmeyen birtakım sosyal ve politik sonuçlar da doğuracaktır" yorumu yapıldı. Türk otoritelerin askeri operasyon sonrası ortaya çıkacak parçalanma sürecinden endişeli’ olduklarına dikkat çekilen analizde, Türkiye’nin kaos içerisinde bir komşu ile karşı karşıya kalabileceği belirtildi. Raporda şöyle denildi 
     "Türkiye’nin bölge ile ilgili en büyük sorunu bağımsız bir Kürt devletinin kurulması ve politik, ekonomik ve güvenlikle ilgili problemlerin bir istikrarsızlığa sürüklenmesi. Türkiye dış politika konusunda gerçekçi bir yaklaşım içerisinde. Hükümetin savaşla ilgili yoğun endişeleri olmasına karşın Irak’ın yeniden yapılandırılması olanağının dışında kalmak da istemiyor." 
     
     Silah borcu silinebilir 
     Raporda, savaş halinde Türkiye’nin bazı avantajlar da elde edebileceği belirtiliyor. ABD’nin Türkiye’ye destek olarak 5 milyar dolarlık silah borcunu silebileceği serbest ticaret bölgesi ve Irak’ın yeniden inşaasında Türkiye’nin yer alması konusunda da Bush yönetiminin yoğun çabalar gösterdiği ifade ediliyor. 
     



 EKONOMİ 























</TEXT>
</DOC>
