<DOC>
<DOCNO> 115763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun04.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Çeçen teröristlerin suç ortakları Türkiye'de 
</HEADLINE>
<TEXT>

     Rusya Savunma Bakanlığı, Moskova'daki rehin alma eylemini gerçekleştiren teröristlerin Türkiye, Suudi Arabistan ve Birleşik Arap Emirlikleri'nde BAE suç ortaklarının bulunduğunu ileri sürdü. 
     Bakanlık kaynaklarının İtar-Tass'a verdiği bilgiye göre, Rus istihbarat servislerinin elinde bu konuda "reddedilemez kanıtlar" bulunuyor. Habere göre, bakanlığın Uluslararası Askeri İşbirliği Dairesi Başkanı Korgeneral Anatoli Mazurkeviç, bugün Moskova'da görüşeceği Avrupa Konseyi Parlamenterler Asamblesi heyetine bu konudaki bilgileri verecek ve Batı'nın terörizm ile ilgili çifte standart uygulamayı bırakması gerektiğini söyleyecek. 
     Korgeneral Mazurkeviç, Danimarka'nın Dünya Çeçen Kongresi toplantısının ülkesinde yapılmasına izin vermesini de görüşlerine örnek gösterecek. 
     





</TEXT>
</DOC>
