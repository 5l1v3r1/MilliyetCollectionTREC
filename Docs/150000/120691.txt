<DOC>
<DOCNO> 120691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/magazin/amag.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaya’ya tecavüz tuzağı 
</HEADLINE>
<TEXT>

Q Girls Grubu üyelerinden Reyhan Gökdeniz, evine gelen Kaya Çilingiroğlu’nun kendisine zorla tecavüz ettiğini iddia ederek, dava açtı. İftiraya uğradığını belirten Çilingiroğlu ise, "Olay reklam amaçlı" dedi 
     YAŞAR ÇAKMAK, DENİZ ALTUNTAŞ, ABDULLAH MALKOÇ 

     Bugüne kadar Hülya Avşar - Kaya Çilingiroğlu evliliğinde pek çok "ikinci kadın" ismi gündeme geldi. Ama bu defa ki, diğerlerinden farklı, çünkü bu bir aldatma değil, tecavüz iddiası. Daha önce Avşar’ın şov programına konuk olan Q Gils Grubu üyelerinden Reyhan Gökdeniz, evinde bir buçuk saat geçiren Çilingiroğlu’nun kendisine zorla tecavüz ettiğini iddia ederek, davacı oldu. 
     
     "Çirkin sözler" 
     İddiaya göre, Gökdeniz, önceki gün arkadaşı Burcu Atalay ve Avşar’ın avukatının ortağı olan Bülent Gümüşçü ile Ritz Carlton Otel’de yemek yiyordu. Yan masada arkadaşlarıyla otururken Gökdeniz’in masasına merhaba’ demek bahanesiyle yaklaşan ve alkollü olan Çilingiroğlu, seviyesiz sözler sarf ettikten sonra masadan ayrıldı. 
     Milliyet’e konuşan Gökdeniz, bundan sonra yaşananları söyle anlattı "Canım çok sıkılmıştı. Ama ertesi gün beni telefonla arayarak özürdileyip yemek teklifinde bulundu. Bende yemek yediğimi söyleyip teşekkür ettim. Saat 24.00’de beni tekrar aradı ve Sana bir kahve içmeye geliyorum’ dedi. Bende bu teklifini kabul ettim. Eve geldiğinide Ben viskiyle başladım viskiyle gitmek istiyorum’ deyince Ben de ikramda bulundum. Biraz sonra otelde yaptığı gibi abuk subuk’ konuşmaya başladı. Sonra bana zorla tecavüz etti. Basına haber vermedim. Benim onurum var. Bu işi sonuna kadar görüreceğim. Hülya Avşar, biraz onurlu olsun. Ben olsam aldatma olayları çıktığında onu boşardım." 
     
     Çilingiroğlu ifade verdi 
     İfade vermek üzere dün akşam avukatı Osman Hacı Bekiroğlu’yla İstanbul Adliyesi’ne giden Çilingiroğlu, Nöbetçi Cumhuriyet Savcısı Mehmet Gürdal’ın odasına girdi. 1 saat 15 dakika savcı Gürdal’ın odasında kalan Çilingiroğlu, "İftiraya uğradım. Bu olanlar reklam amaçlıdır. Gerekli açıklamayı yarın bugün bir basın toplantısıyla yapacağım" dedi. 
     Bu arada, tecavüze uğrayıp uğramadığının tesbit edilmesi için Şişli Etfal Hastanesi’ne götürülen Gökdeniz’in, olayın hemen ardından polise gitmediği ve iddia ettiği gibi vücudunda morluk bulunmadığı öne sürüldü. 
     
"Hülya’ya boşanma dedim mahcup oldum"      Hülya Avşar’ın annesi Emral Avşar bu iddiaların ardından, kızına mahcup olduğunu belirterek, şunları söyledi "Bu kadarını da beklemiyordum. Bu büyük bir terbiyesizlik, kızımla konuşacağım. Psikolojim bozuldu. Önceki hafta boşanma olayında Hülya’ya boşanmaması için direttim ama şimdi duyduğum olay beni kahretti. Ne yapacağımı gerçekten bilmiyorum. " 
     
"İşine son vermiştik zaten"      ESRA ALUS 

     Q Jazz Bar’ın sahipleri Mehmet Ali - Esen Açılmış çifti ise, 4 Kasım itibariyle Q Kızları projesini bitirdiklerini söyleyerek, "Gruptan önce Şimal Gökçe Özkan ayrılmak istediğini söyledi. Biz de onun anlaşmasını feshettik. Ardından da diğer kızlar Burcu Atalay ile Reyhan Gökdeniz’in aşk ve benzeri uygunsuz haberini gördükten sonra bu kızların Q Kızı olamayacaklarını iyice anlayıp onlarla 4 Kasım itibariyle çalışmama kararı aldık" dedi. 
     
     Rahatsız olmuştum’ 
     Tecavüz iddiasından sonra görüşünü aldığımız gruptan ilk ayrılan dansçı Şimal Gökçe Özkan ise diğer iki kızın hareketlerinden rahatsız olduğu için bu kararı aldığını ifade etti. Grupta birlikte hareket etmek gibi bir prensip duygusunun olmadığını anlatan Özkan "Olaya çok şaşırdım, zaten öteki kızlar ayrı telden çalıyorlardı. Ayrıldığıma sevindim" diye konuştu. 
     



 MAGAZİN 












</TEXT>
</DOC>
