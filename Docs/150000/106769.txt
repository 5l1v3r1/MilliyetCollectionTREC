<DOC>
<DOCNO> 106769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/soneko09.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda tedirgin bekleyiş... 
</HEADLINE>
<TEXT>

     Irak'a olası operasyonun yaklaşması ve seçim tarihinin küskünler hareketiyle ertelenmesi tedirginliği içindeki borsada, endeks destek arayışlarını sürdürüyor. 
     Uzmanlar, ABD Baskanı George Bush'un Irak'a yapılması planlanan müdahale konusunda yaptığı diplomatik temasların ve Perşembe günü BM Genel Kurulu'nda Irak ile ilgili yapacağı konuşmanın, operasyonun beklenenden önce gerçekleşeceği yönündeki sinyaller olarak algılandığını belirtiyorlar. 
     Uzmanlar ayrıca yarın açıklanacak milletvekili aday listelerine giremeyen küskün vekillerin, seçimleri erteletme girişiminde bulunabilecekleri tedirginliğinin yaşandığını belirtiyorlar. MHP'nin dün attığı adım da tedirginliğin bir başka nedeni. MHP dün AB Uyum Yasaları'nın iptali için Anayasa Mahkemesine başvuracağını açıklamıştı. 
     Endeks bu çerçevede 9100-9300 puan aralığında sıkışan endeks, 9200 puan seviyelerinde tutunma çabası içerisinde. 
     
     BONODA FAİZ BİR ÇIKTI, BİR İNDİ 

     İMKB Tahvil ve Bono Piyasası Kesin Alım Satım Pazarı'nda, 7 Mayıs 2003 vadeli, bugün valörlü bononun saat 11.45 itibariyle basit getirisi yüzde 65.35'e, bileşik getirisi 72.29'a geriledi. 
     Dün yüzde 70.98'den kapanan bu kağıdın aynı gün valörlü işlemlerindeki bileşik getiri, sabah açılışta yüzde 73.09 düzeyinde gerçekleşmişti. 
     
     DOLAR KOTASYONLARI 

     Dolar kotasyonlarında alışta en düşük fiyat 1 milyon 652 bin lira, en yüksek fiyat da 1 milyon 657 bin lira, satışta ise en düşük fiyat 1 milyon 661 bin lira, en yüksek fiyat da 1 milyon 664 bin 500 lira oldu. 
     
     PARİTE 

     Uluslararası piyasalarda euro-dolar paritesi 0.9766, sterlin-dolar paritesi 1.5548, yen-dolar paritesi ise 119.14 düzeyinde seyrediyor. 
     
     REPO 

     İstanbul Menkul Kıymetler Borsası İMKB Tahvil ve Bono Piyasası Repo-Ters Repo Pazarı'nda, gecelik işlemler tek oran yüzde 46.00'dan gerçekleşiyor. 

     
</TEXT>
</DOC>
