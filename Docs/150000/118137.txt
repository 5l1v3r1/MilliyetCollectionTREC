<DOC>
<DOCNO> 118137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/astro/index.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mücadele var 
</HEADLINE>
<TEXT>

Bugün gökyüzünde kare açılar ve sabit enerjiler dikkat çekiyor. İnat, mücadele ve kararlılık söz konusu. Bu arada eski ile yeni arasında ikilem yaşayabiliriz. Koç'lar yeni düşüncelere açıklar ve bu konuda pek çok kişiden de destek alabilirler. Bununla birlikte ortaklaşa alanda gerginlikler de var. Boğa'lar işleri zorlaştırmamalılar. Olayları akışına bırakmak gerekiyor ama sıkı koşullar ortaya çıkmakta. Daha esnek olmalılar. İkizler ise yeni görüşler, onları oyalayacak uğraşlarla karşılaşabilirler. İyimserliğini göstermeli ve çok yönlü düşünebilmeliler. Yabancılarla ilgili konular da gündemde. Yengeç'ler ise parasal alanda daha dikkatli olmak zorundalar. Beklenmedik sıkışıklıklar ortaklaşa alanda gerginlik yaratabilir. Spekülasyondan kaçınmalılar. Aslan'lar da dikkatli olmak zorundalar. Ortaklaşa konular, evlilik ya da anlaşmalar açısından kritik bir gündeler. Şartları aşırı zorlarlarsa kayıplarla karşılaşabilirler. Başak'lar ise detaylara önem vermeliler. Günlük işlerde aksama ya da kilitlenme söz konusu olabilir. Bu arada sağlıklarına da özen göstermeleri gerekiyor. 
Terazi'ler abartıya kaçmadan hareket ederlerse çok daha iyi olacak. Duygusal alanda dolu bir gün olabilir. Aşk hayatında sınırları bilmemekten ötürü sıkıntılar ortaya çıkabilir. Akrep'ler bugün önlemci olmalılar. Özellikle tamamlamaları gereken işler, ev ve güvenliklerine ait konular öne çıkmakta. Büyük risklere girmemeliler. Yay'lar yakın çevre, eğitim ve hareketle ilgili alanlarda planlı olmak durumunda. Ortaya çıkan şartlar onları koşturmacaya sürükleyebilir. Bu yüzden unutkanlık var. Oğlak'lar ise parasal alanda daha tutumlu ve her zamanki gibi sağduyulu olmak zorundalar. Gereksiz harcamalar yüzünden sıkıntı ve kaynak yetersizliği olabilir. Parayı iyi kullanmak gerekiyor. Kova'nın dikkat çektiği bir gündeyiz. Duygusal konular öne çıkarken Kova şartları zorlayacak. Öncelikleri iyi belirlemek gerekiyor. Balık'lar da elde olmayan nedenlerden ötürü bazı zorluklar ve bekleme ile karşılaşabilirler. Büyük atılımlardan, önemli adımlardan uzak durmalılar. Yanlış anlamalar zarar getirebilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
