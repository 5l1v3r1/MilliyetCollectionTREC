<DOC>
<DOCNO> 122716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sonspo24.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Tok Kişisel hatalardan dolayı kaybettik... 
</HEADLINE>
<TEXT>

     Elazzığspor Teknik Direktörü Erol Tok, kişisel hatalardan dolayı maçı kaybettiklerini söyledi. 
     Erol Tok, maç sonrası yaptığı açıklamada, sahada iyi bir Elazığspor'un bulunduğunu bildirdi. 
     Karşılaşmanın kendileri için çok önemli olduğunu ve karşılaşmada önemli olanın galibiyet olduğunu ifade eden Tok, ''Beşiktaş maçını kişisel hatalardan dolayı kaybettik. Elazığspor için lig daha çok önemli. Bundan sonra ligdeki mücadelemiz devam edecek. Ligde kayıp vermemek için çalışacağız'' dedi. 
     
     BEŞİKTAŞ CEPHESİ 
     Beşiktaş Teknik Direktörü Mircea Lucescu ise karşılaşmanın ilk yarısında Elazığspor takımının kendileriyle aynı düzeyde bir maç çıkardığını söyledi. 
     Tur atlamak ve bu maçı kazanmak istediklerini ifade eden Lucescu, ''Elazığspor, taktik olarak gayet iyiydi. İlk yarıda ve kontraatak futbol oynamaya çalıştılar. İkinci yarıda daha çok üzerimize geldiler. Beşiktaş olarak turu hakketik. Elazığspor, hücum futbolu oynadı. Bize boş alanlar bıraktılar ve biz de bu boş alanları kaliteli futbolcularımızla iyi değerlendirip kazandık. Bu maçta maç eksiği olan futbolcularımızın düzeyini de görmek istedim. Bu oyuncularımın performansında çok memnunum'' diye konuştu. 
     





</TEXT>
</DOC>
