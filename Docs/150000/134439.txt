<DOC>
<DOCNO> 134439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yasam/yas03.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir küplere bindi 
</HEADLINE>
<TEXT>

Bir bankada tatbikat için soygun alarmına basan İstanbul Emniyet Müdürü, ekip 8 dakika sonra, çelik yeleksiz gelip hedef’ yerine park edince sinirlendi 
     HALUK ATALAY İstanbul 

     Gasp, soygun, cinayet ve kapkaç olaylarının artması üzerine üç gün önce polisi telsizden uyaran İstanbul Emniyet Müdürü Hasan Özdemir, dün tatbikat’ yaptı. 
     Özdemir, dün saat 10.22’de Fatih Akdeniz Caddesi’nde İş Bankası Şubesi’nin soygun alarmı butonuna basıp beklemeye başladı. İhbarın ekiplere alarmdan 5 dakika sonra bildirilmesine öfkelenen Özdemir, telsiz merkezine hangi ekipleri bankaya kaydırdığını sordu. Özdemir, "Alarmın telsizden duyurulması 5 dakikalık zaman alıyor. Bu şekilde soyguncular eylemi gerçekleştirir ve kaçarlar. Kayboldular, kaçtılar’ bahanesi istemiyorum" dedi. 
     
     Gelen de Allah’lık’ 
     Butona basıp alarm vermesinden tam 8 dakika sonra gelen polis ekibini de inceleyen Özdemir, polislerin çelik yeleksiz ve tedbirsiz olduğunu görünce, "Gelenler bir banka soyguncusunu yakalayacak şekilde gelmiyor. Çelik yelek yok. Araçlar atış menzili içine park ediliyor" diye konuştu. 
     Ekiplere eğitim yaptırılması talimatını veren Özdemir, "Kapkaç, hırsızlık, gasp, banka soygunu ve adam öldürme eylemini gerçekleştirenler pişman edilecek. Derhal yakalanacak" talimatını verdi. 
     



 YAŞAM 




















</TEXT>
</DOC>
