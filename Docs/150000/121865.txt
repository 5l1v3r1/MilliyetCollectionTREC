<DOC>
<DOCNO> 121865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sontur11.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Utanmanın bedelini hayatıyla ödedi... 
</HEADLINE>
<TEXT>

     Şanlıurfa Harran Üniversitesi Gıda Teknolojisi Bölümü'nde okuyan ve doktora göstermeye utandığı yarası kangrene dönüşünce, hastanede tedavi altına alınan 20 yaşındaki Dürdane Çetinkaya, yaşamını yitirdi. 
     Karaman'da, bir çiftçi ailesinin 8 çocuğundan biri olan ve bu yıl Şanlıurfa'nın Siverek İlçesi'ndeki Gıda Teknolojisi Bölümü'nü kazanan Çetinkaya, anal bölgesinde başlayan enfeksiyon nedeniyle rahatsızlanmış, doktora göstermeye utandığı yarası kangrene dönüşünce, hastanede tedavi altına alınmıştı. 
     Doktorlar, Dicle Üniversitesi Tıp Fakültesi Genel Cerrahi Bölümü'nün Yoğun Bakım Ünitesi'nde tedavi gören ve kangrenli bölgeleri ameliyatla alınan Çetinkaya'nın müdahaleye rağmen kurtarılamadığını söylediler. 
     Çetinkaya'nın cenazesi, Siverek Belediyesi'ne ait ambulansla doğum yeri Karaman'a gönderildi. 
     





</TEXT>
</DOC>
