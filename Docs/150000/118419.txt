<DOC>
<DOCNO> 118419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun13.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın sinir gazı panzehiri almaya çalıştığı öne sürülüyor... 
</HEADLINE>
<TEXT>

     New York Times gazetesi, Irak'ın sinir gazının etkilerine karşı kullanılabilecek bir ilaçtan büyük miktarda almaya çalıştığını iddia etti. 
     Gazetenin Amerikalı yetkililere dayandırdığı haberinde, normal tedavi için gerekenden çok daha fazla miktarda istenen atropin adlı ilacın, çoğunlukla Türkiye'deki firmalardan sipariş edildiği öne sürüldü. 
     ABD'nin, söz konusu ilacın satışının durdurulması yönünde Türkiye'ye baskı yaptığı belirtilen haberde, Irak'ın bir milyon doz atropin ve ilacın uygulanmasında kullanılan enjektörlerden sipariş ettiği ifade edildi. 
     Irak'ın, kimyasal silahların panzehiri niteliğindeki bir başka ilacı daha sipariş ettiği öne süren gazeteye açıklama yapan bir Amerikalı yetkili, ''Iraklılar, sinir gazı kullanacaksa kendi askerlerini korumak için önlem almak isteyecektir. Bu, Amerikan istihbaratının endişelendiği ve önem verdiği bir konu'' dedi. 
     





</TEXT>
</DOC>
