<DOC>
<DOCNO> 117677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/guncel/gun01.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık bu sokak in’ 
</HEADLINE>
<TEXT>
Siyasetin nabzı artık Gürgen Sokak’ta atacak 
Erdoğan liderliğindeki AKP’nin seçimden birinci parti çıkmasıyla Gürgen Sokak dönemi başladı. Erdoğan’ın yıllardır oturduğu sokak, artık siyasetçilerin ve medyanın uğrak noktası olacak... 
     SERHAT OĞUZ İstanbul 

     Güniz Sokak, Nene Hatun, Kuleli Sokak... Son yıllarda siyasetin nabzının attığı bu "siyasetöle özdeşleşmiş sokakların pabucu artık dama atıldı. Bundan sonra politika kazanının ateşi, tek başına iktidara gelen AKP’nin Genel Başkanı Recep Tayyip Erdoğan’ın evninin bulunduğu Üsküdar Emniyet Mahallesi’ndeki Gürgen Sokak’tan körüklenecek. 
     
     AKP’YE TAM DESTEK 
     Dükk nlarının vitrinlerine, evlerinin balkonlarına Erdoğan’ın poster ve afişlerini asan mahalle sakinleri, ilgi odağı olmanın keyfini yaşıyor. Erdoğan’ın İstanbul Büyükşehir Belediye Başkanı seçilmesinden bu yana Üsküdar Emniyet Mahallesi’nin çehresi değişti. Sokaklar daha bakımlı oldu, otobüs seferleri konuldu. Mahalle sakinleri bu nedenle Erdoğan’ı hep destekliyordu. 
     Mahalle sakinleri, belediye başkanı olduğu dönemde de lojmana geçmeyip mahallede kalan Erdoğan’ın aynı tavrı sürdüreceğine eminler. 
     Erdoğan, Gürgen Sokak’taki beş katlı apartmanın en üstteki iki katını konut, girişi de ofis olarak kullanıyor. Diğer katlarda ise akrabaları oturuyor. 
     
     HERKES ŞÖHRET 
     Mahalle esnafı, son günlerde gazete ve televizyon ekiplerinin yoğun ilgisinden şaşırmış. Her köşe başında bir esnaf, basına açıklamalarda bulunuyor. Yoğun ilgi gören Erdoğan’ın tıraş olduğu mahalle berberi, gazetecilerin sohbet etme çağrısını, "Ben röportaj vermiyorum. Basın söylenenleri çarpıtıyor" diyerek geri çeviriyor. Esnafın bu şöhreti de mahalledeki sohbetlere ayrı bir renk katıyor. Bakkaldan alışveriş yapan Haşim Uçak’ın, Kemalpaşa tatlısına zam geldiğini duyunca, satıcıya, "Televizyona çıktın diye fiyatlar bir günde zamlandı" diye espri yapması, her gün yaşanan şöhret bazlı diyaloglardan sadece biri... 
     
Emlakçiler umutlandı      Mahalle, seçim sonrası ilgi odağı olunca emlakçilere de gün doğdu. Oktay Peren Emlak’in sahibi Peren Soloğlu, orta gelirli kesimin ağırlıkta olduğu mahallede, işlerin çok yoğun olmadığını ancak bundan sonra artacağını söylüyor. Soloğlu, "Erdoğan’ın oturduğu binanın bitişiğindeki bir daireyi sahibi 350 milyona kiraya veriyor. Hemen müşteri çıkacaktır" diyor. 


 GÜNCEL 
















</TEXT>
</DOC>
