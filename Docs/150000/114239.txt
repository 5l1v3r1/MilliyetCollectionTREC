<DOC>
<DOCNO> 114239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/soneko24.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 9,997 puanda tamamladı... 
</HEADLINE>
<TEXT>

     İMKB Bileşik Endeksi, 2. seansta 147.20 puan artarak 9,997.49 puandan kapandı. 
     İlk seanstaki 53.57 puanlık düşüş alındığında, borsa endeksi günün tamamında 93.63 puan yükseldi. Hisse senetlerindeki günlük artış ise yüzde 0.95 oldu. 
     Endeks, seansa, Hazine ihalesinde olumlu olarak değerlendirilen sonuç ve düşen faizlere bağlanan iyimserlikle 20.28 puan artışla 9,870.57 puan seviyesinde başladı. 10,000 puanın üzerine çıkan endeks, seansın ilk yarısını da 253.06 puan artışla 10,103.35 puandan geçti. Daha sonra gelen satışlarla bir miktar gerileyen endeks, günü 9,997.49 puandan kapattı. 
     Endeks, seans içinde en düşük 8,850.29, en yüksek de 10,162.00 puanı gördü. 
     Kapanışta mali endeks 193.02 puan artışla 12,013.98 puana, sanayi endeksi 112.61 puan artışla 9,543.67 puana, hizmetler endeksi 107.93 puan artışla 7,138.69 puana yükseldi. 
     Böylece ilk seansa göre mali grup hisseler ortalama yüzde 1.63, sanayi grubu hisseler ortalama yüzde 1.19, hizmet grubu hisseler ortalama yüzde 1.54 oranında değer kazandı. 
     2. seansta işlem gören toplam 295 hisse senedinden 128'i değer kazanırken, 81 hisse senedi değer kaybetti. 86 hissenin fiyatında ise değişiklik olmadı. 
     Seansta, 412 trilyon 468 milyar 190 milyon liralık işlem hacmi kaydedildi. İki seanstaki işlem hacmi toplamı da 694 trilyon 587 milyar 373 milyon lira oldu. 
     2. seansta Yapı Kredi Bankası, Turkcell, İş Bankası C, Petrol Ofisi ve Garanti Bankası en yoğun işlem gören hisse senetleri olarak belirlendi. 
     





</TEXT>
</DOC>
