<DOC>
<DOCNO> 146690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/spor/spo15.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Yakın koruma      2004 Avrupa Şampiyonası Elemeleri’nde Fransa ile 2 Nisan’da oynayacağı karşılaşma, Tel Aviv’in yeterli derecede güvenli olmaması nedeniyle İtalya’nın Palermo şehrine kaydırılan İsrail Milli Takımı, çalışmalarına devam ediyor. Gerek İtalyan polisinin, gerekse İsrail Gizli Servisi MOSSAD ’nin yakın korumaya aldığı İsrail, yarın akşam Fransa ile Palermo Renzo Barbara Stadı’nda karşılaşacak. 
     
Mahallenin şampiyonları      BAYANLAR Birinci Hentbol Ligi’nde Sivas Eğitimspor’u 27 - 17 yenen Trabzon İskenderpaşaspor, Süper Lig’e yükselme hakkı kazandı. İskenderpaşa mahallesinin takımı olan Trabzon ekibinin 14 - 24 yaş arası oyuncularla bu başarıyı yakaladıkları bildirildi. 
     
Yıldızlar parladı      BANDIRMA’DA altı takımın katıldığı Uluslararası Yıldız Erkekler Basketbol Turnuvası’nın son gününde Türkiye, Sırbistan - Karadağ’ı tarihte ilk kez 85 - 72 yenerek şampiyonluğu elde etti. Rusya’yı bir sayı farkla 66 - 65’lık skorla yenen Makedonya da üçüncü oldu. 
     
Bayanlarda yeni viraj      BASKETBOL Bayanlar Birinci Ligi’nde normal lig sezonunun tamamlanmasının ardından Play - Off eşleşmeleri de belli oldu. Buna göre 9 Nisan’da başlayacak Play - Off ilk tur maçlarının ardından 1 - 8 galibi ile 4 - 5 galibi ve 2 - 7 galibi ile 3 - 6 galibi yarı final maçlarında karşı karşıya gelecek. 
     
     Eşleşmeler 
     1 Fenerbahçe - 8 Et Balık 1 - 0 
     2 Erdemirspor - 7 İÜSBK 1 - 0 
     3 Migrosspor - 6 Beşiktaş 1 - 1 
     4 Botaş - 5 Çankaya Ün. 1 - 1 
     


SPOR 
























</TEXT>
</DOC>
