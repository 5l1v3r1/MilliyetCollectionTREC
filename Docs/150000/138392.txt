<DOC>
<DOCNO> 138392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/guclu.html </URL>
<DATE> 2003/02/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK yasası değişsin ama... 2 
</HEADLINE>
<TEXT>

     Bakan Mumcu gibi danışmanlarının da eğitimden çok uzak oldukları kesin. Acemiler. Hem de çok acemiler. Ona da bir şey demiyorum. Ama hiç olmazsa çalıştıkları isimler birikimli ve deneyimli olsalardı. Ama maalesef onlar da YÖK yasası gibi belalı bir kanunu, kamuoyunu rahatsız etmeyecek bir şekilde Meclis’ten geçirecek donanımda değiller... 
     
Bu taslakla olmaz      H l şekilcilikle uğraşılıyor. YÖK kaynaklı eleştirileri okuyorum da gülüyorum. Atatürk ve İnkılap Tarihi dersi kaldırıldı diye kıyamet kopuyor. Kasıtlıdır, değildir onu bilmem. Ama benim merak ettiğim bu dersin bugüne kadar nasıl uygulandığı Tıpkı Beden Eğitimi ve Türkçe dersleri gibi o da hep geçiştirilen derslerden birisiydi. Hoca yokluğundan Atatürk karşıtı isimler bile derslere girdi. Eğer YÖK’çülerin iddia ettiği gibi haftada bir saatlik dersle öğrencilerimizi Atatürkçü, sporcu ve dilimizi iyi konuşur noktasına getirecek olsaydık, bugüne kadar niye gerçekleşmedi Mumcu şimdi ders saatini artırsa sorun çözülecek mi .. 
     Öncelikle bu şekilcilikten kurtulmak gerekir. AKP bu konuda ne kadar güven vermiyorsa, YÖK de o kadar şaibeli. Üniversitelerin Atatürkçülük ve laiklik konusunda tartışmalı noktaya gelmeleri, YÖK döneminde olmadı mı Bir bir görevden alınan rektörleri YÖK atamadı mı Anadolu’daki üniversitelerin birilerinin kalesi olmasına YÖK seyirci kalmadı mı 
     Bu konuda tartışmaya katılacakların, futbol taraftarı olmanın ötesine geçmesi gerekir ki üniversitelerin bir kazanımı olsun. Yoksa kısır tartışmalar, üniversitelere daha çok zarar vermenin ötesinde bir işe yaramaz... 
     
Art niyet mi, acemilik mi      Taslakta öylesine tutarsızlıklar var ki acemilikten mi yoksa art niyetten mi kaynaklanıyor, belli değil. Umarız acemiliktendir. 
     Evet, onca laftan sonra sıra geldi taslaktaki eleştirilere Bir bir ele alalım 
     YÖK’ün yetkileri YÖK yasası çıktığı günden bugüne çok evrim geçirdi. Üzerinde biraz daha tadilatta yarar vardı. Ama öylesine bir restorasyon yapılmaya çalışılıyor ki, tıpkı İstanbul’daki tarihi yalıların, köşklerin yakılıp yerine içi beton, dışı ahşap köşk kandırmacasına benziyor. YÖK’ün 20 yıl boyunca kazanılmış artı değerleri vardı. Onlar korunabilinirdi. Ama hepsi birden yok sayılmış. Çok yazık. 
     Mevcut taslak, hocalara özgürlük sloganı ile ortaya çıkarken, cumhurbaşkanının yetkilerine sınırlama getiriyor ki bu çok yanlış. Atayacağın üyeleri, sadece şunlar arasından seçebilirsin dayatması getiriliyor. Sanki o kimi atayacağını bilmiyor... 
     YEK’in yapısı, mevcudu da aratacak cinsten. Siyasetin güdümüne sokuluyor. Öğretim üyeleri ve eğitim sendikalarından üye yok ama işçi ve patronlardan var. Enteresan. 
     Mevcut taslağa göre, ikinci dönem rektörlük yapanların tamamı gidiyor. İlk dönem yapanlar bile seçime giremeyebilir. Böylesine bir tasfiye, art niyet kuşkularını artırıyor. Seçimle gelen rektörün yetkileri tırpanlanıyor. Dekan atayamıyor. O halde bakanlar da seçim ile gelsin. 
     Özetin özeti Üniversiteler üzerinde oyun oynamaya kimsenin hakkı yok. Değiştirmek isteyenler kadar, savunuyor gözükenlerin de. Yanlışları sıralamaya yarın da devam edeceğiz. 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
