<DOC>
<DOCNO> 103246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/guncel/gun06.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı PTT, sorun çıkardı 
</HEADLINE>
<TEXT>

Genel müdürün 2023’e yazdığı mektup, 4 günde teslim edildi. Ailesi, "İntihar edecek" diye panikledi 
     Van’da yayın yapan yerel bir televizyon ve radyonun genel müdürü Orhan Özdülkar, "2023’e Mektup" kampanyası kapsamında kendi için yazdığı mektubun postalandıktan 4 gün sonra ailesinin eline geçmesiyle zor anlar yaşadığını bildirdi. 
     Özdülkar, "2002’de yaşadığım bütün sıkıntıları, özellikle ailemle ilgili acı olayları kaleme aldıktan sonra mektubun üzerine Kilis’teki evimizin adresini yazdım ve postalanmak üzere PTT’ye gönderdim" dedi. Özdülkar, mektubun 4 gün sonra Kilis’te yaşayan ailesinin eline geçtiğini ve annesi tarafından okunduğunu dile getirerek, şöyle konuştu "Annem yazılanları okuduktan sonra baygınlık geçirmiş. Mektupta özellikle annemin okumaması gereken satırlar vardı. Mektubu 2023’te okuması halinde hiçbir sakınca yoktu ama hemen okumaması gerekiyordu." 
     



 GÜNCEL 




















</TEXT>
</DOC>
