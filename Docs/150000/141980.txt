<DOC>
<DOCNO> 141980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun07.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalıların yüzde 55'i savaştan yana... 
</HEADLINE>
<TEXT>

     New York Times gazetesiyle CBS televizyonu tarafından ortaklaşa yapılan bir kamuoyu araştırması, Amerikalıların yüzde 55'inin Irak Devlet Başkanı Saddam Hüseyin'i devirmek için askeri harekata girişilmesine destek verdiğini ortaya koydu. 
     ''ABD'nin, BM onayı olmadan Saddam Hüseyin'i devirmek için askeri harekata girişmesini onaylıyor musunuz '' sorusuna, Amerikalıların yüzde 55'i olumlu oy verirken, yüzde 41'i karşı çıktı. 
     Bir soru üzerine halkın yüzde 44'ü harekata derhal başlanması gerektiğini söyleyerek, yüzde 52'si denetçilere süre tanınmasını istedi. 
     ''Saddam'ın iktidardan uzaklaştırılması Amerikan askerlerinin yol açacağı kayba değer mi '' sorusuna ise yüzde 50 ''Değer'' yanıtını verirken, yüzde 43 değmeyeceğini bildirdi, yüzde 7'lik kesim ise bu soruya yanıt vermemeyi tercih etti. 
     Halkın yüzde 45'i ''diğer liderlerin Başkan George Bush'a saygı duyup duymadığına'' ilişkin bir soruya olumlu yanıt verirken, yüzde 45'i saygı duymadığını belirtti. 
     





</TEXT>
</DOC>
