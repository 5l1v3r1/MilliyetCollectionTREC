<DOC>
<DOCNO> 100425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/guncel/gun11.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan çocuklar Kardeşlik Parkı’na 
</HEADLINE>
<TEXT>

     Afganistan’ın başkenti Kabil’de görevli Türk askerlerinin inşa ettiği çocuk parkı, Uluslararası Güvenlik Destek Gücü ISAF Komutanı Tümgeneral Hilmi Akın Zorlu ve Afgan yetkililerin katıldığı bir törenle açıldı. "Türk - Afgan Kardeşliği Parkı"nın açılış töreninde konuşan Tümgeneral Zorlu, "Türk - Afgan dostluğu ve kardeşliğinin uzun bir tarihsel geçmişi bulunduğuna" dikkat çekerek şöyle konuştu "Her iki ülke çocuklarının kardeşliğe yeni bir ivme kazandıracağına olan inancım tamdır. Bu park ISAF kapsamında icra edilen Türk sivil - asker işbirliği projelerinden biri olarak 23 yıl süren savaş dönemlerinde, oyuncaklar yerine silahlarla oynamış olan Afgan çocuklarına Türk askerinin bir armağanıdır. " 
     



 GÜNCEL 















</TEXT>
</DOC>
