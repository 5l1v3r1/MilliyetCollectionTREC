<DOC>
<DOCNO> 112527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/siyaset/siy08.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah sizi eksik etmesin’ 
</HEADLINE>
<TEXT>

     Fotoğraf Ahmet Dumanlı 

     Cumhurbaşkanı Ahmet Necdet Sezer, Tarabya’daki Huber Köşkü’ne giderken, İstinye’de bazı vatandaş ve balıkçı esnafının sevgi gösterisiyle karşılaştı. Bunun üzerine makam aracını durdurarak, eşi Semra Sezer’le birlikte balıkçı esnafının yanına giden Sezer, "hayırlı işler" dileğinde bulundu. Mustafa Çelik, Sezer’e, arka tarafta lokantasının bulunduğunu ve öğle yemeğini birlikte yemeyi teklif etti. Bu teklife teşekkür eden Sezer, kendisine verilmek istenen balıkları da kabul etmedi. Bazı vatandaşlar Sezer’e, "Allah sizi başımızdan eksik etmesin. Sizin gibi bir cumhurbaşkanımız olduğu için ne kadar sevinsek azdır" diye seslendi. Sezer otomobiline binerken esnaflar, "Bu memleket sizinle gurur duyuyor" diye slogan attı. 
     
     



 SİYASET 













</TEXT>
</DOC>
