<DOC>
<DOCNO> 126933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/spor/aspo.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BAŞKAN'IN GÖZYAŞLARI 
</HEADLINE>
<TEXT>

Özhan Canaydın, bir gün bile koruma ihtiyacı hissetmediğini, ancak emniyetin kendisine bir araba ve üç polis verdiğini söyledi. Canaydın, "O gece, ben bu hallere düşecek adam mıyım diye ağladım" dedi 
     Basına eleştiri 
     GALATASARAY Başkanı Özhan Canaydın, Işık Sigorta’nın düzenlediği 11 Altın Adam yarışmasının jüri toplantısında çarpıcı açıklamalar yaptı. Canaydın, daha önce olduğu gibi fair - play konusunda medyadan destek alamadığını söyledi. Başkan, sorunların Fenerbahçe - Galatasaray maçında başladığını belirtti ve "Vilayet bizi acilen, yoldan topladı. Çok ciddi ihbarlar var, ölecek insanlar var, hatta isimleri bile belli’ dediler. Ama sonra ne oldu, Başkan, Fenerbahçe Başkanı’nın elini sıktı, taraftarına sahip çıkmadı diye manşetler atıldı" dedi. 
     
     Başkan uyardı’ 
     CANAYDIN, 6 - 0’lık maçta Ortega’nın golünden sonra 75 santim arkasında oturan Fenerli bir yöneticinin çılgınca tezahürat yaptığını hatırlattı. Başkan, "Ama Aziz Başkan Kendine gel. Misafirlerimiz var, onları rencide etme’ dedi. Ben insanım, sporcuyum, Galatasaraylıyım, ama Fenerbahçeli’nin, Beşiktaşlı’nın da benim gibi düşündüğüne inanıyorum" diye konuştu. Canaydın yine basını eleştirerek, "Bütün silah basında. Biz ellerimizi kaldırdık, siz de melül melül bakıyorsunuz. Lütfen destek verin. Hep beraber bu terörü kaldıralım" ifadesini kullandı. 
     
     Hedef gösterdiniz’ 
     BAŞKAN, emniyete, azılı taraftarları, kendilerinin çözeceğini bildirdiklerini, ancak ters tepki aldıklarını belirtti. Canaydın, "Zamanını biliriz dediler. Ve taraftarları içeri aldılar. Kendileriyle, aileleriyle konuştum, avukat tuttum. Ertesi gün ne oldu biliyor musunuz, bir gazetede Canaydın ateşledi’ başlığı atıldı. 60 yaşına geldim. 2000 çalışanım var, bir gün bile koruma taşıma ihtiyacı hissetmedim. Ama emniyet bana bir araba ve üç polis verdi. Aynı gece Ben bu hallere düşecek adam mıyım’ diye ağladım. Beni hedef gösterdiniz" diye konuştu. 
     
     Yönetim ihbar etti ’ 
     CİM-BOM’UN patronu, polisin "Yöneticilere de sıra gelecek" sözünü kullandığını doğruladı. Başkan, "Tutuklu taraftarlardan laf alabilmek için, Sizi yönetim ihbar etti’ denildi. Taraftar da kızacak ya, bize başkan para verdi, şundan bilet aldık, bundan bilet aldık diyecekler" diye konuştu. Özhan Canaydın, "Basının gözü önünde olduğumuz için transferleri yüzde 100 tutturmak zorundayız. Real Madrid’e bakın, o kadar transfere rağmen, durumları ortada. Allah korusun, üç büyükler, Real’in yerinde olsaydık, Afrika’da Ümit Burnu’na kaçmamız gerekirdi" dedi. 
     
     Transferler hocadan’ 
     CANAYDIN, Terim göreve gelmeden önce, bir basın kuruluşunun anketinden yararlandıklarını ve yüzde yüz Terim’in adının çıktığı da vurguladı. Başkan şöyle devam etti "İlk büyük transferimiz Terim hocadır. O gelince, transferde bazı oyuncuları teklif etti. Galatasaray’daki transferleri hocamız yapmıştır. Biz de kendisine iyi isimler lanse ettik. Ama, yeni takım kurulurken, hoca tercihini kendi yapmıştır. Ayrıca transfer ücretlerini takside bölerek, yabancı-yerli çekişmesini önledik." 
     



 SPOR 

























</TEXT>
</DOC>
