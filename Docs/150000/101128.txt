<DOC>
<DOCNO> 101128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/akyol.html </URL>
<DATE> 2002/08/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Politikacı Derviş 
</HEADLINE>
<TEXT>

     DERVİŞ Başbakan Ecevit’le görüşmeye giderken herkes istifasını vereceğini sanıyordu. En yakın arkadaşlarına bile istifa edeceğini söylememişti. Çünkü bu görüşmede Ecevit’e istifasını vermeyecekti. 
     Hafta içinde Ecevit, birkaç defa Derviş’i istifaya çağırdığı halde o "gittiği yere kadar götüreceğim" diyerek uzun süre istifa etmeyeceği izlenimini veriyordu. 
     Bu belirsizlik hem piyasalarda tedirginlik yaratıyordu, hem onun siyasi kararını bekleyenlerde bıkkınlık 
     - Bu kadar kararsızlık fazla Ne yapacaksa yapsın artık 
     Bu sütunda ben 7 Ağustos gününde, Kemal Derviş’in istifa konusunda IMF İcra Kurulu’nun toplantısını ve Türkiye’ye verilecek 1.6 milyar doların kesinleşmesini beklediğini, bunu olumsuz etkilememek için istifa etmeyecekmiş gibi davrandığını yazmıştım. 
     Öyle oldu. IMF toplantısı yapıldı, Türkiye’ye verilecek 1.6 milyar dolar kesinleşti. Derviş birkaç gün içerisinde istifasını verecek... Onu artık istifa etmiş, politikaya girmiş sayabiliriz. 
     
     KESİNLİKLE ben demiştim’ havasıyla yazmıyorum bunları. Özel bir istihbarat’ım da yoktu. 
     Derviş’in karakterini dikkate alarak bunları yazmıştım. 
     Üç hafta kadar önce Derviş’le uzun bir sohbet imk nım olmuştu. Orada "sorumluluk duygusu" son derece güçlü bir Derviş görmüştüm. 
     IMF toplantısının önemli olduğunu belirtmişti. Ekonomiyi yüzüstü bırakıp gidemeyeceğini söylemişti. YTP’ye katılma konusunda "kesin ama zamanlamasını ekonomiye göre yapacağım" diyordu. 
     İstifa edeceği ana kadar bunu kimseye söylememesi de IMF’nin Türkiye lehine alacağı karar dünya lem önünde kesinleşmeden önce ekonomiyi olumsuz etkilememek için özen göstermesiydi. 
     IMF bu kararı alıp, hatta "Derviş’in ayrılması Türk ekonomisini olumsuz etkilemez" açıklamasını yaptıktan sonra, artık iç piyasalar da, dış piyasalar da Derviş’in istifasından o kadar olumsuz etkilenmezdi. 
     Bu optimal zamanlama’yı yaparak birkaç gün içinde istifa ediyor... 
     
     PİYASALAR nasıl etkilenir .. 
     Ufak dalgalanmalar da olsa kimse yeni bir fırtına beklemiyor. 
     Diyenler olacaktır ki 
     - Keramet Derviş’te değilmiş işte gitti, kıyamet kopmadı 
     Ama, Derviş, ekonomik reformlarda ve bu reformlar için gereken 30 milyar dolar civarındaki dış kaynağın sağlanmasında çok önemli bir rol oynamıştır. Ekonomi çevrelerinin Derviş’ten beklentisi, seçimden sonra da ekonomiyi götürmesidir. 
     Derviş artık politikacıdır ve politikanın icaplarını yerine getirmek zorundadır. Saygın bilim adamı Erdal İnönü’nün yaptığı gibi, politikayı bütün varlığıyla benimsemeyip sırf bir "ödev" gibi yürütmeye kalkarsa sonuç alamaz 
     Öte yandan, Derviş’in katılacağı YTP, "Beyaz Türkler hareketi", yani elitist, halktan kopuk bir hareket olursa başarısızlığa uğrar. 1950’lerde Menderes, 1960’larda Demirel, 1970’lerde Ecevit, 1980’lerde Özal geniş kitlelerin ekonomide ve duygular dünyasındaki itiraz ve umutlarını temsil ederek "büyük hareket" yaratabilmişlerdir. 
     Sosyolojik bir terimle, dar "merkez"in değil "merkezöle geniş "kenar"ın taşranın entegrasyonunu savunan bir hareket... 
     Türkiye, kim yaparsa, böyle bir hareketi bekliyor. 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
