<DOC>
<DOCNO> 128266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun15.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, bin Filistinliyi mahkemeye bile çıkartmadan tutukluyor 
</HEADLINE>
<TEXT>

     İsrail'in 1007 Filistinliyi mahkemeye bile çıkarmadan cezaevlerinde tuttuğu bildirildi. 
     İsrail insan hakları örgütü B'Tselam tarafından bugün Kudüs'te yapılan açıklamada, 1000'den fazla Filistinlinin idari tasarruf sonucu tutuklandığı, bu insanların ne mahkemeye çıkarıldığı, ne de kendilerine bir suç isnat edildiği belirtildi. 
     Örgüt, Filistinlilerin ya derhal serbest bırakılması ya da onlara savunma hakkı tanınarak yargılanma olanağı sağlanmasını istedi. 
     İsrail'deki bu idari uygulama, herhangi bir kişinin 6 ay boyunca mahkemeye bile çıkarılmadan tutuklanmasına, bu sürenin uzatılmasına olanak veriyor. Bu süre içinde sanığa da, avukatına da hiçbir şey bildirilmiyor. 
     Tutuklanmak için mahkeme kararı da gerekmiyor. Bir askeri yetkilinin emir vermesi yetiyor. 
     





</TEXT>
</DOC>
