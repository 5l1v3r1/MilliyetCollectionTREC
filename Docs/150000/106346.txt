<DOC>
<DOCNO> 106346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/spor/spo00.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DAHA İLERİ 
</HEADLINE>
<TEXT>

Teknik Direktör Şenol Güneş, farklı galibiyeti kolektif bütünlüğe bağladı, bunu devam ettirerek, mükemmele ulaşmaya çalışacaklarını ifade etti 
     ŞENOL Güneş, iyi mücadele verdiklerini, mükemmeli yakalamaya çalışacaklarını ifade etti. Sakaryaspor’un geçirdiği trafik kazasının üzüntüsüyle maça çıktıklarını belirten Güneş, "İyi bir başlangıç yapmak istedik, bunu başardık. 90 dakika rakibini boğan bir futbol ortaya koyduk. En iyisini yakalamak zorundayız. Mükemmeli arıyoruz" diye konuştu. 
     FARKLI galibiyetin temelinde kolektif futbolun yattığını kaydeden Milli Takım Teknik Direktörü, taraftarların derbi tartışmalarına da tepki gösterdi. Güneş, "Hiçbir kulüp Milli Takım’ın üzerinde olamaz. Bazı şeyleri aşmalıyız. Maç oynanırken bu tür şeylerin yaşanması hoş değil. Biz hem seyircimiz, hem de futbolumuzla örnek olmalıyız" dedi. 
     
     Toplu sonuçlar 
     1.GRUP 
     Kıbrıs R.K. - Fransa 1 - 2 
     Slovenya - Malta 3 - 0 
     2.GRUP 
     Norveç - Danimarka 2 - 2 
     Bosna Hersek - Romanya 0 - 3 
     3.GRUP 
     Avusturya - Moldova 2 - 0 
     Hollanda - B.Rusya 3 - 0 
     4.GRUP 
     Letonya - İsveç 0 - 0 
     San Marino - Polonya 0 - 2 
     5. GRUP 
     Faroe Adl. - İskoçya 2 - 2 
     Litvanya - Almanya 0 - 2 
     6.GRUP 
     Ermenistan - Ukrayna 2 - 2 
     Yunanistan - İspanya 0 - 2 
     8.GRUP 
     Hırvatistan - Estonya 0 - 0 
     Belçika - Bulgaristan 0 - 2 
     9.GRUP 
     Finlandiya - Galler 0 - 2 
     Azerbaycan - İtalya 0 - 2 
     10.GRUP 
     Rusya - S.İrlanda 4 - 2 
     
A.Sami Yen’de matem      SAKARYASPOR kafilesinin geçirdiği trafik kazası galibiyet sevincini gölgeledi. Karşılaşma öncesi bir dakikalık saygı duruşunda bulunuldu. Tribünler, "Sakaryaspor" ve "Acınızı paylaşıyoruz" temposunu tuttu. Oyuncular da sahaya siyah bantla çıktı. Polonyalı gözlemci Oleszek’in saygı duruşu için "UEFA’ya sormam gerek" demesine rağmen İspanyol Nieto’dan izin alındı. 
     BAŞKAN Haluk Ulusoy, "Bugün futbolcularımız hem Sakaryaspor için, hem de Türkiye için oynadılar" diye konuştu. UEFA Asbaşkanı Şenes Erzik, "Yaraların sarılması kolay olmayacak" ifadesini kullandı. Şenol Güneş, "Acımız büyük" derken, Kaptan Bülent de takım arkadaşları adına, "Ölenlere Allah’tan rahmet diliyoruz. Türkiye’nin başı sağolsun" açıklamasını yaptı. 
     



 SPOR 





























</TEXT>
</DOC>
