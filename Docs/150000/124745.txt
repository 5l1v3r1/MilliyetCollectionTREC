<DOC>
<DOCNO> 124745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/altan.html </URL>
<DATE> 2002/12/15/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Hesabını bilmeyen çavuşlar, kıçını avuçlar 
</HEADLINE>
<TEXT>

     Yıllık adam başı ulusal geliri 18 bin dolar olan Güney Kıbrıs Rum’u, şimdi artık "Avrupa vatandaşı" da oldu. 
     Ya Ankara’dan sessizce gönderilen yardımlarla, adam başına düşen yıllık ulusal geliri 3 bin dolar olan Kuzey Kıbrıs Türk’ü ne oldu 
     Eskiden hastalara, şifa niyetine içine Arapça yazılı bir dua konmuş, bir bardak su içirilirdi. 
     Kuzey Kıbrıs Türkleri de, "Avrupa vatandaşı" olmak yerine, kendilerine bir bardak soğuk su ikram edecek yöneticilerinin önünde, manevi kuyruk oldu. 
     Kuzey Kıbrıs Türklerine bir bardak soğuk su... 
     İçine de bari Orhan Veli’nin ünlü dizesini koysalar 
     "Yazık oldu Süleyman Efendiye" 
     
     Nasreddin Hoca’ya, Kopenhag zirvesinde yeni iktidarımızın izlediği tutum hakkındaki düşüncesini sordular. 
     Hoca, Can Dündar’ın dünkü yazısından üç beş satır okudu 
     "Türkiye çok çabaladı, ama yanlış oynadı. 
     Bir defa, Avrupa’daki müthiş Amerikan antipatisini göz ardı ederek AB kapısını ABD’yle zorladı. Rest çekti. 'Siz kaybedersiniz’ diye tehdit etti. 
     ... Hem bu dayılanma’ politikası, hem dayımızın’ arkalaması, tam ters tepti. Avrupa, Türkiye üzerinden, işine burnunu sokan ABD’yi de cezalandırdı. 
     İkincisi biz üstümüze düşeni yaptık’ deyip kendine 2003 gibi zor bir hedef koyarak neticedeki hayal kırıklığını hazırladı. Unutmamalı ki, Kriterlerin çoğunu yerine getirdik’ diyen lider, bizzat ülkesinde siyasal yasaklı’ olduğu için başbakan sıfatıyla konuşamıyor, kendi sözlerinin canlı tekzibi gibi ortada dolaşıyordu." 
     Ve Hoca, şair Eşref’ten bir de bir dize ekledi 
     "Çelebi böyle olur bizde de konser dediğin" 
     
     Kuzey Kıbrıslı bir iktidar siyasetçisine 
     - Politikacılar halkı genellikle aslana, kaplana, kurda, kartala benzetirler. Siz neye benzetiyorsunuz Kuzey Kıbrıs halkını, diye sordular. 
     İktidar siyasetçisi 
     - Üzüme, dedi. 
     - Neden 
     - Çünkü bizler ve Ankara’dan gelen bazı yandaşlarımız, keyif çatmak için her ikisinin de, ezip suyunu çıkarıyoruz. 
     
     Gerek Mehmet Ali Birand, gerek Murat Belge, kibarca yeni iktidarımızın Kopenhag zirvesinde sergilediği akortsuzluklarla, üslupsuzluktan söz ediyordu. 
     Örneğin Murat Belge dünkü yazısını şöyle bitiriyordu 
     "... var olan yasaların antidemokratik niteliğinden çok, birtakım sorumluluk mevkilerinde bulunan kişilerin, bunlar üstünde konuşmasının üslubu önemli. İyi niyet olduktan sonra, yasanın antidemokratik olanı değiştirilir. Ama o üslup, sittin sene değişmez." 
     O üslup nasıl bir üslup diye sorarsanız bir marangozun henüz tezgahında rendeden geçirmediği ham malzemesinin kendine özgü üslubuna benzer bir üslup denebilir. 
     Acaba bunu Fransız Başkanı Chirac da çakmış mıydı, kimbilir 
     Hadi neyse, hep bir ağızdan, hep beraber 
     - Türküm, doğruyum, çalışkanım... 
     
     Şair Nerval’in ünlü bir sözü vardır "Cehalet öğrenilmez".. 
     Ressam Çallı da, Ankara’da bir Karpiç akşamında şöyle demişti 
     - Bu kadar cehalet ancak tahsil ile mümkündür. 
     Rahmetli babam da şöyle derdi 
     - Hem bilmiyor, hem bilmediğini bilmiyor. 
     Sanırım bizim Cumhuriyet dönemi, "cehalet" üstüne yapılmış saptamalardan kurnaz bir sentez çıkardı, "poz ve kasılma her türlü cehaleti maskeler" diye... 
     Cumhuriyetçilerin bu eski formülü, genç kuşaklara da bulaştı mı acaba 
     Şayet bulaştıysa, Avrupa vatandaşlığına sığamayacak kadar, kasılmasalar bari... 
     
     Bir dörtlükle bitirelim yazıyı 
     AB’li olmak için posta koyup dünyaya, 
     Kopenhag zirvesine diktik bayrağımızı. 
     Gerçeklik kazandırdık bizim mahut rüyaya, 
     Şimdi artık AB’ce içelim rakımızı. 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
