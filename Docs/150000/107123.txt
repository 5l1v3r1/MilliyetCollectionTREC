<DOC>
<DOCNO> 107123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy09.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP listelerini baraj zayıflattı 
</HEADLINE>
<TEXT>

Güneş Taner, Işın Çelebi ve Yaşar Eryılmaz listeye giremedi. Işıkara, İstanbul 3. Bölge 3. sırada... 
     Seçimlerin ertelenmesi ve hükümet değişikliğine odaklanan ANAP’ta aday listeleri, bir süredir istifalarla iyice su üstüne çıkan erimenin izlerini taşıyor. Aday olmayacağını açıklayan Bülent Akarcalı, Kamran İnan, İlhan Aküzüm ve Şadan Tuzcu listelerde yer almadı. 
     Genel Başkan Mesut Yılmaz son anda partiye geri dönen Giresun’un iki milletvekili Rasim Zaimoğlu ile Burhan Kara’ya da listesinde yer vermedi. 
     Diyarbakır Milletvekili Sebgetullah Seydaoğlu’na da listelerde yer verilmedi. Güneş Taner, Işın Çelebi ve Yaşar Eryılmaz da listelerde yer bulamadı. Yılmaz, son anda yaptığı transferlerden sadece YTP’li Ali Tekin’i Adana ikinci sıraya koydu. 
     Malatya Bağımsız Milletvekili olarak parlamentoya giren Ahmet Özal, İstanbul 2. Bölge 1. sıraya taşındı. Ahmet Mete Işıkara 3. bölge 3. sırada aday listelerinde yer aldı. Cumhur Ersümer Çanakkale birinci sıradaki yerini korudu. Yargıtay eski Başkanı Sami Selçuk Ankara 2. bölge 1. sıradan aday gösterildi. Mesut Yılmaz, Rize’den aday oldu. 
     
     



 SİYASET 
















birinci sırada 








</TEXT>
</DOC>
