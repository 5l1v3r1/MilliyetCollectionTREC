<DOC>
<DOCNO> 117752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun08.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bengaldeş'te gözaltında 21 ölüm... 
</HEADLINE>
<TEXT>

     Bangladeş'te güvenlik güçlerinin ülke çapında yürüttüğü ''suçla mücadele'' operasyonları sırasında 21 kişinin gözaltındayken öldüğü bildirildi. 
     Güvenlik yetkilileri, gözaltında ölümleri kabul ettiler, ancak bunların çoğunun kalp krizinden kaynaklandığını bildirdiler. 
     Ölenlerin yakınları, muhalefet ve insan hakları örgütleri ise gözaltına alınanlara işkence yapıldığını iddia ediyorlar. 
     Amerikan yönetimi, Bangladeş'te insan hakları ihlalleriyle ilgili haberlerden kaygı duyduğunu bildirerek, Halide Ziya hükümetinden tartışma yaratan bu operasyonlara derhal son vermesini geçen hafta istemişti. Ziya hükümeti ise bu çağrıya kulak tıkayarak, operasyona katılan yaklaşık 40 bin askeri 6 bin askerle dün takviye etmişti. 
     Yetkililere göre, 17 Ekim'de başlayan operasyonlarda 4500'den fazla kişi tutuklandı. 
     





</TEXT>
</DOC>
