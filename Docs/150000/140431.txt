<DOC>
<DOCNO> 140431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/gun20.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek ihmal davası 
</HEADLINE>
<TEXT>

Şanlıurfa’da kopan gerilim hattına basarak kolunu ve ayak parmaklarını kaybeden iki kişi tazminat istiyor... 
     Şanlıurfa Siverek’e bağlı Şekerli köyü Keş mezrasında TEDAŞ’a ait kopan yüksek gerilim hattına basarak kolunu ve ayak parmaklarını kaybeden iki kişi suç duyurusunda bulundu. Aynı olayda bir arkadaşlarını kaybeden mağdurlar, kurumdan tazminat talebinde bulunacak. 
     Keş’te oturan Mahmut Baş, Ahmet Aslan ve Sinan Çağlayan, üç ay önce kaybolan koyunlarını ararken kopan yüksek gerilim hattına basarak yaralandı. Baş bir süre sonra öldü, Aslan’ın sağ kolu dirseğinden, Çağlayan’ın da sağ ayak parmağından üçü kesildi. 
     Çok mağdur olduklarını ve tedavilerinin yeni tamamlandığını belirten Aslan, şunları söyledi "Bir arkadaşımız öldü. Sinan ve ben iş göremez duruma geldik. Bu nedenle TEDAŞ hakkında suç duyurusunda bulunduk. Kurumdan maddi ve manevi tazminat talebinde de bulunacağız. Amacımız bu tür olayların başkasının da başına gelmesini engellemek. Hakkımızı sonuna kadar arayacağız." 
     



 GÜNCEL 


















</TEXT>
</DOC>
