<DOC>
<DOCNO> 122448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yazar/yilmaz.html </URL>
<DATE> 2002/12/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TOBB Başkanı Önce birleşme 
</HEADLINE>
<TEXT>

     Bir yorumla söze girdi "DYP köklü bir parti. Ölüsü bile yüzde 10 ediyor." Türkiye Odalar ve Borsalar Birliği TOBB Başkanı Rifat Hisarcıklıoğlu bu cümleyi, "Merkez sağda beklentiniz nedir" sorum üzerine etmişti Brüksel - İstanbul hattında. 
     Sorum kasıtlıydı. Geçtiğimiz hafta Brüksel’e çıkarma yapan TOBB başkanlarından edindiğim, "Hisarcıklıoğlu’na DYP’nin başına geçmesi için teklif götürdük" bilgisi etrafından dolaşıyordum. 
     Hisarcıklıoğlu da teklifi alalı henüz birkaç saat olmuştu. Merkez sağ üzerine konuşmayı sürdürdük. 
     Genel bir analiz yaptı, "Adaylar açıklandıktan sonra, birleşmenin sağlanmasını beklemek durumu güçleştirir." 
     
     AKP’yi izleyelim 
     Siyaset sahnesinde, merkez sağın iki büyük partisi ANAP ve DYP’nin boşalttığı alan yeni lider arayışına işaret ediyor. 
     Hisarcıklıoğlu "boşluk" saptamasının doğruluğundan o kadar emin değil. 
     "AKP’nin merkez sağın partisi olup olmayacağı belli değil" diyor. 
     Hisarcıklıoğlu merkez sağdaki oluşuma temkinli yaklaşıyor diyebiliriz. 
     Bundan birkaç ay önce de kendisiyle böyle bir sohbetimiz olmuştu "Göreceksiniz, siyasete girmeyeceğim" demişti. 
     Elimdeki birkaç veriye dayanarak diyebilirim ki, Hisarcıklıoğlu bugün DYP’ye girmeyeceğini açıklayacak, hatta dedim gitti 
     Hisarcıklıoğlu ile dün de görüştüm, "Başkanlarımla, eşimle, dostumla görüşmeden karar açıklamam" diyor. 
     Bir gecede DYP’ye gidilir mi 
     
     Ağar’ı sökemezsin 
     Hisarcıklıoğlu’nun DYP’ye girmesini TOBB yönetiminden isteyenler var. Bu da çok doğal, çünkü TOBB’dan DYP milletvekili aday sayısı 25’i buluyordu... 
     TOBB tabanı da DYP’ye yakın. 
     Ancak Hisarcıklıoğlu’nun başkanlık koltuğuna oturduğu günden bugüne aldığı tutum siyaset üstü kalabilmek. 
     TOBB’dan Hisarcıklıoğlu’nu DYP’ye taşımak isteyenlerin sözleri şöyle 
     "Mehmet Ağar genel başkan olursa, bir daha DYP’nin başından jiletle kazısan gitmez. Ne İlhan Kesici, ne de Ağar partiyi yüzde 30 - 40’lara taşıyamaz. Hisarcıklıoğlu daha sonra gelmek isterse geç olur." 
     Tansu Çiller nerede duruyor 
     Çiller, Ağar’ın dışında bir yerde duruyor ve bu yönde lobi yürütüyor ve böyle bakıldığında yolu Kesici’ye düşüyor. 
     DYP İstanbul eski İl Başkanı Süleyman Soylu ve Ankara İl Başkanı Hikmet Özer’in başını çektiği ekip, Kesici’den yana tavrını koyuyor. 
     Cem Boyner, Hisarcıklıoğlu, Mehmet Ali Bayar gibi isimleri tartıştıktan sonra Kesici de karar vermelerine etkili olan durumu da şöyle özetliyorlar 
     "ANAP’tan geldi, birleşme için bizim attığımız büyük adım Kesici’yi genel başkan yapmak olacak." 
     Ağar’ın seçim kazanması önemli bir puan gibi gözükse de, etrafından yana şikayetler büyüyor. Celal Adan, Mümtaz Yavuz gibi isimlerin Ağar’ın yanında olmasına içerleyenler az değil. 
     
     Susurluk endişesi 
     Bir etkili cümle de Kesici cenahından "10 yıl Çiller’in malvarlığıyla uğraştık, 10 yıl da Susurluk’la mı uğraşacağız " 
     DYP’de ağır top kaldı mı 
     DYP bir milletvekili adayının yorumu 
     "Eskilerin yeri doldurulmadı, kendimiz gibi birilerini arıyoruz..." 
     9. Cumhurbaşkanı Demirel ne yapıyor "Karışmam" diyormuş. 
     DYP’li milletvekili adayı, "Demirel olmazı oldurmaya çalışmaz" yorumunu yapıyor. 
     DYP’nin Sedat Bucak ile Urfa’da izlerini silmeye çalıştığı, bir zamanların ağır topu Necmettin Cevheri, dün Yavuz Donat’a parti genel başkanı ölçüsünü, "Halka gidecek... Halktan geleceksin" diye koyuyor. Bu ölçü Ağar’a uymuyor mu 
     Asıl konumuza dönelim. 
     Hisarcıklıoğlu aday olur mu 
     Olmaz diye öngörüyorum nedeni de, merkez sağda boşluk kavramı üzerinde anlaşma yok ve TOBB’da iki yıl gibi uzun bir süre başkanlık etme fırsatının sürmesi... 
     Yoksa "seçilememe" değil. 
     DYP’nin er meydanı, adaylardan Aydın Menderes de dahil henüz parsellenmiş gözükmüyor. 
     
     







Hukukun liberalleşmesi 


Etiler - Taksim... 


Şahin ve Babacan’ın IMF görüşmesi 


Resmin bütünü gözden kaçmasın 


Siirt üçlemesi 


Tayyip Erdoğan solcu mu 


Milli Eğitim kaynıyor 


Çözüm ile çözümsüzlük arasında... 


Sabah ve atv böyle satılacak Allah sana, sen bana 


AB, ordu, MGK 


Yoksulluk yardımında söz Gemici’nin 


Zenginimiz de fakir, fakirimiz de fakir... 


TOBB Başkanı Önce birleşme 


</TEXT>
</DOC>
