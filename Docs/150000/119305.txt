<DOC>
<DOCNO> 119305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/magazin/amag.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar dansımı kıskanıyor... 
</HEADLINE>
<TEXT>

Ceyda Düvenci ile ilişkisini noktalayan Tan Sağtürk "Bütün kadınlar benimle ilişkiye başlamadan önce işimi ve dansımı çok seviyor, sonra da kıskanıyorlar" 
     YAŞAR ÇAKMAK 

     SON dönemde işinden çok yaşadığı ilişkilerle gündeme gelen Tan Sağtürk’ten ilginç açıklama... En uzun birlikteliğini Duygu Dikmenoğlu ile yaşayan, Pelin Batu’nun ardından Ceyda Düvenci’yle aşkı da kısa sürede biten Sağtürk, ilişkilerinin sevgililerinin işini kıskanması yüzünden kısa sürdüğünü söyledi. Tan Sağtürk, şöyle konuştu "Bütün kadınlar ilişkiye başlamadan işimi ve dansımı çok seviyorlar, daha sonra da kıskanıyorlar. Dansa ayırdığım zamanı onlara ayırmadığımı söyleyerek, ilişkiyi bitirmek istiyorlar." 
     
     Başka kadın yok’ 
     SAĞTÜRK, Ceyda Düvenci’yle birlikteliğinin Pelin Batu’nun araya girmesi yüzünden bittiği iddialarının ise doğru olmadığını belirtti. Tan Sağtürk, şunları söyledi "Süren bir ilişkimi hiçbir zaman başka bir kadın yüzünden bitirmedim. Ama son olaydan sonra nedense böyle bir söylenti çıktı. Kulağıma geldiğinde çok üzüldüm, çünkü Pelin Batu benim kadim dostumdur. Adını böyle bir şeye karıştırmaları hoş değil üzücü." 
     



 MAGAZİN 












</TEXT>
</DOC>
