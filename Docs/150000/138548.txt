<DOC>
<DOCNO> 138548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sondun09.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkın tadını gökyüzünde çıkarıyorlar... 
</HEADLINE>
<TEXT>

     Kanada'da küçük bir havayolu şirketi, gökyüzünde aşkın tadını çıkarma fırsatı sunuyor. 
     Batıdaki Whistler'de kurulu küçük şirket, yaklaşık 270 milyon TL ödeyen çiftlere yarım saat, 450 milyon TL veren çiftlere ise bir saat Pasifik üzerinde, uçakta hazırlanan özel bölümde son derece samimi bir şekilde uçmanın zevkini çıkarma şansı sunmaya başladı. 
     ''Aşk Air'' şirketini telefonla arayanlar, bir kadının ağzından, ''Yüksek Kulüp''e davet ediliyor. Reklam kaydında, ''Eşinizle, sevgilinizle doyulmaz güzelliklere sahip Pasifik kıyılarının binlerce metre üzerinde eğlenceli, güvenli, romantik ve unutulmaz bir yolculuğa çıkın...'' deniyor. 
     Şirket, şimdiye dek 75 çiftin gökyüzünde aşkın tadını çıkardığını bildirdi. Açıklamaya göre, küçük bir Cessna uçağının arka bölümü, kamp çadırı konforuna sahip yatak odası haline getirilmiş. Çiftler, seyahatlarini burada tamamlıyorlar. 
     Şirket, yoğun talep nedeniyle daha büyük ikinci bir uçağı da aynı ''sefere'' hazırlayacağını bildirdi. 
     





</TEXT>
</DOC>
