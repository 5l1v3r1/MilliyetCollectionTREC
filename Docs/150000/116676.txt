<DOC>
<DOCNO> 116676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/spor/spo15.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Nihat Kahveci sahne alıyor      İSPANYA Ligi’nde lider durumda bulunan Real Sociedad, bugün Villareal deplasmanında galibiyet arayacak. Attığı beş golle takımını zirveye taşıyan Nihat, bugün de Sociedad’ın en önemli kozu olarak sahne alacak. Zorlu mücadele saat 18.00’den itibaren TRT 3’ten naklen yayınlayacak. 
     
Motosikletçi rallide öldü      ALMAN motosikletçi Michael Seefeldt, Birleşik Arap Emirlikleri’ndeki çöl rallisinde öldü. 36 yaşındaki Seefeldt’ın ölümüne neden olabilecek bir kazanın izine rastlanmazken, yarışçının muhtemelen sıcak çarpması veya kalp krizi sonucu hayatını kaybetmiş olacağı ifade edildi. Rallinin 12 yıllık tarihinde ilk kez bir ölüm gerçekleşti. 
     
Minderde üç galibiyet      15. Dünya Büyük Bayanlar Serbest Güreş Şampiyonası Yunanistan’ın Halkida kentinde başladı. 51 kiloda Uğurun Perçin Bulgar Okot’u, 55 kiloda Zeynep Yıldırım Kazak Kaikenova’yı, 72 kiloda Zarife Yıldırım ise Norveçli Nilesen’i mağlup etti. 48 kiloda Ayşe Güneri ise ilk maçında Perulu Quispe’ye, ikinci maçında ise Rumen Badea’ya yenilmekten kurtulamadı. 
     
Pistte Kartal ambargosu      ATATÜRK’Ü Anma Atletizm Yarışları İstanbul’da yapıldı. Zeytinburnu’ndaki Kazlıçeşme parkurunda gerçekleştirilen müsabakalara ilköğretim okulları ile kulüp takımlarından 150 sporcu katıldı. Organizasyonda Beşiktaş adına yarışan sporcular 4 birincilik, 2 ikincilik ve 3 de üçüncülük elde ederek çoğu kategoride rakiplerine üstünlük kurdular. 
     



 SPOR 































</TEXT>
</DOC>
