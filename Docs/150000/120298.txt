<DOC>
<DOCNO> 120298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/ekonomi/eko05.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO’nun 50. yılında Sanayi Kongresi 
</HEADLINE>
<TEXT>

İstanbul Sanayi Odası, Sanayi Kongresi ile çok sesli bir platform oluşturmayı hedefliyor 
     EKONOMİ SERVİSİ 

     İstanbul Sanayi Odası İSO 50’nci yıl kutlamaları çerçevesinde 10 - 11 Aralık’ta "Sürdürülebilir Rekabet Gücü" konulu Sanayi Kongresi düzenliyor. 
     Kongreye çok sayıda sanayici ve akademisyenin yanı sıra Harvard Üniversitesi Uluslararası İktisat Profesörü Dani Rodrik de konuşmacı olarak katılacak. İSO’nun Türk İmalat Sanayiinin Rekabet Gücü Analizi çalışması ve MCKinsey Global Institute ile McKinsey Company İstanbul Ofisi’nin ortaklaşa gerçekleştirdiği "Türkiye’nin Ekonomik Büyümesinin Önündeki Engellerin Kaldırılması" projesinden derlenen sanayiye ilişkin bölümler de kongrede sunulacak. Kongrede, sanayiciler, üniversite ve sivil toplum kuruluşlarıyla kamu temsilcilerinin bir araya getirilerek, geniş katılımlı, çok sesli bir platform oluşturulması hedeflendi. 
     İSO 50’nci yıl çerçevesinde ayrıca "Bir uygarlık öyküsü Sanayi" isimli belgesel ve "İstanbul Sanayi Odası’nın 50. Yılında Türk Sanayi" kitabı hazırladı. 
     



 EKONOMİ 


















</TEXT>
</DOC>
