<DOC>
<DOCNO> 105368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/astro/index.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz bekleyin 
</HEADLINE>
<TEXT>

Ay küçülmeye başlarken yeni projelere girmemek gerekiyor. Süregelen işleri tamamlamak, kapatmak için de uygun bir gündeyiz. Koç’lar ev hayatındaki gelişmeleri ciddiye almalı. Koşturmacanın fazla olabileceği gündeler. İş ve ev arasında huzursuzluk olabilir. Boğa’lar bugün de verimli çalışabilirler. Yakın çevreden gelebilecek haberlerle rahat edebilirler. Kısa yolculuklar ve iletişim öne çıkıyor. İkizler parasal konularda biraz önlemci olmalı. Bazı gelişmelerin sonuçlanması için beklemede kalmak gerebilir. Aceleci olunmamalı. Yengeç bugün de hareketli gününde. Önceliklerini iyi belirleyerek hareket etmeli. Yeni adımlar dikkat çekebilir. Duygusal açıdan hassaslar. Aslan’lar dikkatli olmalı. Ellerinde olmayan nedenler, dışsal koşullar engelleyici olabilir. Yeni bir anlaşma yapmamak gerekiyor. Başak’lar geleceğe yönelik planlar yapmak için olumlu gündeler. Yeni düşünceler ve projeler söz konusu. Bununla birlikte aceleci olmamak gerekiyor. iyimserlik ağır basmakta. Terazi’ler yeni sorumluluklar ve öne çıkabilecekleri olanaklarla karşı karşıyalar. Ailevi konularda özenli olmak gerekiyor. Artan duygusallık zora sokabilir. Akrep’ler eğitim, iletişim ve zihinsel konularda başarılı olabilecekleri bir gündeler. Yeni düşünceler özellikle yabancılar değişik alternatifler sağlayabilirler. Esnek olmaları kazandıracak. Yay’lar ortaklaşa işlerde rahat hareket edebilecekler. Beklenen paralar ya da borç alacak konularında olumlu gelişmeler beklenebilir. Sürprizlere de açık olmalılar. Oğlak’lar daha iyimser olmalılar. İstedikleri dikkati çekememekten şikayetçi olabilirler. Eleştirilere karşı daha ılımlı olmalılar. Yakın ilişkilerde pürüzler söz konusu olabilir. Kova’nın daha özenli ve duygusal konularda daha açık olması gerekiyor. Zaman kaybettirici olaylar, bazı beklemeler onları sabırsız kılabilir. Balık’lar bugün de yaratıcı gündeler. Kendilerini iyi ifade edebilecekler. Çocuklarla ilişkiler ve hareket onları iyimser kılabilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
