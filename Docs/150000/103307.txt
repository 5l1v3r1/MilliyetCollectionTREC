<DOC>
<DOCNO> 103307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas11.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp asker 17 yıl sonra eve döndü 
</HEADLINE>
<TEXT>

     DIŞ HABERLER SERVİSİ 

     Vietnam’ın 1978’deki Kamboçya işgali sırasında savaşan ve çatışmalarda öldüğü sanılan bir Vietnam askeri 17 yıl sonra ortaya çıkınca ailesi şoke oldu. 
     Şu an 48 yaşında olan Nguyen Van Binh, savaş sırasında kafasından yara almış ve bu da hafızasını kaybetmesine yol açmıştı. 1980’lerin başında hastaneden çıktıktan sonra ortadan kaybolan Binh’i yıllarca arayan birliği, sonunda umudu keserek kendisini ölü ilan etti ve durumu 1985’te ailesine bildirdi. 
     
Karısı evlenmemiş      Ancak bu arada ülkenin güneyindeki çeşitli şehirlerde işçi olarak çalışan Binh’i, geçen ağustos ayında bir aile himayesine aldı. Binh de yavaş yavaş hafızasını yeniden kazanmaya başladı. Ailenin kendisini kızlarıyla evlendirmek istedikleri sırada Binh’in görüştüğü bir polis, köyünün adını hatırlamasına yardımcı oldu. 
     Bunun üzerine olaylar gelişti ve Binh tekrar evlenmemiş olan karısını, çocuklarını ve diğer aile üyelerini tanıdı. 
     



 YAŞAM 






















</TEXT>
</DOC>
