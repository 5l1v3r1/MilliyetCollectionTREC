<DOC>
<DOCNO> 112500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/guncel/gun01.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kap yemeğe muhtaç kaldık... 
</HEADLINE>
<TEXT>

Belediyelerin aşevlerine gelenlerin sayısı bu yıl ikiye katlandı... Artık sadece işsizler değil, emekliler ve ev sahipleri de kuyrukta 
     ASLI ÖKTENER İstanbul 

     Yer, Zeytinburnu Aşevi. İki yaşındaki Kader tezg hın üzerine oturmuş, makarna dolu kaba minik elini daldırıyor, hızla ağzına götürüyor. Biraz ileride emekli İsmail Gümüş 60 , elinde kapları, sırada bekliyor. Çünkü emekli maaşı, ailesinin karnını doyurmaya yetmiyor. Kalabalığın arasından 13 yaşındaki Serap Baran’ın sesi yükseliyor, görevliye acele etmesini, okuluna geç kaldığını söylüyor. 
     
     PARA YETİŞMİYOR 
     Aşevi, sabah erken saatlerden itibaren dolmaya başlıyor. Ellerde fakir k ğıtları, iki kap yemek, bir ekmek için genci, yaşlısı, hepsi kuyruğa giriyor. Hayırsever vatandaşların yemek temin ettiği aşevine artık sadece evsizler ya da eşleri işsiz olanlar değil ev sahipleri, emekliler, iş güç sahibi olanlar da geliyor. Çünkü onların deyimiyle, bu ülkede bir iş ya da ev sahibi olunsa da, artık kazanılan para ev geçindirmeye yetmiyor. 
     
     SÜREKLİ ARTIYOR 
     Zeytinburnu Belediye Başkan Yardımcısı Aydın Çığrıkçı, kriz sonrası aşevinden yardım alan kişi sayısının 400’den 2 bin 500’e yükseldiğini, bin 500 kişinin sırada beklediğini, ev sahibi olan 500 kadar kişiye de yardım ettiklerini vurguluyor. Kriz öncesi 7 bin kişiye yardım eden Gaziosmanpaşa Belediyesi Aşevi’nde bu rakam 12 bini aştı. Bakırköy ve Bahçelievler belediyelerinin aşevlerinden yemek alanların sayısıysa, binden 3 bine çıktı. Fatih Belediyesi Aşevi’nde bin kişiye yardım yapılıyor, ancak 2 bin 500 kişi de sırada bekliyor. Beykoz Belediyesi Aşevi’nden yardım alan kişi sayısı bini, Kadıköy Belediyesi’nde de 3 bin 500’ü buldu. 
     
Evin duvarlarını mı yiyelim, karnımız aç      BİRSEL ÇELİK 30 "Dört çocuğum var. Eşim bir konfeksiyonda ayda 150 milyon liraya çalışıyor. Birkaç ay önce bacağından ameliyat oldu. Çalışmadığı için dört aydır kirayı ödeyemedik. Faturalara yetişemiyoruz." 
     SERAP BARAN 13 "Deri fabrikasında çalışan babam krizde işten çıkarıldı. Bu yüzden yaklaşık bir yıldır buraya geliyoruz. Evimiz buraya uzak, yürüyerek bir saatte geliyorum. Acele etmezsem bazen okula geç kalıyorum." 
     İSMAİL GÜMÜŞ 60 "235 milyon emekli maaşı alıyorum. Ay sonunu getiremiyoruz. İki çocuğum hasta. Maaş ancak onların tedavisine, suya, elektriğe yetiyor. Karnım aç, ne yapayım, evin duvarlarını mı yiyeyim " 
     SEMA SEVİNÇ ÇAPKIN 40 "Eşim, boyacılık yapıyor. Ev bizim, yine de para yetmiyor. Ben de ara sıra evlere temizliğe gidiyorum." 
     PERİHAN ÖZBEK 12 "Babam işçi. Bu yıl iki kardeşimi okula yazdırdık. Ben parasızlıktan okulu bıraktım. Tek isteğim okula dönmek." 
     



 GÜNCEL 























</TEXT>
</DOC>
