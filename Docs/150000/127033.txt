<DOC>
<DOCNO> 127033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko32.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz mevduat hesaplarında artış kaydedildi... 
</HEADLINE>
<TEXT>

     Bankalardaki toplam döviz mevduat hesapları bir haftada 763 milyon dolar artarak, 13 Aralık itibarıyla 62 milyar 62 milyon dolara çıktı. 
     Merkez Bankası'nın geçici verilerine göre, 4 Aralık'da toplam döviz mevduat hesapları 61 milyar 299 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 550 milyon dolar artarak, 48 milyar 362 milyon dolara çıktı. 
     Yurtiçi döviz tevdiat hesapları DTH toplamı da 9 milyon dolar yükselerek, 46 milyar 756 milyon dolar oldu. Yurtdışı DTH ise 11 milyon dolar artarak 1 milyar 606 milyon dolar oldu. 
     Bankalararası interbankta döviz tevdiat hesapları ise 104 milyon dolar azalarak, 703 milyon dolar olarak gerçekleşti. 
     13-20 Aralık 2002 tarihleri arasında kredi mektuplu DTH ve süper döviz hesapları ise 173 milyon dolar artarak, 13 milyar 873 milyon dolara çıktı. 
     





</TEXT>
</DOC>
