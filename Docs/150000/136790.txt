<DOC>
<DOCNO> 136790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur04.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
100 yaşındaki Ali dede 80 yıldır sigara içiyor... 
</HEADLINE>
<TEXT>

     Samsun'un Tekkeköy İlçesi'nde yaşayan 100 yaşındaki Ali Osman Arslan, ''Bir sigara, bir kurşun'' demesine rağmen, 80 yıldır sigarasını elinden düşürmüyor. 
     Büyüklü Beldesi'nde oturan ve eşi ile 4 çocuğundan 2'si hayatta olmayan 100 yaşındaki Ali Osman Arslan, meydan okurcasına tam 80 yıldır ''Birinci'' sigarası içiyor. 
     En büyük sıkıntısının, 2 yıl önce kırılan ayağının bir türlü iyileşmemesi olduğunu, bunun dışında sağlık sorunu yaşamadığını kaydeden Ali Osman Arslan, A.A muhabirine şunları söyledi 
     ''Sigaraya askerde başladım ve bir daha da bırakamadım. Tam 80 yıldır Birinci'den başka sigara kullanmadım. 2-3 yıl öncesine kadar günde 3 paket içiyordum ama şimdi günde bir paket ancak içiyorum. Hiçbir rahatsızlığını da görmedim. Şu an tek sıkıntım, kırılan ayağım. Zaman zaman çok ağrıyor.'' Ali Dede, sigarayı çok sevmesine rağmen kimseye tavsiye etmediğini de söyledi. 
     





</TEXT>
</DOC>
