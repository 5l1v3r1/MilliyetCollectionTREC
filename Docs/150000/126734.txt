<DOC>
<DOCNO> 126734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yazar/guclu.html </URL>
<DATE> 2002/12/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Fazıl Say ve Tuluyhan Uğurlu 
</HEADLINE>
<TEXT>

     Eğitim kurumlarımız klasik Batı Müziği ile hiç bu kadar iç içe olmamışlardı. Son yıllara kadar İdil Biret ve Pekinel kardeşler Boğaziçi, Bilkent ve birkaç üniversitede daha ara sıra konserler verir, izleyici sayısı da sınırlı olurdu. Oysa son birkaç yıldır çok sıkı fıkılar... 
     Eğitimcilerimiz mi klasik Batı Müziği’ni sevdi yoksa klasik müzikçiler mi halka indi orası h l netlik kazanmış değil. Ama Fazıl Say’ı, Tuluyhan Uğurlu’yu, Gülsin Onay’ı her an her eğitim etkinliğinin içerisinde görebilirsiniz. Sevindirici hem de çok sevindirici bir durum. Umarım devamı da gelir. 
     Geçenlerde sosyetenin ve sanatçıların eğitime olan ilgisini görünce meğerse eğitim ne kadar seviliyormuş diye hayretimi dile getirmiştim. Şimdi ise meğerse klasik Batı Müziği’ni ne kadar çok seviyormuşuz da haberimiz yokmuş demekten kendimi alamayacağım. 
     Pazar ve pazartesi akşamı peş peşe Fazıl Say ve Tuluyhan Uğurlu’yu izledim. Öyle sıkı bir dinleyici sayılmam. Bu yüzden olaya müzik boyutuyla değil izleyici ve genel performans boyutlarıyla bakacağım. Yani gazeteci gözüyle. 
     Sanki popülerlik Fazıl Say’a yaramamış. İlk kez izleyen havalara girdi sanır. Dinleyici ile diyaloğu sıfır düzeydeydi. Oysa onu popüler yapan parmakları kadar mimikleri, kalemi ve diliydi. 
     Saint Joseph Lisesi Eğitim Vakfı’nın Lütfi Kırdar’daki 10. Kuruluş Yıldönümü kutlamasında sanki salonu dolduranlar hiç umurunda değildi. Geldi çaldı ve gitti. Yorumuna müthiş diyenler onca alkışa karşın bis yapmayan Fazıl Say’a kırılmadan edemediler. Sanatçı duyarlılığını anlamak zor. Oysa Say, önceki konserlerinde yüreğindeki coşkuyu dinleyenlerine de hissettirirdi... 
     Tuluyhan Uğurlu da aynı kuşağın üstün yetenekli bir diğer sanatçısı. O da Say gibi sadece çalmıyor, besteliyor da. Önceki gece AKM’de 21. Yüzyıl Eğitim Vakfı’nın 10. kuruluş yıldönümü ve ödül töreninde, kendisini uzun uzadıya dinledik. Say ne kadar soğuksa o da o kadar sımsıcaktı. Salonda kendisini büyük bir keyifle dinleyen sanatseverlerin farkındaydı. Onların keyfini gördükçe coştu. Coştukça da coşturdu. Kendi bestelediği Türk Senfonisi’nden bölümler dinledik. Fotoğraflarla sağladığı görsel şölen ayrı bir sanat şaheseriydi. Beyninde, yüreğinde, parmaklarında kopan fırtınayı, yaşadığı kadar yaşatınca memnuniyetin doruğuna çıkıldı. Sadece müziği değil kendisi de tam not aldı. 
     Her iki değerli sanatçımız da uzak yakın demeden Türkiye’nin dört bir yanına koşup duruyor. Bir piyano ve biraz da dinleyen bulduklarında yüreklerini ve parmaklarını sanatın emrine veriyorlar. Her ne kadar birine kibirli diğerine çılgın dense de eminim ki onları yakından tanıdıkça daha da çok seveceğiz... 
     
Hukuk devleti      Türkiye bir hukuk devleti olabilecek mi Anayasa değişiklikleri, AB’ye uyum yasaları, medeni kanun, af yasaları ve ardı arkası kesilmeyen yasal düzenlemeler, Türkiye’de bir şeyleri değiştirecek mi Bütün bu soruların cevabını bu konuda yoğun bir gayret içerisinde olan Adalet Bakanı Cemil Çiçek’ten alacağız. 
     Bakan Çiçek, bu gece Kanal D’de Genç Bakış’ta konuğumuz olacak. Ankara Üniversitesi Hukuk Fakültesi’nde gerçekleşecek canlı yayında öğrenci affına ilişkin son düzenlemelerin yanı sıra diğer güncel konularda da sizlerden gelen sorulara cevap verecek... 
     
     







Yüksek Öğretim Komiserliği 


2002’nin son haftası ve mini bir savaş olasılığı 


ABD korkusu... 


Stratejik bakış 


Türkiye’ye en büyük kötülük 


Çölün dişleri 


Fazıl Say ve Tuluyhan Uğurlu 


ABD neden savaş istiyor 


Savaşa ve ölüm orucuna hayır 


Yolsuzluk ve rüşvete gerçekten karşı mıyız 


Tayyip Erdoğan başbakan olsun, ama... 


Tayyip Bey’in bereketi hani nerede 


Biz de yokuz Hadi bakalım 


Üç kocalı Hürmüz 


Koç Erdoğan bir taşla beş kuş vurdu 


</TEXT>
</DOC>
