<DOC>
<DOCNO> 134011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/spor/spo04.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’a moral 3-0 
</HEADLINE>
<TEXT>

Bordo - Mavili takım, Giresunspor ile oynadığı hazırlık maçında etkili futboluyla gözdoldurdu, Fatih 2 ve Mehmet Yılmaz ile galibiyete ulaştı 
     Fatih Tekke coştu 
     TRAFİK kazası geçiren ve 9 sporcusu yaralanan Keşap Belediyespor yararına oynanan dostluk maçında Trabzonspor, 3. Lig takımlarından Giresunspor’u 3 - 0 mağlup etti. 22’de Sommers’in şutu kaleci Tufan’dan döndü. Pozisyonu takip eden Fatih topu ağlara yolladı. Golden bir dakika sonra yıldız futbolcu Giresun savunmasında yaşanan karambolu değerlendirip farkı 2’ye çıkardı. 
     
     İki farklı kadro 
     TRABZONSPOR ikinci yarıya farklı bir kadro ile çıktı. Bordo - Mavili takım, 72’de Mehmet Yılmaz’ın düzgün vuruşuyla 3 - 0’lık skora ulaştı. Öte yandan maç sonrasında Bordo - Mavili futbolculara büyük ilgi vardı. Keşap ilçesinde durdurulan otobüs çiçek yağmuruna tutuldu. Keşap Belediye Başkanı Metin Kaya tüm oyunculara çiçek verdi ve destekleri nedeniyle teşekkür etti. 
     
     Maçın karnesi 
     HAKEMLER Ali Şahin, Ferhat Kara, Ali Sayın 
     GİRESUNSPOR Tufan 5 - Selim 5 Oğuz Dk.80 , Fatih 5 , Cüneyt 5 , Koray 5 Serkan Dk.46 5 - Cihan 6 Cihat Dk.46 5 , Tacettin 5 Yunus Dk.65 4 , Şerif 4 Serhan Dk.46 5 , Hamit 5 Musa Dk.62 5 - Haluk 5 Niyazi Dk.46 5 , Şükrü 5 Bülent Dk.46 5 
     TRABZONSPOR Metin 6 - Mehmet 6 Oumar Dk.46 5 , Erman Güracar 5 Macit Dk.46 5 , Mustafa 5 Tayfun Dk.46 5 , Serkan Özsoy 6 Selahattin Dk.46 5 , Hüseyin 5 Yavuz Dk.46 5 , Hasan 5 Serkan Kılıç Dk.46 5 , Somers 6 Lee Dk.46 5 , Gökdeniz 6 Erman Dk.46 5 , Aurelio 6 Emre Dk.46 5 , Fatih 7 Mehmet Yılmaz Dk.46 7 
     GOLLER Fatih Dk.22 ve 23 , Mehmet Yılmaz Dk.72 
     
     İyi başla iyi bitir’ 
     TEKNİK Direktör Samet Aybaba, ikinci yarıya iyi başlamanın önemli olduğunu vurguladı. Aybaba, "Hatalarımızı masaya yatırdık ve çözüm ürettik. Şimdi yapacağımız tek iş düşündüklerimizi futbolumuza yansıtmak. İyi bir başlangıç yaparsak, ligi iyi bir yerde de noktalayabiliriz" dedi. 
     
     Tesislere yeni saha 
     TRABZONSPOR’UN Mehmet Ali Yılmaz Tesisleri’ndeki idman sahası tamamen sentetik çim ile kaplandı. Fransız Tarkettsommer şirketiyle birlikte sahayı yapan Saraylı firması yetkilileri tesislerin UEFA onaylı olduğunu dile getirdi. Aynı sahanın İngiltere ve Fransa’da da kullanıldığı vurgulandı. 
     



 SPOR 

























</TEXT>
</DOC>
