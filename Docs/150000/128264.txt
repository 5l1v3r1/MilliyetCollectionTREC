<DOC>
<DOCNO> 128264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun13.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur'da başörtüsü takan 11 yaşındaki öğrenci evine gönderildi 
</HEADLINE>
<TEXT>

     Singapur'da başörtüsü takan 11 yaşındaki öğrenci evine geri yollandı. 
     Hükümet yetkililerinin yaptığı açıklamada, eğitim döneminin ilk gününde okula ailesiyle birlikte giden Nuraşikin Azhar adlı öğrenci, başörtüsü taktığı için evine yollanırken, Azhar'ın başörtüsü yasağına karşı geldiği için okuldan uzaklaştırılabileceği belirtildi. 
     Nuraşikin'in babası ise kızının başörtüsü takma hakkını yadsıdıkları için yetkilileri dava edebileceğini söyledi. 
     Singapur'da, devlet ilkokullarında başörtüsü takılması yasak, ancak gençler ve yetişkinler ilkokullar dışında istediği yerde başörtüsü takabiliyor. 
     Singapur'da geçen yıl da 4 öğrenciye, başörtüsü taktığı için okuldan uzaklaştırılabileceği bildirilmiş, öğrencilerden 3'ü okuldan vazgeçerken, biri başörtüsünü çıkarmıştı. 
     Yaklaşık 4,5 milyon nüfuslu Singapur'da, nüfusun yüzde 15'ini Müslümanlar oluşturuyor. 
     





</TEXT>
</DOC>
