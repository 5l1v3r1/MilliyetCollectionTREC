<DOC>
<DOCNO> 147407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/siyaset/siy06.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlığa sözcü geliyor 
</HEADLINE>
<TEXT>

     ABDULLAH KARAKUŞ Ankara 

     Başbakanlık için Beyaz Saray’daki "sözcülük" modeli düşünülmeye başlandı. Başbakan Recep Tayyip Erdoğan, kendisine ABD Başkanı George Bush ve Cumhurbaşkanı Ahmet Necdet Sezer’i örnek aldı. İstanbul Milletvekili Zeynep Karahan Uslu’nun Erdoğan’a sunduğu bir rapor çerçevesinde "Başbakanlık Sözcülüğü" tartışmaya açıldı. Basının Irak operasyonunda yeterince bilgilendirilmediği eleştirilerinin de girişimde etkili olduğu belirtildi. Sistemle kriz günlerinde her gün, olağan dönemlerde de aralıklarla basının bilgilendirilmesi planlanıyor. Bu görev için bir diplomat üzerinde duruluyor. Ayrıca, danışmanlıkla ilgili Başbakanlık Başdanışmanı Prof. Dr. Ömer Dinçer öncülüğünde yeni bir yapı oluşturulması gündemde. Sakarya Üniversitesi’nden Prof. Dr. Bilal Eryılmaz ve THY Yönetim Kurulu Üyesi Candan Karlıtekin de yapı içinde düşünülüyor. Başbakanlık Başmüşavirliği’ne yeni atanan Doç. Dr. Nabi Avcı’nın sözcülük önerisine sıcak bakmadığı ifade ediliyor. 
     


SİYASET 















</TEXT>
</DOC>
