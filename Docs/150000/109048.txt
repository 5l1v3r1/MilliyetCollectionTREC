<DOC>
<DOCNO> 109048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/siyaset/siy05.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim olmayabilir 
</HEADLINE>
<TEXT>

İsmail Cem, seçimlerin 3 Kasım’da yapılıp yapılmayacağına ilişkin bir soruya, "Olacak mı Samimi söyleyeyim, bilmiyorum" karşılığını verdi 
     İSMAİL AKDUMAN Samsun DHA 

     YTP Genel Başkanı İsmail Cem, seçimin 3 Kasım’da olmasını istediklerini ancak "Olacak mı Samimi söyleyeyim, bilmiyorum" diye konuştu. Samsun’da önceki gün partisinin il binasının açılışına katılan, "Seçim barajının düşmesi Türkiye’nin hayrına olur" diyen Cem, katıldığı bir televizyon programında DSP’den kopmalarının nedenlerini anlattı. Cem, "DSP işlevini yerine getiremedi, takati tükendi, kendi sıkıntıları bunalımlara yol açtı. O dönemde bir parti kurmak için hiçbir hazırlığımız yoktu" dedi. 
     O günlerde Hüsamettin Özkan ile bu konuları hiç konuşmadığını, ancak Özkan’ın tatil sırasındaki görüşmelerinde sıkıntılarını anlattığını kaydeden Cem, sözlerini şöyle sürdürdü 
     "Özkan Ben Genel Başkan ile konuşacağım. Bu partide bana yönelik bütün bu iftiraları dile getireceğim’ dedi. Genel Başkan’ın kendisine Merak etme bunlar geçer. Ben gerekli talimatı veririm, kimse senin hakkında böyle konuşamaz’ demesini bekliyordu. Bütün umudu buydu. Özkan, Bülent Ecevit’ten, Geçmişi unutalım, belki bazı sözler söylendi, belki sen de yanlış yaptın’ demesini bekliyordu. Konuşmamız sadece buydu." 
     



 SİYASET 














</TEXT>
</DOC>
