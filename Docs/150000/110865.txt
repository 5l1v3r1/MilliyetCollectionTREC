<DOC>
<DOCNO> 110865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/guncel/gun05a.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
O, pullarını krallara gösteriyor 
</HEADLINE>
<TEXT>

     ŞULE YÜCEBIYIK 

     Mahmut Emirmahmutoğlu ismi çoğu kişi için pek tanıdık değil. Ama Türkiye’de sayıları bini geçmeyen bir azınlık için heyecan veren bir isim. Bunlar, nesli giderek tükenmekte olan pul koleksiyoncuları namıdiğer filatelistler. Emirmahmutoğlu, yıllarını "çocuklarım" dediği pullara adamış, sahip olduğu koleksiyonla ünü Türkiye sınırlarını aşmış biri. Bir ilim olarak tanımladığı filatelide, "Osmanlı Posta Damgaları" alanında uzman. 
     
     TÜRKİYE FİLATELİ MADENİ 
     Pul sattığı ünlü isimler bunun en önemli göstergesi. Suudi Arabistan Kralı Fahd ve ailesindeki diğer Suudi prensleri, Libya lideri Muammer Kaddafi, Irak Başbakan Yardımcısı Tarık Aziz, bu isimlerden birkaçı. Osmanlı İmparatorluğu’nun mirasçısı olan ülkemizin filateli madeni olduğunu vurgulayan Emirmah-mutoğlu, varlıklı kesimin pullara ilgisiz kaldığını belirterek, "Pul koleksiyonculuğu tarih ve lisan bilgisi gerektirir. Zenginlerimiz tablo biriktiriyor, çünkü pulla gösteriş yapılmıyor" diyor. 
     
Her pul tarihi bir belge      FOTOĞRAF GARBİS ÖZATAY 

     Pul koleksiyonculuğu alanında uluslararası üne sahip olan Mahmut Emirmahmutoğlu’nun koleksiyonunda her biri tarihi belge niteliğinde Osmanlı ve Cumhuriyet dönemi pulları var. Türkiye’nin bilinen en pahalı pulu da 40 bin dolar bu koleksiyonda. 
     



 GÜNCEL 

























</TEXT>
</DOC>
