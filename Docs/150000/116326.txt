<DOC>
<DOCNO> 116326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/sazak.html </URL>
<DATE> 2002/11/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’nin yolu 
</HEADLINE>
<TEXT>

     Financial Times gazetesi, AKP’nin iktidar olasılığını Türkiye’de İslamla demokrasinin sınavı’ şeklinde değerlendirmiş. 
     Gazetenin yorumu özetle şöyle 
     AKP’nin seçimi önde bitirmesi halinde galibiyeti nasıl kullanacağı sadece Türkiye’nin mevcut ekonomik ve siyasi krizden nasıl çıkacağını değil, aynı zamanda demokrasi ile İslamın bağdaşıp bağdaşmayacağını da belirleyecek. Bu Türkiye’nin sınırlarının çok ötesinde yankı yapacak bir deneyim olacak.’ 
     3 Kasım seçimlerinin özelliği bu defa sandıktan çıkacak sonucun Türkiye’nin AB üyeliğiyle de ilişkilendirilecek olması. 
     Cumhurbaşkanı Sezer’in katıldığı Kopenhag’daki AB liderler toplantısında 12 - 13 Aralık’ta müzakere takvimi’ verilmeden seçim sonuçlarına bakılacağı ifade edildi. 
     Ankara bu beklentiyle seçimler arasında doğrudan bağlantı kurulmasına karşı çıksa da Brüksel açısından 3 Kasım’ın önemi büyük. 
     Nasıl bir parlamento oluşacak Hükümeti kuracak parti ya da partiler, AB dosyasına ne ölçüde sahip çıkacak Kopenhag zirvesine dek uygulama açısından inandırıcı mesajlar verilecek mi 
     AKP’nin demokrasi sınavı’ kuşkusuz bu konudaki ölçümleri de içerecek. En önemlisi de... 5 yıl önceki 28 Şubat’a yol açan olumsuz anıların yeniden yaşanıp yaşanmayacağına bakılacak. 
     Seçim sonuçları ne olursa olsun, Türkiye’nin 3 Kasım sonrası demokrasi sınavı’ndan Batı’daki kaygıları boşa çıkaracak şekilde geçeceğine inanıyoruz. 
     Başbakan kim olacak .. Bu gerilim de uzun sürmez. 
     Çankaya ile Erdoğan arasındaki başbakanlık’ polemiğinin nasıl aşılacağının ipuçları AKP tüzüğündeki kimi maddelerden hareketle parti yönetimince verilmeye başlandı. Ertuğrul Yalçınbayır, seçimden sonra Kurucular Kurulu’nun tüzük değişikliğiyle genel başkanın milletvekili olmadığı durumlardaki yetki’ sorununun aşılacağını bildirdi. 
     Bu tanımdan Abdullah Gül çıkıyor. 
     AKP lideri Recep Tayyip Erdoğan da, partinin bir başbakan adayı’ seçmesi halinde Vecdi Gönül formülü Cumhurbaşkanı Sezer’in Anayasa’nın 109’uncu maddesine göre bunu atamak durumunda olduğunu aksi halde güvenoyu’ krizi çıkabileceğini savunuyor. 
     Kuşkusuz her iki halde de AKP’nin seçimi kazanacağı’ varsayımından hareket ediliyor. Daha seçim yapılmadan sonucu ilan eden’ bu anlayış, doğmamış çocuğa don biçmek’ olmuyor mu 
     Burası Türkiye... 
     Bakalım Meclis’e kaç parti girecek 
     Anayasa Mahkemesi’nin bugünkü toplantısında Erdoğan’ın durumu görüşülecek. TBMM eski Başkanı Hüsamettin Cindoruk’un, seçim pusulasında Tayyip Erdoğan’ adının yazılı olması nedeniyle iptal’e yol açabilecek itirazlar konusundaki uyarılarını ciddiye almak en başta AKP’yi ilgilendirmelidir. 
     AKP’nin demokrasi sınavı’ aynı zamanda hukukla sınavıdır. 
     
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
