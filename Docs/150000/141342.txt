<DOC>
<DOCNO> 141342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur14.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye Sapığı'na 36 yıl hapis daha... 
</HEADLINE>
<TEXT>

     Üsküdar'da, 15 yaşından küçük 12 kızı kaçırarak tecavüze teşebbüs ettiği veya tecavüz ettiği iddiasıyla yargılanan Yaman Özçelik, 36 yıl ağır hapis cezasına mahkum edildi. 
     Üsküdar 2. Ağır Ceza Mahkemesi'nde yapılan gizli duruşmaya, tutuklu sanık Yaman Özçelik ile şikayetçi 6 aile çocuklarıyla birlikte katıldı. 
     Duruşmada son sözü sorulan sanık Özçelik, pişman olduğunu söyledi. 
     Mahkeme heyeti, sanık Yaman Özçelik'e, ''küçük yaşta kızı zorla kaçırmak ve alıkoymak'' ve ''küçük yaşta kıza zorla tecavüz etmek'' suçlarından önce 127 yıl ağır hapis cezası verdi. 
     Heyet, yasalara göre ağır cezalarda üst sınır 36 yıl olduğu için, Özçelik'e verdiği 127 yıl ağır hapis cezasını 36 yıl ağır hapis cezasına düşürdü. 
     
     ÖZÇELİK'E VERİLEN DİĞER CEZALAR 
     Yaman Özçelik, Kartal 1. Ağır Ceza Mahkemesi'nce 12 yaşındaki kıza tecavüz etmek suçundan 21 yıl 8 ay, Kartal 2. Ağır Ceza Mahkemesi'nce 8 yaşındaki kız çocuğuna tecavüz etmek suçundan 30 yıl 6 ay 20 gün ve Kadıköy 2. Ağır Ceza Mahkemesi'nce de 12 yaşındaki kıza tecavüze teşebbüs etmek suçundan 10 yıl ağır hapis cezalarına çarptırılmıştı. 
     





</TEXT>
</DOC>
