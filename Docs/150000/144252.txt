<DOC>
<DOCNO> 144252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/soneko01.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dawson "Türkiye güçlü politika uygulamalı" 
</HEADLINE>
<TEXT>

     Uluslararası Para Fonu'nun IMF Dış İlişkiler Direktörü Tom Dawson, ABD'nin yardım paketi olsun veya olmasın, Türkiye'nin güçlü ekonomik politikaları uygulamayı sürdürmesi gerektiğini söyledi. 
     Dawson, Washington'daki IMF merkezinde düzenlediği brifingde Türkiye'ye ilişkin son gelişmeleri değerlendirmesinin istenmesi üzerine, 4. gözden geçirme döneminin sonuçlandırılması için çalışmaların sürdürüldüğünü belirtti. Dawson, ''Türk hükümetiyle yakın bir şekilde çalışıyoruz. Programın temel unsurları üzerinde anlaştık. Ancak bazı detayların yeni hükümet tarafından sonuçlandırılması ve teyit edilmesi gerekiyor'' dedi. 
     Tom Dawson, Irak savaşı ve ABD yardım paketine ilişkin gelişmeler konusunda da, şunları söyledi 
     ''Daha önce de belirttiğimiz gibi, bölgesel çalışmanın Türk ekonomisine etkisinin azaltılması için programda öngörülen politikaların uzun süre sıkı şekilde uygulanması gerekiyor. Ayrıca ilave ikili finansman olsun veya olmasın, Türkiye'nin borçlarının azaltılması, enflasyonun düşürülmesi, hızlı ve sürdürülebilir büyüme sağlanması amaçlarına ulaşılması için güçlü politikalar gerekiyor.'' 
     





</TEXT>
</DOC>
