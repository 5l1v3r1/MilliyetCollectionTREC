<DOC>
<DOCNO> 102414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sonspo07.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman golcü Bierhoff, Chievo'ya transfer oldu. 
</HEADLINE>
<TEXT>

     Almanya Milli Futbol Takımı'nın emektar golcüsü Oliver Bierhoff, İtalya'nın Chievo takımına transfer oldu. 
     Verona kentinin kulübü olan ve geçen sezon İtalya Ligi'nde sürpriz bir biçimde 5. sırada yer alarak UEFA Kupası'na katılma hakkı elde eden Chievo'nun, resmi internet sitesinde yayınlanan haberde, Oliver Bierhoff'un, Verona takımıyla sözleşme imzaladığı bildirildi, ancak başka ayrıntı verilmedi. 
     Daha önce İtalya'da AC Milan'ın yanı sıra Udinese ve Ascoli formalarını da giyen ve geçen sezonu Fransa'nın AS Monaco takımında geçiren 34 yaşındaki deneyimli futbolcu, İtalyan La Gazetta Dello Sport Gazetesi'ne yaptığı açıklamada, yeniden İtalya'ya döndüğü için mutlu olduğunu söyledi. 
     İtalya ve İtalya Ligi'ne karşı büyük bir hayranlık beslediğini ifade eden Bierhoff, ''Chievo takımının oynadığı futbolu beğeniyorum. Geçen sezon pek çok maçlarını izledim ve teknik direktör Luigi Del Neri'nin takımına büyük sempati duydum'' dedi. 
     





</TEXT>
</DOC>
