<DOC>
<DOCNO> 129914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/spor/aspo.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YAKIN TAKİP 
</HEADLINE>
<TEXT>

Galatasaray ibreyi S.Liege’de forma giyen Lukunku’ya çevirdi, pazarlıklarda son aşamaya geldi. Fenerbahçe-Revivo görüşmelerinin sonucu da merakla bekleniyor 
     Terim onayladı 
     TRANSFER arayışlarını dört bir koldan sürdüren Galatasaray, Standart Liege’de oynayan 26 yaşındaki golcü Lukunku için anlaşma aşamasına geldi. Son güne kadar Van Hooijdonk’u bekleyen Sarı - Kırmızılı yönetim, Hollanda’dan gelen olumsuz yanıt üzerine Belçika harekatı başlattı. Galatasaray’ın Lukunku’yu renklerine katmak için sıkı pazarlıklar yaptığı vurgulandı. 
     
     Maliyet yüksek 
     STANDART Liege Kulübü’nün Lukunku için Sarı - Kırmızılılar’dan 2 milyon euro talep ettiği açıklandı. Futbolcunun da 1.5 milyon dolar istediği bildirildi. Toplam rakamı fazla bulan yönetimin, indirim için son kozlarını ortaya koyduğu iddia edildi. Galatasaray’ın yurtdışındaki davalarına bakan avukat Dupont’un da S.Liege Kulübü’nde yönetici olması avantaj olarak nitelendirildi. 
     
     Revivo umudu 
     GALATASARAY, Revivo konusunda da takibini sürdürüyor. İsrailli futbolcunun, Fenerbahçe ile sözleşmesini feshetmesinin ardından, daha önce imzalanan protokolün hayata geçirilecek. Revivo’nun gelmesi durumunda 3.5 yıllık imza atacağı ve yılda 1 milyon 350 bin dolar alacağı bildirildi. 25 maç oynaması durumunda ise 250 bin dolar prim ödeneceği açıklandı. Kocaeli 500 bin doları kabul etmeyince Cim-Bom Volkan’dan vazgeçti. 
     
Galatasaray Bayern önünde      İKİNCİ yarıda eski günlerine dönmek isteyen Galatasaray, hazırlık kampının ilk ciddi sınavını bugün kamp komşusu Bayern Münih karşısında verecek. TSİ 20.00’de başlayacak ve Show TV’den naklen yayınlanacak olan karşılaşmada Teknik Direktör Fatih Terim’in eksiklerini tespit etmek amacıyla tüm oyuncularına şans vermesi bekleniyor. 
     
Cim - Bom’dan Felipe şikayeti      YÖNETİM kampa gelmediğini noter aracılığıyla tespit ettirdiği Felipe’yi UEFA’ya şikayet etti. Yöneticiler, Simplicio transferinin de Sambacı’nın yüzünden gerçekleşmediğini açıkladılar. Sao Paulo Kulübü’nün günlerdir aradığı Felipe ile görüşme şansı bulamadığı, bu yüzden de Simplicio’yu Türkiye’ye göndermediği öğrenildi. 
     
     



 SPOR 






















</TEXT>
</DOC>
