<DOC>
<DOCNO> 130832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur21.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakıcı dehşeti... 4 yaşındaki çocuğu boğarak öldürdü... 
</HEADLINE>
<TEXT>

     Tekirdağ Çerkezköy İlçesi'nde bakımını üstlendiği çocuklardan 8 aylık Koray'ı kanepeden düşürerek yaralayan, 4 yaşındaki Çağatay'ı da boğarak öldüren bakıcı Sultan Keskin, Çok yaramazlık yapıyordu. Bu nedenle öldürdüm'' dedi. 
     Çerkezköy Fevzipaşa Mahallesi Süzgün Sokak No 7'de oturan Koray ve Yasemin Cirit çifti, 8 aylık Koray ve 4 yaşındaki Çağatay'ı bakması için Sultan Keskin ile 130 milyon lira aylık karşılığında anlaştılar. 
     Çerkezköy'de fabrikada işçi olarak çalışan çiftin 8 aylık çocukları Koray, bakıcısı tarafından 15 gün önce kanepeden düşürüldü. Yaralanan bebek, aile tarafından tedavi için İstanbul'a götürüldü. Bu sırada Çağatay'da bakıcısı ile birlikte evde kaldı. Cirit çifti, İstanbul'daki tedavinin tamamlanmasından sonra dün Çerkezköy'e döndüler. Evde kimseyi bulamayan aile bakıcı Sultan Keskin'den çocuklarını sordular. Keskin'in, Siz İstanbul'a gittikten sonra ben de Çağatay'ı komşulara bıraktım'' dedi. 
     Bunun üzerine komşuları ile görüşen aile, Çağatay'ın onlara bırakılmadığını öğrendi. Durumdan şüphelenen ailenin şikayeti üzerine, gözaltına alınan bakıcı Sultan Keskin, küçük çoçuğu boğarak öldürdüğünü ve daha sonra da mezbahanın arkasındaki dereye attığını itiraf etti. 
     Poliste sorguya alınan bakıcı Sultan Keskin, küçük Çağatay'ın yaramazlık yaptığını ve bu nedenle sinirlenince boğarak öldürdüğünü itiraf etti. Keskin, Daha sonra da derenin içine attım'' dedi. 
     Polis küçük çocuğun cesedini dere yatağında bularak otopsi için Devlet Hastanesi Morgu'na kaldırdı 
     
</TEXT>
</DOC>
