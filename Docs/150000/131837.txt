<DOC>
<DOCNO> 131837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sonspo05.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kafilesi, Kahire'den ayrıldı... 
</HEADLINE>
<TEXT>

     Mısır Milli Takımı ile özel bir maç yapmak için Kahire'ye giden Galatasray, İstanbul'a dönmek üzere Kahire'den ayrıldı. 
     Sarı-kırmızılıları uğurlamak üzere alana Kahire Büyükelçiliği Müsteşarı Nihal Çevik ve konsolos Ahmet Caba da geldi. 
     Teknik Direktör Fatih Terim, A.A muhabirine yaptığı açıklamada, ''Mısır'da çok büyük bir ilgiyle karşılaştık ve büyük bir memmnunlukla ayrılıyoruz'' dedi. 
     Terim, daha sonra otelden alana gitmek için bindikleri otobüste Mısır basınında Galatasaray hakkında çıkan yorumları da okudu. 
     
     SARI-KIRMIZILILARIN KAHİRE TURU 
     Öte yandan Galatasaray, maç sonrası stattan ayrıldıktan sonra gizemli firevun mumyalarının bulunduğu Kahire Müzesi'ni gezdi. Kafile daha sonra Türkiye'nin Kahire Büyükelçisi Korkmaz Haktanır tarafından Gezire Sheraton Oteli'nde onurlarına verilen akşam yemeğine katıldı. 
     Geceye, Galatasaraylı futbolcu, teknik kadro ve yöneticilerin yanısıra, Mısır Milli Takımı oyuncularından, bu sezon Gençlerbirliği'nin formasını giyen Ahmed Hassan ve El Saka da katıldı. 
     Gecede Mısır Futbol Federasyonu Başkanı Muhammed El Siag tarafından teknik direktör Fatih terim ve yöneticilere plaket ile piramit maketi verildi. 
     





</TEXT>
</DOC>
