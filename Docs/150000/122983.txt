<DOC>
<DOCNO> 122983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun10.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen Kopenhag'da Türkiye bir şeyler alacak 
</HEADLINE>
<TEXT>

     AB Dönem başkanlığını yürüten Danimarka'nın Başbakanı Anders Fogh Rasmussen, Türkiye'nin Kopenhag zirvesinde bir şeyler alacağını söyledi. 
     Rasmussen, Fransız ekonomi La Tribune gazetesinde yayınlanan demecinde, Avrupa Konseyi'nin 12-13 Aralık'taki Kopenhag zirvesinde Türkiye'ye yapacağı teklifin yapısını belirtmek için henüz erken olduğunu, çünkü ''hararetli müzakelerin hala devam ettiğini'' söyleyerek, ''Kopenhag'da bir karar alacağız'' dedi. 
     Başbakan Rasmussen, ''Bir yola girmiş bulunuyoruz, bu yolda ilerlemek gerekiyor. Başka bir alternatifimiz yok'' ifadesini kullandı. 
     Türkiye'ye çifte standart uygulanmadığını belirten Rasmussen, ''Türkiye, müzakerelere başlama tarihinin belirlenmesi için kriterleri yerine getirmelidir. Türkler'e karşı bir komplo söz konusu değildir. Onlara açık bir Avrupa perspektifi sunmak ve demokratik ve batı yanlısı siyasi güçleri desteklemek bize düşüyor'' dedi. 
     





</TEXT>
</DOC>
