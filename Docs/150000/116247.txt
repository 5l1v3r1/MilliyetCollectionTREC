<DOC>
<DOCNO> 116247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/dunya/dun01.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den şik yetçiyiz 
</HEADLINE>
<TEXT>

Kremlin Sözcüsü Yastrjembski’den Çeçenlere göz yumuluyor’ suçlaması 
     CENK BAŞLAMIŞ Moskova 

     Moskova’daki tiyatro baskını eylemini gerçekleştiren Çeçenlerin Türkiye’de işbirlikçilerinin bulunduğu açıklamalarıyla başlayan suçlamalar, iki ülke arasında gerginlik yarattı. 
     Kremlin Sözcüsü Sergey Yastrjembski, dün düzenlediği basın toplantısında, "Türkiye’den ciddi anlamda şik yetçi olduklarını" belirterek, iki yeni suçlama yöneltti. Sözcü, Türkiye’deki Çeçen derneklerinin Çeçenistan için açıkça para toplama kampanyaları düzenlediğini, ayrıca ayrılıkçıların liderlerinden Mevladi Udugov’un sık sık Türkiye’ye geldiğini öne sürdü. 
     Yastrjembski, Ankara’daki Rus Büyükelçisi Aleksandır Lebedev’in Moskova’nın bu konulardaki tutumuyla ilgili olarak Türk yetkililere bilgi verdiğini söyledi. Rus yetkililer, daha önce de, basılan tiyatrodan Türkiye’ye telefon edildiğini belirlediklerini açıklamıştı. 
     
     Büyükelçi’den cevap 
     Türkiye’nin Moskova Büyükelçisi Kurtuluş Taşkent ise, Çeçen teröristlere yardım ettiği belirlenen derneklerin kapatılacağını söyledi. Taşkent, terörle mücadelede Moskova’yla her türlü işbirliğine hazır olduklarını açıkladı. Taşkent, Türkiye’deki Rus turistleri korumak için özel önlem alındığını açıkladı. 
     
     
     



 DÜNYA 












</TEXT>
</DOC>
