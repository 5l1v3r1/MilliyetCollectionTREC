<DOC>
<DOCNO> 141426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/spor/spo15.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Süper Lig’de bugün      16.30 Malatya - Elazığ 
     İnönü - Metin Tokat 
     16.30 Göztepe - Samsun 
     Alsancak - Z.Önder İpek 
     16.30 Denizli - Altay 
     Atatürk - Mustafa Çulcu 
     
İnter virajda      İTALYA Ligi’nde geçen hafta Juventus’a 3 - 0 yenilerek, zirve yolunda yara alan Inter bugün Bologna’ya konuk olacak. Teknik Direktör Cuper, Okan ve Emre’yi 18 kişilik maç kadrosuna aldı. Mücadele TSİ 19.00’da start alacak. 
     
Ömer’e teklif      FRANSA’NIN Asvel takımı, Efes Pilsen’in Milli oyuncusu Ömer Onan’ın peşine düştü. Bonato’nun takımdan ayrılmasının ardından bu oyuncunun yerine Ömer’i transfer etmek isteyen ASVEL, yıldız oyuncu ile temaslara başladı. 
     
Yanal panelde      GENÇLERBİRLİĞİ Teknik Direktörü Ersun Yanal, Samanyolu Koleji’nde öğrencilerin sorularını yanıtladı. Yanal, "Ne imparator ne de bunun üstünde bir unvan taşıyorum. Başarı için kollektif çalışma yapıyorum" diye konuştu. 
     
Savage’a tehdit      İNGİLTERE Süper Ligi’nde Birmingham City forması giyen Robbie Savage, gelen ölüm tehditleri nedeniyle sıkıntılı günler yaşıyor. Aston Villa maçında Dion Dublin’e ırkçı küfür ettiği bildirilen Galli yıldız, polise başvurdu. 
     
33 bin golfçü geldi      İTALYA, Fransa ve İskandinav ülkelerinden golf için Antalya’ya gelen turist sayısının arttığı bildirildi. National Golf Club Genel Müdürü Hakan Duran, geçen yıl Antalya’ya golf oynamak için 33 bin golfçünün geleceğini tahmin ettiklerini ve bu sayının tutturulduğunu bildirdi. Duran, bölgeye gelen golfçülerin, geçen yıl içinde 135 bin oyun oynadığını kaydetti. 
     
Kostelic farkı      KAYAKTA bayanların ünlü ismi Hırvat Janica Kostelic İsveç’te koşulan dev slalomda 6. oldu. Ancak bu derece Kostelic’in genel klasmanda liderliğini devam ettirip, Dünya Kupası’nda şampiyonluğu garantilemesine yetti. 
     
Halterde heyecan      ARİF Nusret Say adına düzenlenen Türkiye Büyük Erkekler ve Bayanlar Halter Şampiyonası dün Kırıkkale’de başladı. Üç gün sürecek olan şampiyonada 220 sporcu altın madalyaların sahibi olabilmek için kıyasıya mücadele edecek. 
     
Atletler startta      48. Balkan Kros Şampiyonası, Makedonya’da bugün başlayacak. Türkiye, şampiyonaya 11’i bayan toplam 23 sporcuyla katılacak. Federasyon Yönetim Kurulu Üyesi Özkan Elgin, "Hedefimiz Türkiye’ye zafer kazanarak dönmek" dedi. 
     
Göztepe’ye ceza      BASKETBOL Federasyonu Disiplin Kurulu, Pınar Karşıyaka maçında çıkan olaylar nedeniyle Göztepe’ye 1 maç saha kapatma ve 12 milyar lira para cezası verdi. Hatırlanacağı gibi tribünler birbirine girmiş ve koltuklar sahaya atılmıştı. 
     
2.Lig’de bugün      A Kategorisi 
     12.00 Y.Yozgat - Ç.Rize 
     B Kategorisi 
     13.30 Ank.Demir - Kartal 
     



 SPOR 





























</TEXT>
</DOC>
