<DOC>
<DOCNO> 110279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yazar/sazak.html </URL>
<DATE> 2002/09/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
KONDA’nın 3 Kasım tahmini 
</HEADLINE>
<TEXT>

     Seçime bir ay kala, kamuoyu yoklamalarında 3 Kasım tablosu nasıl görünüyor Son dönemin gözde araştırmacısı Tarhan Erdem’i Sohbet Odası’na davet ettik. Merak edilen her şeyi sorduk. 
     Erdem’in KONDA adlı araştırma kuruluşu, Nisan 1999 seçimlerinde DSP ve MHP’nin yükselişini görerek haklı bir üne kavuştu. Tarhan Bey, yıllardır seçim araştırmaları yapar. Tarafsız ve güvenilir kişiliğiyle her türlü manipülasyon’a kapalıdır. Dostluğumuz 1980 öncesine uzanır. Parlamento muhabiri olarak, Erdem’in 1977 - 80 dönemindeki Anayasa, siyasi partiler ve seçim yasaları üzerindeki değişiklik çalışmalarını yakından izlemiştim. 
     1983 seçimlerine gidilirken askeri dönemin olanca baskısına ve medyadaki MDP rüzgarına karşın ANAP’ın iktidara geleceğini net olarak söylediğini anımsıyorum. 
     KONDA’nın tahminleri, erken seçim tartışmalarının hız kazandığı temmuzdan bu yana gündemde. Erdem, yabancı bir bankayla bir televizyon kuruluşunun isteği üzerine 3 Kasım seçimlerine dönük araştırma yapıyor. 42 ilde 2400 denekle çalışılıyor. 
     Sonuncusu 15 - 22 Eylül haftasını kapsayan anketten hayli çarpıcı tespitler çıktı. 
     Temmuz - eylül arasında, Türkiye’de seçmen eğilimlerinde yüzde 10 gibi yüksek bir kayma gözleniyor. Seçim kararı alan partilerin tabanı kaymış durumda. Yüzde 30 bandında AKP’yi, yüzde 20’lerde CHP’yi görüyoruz. 
     Derviş’li CHP, temmuzda barajın altında seyreden oylarını yüzde 10 düzeyinde artışmış. Ancak yüzde 30’larda birinci parti konumundaki AKP’yi yakalaması için benzer atağı kalan 30 günde göstermesi gerekecek. Ki işi hiç de kolay değil. Tüm partilerin kampanyaya asılacağı bir dönemde AKP ile aradaki fark kapanır mı Bunun aritmetiksel anlamı oylarını yüzde 10 - 11 artırması demektir. 
     Kararsız seçmenlerin oranı ise yüzde 10’un altına inmiş. AKP ve CHP’den sonra 3 Kasım’ın sürprizini Genç Parti yapacak. 
     Cem Uzan’ın partisi yüzde 10 barajını aşmış durumda. Genç Parti, MHP’yi Meclis dışına itiyor. Doğru Yol ise bıçak sırtında. 
     AKP ve Genç Parti’deki yükseliş ve İstanbul, Ankara, İzmir gibi büyük kentlerdeki tepki oylarının dağılımı, Meclis’e girebilmek için Anadolu’ya güvenen DYP’nin şu andaki yüzde 11’lik gücünü zora sokabilir. 
     Aynı tabandan oy alan MHP, DYP ve ANAP gibi partiler Genç Parti’yi görmezlikten gelmekle’ büyük hata yaptılar. Yoğun medya desteği ve konser destekli Anadolu mitingleri Cem Uzan’ın partisini Meclis’e girmesi garanti üç partiden biri haline getirdi. 
     2001 ekonomik krizin faturasının kime kesildiği de anketlerde gözüküyor. 
     Koalisyon ortakları DSP, MHP ve ANAP, mecbur kaldıkları’ bir seçimin bedelini Meclis dışında kalarak ödeyecekler. 
     Yeni Türkiye’nin de varlık gösterdiği söylenemez. TBMM bu şartlarda 1 Ekim’de küskünlerin seçimi erteleme önerilerine’ direnebilir mi Dirense ne olacak 
     Korkunun ecele faydası yok. 
     Halk bu Meclis’i tasfiye ediyor. 
     
     







Çiller’den Ecevit’e çağrı 


Haliç 


DSP’nin tavrı 


IMF nereye Ya biz 


Hak mı, yoksa sorumluluk mu 


KONDA’nın 3 Kasım tahmini 


Küresel köyümüzden son haberler 


Çalışan sayısı ve ücret azalıyor üretim ve verim artıyor 


</TEXT>
</DOC>
