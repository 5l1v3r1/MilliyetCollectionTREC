<DOC>
<DOCNO> 108026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/yasam/yas01.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mızmız çocuğu iyi takip edin .. 
</HEADLINE>
<TEXT>

Çevresiyle iletişim kuramayan, çabuk ağlayıp kırılan, kendini ifade edemeyen çocuklar, ileride sosyal fobiye aday. 
Çocuğun geleceği için anne babalara çok iş düşüyor 
     İSTANBUL ANKA 

     TOPLUMDA her 10 kişiden birinin yaşamını etkileyen sosyal fobi rahatsızlığının kökeni çocukluk çağlarına uzanıyor. Uzmanlar, "Çevresiyle iletişim kuramayan, alıngan, çabuk ağlayıp kırılan, mızmız" çocukların ilerde sosyal fobiye aday olduklarını bildiriyor. Psikiyatrist Nihat Kaya, sosyal fobiye aday bir çocuğun nasıl anlaşılabileceğini şöyle anlattı 
     "ÇOCUK anne - babaya bağımlıdır, dizinin dibinden ayrılmaz, uzaklaşıp bir yere gidince sürekli ağlar. Akranlarıyla iletişim kuramaz, oyun oynamaz. Bir şey istediğinde kendisi isteyemez, Anne baba git sen iste’ der. Okulda çok sessizdir, kimseyle arkadaşlık kuramaz, öğretmen soru sorduğu zaman bildiği halde parmak kaldırmaz, öğretmeni tahtaya kaldırdığında, bildiği halde başarılı olamaz, yüzü kızarır, konuşamaz, aşırı heyecanlanır." 
     KAYA, şöyle devam etti "Böyle durumlarda çocuğa Diğer kardeşin ne kadar girişken. Ona bak, ibret al, utan. Sen neden böyle çekingen, utangaç, korkak çocuksun Kız gibi oğlansın. Git başımdan, senden utanıyorum’ gibi ifadeler kullanılmamalı. Çocuk, doğrudan emir veriyor hissi uyandırmadan, doğal ortamlar sağlanarak, ilgi alanlarını keşfederek desteklenmeli." 
     



 YAŞAM 





















</TEXT>
</DOC>
