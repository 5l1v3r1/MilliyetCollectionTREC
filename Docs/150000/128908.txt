<DOC>
<DOCNO> 128908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/soneko10.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Olası Irak operasyonu... 
</HEADLINE>
<TEXT>

     Mersin Ticaret Borsası MTB Başkanı Abdullah Özdemir, ABD'nin Irak'a olası operasyonunun, Irak'ın komşusu olan ülkeler ve Birleşmiş Milletler'in BM dirayetine bağlı olduğunu söyledi. 
     ABD'nin hazırlıkları ve Devlet Bakanı Kürşat Tüzmen'in Irak'a yapacağı ziyaretle ilgili açıklamalarda bulunan MTB Başkanı Özdemir, Türkiye'nin düzenlenecek operasyonunun içinde yer almasına karşı olduklarını belirtti. 
     Türkiye'nin savaşa girmesi veya savaş içine çekilmesi için hiçbir haklı gerekçe olmadığını savunan Özdemir, ''Savaşın olmamasını temenni ediyorum. Dile getirilen tarihlere kadar bir ara yol bulunursa bu temennimin gerçekleşeceğine inanıyorum'' dedi. Özdemir, şöyle konuştu 
     ''Savaş, Irak'ın komşuları ve BM'nin dirayetine bağlı. Arap ülkelerinin tavrı çok önemli. Ayrıca, ABD Başkanı Bush'un tavrında da bir yumuşama sezinliyorum. Operasyona ilişkin, Türkiye'nin ilk günlerde izlediği tavır yanlıştı. İşin parasal boyutları ön plana alınıyordu. Ama şu anda BM kararlarını bekleyerek onurluluğunu gösteriyor. Fakat önemli olan savaşın çıkmaması. Şu anda piyasalarda hiçbir mekanizma çalışmıyor, karamsarlık var.'' Özdemir, Devlet Bakanı Kürşat Tüzmen'in, işadamlarıyla birlikte Irak'ı ziyaret edecek olmasıyla ilgili olarak da şunları söyledi 
     ''Gezinin Bakan Tüzmen'in müsteşarlığı döneminde Irak ile kurulan iyi ilişkileri geliştirmek amacıyla düzenlendiğini düşünüyorum. Türkiye adına yerinde bir karar. Olası bir savaşın sonrasında kurulacak ilişkiler için çok önemli. '' 
     





</TEXT>
</DOC>
