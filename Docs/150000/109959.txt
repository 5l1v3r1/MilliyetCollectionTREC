<DOC>
<DOCNO> 109959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/dunya/dun01.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da kritik salı 
</HEADLINE>
<TEXT>

Düşmanlar aynı gün başkentte. Irak Başbakan Yardımcısı Tarık Aziz ve ABD Dışişleri Bakan Yardımcısı Jones’un ziyaretleri çakıştı 
     ANKARA Milliyet 

     ABD yönetimi Irak’a askeri müdahale için diplomatik girişimlerini yoğunlaştırırken, Ankara, Irak Başbakan Yardımcısı Tarık Aziz ile ABD’nin Avrupa İşlerinden Sorumlu Dışişleri Bakan Yardımcısı Elizabeth Jones’u aynı gün ağırlayacak. Pazartesi Ankara’da olacak olan Jones ve Aziz, temaslarına salı günü başlayacak. Jones, salı günü Başbakan Yardımcısı ve Dışişleri Bakanı Şükrü Sina Gürel ve Dışişleri Müsteşarı Uğur Ziyal ile görüşecek. Jones’un gündeminde Irak, Kıbrıs ve AB var. 
     Aziz’in temasları hakkında bir Dışişleri kaynağı, "Kendisi gelmek istedi. Başbakan Bülent Ecevit’i ziyaret edecek. Bunun dışında planlanmış bir başka görüşmesi yok’’ diye konuştu. 
     



 DÜNYA 












</TEXT>
</DOC>
