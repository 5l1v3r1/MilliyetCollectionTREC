<DOC>
<DOCNO> 144145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yazar/gunes.html </URL>
<DATE> 2003/03/21/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Gel tezkere, gel tezkere 
</HEADLINE>
<TEXT>

     Birincisi, ne Tayyip Erdoğan, ne de hükümet ilk tezkerenin Meclis’te reddedileceğini öngörememişti. Ret ortaya çıkınca şaşırdılar. Anlaşılan AKP liderliği kendi milletvekillerinin nabzını tutamayacak kadar gaflet içindeydi. Ancak AKP milletvekillerinin bu denli fire vermesinde hükümetin de rolü oldu bir türlü kamuoyu önüne çıkıp tezkereyi açık açık savunamadılar. Savunsaydılar, sonuç elbette farklı olurdu. Hükümetin işi uzatmasında ne ABD’yi caydırmak, ne de pazarlık gibi amaçlar da yoktu. Sadece hükümetin kafası karışıktı. Kaygılıydı. 
     Ret sonrası durumu yine telafi edebilirlerdi. Cesaretle ikinci tezkere hemen hazırlanabilirdi. Olmadı. AKP lideri, partisinin parçalanmasından kaygı duyarak veya karizmasının daha derin çizilmemesi için buna girişemedi. Eski Cumhurbaşkanı Demirel de ikazda bulunarak buna katkıda bulundu. Büsbütün tutuşan Erdoğan yalpalamaya ve sorumluluğu başkasına atmaya başladı. Sonunda da bu duruma düştük. 
     Ancak burada bilinçli bir irade de aranmamalı Kimse AKP’nin savaşı durdurma stratejisinden bahsetmesin. Böyle bir iradenin bu partide olmadığı aşikar. Üstelik gayet bilgisizler Hükümetin Kuzey Cephesi olmadan ABD’nin savaşı başlatamayacağı varsayımı ABD’nin B planı ile resmen çöktü 
     Bu tezkere Türk Cumhuriyet tarihinin önemli dönemeçlerinden biri olacaktır. Zamanla bu daha açık da görülecek. Bu durum kısa vadede ABD’nin aleyhine sonuçlanmış görünse de, uzun vadede Türkiye’nin Batı nezdindeki konumunu ve görünümünü çok değiştirecektir. Kısacası vardığımız nokta ise tam bir fiyasko oldu 

</TEXT>
</DOC>
