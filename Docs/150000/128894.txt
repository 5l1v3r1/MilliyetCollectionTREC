<DOC>
<DOCNO> 128894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sondun16.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'un oğlu sorgulanacak... 
</HEADLINE>
<TEXT>

     İsrail Başbakanı Ariel Şaron'un oğlu Omri Şaron'un ve önemli bir bakanın, seçimle ilgili bir yolsuzluk konusunda polis tarafından sorgulanacağı bildirildi. 
     İsrail devlet radyosunun haberine göre polis, görgü tanıklarının ifadelerinin ardından, 1999'da Ariel Şaron'un seçim kampanyasına yasadışı yollardan maddi destek sağlanmasıyla ilgili olarak, kimliği açıklanmayan bu bakanın ve Omri Şaron'un sorgulanacağını bildirdi. 
     Şaron'un Likud partisi, bu soruşturmanın, 28 Ocak genel seçimleri için milletvekili aday listelerinin hazırlanması sırasında oy satın alınmasıyla ortaya çıkan skandalla düşen halk desteği oranının daha da azalmasına yol açmasından endişe ediyor. 
     Omri Şaron, seçimlerde Likud listesinden 27. sırada aday olacak. 
     Bu arada Yediot Ahronot gazetesi de Şaron'un diğer oğlu Gilaad'ın başka bir yolsuzluğa karıştığıyla ilgili bir yazı yayımladı. 
     Likud Partisi yetkilileri, bu haberlerin Amram Mitzna'nın İşçi Partisi tarafından Likud'un halk desteğinin azaltılması amacıyla ortaya atıldığını düşünüyor. 
     





</TEXT>
</DOC>
