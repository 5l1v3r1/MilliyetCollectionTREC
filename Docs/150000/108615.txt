<DOC>
<DOCNO> 108615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/ygokce.html </URL>
<DATE> 2002/09/20/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
K hreden gelenek 
</HEADLINE>
<TEXT>

     İnönü’de, Avrupa kupaları pek de parlak sayfalarla yazılmıyor tarihe... Aksine, hiç de anımsamak istemediğimiz tarih sayfaları birer birer geliyor önümüze. İşte Malmö 2-2 , Auxerre 2- 2 ve Valerenga 3-3 beraberlikleri... İlk yarıda attığı golleri, ikinci yarıda hep kalesinde gördüğü maçlarla hüsrana uğradı Avrupa’da Beşiktaş. Dünkü maç da ilk yarısı ve son 45’i itibariyle onlardan biri oldu. Şimdilik elenme mahkumiyeti yok. Ama korkusu var 
     Lucescu’yu eleştiriyoruz. Yılın şu zamanı oldu, h l daha takımın hangi anlayışla oynadığı, ne gibi bir sistemle mücadele ettiği, ne yapmak istediği belli değil. Yönetimi eleştiriyoruz... Kanatlar dururken Nouma’nın transferiyle taraftarı hoş edip, takımı boş bıraktıkları için. Haksız olmadığımızı dün üzülerek gördük. Takımın kanatları bu defa da Kaan Dobra - İbrahim çalışmıyordu. Göztepe maçından ders çıkaran Lucescu, Amaral ve Yasin’le orta alanın göbeğini tutmayı düşünmüştü. Ancak Yasin’in oynamaya oynamaya paslaşmayı da unuttuğunu, rakibine sürekli ikramda bulunduğunu gördük. İki adam çabuktu, ama oyunun bütünü içinde savunma - hücum dengelerini sağlayamadılar. Kaan Dobra iki, İbrahim üç kez presle rakiplerinden top söküp atak başlattılar. Ancak ötesi gelmedi. Kimse bu ikiliden beklediği etkinliği göremedi. İlk yarıda, iki dakika ara ile gelen Pancu ve Ahmet Dursun golleri aldatıcı oldu. Tribünler fark beklerken şoke oldu. Beşiktaş maç boyunca 16 korner kazandı. Ama bu yan toplarda yükselen, Sarajevo etten duvarını aşacak, akıllı ve çabuk bir kafanın sahibi yoktu Beşiktaş’ta. 
     Farka koşarken savunmayı unutup, rakibi kaçırmak, özellikle İnönü Stadı’nda Beşiktaş’ın kurtulamadığı bir savunma hastalığı oldu. Zago ve Ronaldo oyunu hücuma yönlendirip ileride çok adamlı gol baskısına katkıda bulunmaya çalışırken, Sarajevo’nun çabuk ve akıllı kontralarını kaçırdılar. Emir Obuca’nın frikik sonrası barajdan dönen topa yaptığı vuruş Beşiktaş’ı deviren ilk darbe oldu. Sonrası bir panik öyküsüydü. Ne Lucescu, ne de saha içindeki oyuncuları, Boşnaklar’ın akıllı ve kontrollü taktiğinden uyanabildiler. Aksine gol histerisiyle bütün takım saldırmaya başladı. Her türlü riski yaratıp göze alarak kendi aleyhlerine zaman çalarak hayal kırıklıkları yarattılar. Oysa oyunu daha geniş bir alanda kabul edip Sarajevo’ya karşı kendilerinin kontrataklar düzenlemesi gerekirdi. 
     Beşiktaş asla bir Avrupa takımı olamadı. Her yıl peş peşe yeniden kurulan kadrolarla zaman kaybetmekten öte hiçbir şey yapılamadı. Aksine hiç kimsenin arzulamadığı başarısızlık gelenek oluşturdu. Bunun hesabını kimden sormalı Dayanışma içinde birbirinden memnun Beşiktaşlılar, şimdi aralarında hesaplaşsınlar. Bu kötü geleneği bitirmenin çaresini bulsunlar. 
     
     



 SPOR 






























</TEXT>
</DOC>
