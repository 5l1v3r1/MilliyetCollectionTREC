<DOC>
<DOCNO> 117667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko02.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji, temel ihtiyaçlar ve sağlıkta vergi indirimi 
</HEADLINE>
<TEXT>

AKP’nin ekonomi kurmayları, iktidara geldikten sonra vergi gelirlerinde azalmaya yol açmayacak şekilde sağlık, temel ihtiyaçlar ve enerjide KDV indirimi düşündüklerini açıkladı 
     SEÇKİN ÜREY Ankara 

     Enerjideki vergi yükünü düşürmek isteyen AKP dağılımını adaletsiz bulduğu bazı KDV oranlarında değişiklik yapmak istiyor. 
     AKP ekonomik işlerden sorumlu Genel Başkan Yardımcısı Ali Coşkun, bazı ilaç ve kozmetik ürünlerinin Katma Değer Vergisi’nin KDV yüzde 18 olduğu örneğini vererek, "Bu oranlar gözden geçirilecek" dedi. Coşkun dün gece CNN Türk’te katıldığı programda, "Enerji, temel ihtiyaçlar ve sağlıktan alınan KDV’de derhal, diğerlerinde ise kademeli olarak indirime gidilecek" diye konuştu. 
     AKP’nin Genel Başkan Yardımcısı ve eski Maliye bakanlarından Abdüllatif Şener de Reuters’e yaptığı açıklamada, "Piyasaların, sivil toplum kuruluşlarının talepleri olacak. Bunların bir envanteri çıkarılır, hangisi ekonomiyi nasıl etkiler onlara bakılır. Gözden geçirmeden sonra geniş kapsamlı bir iyileştirmeye gidilecektir" dedi. KDV’de oranların yüksek olduğunu vurgulayan Şener, "Bazı temel ihtiyaçlar, sağlık ihtiyaçları var. Bunlardaki KDV yüzde 18 civarında. Bunların düşürülmesi gerekiyor" dedi. KDV’deki düşüş veya artışın vergi gelirlerine etkisini görmek gerektiğini kaydeden Şener, "Bu etkilere göre alternatif senaryolar üzerinde çalışmak lazım" diye konuştu. Şener, mali milat içinde yer alan "nereden buldun"un da kesinlikle kalkacağını belirtti. 
     
     SSK pirimi de indirilecek 
     AKP Genel Başkan Yardımcısı Abdullah Gül de NTV’de yaptığı açıklamada, vergi indiriminin vergi vereni çoğaltarak yapılması gerektiğini belirterek, şöyle dedi "Örneğin sigorta primlerini indirince daha çok istihdam yapılacak, daha çok vergi olacağına, daha çok ekonomik aktivite olcak." 
     
Sadece Derviş’le çalışırım’ diyen olursa istifa edebilir      Ben Kemal Derviş’le geldim, sadece onunla çalışırım’ diyen olursa istifa edebilir" diyen Coşkun, bürokraside kendileriyle çalışacak değerli arkadaşları olduğunu söyledi. Bakan olursa mevcut kadroyla çalışmak istediğini de vurgulayan Coşkun, "Aynısını Turgut Özal iktidara geldiğinde yapmıştı. Kadro değişikliği ile uğraşmak yerine hemen çalışmalara başlamıştı" dedi. 
     
Birsen arkadaşım ama ataması yapılmamalıydı’      Kemal Bey Derviş benim atadığım arkadaşları umarım görevden almazlar’ demiş. Onları atarken bize mi sordu Biz de kendi insanlarımızı getiririz" diyen Çoşkun, şöyle devam etti "57. Hükümet de seçimden kısa süre önce atamalar yaptı. Mesela İMKB Başkanı Osman Birsen benim arkadaşım ama ataması yapılmamalıydı. Aynı durum Halk Bankası için de geçerli." 
     
     Öncelikli hedefler 
     Telekom ve TEKEL özelleştirmesi 
     AKP’nin ekonomi kurmayları iktidara geldiklerinde ilk yapacakları düzenlemeler üzerinde çalışmaya devam ediyor. Bu düzenlemeler arasında şunlar yer alıyor 

</TEXT>
</DOC>
