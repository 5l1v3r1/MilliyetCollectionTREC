<DOC>
<DOCNO> 100892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/spor/spo04.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlara pranga 
</HEADLINE>
<TEXT>

Trabzonspor Teknik Direktörü Aybaba, Fenerbahçe’nin yıldız isimleri Ortega, Revivo, Serhat ve Washington’u adam markajı ile durduracak 
     LİGİN ilk maçında Fenerbahçe’yi ağırlayacak olan Trabzonspor’da Teknik Direktör Samet Aybaba imha planını hazırladı. Aybaba, Sarı - Lacivertli ekibin etkili silahları Ortega, Revivo, Serhat ve Washintgon’a doksan dakika boyunca adam markajı uygulatacak. Bu oyuncuların kaleye yüzlerini dönmemesini isteyen Aybaba, "Hepinizden kusursuz bir görev anlayışı bekliyorum" dedi. 
     SAMET Aybaba, oyuncularıyla yaptığı toplantıda, "Eğer Fenerbahçe’nin orta sahasını kilitlersek işimiz kolaylaşır. Çünkü savunmaları o kadar iyi değil. Bundan yararlanmalıyız. Rakibinizden sakın korkmayın, daha iyi olduğunuzu kanıtlayın" dedi. Bu arada Aybaba’nın yeni transferler Lee Yong ile Oumar’ı yedek soyunduracağı, gerekirse ikinci yarı oynatacağı öğrenildi. 
     
Onlar düşünsün’      KAPTAN Gökdeniz, Fenerbahçe’nin karşısında hiç ummadığı bir Trabzonspor bulacağını söyledi, "Bizi çantada keklik görenler yanılacaklar" dedi. Gökdeniz, "Ortega el üstünde tutuluyor. Ancak Aurelio çok daha yetenekli. Fenerbahçe’den çekinmiyoruz. Bu yüzden biz değil, onlar düşünsün" dedi. 
     



 SPOR 
























</TEXT>
</DOC>
