<DOC>
<DOCNO> 124735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/spor/ytan.html </URL>
<DATE> 2002/12/15/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Normal sonuç 
</HEADLINE>
<TEXT>

     Zaten hak etmemişti... 87 dakikada galibiyet golüne ulaşan, 90 3’te beraberlik golünü yiyen Trabzonspor, üç puanı hak edecek bir mücadele ortaya koyamadı. Ancak, oyunun hiçbir dakikasında denge kuramayan, sahanın hiçbir yerinde rakibine üstünlük sağlayamayan Trabzonspor’un, uzatmalarda iki puan yitirmesi futbol adına acı bir sonuç. 
     Trabzonspor’da tek Erman vardı. Erman Özgür, tek başına ayakta kaldı. Trabzonspor adına oyunu yönetti, yönlendirdi. Top çaldı, adam eksiltti, takımını sırtladı, galibiyet golünü attı. O da yetmedi, yetemezdi zaten... 
     Bu müsabakada uzun süre konuşulacak çok şey var, şöyle ki 
     Müsabakanın ilk yarısında saçma sapan iki gol oldu... İki golün altındaki imza hakem Bülent Uzun’a ait... Malatyaspor’un ilk golünden önce avantaj kuralına uyan Uzun, avantajın kaybolmasıyla endirekt vuruşa hükmetti. Timuçin’in o atışı, Tolga’nın dokunuşuyla gol getirdi. 
     Trabzonspor’un beraberlik golünden önce ise kararların yüzde 90’ındaki yanlış, yardımcısı Baki Tuncay Akın’ın ofsayt bayrağına itimat etmemesiydi Uzun’un... Taç atışı ile başlayan Trabzonspor’un akını golle sonuçlandı. 
     Alkışlarımız Bülent Uzun’a, hakemlikte ders konusu olacak iki kritik karara imza attı. Bravo doğrusu. Bu bir... 
     İki 15 gün önce bu stadda Diyarbakır maçını izledim. O maçtaki izlenimlerle dünkü müsabakadaki Malatya farkı beynimde soru işareti yarattı. Fevkalede rahatsız oldum. 
     Üç Serkan Kılıç, dördüncüsünü gördüğü için sarı kart cezalısı durumuna düştü, Fenerbahçe maçında oynamayacak. Müsabakanın son dakikasında ikinci sarı karttan kırmızı kart gördü. Bu demektir ki Trabzonsporlu Serkan cezasını Kupa maçında, yani Sivas karşısında çekecek... Hocası görev verirse Fenerbahçe maçında oynayacak. Bu karar şık ve etik değil. Benzer sıkıntıyı iki hafta önce Gökdeniz için yaşayan Aybaba’nın, dünkü uygulamasına şiddetle karşı çıkıyoruz. 
     Dört Beraberlik golünden sonra, edebine, kimliğine, ehliyetine ve de ahlakına kefil olduğumuz Hasan Özer’in kulübenin önüne kadar gelerek, Samet Aybaba’ya karşı takındığı davranış biçimini kendisine hiç ama hiç yakıştıramadık. 
     Sonuç Trabzonspor kaç zamandır Genel Kurul ile uğraşıyor. Performansı, potansiyeli düşük iki liste çıktı ortaya. O açıdan bakıldığında da, futbolsuz bir günde, Malatya’da elde edilen sonuç normaldir. 
     



 SPOR 

































</TEXT>
</DOC>
