<DOC>
<DOCNO> 122386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/guncel/agun.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp damarı tıkalı, sağ ayağı felçli ve bir aydır cezaevinde... 
</HEADLINE>
<TEXT>
Hasan Hoca dilekçe yazdı, hapse düştü... 
75 yaşındaki emekli öğretmen Aydın, tam 3.5 yıl cezaevinde yatacak. Suçu, ölüm orucundaki tedaviye muhtaç iki genç için dönemin adalet bakanına dilekçe yazmak 
     ELİF KORAP İstanbul 

     Emekli edebiyat öğretmeni Hasan Basri Aydın 75 , ölüm orucundaki iki gencin durumuna üzülüp tedavi edilmeleri istemiyle dönemin adalet bakanı Hikmet Sami Türk’e dilekçe yazınca 3.5 yıl hapse mahk m oldu. Kalp damarı tıkalı ve sağ ayağı felçli olan, çevresindekiler tarafından "Hüseyin Hoca" olarak tanınan Aydın, "Cumhurbaşkanı, hükümet ve TBMM’ye hakaretten" kasım ayından beri Metris Cezaevi’nde yatıyor. 
     
     HUKUK DEVLETİ MİYİZ ’ 
     Hiç tanımadığı iki genç hakkında Adalet Bakanlığı’na dilekçe yazan Aydın, ölüm orucundaki karaciğer hastası Murat Dil ve kalbine yakın bir yerde kurşun bulunan Sevgi İnce’nin tedavilerinin yapılmasını isteyerek, "Devlet güçleri başlarını kumdan çıkarıp gerçekleri görsünler. Burası hukuk devletiyse böyle uygulamaların olmaması lazım. Hukuk devleti değilsek de bilelim, ona göre davranalım" demişti. 
     
     DEVEKUŞU BENZETMESİ 
     Bu dilekçe üzerine İstanbul 6. Ağır Ceza Mahkemesi’nde açılan davada, Hasan Basri Aydın’ın "Cumhurbaşkanı’nı devekuşlarına benzettiği, olayların sonuçlarını görmek istemediği ve böylece gıyabında hakaret ettiği"ne karar verildi. Ayrıca Bu nasıl hukuk devletidir’ diye başlayan sözlerle Bakanlar Kurulu ve TBMM üyelerini, "ölüm hücreleri kurmakla, işkenceyi yaygınlaştırmakla, ülkenin dış politikasını ve ekonomik yönetimini uluslararası kuruluşlara ve yabancı devletlere bırakmakla" suçlayarak hakaret ettiğine hükmetti. Mahkeme, Aydın’ı toplam 3 yıl 4 ay hapse mahk m etti. 
     
Yazma’ dedim, dinletemedim      6 Kasım’dan bu yana cezaevinde olan Hasan Basri Aydın’ın eşi Nakiye Aydın, evde kocasının yolunu gözlüyor. Eşini dilekçe yazmaması için uyardığını söyleyen Nakiye Aydın, şöyle konuşuyor "Hep haksızlıklara karşı oldu. Çocukları tanımıyordu ama çok üzülüyordu. Kız vurulmuş, tedavi edilmemiş, çocuk da hastaymış. Gazetelerde haberlerini okuyordu. Ben bu cahilliğimle söyledim, Ceza alırsın, başın belaya girer, yapma’ dedim. Ceza alacak bir şey yapmıyorum. Hakkımı kullanıyorum’ dedi. Dava açılacağını tahmin etti ama yazdıklarından ötürü böyle bir ceza alacağını düşünmemişti." Nakiye Aydın, eşinin bir avukatı bile olmadığını vurgulayarak, "Fikrini söylediği için 75 yaşındaki adamı cezaevine gönderdiler" diye isyan ediyor. 
     
Aydın’ın başı dilekçelerle dertte Demirel sayesinde ev sahibi oldu ..      Aydın, daha önce de gördüğü haksızlıklar nedeniyle defalarca dilekçeler yazdı, bu nedenle birçok soruşturma geçirdi. 27 kez sürülen, bir kez de TC vatandaşlığından çıkarılan Aydın, Süleyman Demirel’e 1997’de gönderdiği "Barış istiyoruz" kartıyla basının gündemine gelmişti. Aydın, mahkemelik olduğu Demirel sayesinde nasıl ev aldığını şöyle anlatmıştı "1976 yılında, Demirel’in başbakan olduğu dönemde, şimdi beni suçladıklarına benzer bir nedenle tazminat davası açmış ve kazandığım 240 bin lira ile bir ev satın almıştım. Demirel’e teşekkür ederim." 
     



 GÜNCEL 


















</TEXT>
</DOC>
