<DOC>
<DOCNO> 101861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/soneko25.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10,038 puanda günü tamamladı 
</HEADLINE>
<TEXT>

     İMKB Ulusal-100 Endeksi ikinci seansı, birinci seansa göre 43.45 puan kayıpla 10,038.47 puandan tamamladı. Seansa 19.62 puan artışla 10,101.54 puan seviyesinde başlayan endeks, ilk yarıyı ise 2.55 puan kayıpla 10,079.37 puandan geçti. 
     Düşük hacimle, 147 puanlık dar bir bantta hareket eden endeks, seansın ikinci yarısında 10,000 puanın altına inerek, en düşük 9,964.86 puana kadar geriledi. 
     Ancak, bu noktadan gelen alımlarla yeniden 10,000 puanın üzerine yükselen endeks, kapanışta bu seviyenin üstünde tutundu. Endeks, seans içinde en yüksek 10,112.15 puanı gördü. 
     Hisselerin günlük ortalama değer kaybı ise yüzde 2.08 olarak gerçekleşti. 
     Kapanışta mali endeks 83.94 puan kayıpla 12,180.86 puana, hizmetler endeksi 74.78 puan kayıpla 6,961.47 puana gerilerken, sanayi endeksi 4.09 puan artışla 9,702.91 puana yükseldi. 
     Böylece ilk seansa göre mali grup hisseler ortalama yüzde 0.68, hizmetler grubu hisseler ortalama yüzde 1.06 değer kaybetti. Sanayi grubu hisseler ise ortalama yüzde 0.04 değer kazandı. 
     İşlem gören toplam 287 hisse senedinden 135'i değer kaybederken, 59 hisse senedi değer kazandı. 93 hissenin fiyatında ise değişiklik olmadı. 
     142 trilyon 998 milyar 576 milyon liralık işlem hacmi kaydedildi. İki seanstaki işlem hacmi toplamı da 260 trilyon 6 milyar 821 milyon lira oldu. 
     Akbank, Yapı Kredi Bankası, İş Bankası C, Turkcell ve Garanti Bankası en yoğun işlem gören hisse senetleri oldular. 
     





</TEXT>
</DOC>
