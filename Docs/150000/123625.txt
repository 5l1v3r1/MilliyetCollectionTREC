<DOC>
<DOCNO> 123625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/dunya/dun01.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın son umudu Bush 
</HEADLINE>
<TEXT>

     Kopenhag’dan Washington’a geçen AKP Genel Başkanı Recep Tayyip Erdoğan, New York’u da kapsayan ABD temaslarını 26 saatle sınırlı tutacak. Erdoğan, "Kopenhag’da tarih alma şansımız en az yüzde 50, ama Bush’la görüştükten sonra bu oran artabilir" dedi. 
     ABD Başkanı George W. Bush’la yapacağı görüşmenin gündeminde ilk sıranın AB olduğunu vurgulayan Erdoğan, şunları kaydetti "Onlarda da büyük ihtimalle Irak var. Üsler başta olmak üzere, birçok konuda müzakere edeceğiz. " 
     Erdoğan bugün Washington’da, önce Savunma Bakanı Donald Rumsfeld ile bir araya gelecek, ardından Beyaz Saray’a geçerek Başkan’ın Ulusal Güvenlik Danışmanı Condoleezza Rice ve Dışişleri Bakanı Colin Powell ile görüşecek. Erdoğan bugün Türkiye saatiyle 20.00’de Başkan Bush ile bir araya gelecek, ardından Başkan Yardımcısı Dick Cheney ile konutunda buluşacak. 
     



 DÜNYA 













</TEXT>
</DOC>
