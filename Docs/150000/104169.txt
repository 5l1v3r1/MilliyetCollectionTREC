<DOC>
<DOCNO> 104169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/cemal.html </URL>
<DATE> 2002/08/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kemal Derviş CHP’li olunca... 
</HEADLINE>
<TEXT>

     Geçen yüzyılın en büyük iktisatçılarından John Maynard Keynes, fikir değiştirdiği için kendisini eleştiren bir kişiye şöyle der 
     "Olgular değişince ben de fikrimi değiştiririm. Siz ne yaparsınız, efendim " 
     Kemal Derviş Yeni Türkiye’ye katılmaktan vazgeçerken, Keynes’in bu sözünü hatırladı mı, bilmiyorum. Ama Derviş’in, Cem’le Özkan yola çıkarken onlara söz verdiğini biliyorum. Söz verdiğini, sözünden dönmeyeceğini hükümetten istifa edip geri aldığı o gece bana da söylemişti. 
     Sonra olgular mı değişti .. 
     Cem’in Baykal’dan gelen ittifak çağrısına olumsuz yanıt vermesi, Cem’in kendisi merkez sağla ittifak çabası içindeyken, sağdan bazı milletvekillerini partisine üye kaydederken Baykal’ın çağrısını bir an bile düşünmeden reddetmesi, anlaşılan, Derviş’in kararını değiştirmesine yol açtı. 
     Olabilir. 
     Derviş’in solda birlik yolundaki çabaları iyi niyetliydi. Kağıt üstünde isabetliydi. Ama naifti. Çünkü pratiği yoktu. Tutmayacağı baştan belliydi. 
     Çünkü, hem mevzuat hem liderlerimizin yapıları, ego sorunları ve uzlaşma kültüründen fazla nasibini almamış siyaset geleneğimiz öteden beri birlik yolunu tıkıyordu. 
     Bunlar Derviş’e anlatılmıştı. 
     Ecevit’in "Dünya bir araya gelse CHP ile birleşmem" sözü... Baykal’ın dar kadroculuğu ya da hizipçiliği... Cem’in kapalı kapılar arkasındaki, "Baykal’la politika yapmaktansa, siyaseti bırakırım" sözü... 
     Bunları Derviş de biliyordu. 
     Cem’le Özkan’a birlikte hareket sözü verirken bütün bunlar sır değildi Derviş için de... Ayrıca, ittifak Cem’in ne kadar umurunda değilse, Baykal’ın da aklında ittifak derken iltihak vardı. 
     Bana gelince... 
     Mayıs ayının ikinci yarısında 14 il, ağustos ayı başında 6 il dolaşıp siyasetin nabzını tutmaya çalıştım. Durumun özeti benim pencereden şöyle gözüküyordu 
     1 Tayyip öndeydi. 2 CHP toparlanma ve yükseliş sürecindeydi. 3 Kararsız kitle büyüktü. 4 Cem - Derviş ikilisine ilgi dikkat çekiciydi. Yalnız solda, CHP tabanında değil, ANAP’a, DYP’ye oy atmış olanlar arasında da yaygındı bu ilgi. Özellikle "Derviş ne yapacak " sorusu kulaklara çalınıyordu. 
     Sonuç olarak 
     Cem - Derviş birlikteliği ile Türkiye’nin yeni bir umut yolculuğu’na çıkabileceğini söyledim. Bunun siyasette merkezi yeniden toparlayarak Türkiye’nin önünü açabileceğini düşündüm. 
     Ama şu da vardı 
     Yeni Oluşum’un, YTP’nin Kemal Derviş olmadan yürümesinin kolay olmadığını gördüm. İsmail Cem’in pek hoşlanmadığı ya da hiç kabullenmediği bu noktayı yazımda da belirttim. 
     Artık bunlar geride kaldı. 
     Şartlar değişti. Olgular, eski deyişle vakıalar aynı değil. Çünkü Derviş’in derin CHP’liliği ağır bastı ve Cem’i değil Baykal’ı seçti. Bu nedenle şimdi yeni şeyler söyleme zamanı... 
     Siyasetle çok fazla ilgili olmayan ve turizm işiyle uğraşan bir arkadaşım geçen gün şöyle diyordu 
     "Derviş’e çok kızdım. Ne güzel Yeni Türkiye’ye oy verecektim. Bunca zamandır ilk defa bir seçimde kerhen oy kullanmaktan kurtulacaktım. Ama Derviş kalktı Baykal’a gitti Şimdi düşünüyorum. Oyumu Cem’e atsam, boşa mı gider .. Cem’e atmasam, hangi parti Tayyip’le MHP’ye asla Çiller sırasını savdı. Ecevit’le Yılmaz bitik. Geriye bir tek CHP kalıyor, Derviş’li CHP..." 
     Bekir Çoşkun’un deyişiyle 
     CHP - D 
     Sayın Baykal’a yeni bir şans mı 
     Nabız öyle atıyor. 
     Baykal, Derviş’le altından bir fırsat yakaladı. 
     Kullanabilecek mi 
     Bu açıdan gündemdeki iki konu 
     CHP’nin milletvekili aday listeleri ve seçim bildirgesi... 
     Bu iki konuya damgasını vuracak kararlılık ve sosyal liberal sentez anlayışı, dileriz, CHP’nin yeni sulara, merkez oylara da açıldığını gösterir. 
     Yarısı kitap yazmayla geçen iki haftalık tatil sonrasının ilk yazısı böyle. 
     Hoş bulduk 
     
     







AKP mi, CHP mi 


İnönü’nün azmi 


Bu hükümetle seçime gidilemez 


Kemal Derviş CHP’li olunca... 


ÖSS’nin gösterdiği... 


Lise birincileri niye kazanamadı 


Öncelik "yaşanabilir dünya" olmalı... 


Merkez sağın sıkıntısı 


Sosyal - liberal sentezde ders kitapları 


IMF paraları nerede 


Aya İrini’den Sultanahmet Kötfecisi’ne... 


</TEXT>
</DOC>
