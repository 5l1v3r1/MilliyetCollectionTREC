<DOC>
<DOCNO> 126742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yazar/yilmaz.html </URL>
<DATE> 2002/12/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Koç Erdoğan bir taşla beş kuş vurdu 
</HEADLINE>
<TEXT>

     MOSKOVA 

     Ayağımızı Moskova’ya attığımız dakikadan, ekipten en son kişi ile vedalaşıncaya kadar, Koç Topluluğu Yönetim Kurulu Başkanı Rahmi Koç ile AKP lideri Recep Tayyip Erdoğan’ın, Ramstore City’nin açılışındaki buluşmasının iç yüzünü soruşturduk. 
     9. Cumhurbaşkanı Süleyman Demirel’in uyarılarına rağmen Erdoğan’ın, belediye başkanlığı döneminde, Koç Üniversitesi’ne İstinye’deki araziyi vermemesi, tarafların "kişisel tarihlerinde" büyük bir olaydır. 
     Öte yandan, Mavi Akım Projesi içinde fotoğraf veren ve ANAP ile yakınlığı bilinen Ramstore’un ortağı Şarık Tara ile de Erdoğan’ın Moskova’da buluşması önemsiz değildi. 
     
     Elçi mi, Tayyip mi 
     Erdoğan ile Koç’un Moskova’daki temaslarına gidelim... 
     Migros ve Enka ortaklığı ile kurulan Rusya’nın 5. alışveriş merkezi Ramstore City’nin açılışı şerefine Kempinski Oteli’nde düzenlenen davetteyiz... 
     TÜSİAD Başkanı Tuncay Özilhan ve Genel Sekreteri Haluk Tükel ile duruyoruz, ev sahibi olarak Koç yanımıza geliyor. Erdoğan’ın beraberinde Moskava’ya gelen 170 kişilik heyet arasında olan Tükel’e sorduğu ilk soru "Başbakan ile buluşmada hava nasıldı " 
     Tükel anlatıyor 
     "Erdoğan, yılda 3.5 milyar dolar olan dış ticaret hacmimizin 5 milyar dolara çıkmasını hedeflememiz gerektiğini söyledi." 
     Koç’tan karşı yorum 
     "Büyükelçimiz dış ticaret hacmimizin 4.5 milyar dolar olduğunu söyledi. Ben onu bilirim..." 
     Koç’tan bir dokundurma 
     "Bu kadar büyük içki reyonu hiçbir yerde yok. Tayyip Bey de reyonları gezdi." 
     
     25 yaşında olsaydım 
     Enka Yönetim Kurulu Başkan Vekili Sinan Tara’dan bu reyonlarda bin dolarlık özel şarapların satıldığını öğrenmiştim... 
     42 bin çeşit ürünün satıldığı mağaza, zenginleşen Rusya’nın görüntüsünü aynen yansıtıyor. Rusya’nın ünlü votkası Kristal’i yudumlayan Koç "Burada daha yapacak çok şey var" diye devam ediyor 
     "Bizde bir market sepeti alışveriş ortalaması 6 dolar olurken, burada 13 dolar..." 
     Koç yanımıza gelmeden önce Özilhan da benzeri bir görüş ileri sürüyordu. Rusya’da ilk yatırımcılardan Özilhan, Efes Pilsen ile bu pazarda büyümesini sürdürürken belli ki yetişemiyor diyor ki 
     "25 yaşında olsaydım bu iş deneyimimle Rusya’da yatardım..." 
     
     Yemeğe geçelim ... 
     Medyatik konuma geri dönüyorum Erdoğan - Koç 
     Sohbetin orta yerinde Koç’un, "Sayın Başkanı beklememiz gerekiyor mu yerimize oturup yemeğe başlayabiliriz..." demesi üzerine yemek düzenine geçirdi. Koç’un Erdoğan’ı beklemeden masalara geçmesinin nedeni konukları daha fazla ayakta bekletmek istememesi miydi, yoksa Erdoğan’ın gecikmesine yol açan gelişmenin Moskova Fenerbahçe Derneği’ne uğraması mıydı, anlamadık. Rahmi Bey Beşiktaşlı... 
     Bir püf noktası daha... 
     Erdoğan’ın yemek salonuna girdiğini, protokol masasının yanında oturan Tüketim Grubu Başkanı Hasan Yılmaz gördü ve yerinden fırladı. Aynı sırada Rahmi Bey henüz olayın farkında değildi. Koç, masada karşısına ayrılmış yerine oturan Erdoğan’ın yanına gidip, elini sıktı. Ancak bu kez de Erdoğan yerinden kalkmadı .. 
     Koç, gezi boyunca soruşturduğumuz konuya yemekte yaptığı konuşma ile noktayı koydu 
     "Bizde Bir taşla iki kuş vurmak’ diye bir laf vardır, Sayın Erdoğan bir taşla 5 kuş vurdu. Ramstore City’i açtı - DEİK toplantısına katıldı - Rusya Başbakanı ile görüştü - futbolcu olduğu için Fenerbahçe’yi ziyaret etti - Rusya Devlet Başkanı Putin ile görüşecek. Daha ne yapabilir bir insan " 
     
     Putin salı günü çağırdı 
     AKP İstanbul milletvekili ve Erdoğan’ın dış gezilerdeki tercümanı Egemen Bağış, "Putin’den randevuya yanıt ne zaman geldi " soruma, "Geçen salı günü" diye yanıt verdi. Koç da daha önceki konuşmamızda Ramstore’un açılış tarihinin, 3 Kasım’dan önce saptandığını belirtmişti yani taraflara göre buluşma rastlantıdan ibaret 
     
     







Yüksek Öğretim Komiserliği 


2002’nin son haftası ve mini bir savaş olasılığı 


ABD korkusu... 


Stratejik bakış 


Türkiye’ye en büyük kötülük 


Çölün dişleri 


Fazıl Say ve Tuluyhan Uğurlu 


ABD neden savaş istiyor 


Savaşa ve ölüm orucuna hayır 


Yolsuzluk ve rüşvete gerçekten karşı mıyız 


Tayyip Erdoğan başbakan olsun, ama... 


Tayyip Bey’in bereketi hani nerede 


Biz de yokuz Hadi bakalım 


Üç kocalı Hürmüz 


Koç Erdoğan bir taşla beş kuş vurdu 


</TEXT>
</DOC>
