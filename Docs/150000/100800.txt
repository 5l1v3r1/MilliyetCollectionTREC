<DOC>
<DOCNO> 100800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sonspo21.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Yugoslav Steviç ile anlaştı... 
</HEADLINE>
<TEXT>

     Real Sociedad'dan Nihat Kahveci'den yüksek bonservis bedeli nedeniyle vazgeçen Fenerbahçe, Yugoslav futbolcu Miroslav Steviç'i İstanbul'a getirdi. 
     Yugoslav futbolcu, Nihat için İspanyol kulüple yapılan transfer görüşmelerinin olumsuz sonuçlanmasının ardından, kendisiyle temasa geçen sarı-lacivertli kulübün dış ilişkiler sorumlusu Sadettin Saran ile birlikte özel bir uçakla akşam saatlerinde İstanbul'a geldi. 
     Sarı-lacivertli kulübün yöneticilerinin, geçen sezon Almanya Birinci Ligi ''Bundesliga''da şampiyon olan BV Borussia Dortmund forması giyen 32 yaşındaki Steviç ile 1 yıllık sözleşme imzalaması bekleniyor. 
     1998-99 futbol sezonu içinde Almanya'da BV Borussia Dortmund'a transfer olan Steviç, 4 sezon bu takımın formasını giydi. 
     





</TEXT>
</DOC>
