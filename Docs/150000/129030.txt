<DOC>
<DOCNO> 129030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yazar/akyol.html </URL>
<DATE> 2003/01/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye’de modern tarihçiler 
</HEADLINE>
<TEXT>

     HALİL İNALCIK, yaşayan en büyük Osmanlı tarihçisi ve birçok yabancı bilim kurumunun şeref üyesidir. 
     Bugün, İnalcık Hocamızın ayrı basım kitap halinde yayımlanan XIII. Türk Tarih Kongresi’ne sunduğu tebliği tanıtacağım "Türkiye’de Modern Tarihçiliğin Kurucuları", Türk Tarih Kurumu, Ankara 2002. www.ttk.gov.tr 
     Bizde modern anlamda tarihçilik 1909’da kurulan Tarih-i Osman Encümeni ve yayımladığı Mecmua ile kurumlaşmış. Kurucular Abdurrahman Şeref, Ahmed Tevhid, Ahmed Refik, Ahmed Mithat, İskender Hoci, Efdaleddin, Diran Kilikyan, Zühdi, Ali Seydi, Karolidi, Mehmed Arif, Necip Asım. 
     Encümen’de muavin üyelerle birlikte iki Ermeni, bir Rum vardır. 
     Encümen, Türk milliyetçiliğinin ve Türk aydınlanmasının gelişmesinde çok önemli bir rol oynamış. Sf. 86 vd. 
     
     HALİL Hoca bu döneminin en önemli tarihçilerinden Halil Edhem ile Ahmet Refik Altınay’ı etraflıca anlatıyor. 
     Altınay, edebi üslubu ile "tarihi sevdiren adamödır. "Lale Devri" teriminin isim sahibi, "Kabakçı Mustafa" gibi birçok eserin yazarı, laik milliyetçilik anlayışının öncülerinden biri. 
     1927 yılında İstanbul Büyükada’da, yoksulluk ve ıstıraplar içinde "bir yudum ilaç parası tedarik edebilmek için hasta hasta sokağa çıktığı için" ağırlaşıyor ve vefat ediyor Sf. 93 
     Halbuki, "bilimsel tarihçiliğimizde seçkin bir yere sahip... bu büyük tarihçi bize kadar gelebilmiş kırık dökük kalıntıların ötesinde büyük manzarayı, tablonun bütününü bize gösterebilen, mesafeleri aşan şair gibi geçmişe derinliğine bakabilen bir tarihçidir." Sf. 101 
     Atatürk’ün bazı tarih teorilerine Altınay’ın soğuk durması ve eski İttihatçı olması, onun aleyhine kullanılmış, üniversiteden atılmış, yoksulluğa mahkum edilmişti. Sf. 97 
     İnalcık, Büyükada’da bir büstünün dikilmesini öneriyor. Belediyenin dikkatine. 
     
     İNALCIK Hoca kendisinin de hocası olan büyük tarihçimiz Fuat Köprülü’yü geniş bir şekilde anlatıyor. Köprülü dünya çapında itibara sahip ilk bilimsel tarihçimizdir, hatta modern tarihçiliğimizin kurucusu... 
     Tek Parti devrinde bilimsel görüşlerini korumayı ama dilini ayarlamayı bilmiştir. 
     Bu büyük tarihçi, 27 Mayıs’tan sonra ortada kaldı. "üniversiteler, hocaları Köprülü’ye eski kürsüsünü vermek bir yana, konferans vermeye dahi davet etmediler " Sf. 109 
     Çünkü eski DP’li idi, beraat etse de Yassıada’da yargılanmıştı 
     Büyük modern tarihçilerimizden biri de Zeki Velidi Togan... Köprülü gibi o da yabancı üniversite ve akademilerde büyük saygı görüyor. 
     Atatürk’ün "Orta Asya’da Kuraklık" tezine karşı çıkınca, Maarif Vekili Reşit Galib’in gazabına uğruyor, üniversiteden atılıyor, Viyana Üniversitesi’ne gidiyor ve İnönü zamanında yurda dönüyor. Sf. 128 
     Tebliğde, İsmail Hakkı Uzunçarşılı sf. 132 , "konu ve metodoloji bakımından Türk tarihçiliğini Batı tarihçiliği düzeyine çıkaranların başında gelen" Ömer Lütfi Barkan sf. 139 , Çağatay Uluçay sf. 156 ve "Yeni Tepkisel Akımlar" sf. 184 gibi konularda da geniş bilgiler var. 
     
     







Türkiye’de modern tarihçiler 


Aşk üzerine 


Ankara Şam Tahran üçgeni 


108’inci Kongre siftah yaparken... 


Kıbrıs 2003 Kıbrıs 1964 


Gül’ün Ortadoğu turu 


Biz artık daha çok yokuz 


Borsalardaki düşüşler 2003’te de sürecek mi 


Enflasyon yüzde 29.7 Tüketici fiyat artışı yüzde 45 


</TEXT>
</DOC>
