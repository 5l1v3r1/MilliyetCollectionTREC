<DOC>
<DOCNO> 145145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/guncel/gun90.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

3-2-1 Yayındayız ...      Bir büyük besteci düşünün ki, "Yahu ben şimdi patlatacağım senfoniyi de, ya alıp kötü bir yerde kullanırlarsa, ciddi endişeliyim " desin ve yapmasın besteyi. Demez.... Demez ama ilahi bir güçle yaptığı muhteşem bestesi yıllar sonra kapı zili, cep telefonu melodisi, hatta geri vitese takmış arabalardan yükselen alarm kılığında "dürülürü lü, dürülürü lü" şeklinde karşımıza çıkar. 
     Ya da bir tane mucit gösterin ki, bulacağı şey, kötü emellere alet edilsin diye gece gündüz deli gibi çabalasın dursun. 
     Mesela 1887’de İngiliz Fizikçi William Cookes’un başlattığı araştırmaları devam ettiren 
     Ferdinand Braun, televizyonlardaki modern alıcı tüpün öncüsü olan tüpü yaratır. Ve John Logie Baird de, 1926’da ilk televizyon gösterimini sunar. Güzel şeyler herkes tarafından izlensin diye... 
     John Logie Baird adlı şahıs o televizyonlardan, savaşta ölen askerlerin parçalanmış bedenlerini, yaralı çocukların yaş değil kan damlayan çaresiz gözlerini seyretseydi eline balyozu alıp "Hay senin icadına " diye kendi bulduğu televizyonu un ufak etmez miydi 
     "Kan, patlayan bomba, cansız beden gösterecek bir alet mi Bırak eksik olsun, pazarda limon satarım daha iyi" demez miydi 
     İnsanlığın gelişiminde faydası olan tüm icatların bir süre sonra yine insanoğluna zarar vermeye başlaması ne acı 
     Yüzlerce savaş filminde, kopan bacaklar, dökülen bağırsaklar, bini bir paraya vahşet sahneleri seyrettikten sonra bugün yaşanan kepazeliğin asla ortaya çıkmaması gerekmez miydi Dünyanın en etkileyici buluşu, nasıl olur da böyle bir konuda bu kadar etkisiz kalabilir 
     Teknoloji ve icatların "iyi şeyler" olduğu kesin. Kötü olan, henüz hastalıklı ruhları tedavi edecek bir şeyin icat edilememiş olması... 
     
     Hmmmm... 
     "Hz.Muhammed'i bizim Osmanlı ordusu korudu Araplardan .." b b b b 
</TEXT>
</DOC>
