<DOC>
<DOCNO> 114721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur36.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SP Kanadoğlu'nu haklı buldu Erdoğan istifa etmeliydi 
</HEADLINE>
<TEXT>

     SP Kahramanmaraş Milletvekili Mustafa Kamalak, Yargıtay Başsavcısı Sabih Kanadoğlu'nun AKP hakkında kapatma davası açkmasını değerlendirirken "Kapatma davası açılabilir. Mevcut kanunlara göre Erdoğan'ın istifa etmesi gerekirdi" dedi. 
     Kamalak, Anayasa Mahkemesi'nin 19 Nisan tarihli Resmi Gazete'de yayınlanan kararında, AKP Genel Başkanı Recep Tayyip Erdoğan'ın TCK 312. maddesine göre işlediği suçun 4454 sayılı kanun kapsamına girmediği gibi cezası infaz edildikten sonra yürürlüğe giren 4616 sayılı kanun hükümlerinden istifade etmesinin mümkün olmadığının belirtildiğine dikkat çeken Kamalak şunları söyledi 
     "Yani Anayasa Mahkemesi'nin kararında, Erdoğna'ın suçu TCK'nın 312'nci maddesinden aldığı ceza biçimiyle kanun kapsamının dışında diyordu. Şartlı tahliye yasalarının dışında diyordu. Malum 2820 sayılı Siyasi Partiler Yasası'nın 11'inci maddesinin b bendinin alt 5'inci bendine göre, 312'nci maddenin ikinci fıkrasından hüküm giyen kimseler siyasi partilere üye olamaz. Ve üye olmadan genel başkan onulmayacağına göre, Erdoğan'ın genel başkanlığı hem Anayasa Mahkemesi'nin kendisi hakkındaki özel kararına hem de 2820 sayılı Siyasi Partiler Yasası'nın 11'inci maddesinin b bendinin 5'inci alt bendine aykırı düşüyordu." 
     





</TEXT>
</DOC>
