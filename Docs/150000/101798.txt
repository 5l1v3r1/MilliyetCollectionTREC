<DOC>
<DOCNO> 101798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yasam/yas05.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevden, küle... 
</HEADLINE>
<TEXT>

Balıkesir’i Türkiye’nin en büyük 10 orman yangınından biri vurdu. Faciada iki kişi can verdi, pek çok hayvan telef oldu, 33 ev yandı, 7 köy boşaltıldı 
     BALIKESİR DHA 

     Balıkesir’in Kepsut ilçesinde önceki gün çıkan ve tam 3 bin hektar alanda etkili olan orman yangını, Türkiye’nin en büyük 10 orman yangını’ arasına girdi. İki kişinin canını alan, yüzlerce hayvanı telef eden facia, 33 evi de kül etti. Tam 7 köyün boşaltılmasına yol açan yangın, dün akşam saatlerinde büyük ölçüde kontrol altına alındı. 
     
     Yanarak can verdiler 
     Akçakertil yakınlarında önceki gün saat 13.30 sıralarında başlayan yangın rüzg rla yayıldı. Sarıfakılar köyünden felçli Süleyman Barut 75 ile psikolojik sorunları nedeniyle 18 yıldır evden çıkmayan eşi Bedriye 70 evlerinde yanarak can verdi. Göbel ve Sarıçayır köylerinde de birçok ev yandı. Tilkicik, Akçakertil ve Karaağaç köyleri boşaltılıdı Dursunbey’in Işıklar köyü önlemlerle kurtuldu. 
     
     Krediyle yardım 
     C - 130 tipi 2 uçak, 350 orman işçisi, 110 asker, 25 teknik eleman ve binden fazla köylü yardımıyla kontrol altına alınan facia sonrası bölgeyi ziyaret eden Orman Bakanı Nami Çağan, yangından zarar görenlere Orköy kredisiyle yardım edeceklerini açıkladı. 
     



 YAŞAM 


















</TEXT>
</DOC>
