<DOC>
<DOCNO> 124323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/spor/spo04.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KRİTİK VİRAJ 
</HEADLINE>
<TEXT>

Aybaba, Malatya ve Fenerbahçe maçlarının kendileri için hayati önem taşıdığını söyledi 
     TRABZONSPOR’DA gözler Malatyaspor ve Fenerbahçe ile oynanacak olan kritik maçlara çevrildi. Teknik Direktör Samet Aybaba, iki maçın kendileri için hayati önem taşıdığını dile getirdi. Aybaba, "İlk yarıyı kayıpsız kapatıp, ikinci yarıya daha motive başlamak istiyoruz. Hedeflerimiz büyük. Şampiyonluk ve Şampiyonlar Ligi için savaş vereceğiz" diye konuştu. 
     ÖZELLİKLE son maçlarda daha istekli bir futbol sergilediklerini dile getiren Samet Aybaba, takımına güvendiğini vurguladı. Trabzonspor Teknik Direktörü, "Ligde iddiamız sürüyor. Türkiye Kupası’nda da emin adımlarla hedefe yürüyoruz. Kısa bir süre içinde tüm olumsuzlukları dağıtıp gücümüzü gösterdik. Şimdi taraftarlarımızın da desteğiyle çıkışı koruyacağız" dedi. 
     
     Konsantre olamıyorum’ 
     İKİ haftadır üzerinde karabulutların dolaştığını söyleyen Trabzonsporlu Fatih Tekke, motivasyon düşüklüğü yaşadığını açıkladı. Yıldız futbolcu, "Kafamı futbola veremiyorum. Oysa arkadaşlarıma daha fazla yardımcı olmam gerektiğini biliyorum. Her geçen hafta rakipler bize karşı daha da bileniyor. Bu da işimizi zorlaştırdı" diye konuştu. 
     
     Mehmet Yılmaz kendini savundu 
     TRABZONSPOR’UN suskun golcü Mehmet Yılmaz kendini savundu. Genç forvet, takımda gol atma zorunluluğunun herkese ait bir görev olduğunu dile getirip, "Herkes golü düşünmeli. Tıpkı son Denizli maçında Aurelio’nun galibiyeti getirmesi gibi. Biz mücadele ederiz, uygun pozisyonu bulan arkadaşımız golü atar" dedi. 
     



 SPOR 



























</TEXT>
</DOC>
