<DOC>
<DOCNO> 106741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun23.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani "Türkiye ve Barzani arasındaki gerginlik ciddi değil" 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani, Türkiye ve Irak Kürdistan Demokrat Partisi IKDP lideri Mesud Barzani arasındaki gerginliğin ciddi olmadığını öne sürdü. 
     İRNA'nın haberine göre, Talabani, İran'ın batısındaki Kürdistan eyaletinin başkenti Senendec'ten dinlenen IKDP Radyosu'na verdiği demeçte, 'Türkiye ve Barzani'nin arasındaki kriz, Türkiye'nin Irak Kürtlerine samimi desteği dolayısıyla ciddi değil'' dedi. 
     Talabani, geçen Cumartesi günü Barzani ile yaptığı görüşmeden sonra radyoya yaptığı açıklamada, ''Türk hükümeti, Irak Kürtleri ve Barzani ile iyi ve yakın ilişkiler istiyor'' diye konuştu. 
     Talabani, ''Amerikan yönetiminin üst düzey yetkilileri ile yaptığı görüşmede ABD'nin, Irak'ın siyasi geleceğinde Kürtlerin de söz sahibi olmasını ve Irak Devlet Başkanı Saddam Hüseyin'in gitmesini istediğini ve Kürtleri desteklediklerini açıkça gördüğünü'' söyledi. 
     





</TEXT>
</DOC>
