<DOC>
<DOCNO> 111793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun14.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle intikam olur mu 
</HEADLINE>
<TEXT>

     Belçika'da, kendisini terk eden kız arkadaşından internet kanalıyla intikam alan bir kişi, Savcılığın bir yıl hapis cezası istemiyle yargılanıyor. 
     İnternette, bekarları tanıştırmayı ve buluşturmayı hedefleyen bir sitede, eski kız arkadaşının isim ve telefonunu vererek bir mesaj yayımlatan 34 yaşındaki Belçikalı, bu mesajda, ''Çok sıcak ve seksi, 25 yaşındaki esmer güzeli, yalnızlıktan ve mutsuzluktan yorgun bir şekilde arkadaş arıyor'' ifadesine yer verdi. 
     Mahkemeye başvuran ''eski sevgili'', internette dağılan bu duyurudan sonra yüzlerce kişinin kendisine telefon ettiğini bildirerek, 2 bin 500 euro maddi tazminat talebinde bulundu. 
     Savcılık, maddi tazminat talebini yetersiz bularak, sanığın bir yıl hapis cezasına çarptırılmasını istedi. 
     Liege Ceza Mahkemesi'nde devam eden davanın gelecek ay sonuçlanması bekleniyor. 
     





</TEXT>
</DOC>
