<DOC>
<DOCNO> 133980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/guncel/gun03.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Greenpeace’çi son eylemi anlattı... 
</HEADLINE>
<TEXT>

Basra Körfezi’ne gidecek İngiliz gemilerini durduran Greenpeace’in Türk üyesi, "Sıra ikinci eylemde" diyor 
     ASLI ÖKTENER İstanbul 

     Irak’taki olası bir savaşa katılmak üzere Basra Körfezi’ne gitmeye hazırlanan İngiliz askeri gemilerini bloke ederek kalkışlarını engelleyen Greenpeace’in bayrak gemisi "Rainbow Warrioröda görevli Hüseyin Serkan Dadak, hazırlıkları bir yıl süren eylemi anlattı. Dadak’ın söylediklerine göre, askeri liman giriş çıkışı bir yıl boyunca üyelerce gerek fotoğraf, gerekse kamerayla görüntülendi, askerlerin nöbet saatlerine kadar her ayrıntı belirlendi. 
     
     5 BOTA DAĞILDILAR 
     "Rainbow Warrior" gemisi Atlantik yolundayken, gelen haberle İngiltere Southampton’daki Marchwood Askeri Limanı’na doğru yola çıktı. Gemi geçtiğimiz pazar, sabaha karşı limana giriş yaptı. Yol boyunca askeri yetkililer, önlem amacıyla üyelere nereye gittiklerini sordu. Rainbow saat 04.00 sularında liman girişini kapattı. Özel koruma kıyafetlerini giyen ve aralarında Serkan Dadak’ın da bulunduğu 25 üye, 5 bota dağılarak, denize indi. Kendisine bot kullanma ve gemiye tırmanış yapan üyeleri koruma görevi verildiğini belirten Dadak, "İki botta tırmanışçılar, üç botta onları korumakla görevli olan bizler vardık. Geminin yerden yüksekliği 12 metreydi. Üyeler uzun çubuklar yardımıyla gemiye tırmandı. Sonra da kendilerini vinçlere zincirlediler. Geminin iki yanına Savaşa Hayır’ yazdık. Bu arada askeri helikopterler ve botlar sürekli etrafımızda dolaşıyor, uyarıda bulunuyordu. Rüzg r çok sertti. Herhangi bir müdahalede birbirimize girebilirdik" dedi. Eylemin salı saat 04.30’a kadar sürdüğünü belirten Dadak, şöyle devam etti "Sonra özel tim gelip eylemcileri vinçlerden indirdi. 13 kişi gözaltına alındı. Rüzg r ve dalga nedeniyle Rainbow sürüklenmeye başlayınca biz de çekildik. Şimdi liman yakınlarında ikinci eylem için bekliyoruz. Hareket ederlerse, tekrar gemiye gideceğiz." 
     



 GÜNCEL 















</TEXT>
</DOC>
