<DOC>
<DOCNO> 140530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko09.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'ün en pahalı otomobilleri açıklandı... 
</HEADLINE>
<TEXT>

p    Bu yılın en pahalı ve lüks arabaları belli oldu. 
     Amerikan finans çevrelerinin dergisi FORBES son sayısında, bu yılın en seçkin arabalarının listesi yayımladı. Fiyatları el yakan başlıca arabalar şöyle 
     1- Ferrari Enzo 670 bin dolarlık etiket taşıyan bu arabanın aerodinamik görüntüsünün, Formula-1 yarışlarına katılan otomobillerden esinlenilerek hazırlandığı belirtildi. 
     En büyük özelliği sürat olan Ferrari'den, daha piyasaya çıkmadan 399 adet satıldığı açıklandı. 
     2- Bentley Azur Finale 380.000 dolardan satışa sunulan bu araçlardan sadece 50 adet üretilecek. Bentley firmasının bu sonbaharda ''Continental GT'' adıyla yeni serisini piyasaya süreceği bildiriliyor. Bu nedenle araca, özellikle koleksiyon meraklılarının büyük ilgi göstermeleri bekleniyor. 2.5 ton ağırlığındaki araba kolaylıkla 225 km hız yapabiliyor. 
     3- Pagani Zonda Roadster 350 bin dolara satılan aracın ilk örnekleri, önümüzdeki hafta Cenevre oto fuarında meraklılara tanıtılacak. Şasisi karbon-fiber olan arabanın 555 beygir gücündeki 12 silindirli motoru Mercedes firması tarafından yapıldı. 
     Bu araçtan bu yıl, sadece 40 adet üretileceği bildiriliyor. 
     4-Rolls-Royce Phantom 350.000 dolar etiket taşıyan araçtan bu yıl piyasaya sadece 1.000 adet sürülecek. Rolls Royce'un 4 beygir gücünde 12 silindirli motoru, 7 metre boyundaki arabanın 5.7 saniyede 0'dan 90 km'ye çıkmasını sağlıyor. 
     5- Maybach S7 310-361 bin dolar fiyatla satışa sunulan Maybach arabalarından bu yıl üretilecek olan 1.000 adedinin daha şimdiden satıldığı öğrenildi. Arabanın özellikleri arasında arka koltuğun yatak ve tavanının şeffaf olması ve içinde şampanya soğutmak için buzdolabı bulunmasi başta geliyor. Tüm iç kaplamaları lake olan araç çok gelişmiş elektronik donanıma sahip. 
     6- Lamborghini Murcielago 273 bin dolara satilacak bu araç saatte 300 km hız yapabilecek kapasitede. 12 silindirli motoru ve mükemmel bir direksiyona sahip olan Lamborghini 6 vitesli. 
     7- Porsche Carrera G1 250-300 bin dolarlık bu araba 600 beygir gücünde 10 silindirli bir motora sahip. 4 saniyede 0'dan 90 km'ye çıkabilen aracın azami sürati 300 km'den fazla. 
     8- Mercedes Benz SLR 250 bin dolara satılacak bu aracın şasisi karbon-fiber, frenleri ise seramik. 557 beygir gücünde 8 silindirli motora sahip olan aracın en büyük özelliklerinden biri farlarının direksiyonla aynı yöne dönmesi. 4.2 saniyede 0'dan 90 km'ye çıkabilen aracın azami hızı 300 km. 
     9- Astron Martin 230 bin dolardan piyasaya sunulan aracın 6 vitesi ve 12 silindirli motoru bulunuyor. 4.5 saniyede 0'dan 90 km'ye çıkan arabanın azami hızı 300 km'yi buluyor. 
     10- BMW Alpina Roadster 137.600 dolara satılacak araç, deri koltuklara ve 8 silindirli motora sahip. 

     
</TEXT>
</DOC>
