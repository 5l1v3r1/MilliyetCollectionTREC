<DOC>
<DOCNO> 116696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/sazak.html </URL>
<DATE> 2002/11/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yeni toplum düzeni 
</HEADLINE>
<TEXT>

     Bugün sandık başına gidiyoruz. 
     18 Nisan 1999’da yapılan son seçimlerin üzerinden üç buçuk yıl geçti. Türkiye 1983’ten bu yana parlamentolar Anayasa’daki normal seçim süresi olan beş yılı tamamlayamıyor. Erken seçim süreleri giderek kısalıyor. 
     Demokraside krizleri aşmanın, siyaseti yenilemenin tek meşru yolu seçimler olduğu için bugün sandık başında yurttaşlık görevimizi yerine getireceğiz. 
     Ertesi günü düşünerek oy kullanacağız. 
     Ancak pazara kadar değil, sonuna kadar demokrasi’ düşüncesine inanıyorsak, seçimden seçime oy kullanmak’la her şeyin çözüleceği kolaycılığından artık kurtulmalıyız... 
     Yeni toplum düzeninde siyasi katılım’ en az seçim kadar önem taşıyor. Halkın katılımını sağlamakta ve bireyi sıradan bir oy aracı durumundan çıkarmakta en büyük görev sivil toplum’ örgütlerine düşüyor. 
     Türkiye’de sivil toplum’ güçlendikçe katılımcı demokrasi’ de gelişecek. 
     Günümüz dünyasında, 21.yüzyılın demokratik değerlerine içerik katan tanımlamalardan biri de, hesap verme sorumluluğu’dur. 
     Hukuk devleti, saydamlık, etik değerler. 
     Ve hesap verme sorumluluğu’ accountability . 
     Eğitimden sanal ortama, nükleer enerjiden sosyal konulara ve insan haklarına pek çok alanda uygulanan, karar verme mekanizmalarında yer alanların çoğunlukla sivil toplum kuruluşları aracılığıyla topluma politikaları hakkında hesap vermelerini sağlayan bir değer olarak accountability’ kavramı öne çıkmaktadır. 
     Geçenlerde AB lobisi için Brüksel’e giden Arı Hareketi’nin izlenimlerini dinlerken, etik değerler’ üzerine çalışmalar yapan grubun hesap verme sorumluluğu’nu da gündeme taşıyacaklarını öğrendik. 
     Seçim sonrası oluşacak yeni parlamentonun Siyasi Partiler ve Seçim Yasaları kadar öncelik vermesi gereken konulardan biri de hesap verme sorumluluğu’ olmalıdır. Bu kavram Türk siyasetinin klasiği dosyalı muhalefet’ anlamına gelmiyor 
     Hesap verme sorumluluğu ben yaptım oldu’ zihniyetine karşı, devlet mekanizmasını ve onu yöneten bürokratik yapıları, lider oligarşisini gücünü halktan almaya zorlayacak en etkili yoldur. 
     Bunu hayata geçirmek için sivil toplum’u mutlaka güçlendirmeliyiz. 
     Hesap verme sorumluluğunun olmadığı yapı ve siyasi kültürler her türlü yozlaşmaya, yolsuzluğa ve kötü yönetime açıktır. 
     Güçlü bir sivil toplum, elindeki baskı araçlarını kullanarak siyasi ve ekonomik erkin, keyfi yönetimlerine dur diyebilir. Seçimle gelen krallar, Nasıl olsa bizi halk seçti’ diye her istediğini yapamamalıdır 
     Denetleyen, hesap soran bir demokrasi istiyorsak, bugün oy kullanacak yurttaşlar olarak, bir dahaki seçimde görüşürüz’ alışkanlığını bırakmalıyız. 
     Ertesi günü düşünerek... 
     Pazara kadar değil, sonuna kadar demokrasi’... demeliyiz. 
     
     







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
