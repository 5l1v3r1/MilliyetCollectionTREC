<DOC>
<DOCNO> 100087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun15.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, ABD saldırırsa mülteci kamplarını Irak topraklarında kuracak. 
</HEADLINE>
<TEXT>

     İran İçişleri Bakanı Abdulvahid Musavi Lari, ABD'nin Irak'a saldırması durumunda ortaya çıkacak mülteci akınını kendi topraklarında değil, Irak topraklarında karşılamayı düşündüklerini söyledi. 
     İRNA'nın haberine göre Lari, bugün mülteci sorumlularıyla yaptığı görüşmede, Afgan mülteciler konusunda yaptıkları hatayı tekrarlamayacaklarını belirterek, Iraklı mültecileri Irak topraklarında kurdukları kamplarda tutacaklarını söyledi. 
     Lari, zorunlu kalmaları durumunda mülteciler için ülkenin batısında Irak sınırına yakın bölgelerde kamplar kuracaklarını, Iraklı mültecilerin İran içine yayılmasına izin vermeyeceklerini kaydetti. 
     İran'da sadece 50 bini kamplarda olmak üzere yaklaşık 2 milyon Afgan mülteci yaşıyor. 
     





</TEXT>
</DOC>
