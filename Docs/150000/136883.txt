<DOC>
<DOCNO> 136883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yasam/yas01.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mankenlerin çoğu yandı’ 
</HEADLINE>
<TEXT>

Diyanet, estetik ameliyat konusuna açıklık getirdi ve dedi ki Dikkat çekmek, daha güzel görünmek için yaratılıştan verilmiş özellikleri değiştirmek caiz değildir’ 
     İBRAHİM OKUMAMIŞ Antalya DHA 

     Diyanet İşleri Başkanlığı Din İşleri Yüksek Kurulu’nun hazırladığı estetik ameliyat raporunda, tedavi amaçlılar dışında, yapılan estetik ameliyatların İslam’a aykırı olduğu belirtildi. Raporda , Hz. Muhammed’in, süslenmek amacıyl dövme yapmak, dişleri yontup seyrekleştirmek gibi müdahaleleri "yaratılışı değiştirmek, fıtratı bozmak" kapsamında değerlendirdiği ve bunu yapanları ve yaptıranları kınadığına da yer verildi. 
     
     Yaratılış bozulamaz 
     Estetik ameliyatların dinen sakıncalı olup olmadığı yolundaki soruların artması üzerine Dini Soruları Cevaplandırma Komisyonu’ Doç. Dr. Şamil Dağcı başkanlığında bir rapor hazırladı. Raporu görüşen Din İşleri Yüksek Kurulu da, tedavi amaçlılar dışındaki estetik ameliyatların İslam’a aykırı olduğuna karar verirken, raporda şu görüşler yer aldı "İslam’da, insanın doğuştan gösterdiği özellik ve şeklinin değiştirilmesi ve bu amaçla yapılacak her türlü estetik ve tıbbi müdahale hoş karşılanmamış görünüşü bozmayı hedef alan müdahale olarak kabul edilmiştir. Dikkat çekmek amacıyla, yaratılıştan verilmiş özellik ve şekillerin değiştirilmesi, İslam’da fıtratı bozma kabul edilerek yasaklanmıştır." 
     
     Tedavi amaçlıysa olur... 
     Raporda, tedavi amaçlı estetik ameliyatlarla ilgili de şu görüşlere yer verildi "Vücudan herhangi bir organında, diğer insanlarca yadırganan, insanın psikolojik olarak etkilenmesine sebep olabilecek bir anormallik bulunursa, bunun ameliyatla düzeltilmesi, fıtratı bozmak değil tedavidir. Arfece adlı sahabi, savaşta burnu kopunca gümüşten burun yaptırmış, bunun koku yapınca altından burun yaptırmasına izin verilmiştir." 
     
Yaşasın ben cennetliğim ..’      BİRSEN ALTUNTAŞ 

     Diyanet Başkanlığı’nın açıklaması, sanat dünyasının pek çok ünlü ismini kızdırırırken, Tülin Şahin gibi estetik yaptırmayanları sevindirdi 
     Hande Ataizi Allah inancı çok yüksek biriyim. Kimin cehenneme kimin cennete gideceğine bir kurum karar veremez. Genetikle uğraşan ve estetik yapan doktorlar da o zaman cehennemlik. Hiç ilerlemeyelim, olduğumuz yerde kalalım 
     Tülin Şahin Yani ben şimdi cennetlik miyim, yaşasın. Bir insan trafik kazası geçirir, o zaman yaptırır ama illa ideal göğüs 90 diye ya da ideal burun kalkık burun diye insanların estetik yaptırmasını, Allah’ın verdiği karakteristlik özelliklerini değiştirmesini saçma buluyorum. 
     Ece Erken Ne demek cehennemlik olacağız Ben burnumu yaptırdım ama sonuçta kendi kararım. Çünkü bu beden benim. Herkes mükemmel olmak zorunda değil. Aynaya baktığımda kendimi böyle güzel hissediyorsam yaptırırım. Ayrıca biz cehennemliksek o zaman bu operasyonları yapan doktorlar bizden çok daha fazla günahkar. 
     Özlem Yıldız Cehennemde yanacağız o zaman. Ben böyle bir şey olduğunu ilk defa duyuyorum. Estetik yaptırmak dünyanın her yerinde normal karşılanırken sanırım bir tek Türkiye’de meseleye böyle bakılıyor. Bence insan, kendisini güzel hissetmek için tıbbın faydalarından yararlanmak durumunda. 
     



 YAŞAM 

















</TEXT>
</DOC>
