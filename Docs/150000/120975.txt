<DOC>
<DOCNO> 120975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur09.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Lajendik ''Türkiye tarih almazsa bile kaybetmiş sayılmaz'' 
</HEADLINE>
<TEXT>

     Türkiye-Avrupa Parlamentosu AP Karma Parlamento Komisyonu KPK Eş Başkanı Joost Lajendik, Kopenhag'da Türkiye için tek seçeneğin müzakere tarihi almak olmadığını söyleyerek, ''Birçok seçenekler var, Kopenhag'da tarih alınamasa bile bu Türkiye'nin kaybettiği anlamına gelmez'' diye konuştu. 
     Lejendik başkanlığındaki KPK heyeti, Dışişleri Bakanlığı Müsteşar Yardımcısı Büyükelçi Akın Alptuna ile yaptıkları görüşmenin ardından basın mensuplarının sorularını yanıtladı. 
     Lajendik, ziyaretlerinin seçimlerden sonra yapılan ilk ziyaret olduğuna dikkati çekerek, öğleden sonra Başbakan Abdullah Gül ile biraraya geleceklerini hatırlattı. 
     Bakanlıktaki görüşmede Türkiye'nin AB'ye uyum süreci çerçevesinde uygulamaya geçirdiği reform paketi ve Kıbrıs sorununu ele aldıklarını ifade eden Lajendik, Gül hükümetinin önerdiği yeni paketten memnun olduklarını belirtti. 
     Türkiye'nin reform sürecini devam ettirmesi gerektiğini ve Kıbrıs konusunda da işbirliği içinde olmak zorunda olduğunu kaydeden Lajendik, ''Böylelikle Kopenhag'da Türkiye birşeyler elde edebilir. Tabii ki karar üye ülkelere aittir'' dedi. 
     Kopenhag'da Türkiye'nin müzakere tarihi alamaması durumunda ne olacağının sorulması üzerine Lajendik, tek seçeneğin tarih almak olmadığını belirtti. 
     Türkiye-Avrupa Parlamentosu AP Karma Parlamento Komisyonu KPK Eş Başkanı Joost Lajendik, Kopenhag zirvesinde Türkiye'ye müzakereler için tarih verilmesi dışında birçok seçenek olduğunu, ''randevu için randevu''nun da bunlar arasında yer aldığını söyledi. 
     Lejendik başkanlığındaki KPK heyeti, Dışişleri Bakanlığı Müsteşar Yardımcısı Büyükelçi Akın Alptuna ile yaptıkları görüşmenin ardından basın mensuplarının sorularını yanıtladı. 
     Lajendik, bir gazetecinin Türkiye'nin Kopenhag'da beklediği tarihi alamaması sonucunda nelerin olabileceğine ilişkin sorusu üzerine, bu konudaki tartışmaların halen AB içinde de sürdüğünü söyledi. Lajendik, şöyle konuştu 
     ''Bu konuda müzakere tarihi mi yoksa randevu için randevu mu verilsin diye tartışmalar var. Kopenhag'da bir tarih belirlenmese bile bu Türkiye'nin kaybettiği anlamına gelmez, ortada pek çok seçenek var. Bunlardan biri de randevu için randevu. AP de bu konuda net bir karara varamadı. Herkesin kendi görüşleri var. Fakat Kopenhag'a sadece müzakere tarihi açısından bakılmamalı, birçok seçenek var. Tek seçenek varmış gibi bakılmamalı.'' AP'ye mesajlarının ne olacağının sorulması üzerine Lajendik, Türkiye'nin şu ana kadar hayata geçirdiği reformlara Parlamento'nun dikkatini çekeceklerini belirtti. 
     Lajendik, ''Ayrıca Türk hükümetinin Kıbrıs konusunda şu ana kadar çok da netleşmeyen pozisyonuna da bakmak lazım. Kararı verecek olan, üye ülkelerin devlet ve hükümet başkanları'' diye konuştu. 
     Joost Lajendik ve beraberindeki heyet, öğleden sonra Başbakan Abdullah Gül'ü ziyaret edecek. Başbakan'ın ardındın tekrar Dışişleri Bakanlığı'na gelecek olan Lajendik, Müsteşar Büyükelçi Uğur Ziyal ile görüşecek. 
     Lajendik'in heyetinde, Türk asıllı milletvekili Ozan Ceyhun da yer alıyor. 
     Türkiye-Avrupa Parlamentosu AP Karma Parlamento Komisyonu KPK Eş Başkanı Joost Lajendik'in, yarın basın toplantısı yaparak temaslarını değerlendirmesi bekleniyor. 
     





</TEXT>
</DOC>
