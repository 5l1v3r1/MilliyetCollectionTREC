<DOC>
<DOCNO> 117766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun22.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz sinema uzmanları son 25 yılın en iyi filmini seçti... 
</HEADLINE>
<TEXT>

     İngiliz sinema uzmanları, ''son 25 yılın en nitelikli filmi'' olarak, Vietnam Savaşı'nda ''karanlığın mihrakına gerçeküstü yollardan gidişi'' anlatan Apocalypse Now Kıyamet adlı yapıtı seçtiler. 
     İngiliz Sinema Kurumu'nun Sight and Sound Görünüm ve Ses adlı dergisinin düzenlediği seçimde, Amerikalı yönetmen Francis Ford Coppola'nın ''Kıyamet'' filmi bu onuru aldı. 
     Filmde, Vietnam Savaşı'na katılan Amerikalı Albay ''bu haksız, temelsiz, anlamsız zulüm savaşından aklını oynatarak, fecaat üzerine kurulu, Vietnam cangılında Vietnamlılarla birlikte çalışan tarikatın önderi'' olur. 
     Sight and Sound'un editörü Nick James, ''Kıyamet'' filmi onuruna yaptığı açıklamada, şöyle dedi 
     ''Apocalypse Now, coşum-delilik ve derinlik arasında gerili cambaz ipinde seyderen, bu dengeden hiç düşmeyen aklın kaçtığı noktada zengin karmaşasıyla bulunduğu konumu hak ediyor.'' İngiliz sinema uzmanları son 25 yılda en nitelikli ikinci film olarak, Amerikalı yönetmen Martin Scorcese'nin ''Raging Bull'' Kızgın Boğa filmini seçti. 
     İsveç'in büyük sinema yönetmeni İngmar Bergman'ın ''Fanny ve Alexander'' filmi üçüncü seçildi. 
     İngiltere'nin 50 sinema uzmanı biraraya gelerek, 1978 ile 2002 arasında çekilmiş 259 filmi değerlendirdi. 
     





</TEXT>
</DOC>
