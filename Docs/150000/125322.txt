<DOC>
<DOCNO> 125322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/siyaset/asiy.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YAKIŞ’TI MI KAVGASI 
</HEADLINE>
<TEXT>

Dışişleri Bakanı’nın, "Anlaşma olmazsa Türk ordusu işgalci duruma düşecek" sözleri, Meclis’i karıştırdı. TBMM, Baykal-Yakış düellosuna sahne oldu 
     ANKARA Milliyet 

     Dışişleri Bakanı Yaşar Yakış’ın, "28 Şubat’a kadar anlaşma imzalanmazsa Türk ordusunun Kıbrıs’ta işgalci durumuna düşeceği" yolundaki sözleri, AKP-CHP arasındaki ilk büyük gerginliği çıkardı. CHP lideri Deniz Baykal ile Yakış arasında TBMM’de söz düellosu yaşandı. 
     Baykal, CHP grubunda Yakış’ın, "Dünyada yaşayan 6 milyar insan içinde bu sözü söylememesi gereken ilk kişi olduğunu" belirterek, "Türk ordusu adada işgalci değildir. Uluslararası anlaşmalara göre Kıbrıs’ta bulunmaktadır" dedi. "Dışişleri Bakanı’na Kıbrıs tarihini biz mi anlatacağız " diye soran Baykal, "Bu açıklama, kamuoyunun anlaşmanın imzalanmasına hazırlığı mı Hükümet Kıbrıs’ta teslimiyetçi bir yola girdi, kendisine biçilen rolü itaatle yerine getiriyor" eleştirisini getirdi. 
     
     MECLİS NE CESARETLE 
     Genel Kurulu’nda Başbakan Abdullah Gül’ün AB ve Kıbrıs konusunda bilgi vermesiyle başlayan genel görüşmede söz alan Baykal, şöyle konuştu "Bunu söylemeye kim cesaret edebilir Yabancıların bile söylemeye cesaret edemedikleri şeyi siz nasıl söylersiniz Şimdiye kadar bu sözleri Yunanlılar ve Rumlar söyledi ve her seferinde gerekli tepkiyi aldı. Bu sözler yanlışlığın ötesinde, kararlaştırılmış bir politikanın kilometre taşı olarak mı söylenmiştir Bu sözlerle, Annan planına karşı çıkanlara gözdağı vermek mi istiyorsunuz TSK’ya mı mesaj vermek istiyorsunuz Türkiye ve Kıbrıslı Türklerin hakkını korumaya cesaretiniz yoksa, susmasını bileceksiniz. 70 milyonluk Türkiye Cumhuriyeti, 200 bin KKTC’liye sahip çıkamayacak haldeyse, yazıklar olsun." 
     
     BAYKAL AYNI BAYKAL 
     Yakış da, "Baykal’ı 40 yıldır tanırım. Üslubunu da biliyorum. Üslubunda bir değişiklik olmadığını görüyoruz" dedi. CHP’den, "Tanıyamamışsın" diye laf atılması üzerine Yakış, gazeteden kendi sözlerini okudu. "İşgal ordusu" nitelemesinin "anlaşma olmazsa AB tarafından gündeme getirileceğini söylediğini" vurgularken, CHP’lileri "okuduklarını anlamamakla" suçlayan Yakış, Kıbrıs’ta bu noktaya gelinmesinde Baykal’ın Dışişleri Bakanlığı da dahil, geçmiş hükümetleri sorumlu tuttu. 
     Sataşma nedeniyle yeniden söz alan Baykal, Dışişleri Bakanlığı’nın nezaketli bir üslup gerektirdiğini ifade ederek şu cevabı verdi "Ne söylediğinizi, nasıl söylediğinizi bilerek konuşacaksınız. Karşınızdakinin kişiliğine, geçmişine, üslubuna yönelik hakaret etmeyeceksiniz. Ediyorsanız diplomat, Dışişleri Bakanı olamazsınız. Yakış, dünya tarihinde, açıklaması kendi bakanlığınca tekzip edilen tek bakandır. Öyle anlaşılıyor ki, yanlış anlaşılma gibi bir sakarlığı var. Bu sakarlıkla her şey olunabilir, ama Dışişleri Bakanı olunmaz." 
     
     UZUN VADELİ ANALİZ YAPTI 
     Yakış’ın uzun vadeli analiz yaptığını belirten Gül, "Biz daya-nışmamızı hiçbir zaman bırakmayacağız. Kıbrıs’taki Türklerin geleceğini tehlikeye düşürecek hiçbir şeye evet demeyiz" dedi. 
     
Ecevit’ten sert tepki Yakışıksız’      ELÇİN ERGÜN Afyon 

     DSP lideri Bülent Ecevit, Dışişleri Bakanı Yaşar Yakış’ın Kıbrıs’la ilgili açıklamalarına sert tepki gösterdi ve "Son derece yakışıksız bir olay" dedi. Kocatepe Üniversitesi’nin fahri doktora unvanı için Afyon’a gelen Ecevit, Yakış’ın, "28 Şubat’a kadar Kıbrıs’ta bir çözüm bulunmazsa Türk askeri işgalci duruma düşer" açıklamalarıyla ilgili sorular üzerine şöyle konuştu 
     "Kesinlikle yanlış bir tanımlama. Dışişleri Bakanı’nın bunları söylemesi yadırganacak bir durum. Bu konuda Türkiye aleyhine farklı tavır koyanlar bile Türkiye’yi işgalci gibi göstermemişti. Umarım dil sürçmesidir." 
     Ecevit, Türk askerinin 1974 harek tında işgalci olmadığını, aksine işgali önlediğini söyledi. 
     
"İşgal" açıklaması Atina’yı sevindirdi      ATİNA Milliyet 

     Dışişleri Bakanı Yaşar Yakış’ın, Kıbrıs’ta 28 Şubat’a kadar anlaşma olmaması durumunda Türk ordusunun AB topraklarından bir kısmını işgal etmiş gibi görülebileceği yönündeki açıklaması, Atina’da da yankı buldu. Yunanistan Hükümet Sözcüsü Hristos Protopapas, "İlk kez bir Türk yetkilinin Kıbrıs’ta işgal güçlerinden söz etmesinin önemli olduğunu" söyledi. Basın toplantısında Yakış’ın açıklamasıyla ilgili soruları yanıtlayan Protopapas, "Türkiye’nin bu konu üzerinde düşünmesi ve değerlendirmesi gerektiği kanısındayım" dedi. 
     Kıbrıs’ta hassas bir dönem yaşandığını da belirten Protopapas, sorunun çözümünün bölgeye barış, istikrar ve işbirliği havası getireceğini savundu. 
     



 SİYASET 











</TEXT>
</DOC>
