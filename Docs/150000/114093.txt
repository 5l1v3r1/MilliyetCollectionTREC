<DOC>
<DOCNO> 114093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sontur13.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Dokunulmazlığın kaldırılması milli bir politikadır 
</HEADLINE>
<TEXT>

     CHP Genel Başkanı Deniz Baykal, ''Milletvekili dokunulmazlığının kaldırılması milli bir politika olmalı'' dedi. 
     Baykal, partisinin Balıkesir İl Örgütü'nce düzenlenen mitingte, artık şikayet zamanının geçtiğini, sıranın çare zamanına geldiğini belirterek, CHP'nin iktidar olması halinde, 4 Kasım sabahı halka teşekkür etmek amacıyla yapacakları konuşmada, milletvekili dokunulmazlığını kaldıracaklarını söyleyeceklerini bildirdi. 
     Ülkede temiz bir safya açacaklarını ifade eden Baykal, şöyle konuştu 
     ''Dokunulmazlığın kaldırılmasını bizden başka isteyen parti var mı Hayır. Niye başka partiler istemiyor Bu bir milli politika olmalı, hepimiz yapmalıyız değil mi Biz istiyoruz, onlar niye istemiyor. Biz niye istiyoruz, alnımız ak çünkü. Ve de karnımızda çiğ yok. Çiğ yemedik, kokmuş yemedik, kirli yemedik. O nedenle biz istiyoruz. Onların karnı mı ağrıyor Karnı ağrıyorsa, onları hastaneye yatırın. Niçin iktidara getiriyorsunuz onları Karınları ağrıyorsa, onları Ankara'ya iktidara değil, hastaneye kaldırın.'' Baykal, milletvekili adayı olmak için başvuranların dörtte birinin savcılar tarafından arandığını anlatarak, şöyle devam etti 
     ''Sanıklar parlamento oluşturacak. Kimden oy alacak bu sanıklar Bizim namuslu, iyi niyetli ve ahlaklı vatandaşımızdan mı oy alacaklar Hele bir tanesi var, yurtdışında kırmızı bültenle aranıyor. Yani görüldüğü yerde tutuklanacak. Adam kaçak, ama Türkiye'de milletvekili adayı. Adam cep telefonuyla miting yapıyor. Adam Türkiye'ye gelse hemen tutuklayacaklar. Ama adam bekliyor, 3 Kasım geçsin. Seçilirse, Ankara'ya meclise gidecek, milletvekili olacak. Türkiye'de, ulusal egemenliğin, Atatürk'ün kalbine girecek milletvekili olarak İnterpol tarafından kırmızı bültenle aranan adam. Başka ülkelerde var mı böyle birşey. Türkiye'de neden var, ayıp değil mi '' Türkiye'nin yeni bir noktaya geldiğini ve 3 Kasım seçimlerinin bir ''kader seçimi'' olacağını vurgulayan Baykal, vatandaşların bu seçimde hem onurlu bir gelecek açacaklarını hem de anlı şanlı geçmişi savunacaklarını kaydetti. 
     
     ''KARGAŞAYI DEĞİL, İÇ BARIŞI, UYUMU SEÇİN'' 
     Deniz Baykal, miting alanının dolduranların, ''Türkiye laiktir laik kalacak'' sloganları atmaları üzerine, Türkiye'yi yeniden bu tartışmaların içine çekmenin halka yararı olmadığını söyledi. 
     Baykal, şöyle devam etti 
     ''Bir ekonomik krizin üstesinden gelmeye çalışıyoruz. Vay anayasaydı, vay laiklikti, vay demokrasiydi, vay Atatürk'tü vay oydu buydu. Bu tartışmaların Türkiye'ye hiçbir getirisi yoktur. İşimizi sıkıntıya sokar, Türkiye'yi böler parçalar. Sıkıntıları artırır. Buna meydan vermeyelim. Bunlardan yararlanarak kendilerine iktidar arayanlara, bu yolun kapalı olduğunu gösterin. Bunu başkaları göstermesin, halk göstersin. Türkiye'nin geleceği aydınlık olacak. Karanlığı seçmeyin, aydınlığı seçin. Kargaşayı değil, iç barışı, uyumu seçin. Bizi birbirimize düşürecek olanları değil, yarınlara taşıyacak olanları, Türkiye'nin Atatürk'ten beri gelen temel anlayışlarını kemirmeye yönelik olanları, Türkiye'yi Ortadoğu'ya, Arap dünyasına döndürecek olanları değil, Avrupa'ya, AB'ye götürecek olanları seçin.'' CHP olarak iktidara geldiklerinde çiftçi ve esnafı desteklemeye yönelik program yapacaklarını ve bu program için 2 milyar dolar ayırdıklarını belirten Baykal, ayrıca 65 milyon insanı tek bir sosyal güvenlik çatısı altında toplayacaklarını ve 1 milyon gence iş imkanı yaratacaklarını sözlerine ekledi. 
     





</TEXT>
</DOC>
