<DOC>
<DOCNO> 116903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun22.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemen'de patlama Ölenler El Kaide üyesi... 
</HEADLINE>
<TEXT>

     Yemen'de, bir araçta meydana gelen patlamada ölen 6 kişinin terör örgütü El Kaide üyesi olduğu bildirildi. 
     Yemen hükümetine yakın bir kaynak, hepsi Yemenli olan 6 şüpheli arasında örgütün önemli isimlerinden ve 11 Eylül saldırılarından sonra sorgulanmak istenen kişilerin başında gelen Ebu Ali kod adlı Kaed Senyan el Harti'nin de bulunduğunu söyledi. 
     Yetkililer, başkent Sana'nın 170 kilometre doğusundaki petrol üretim merkezi Marib ilinde meydana gelen patlamanın sebebinin bilinmediğini, soruşturmanın sürdüğünü, ancak araçta patlayıcı taşındığının sanıldığını söylediler. 
     Yemen'de terörle mücadele operasyonları kapsamında şimdiye kadar 85 El Kaide üyesinin yakalandığı bildiriliyor. 
     





</TEXT>
</DOC>
