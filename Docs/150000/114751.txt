<DOC>
<DOCNO> 114751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/guncel/gun02.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, prezervatifle korunuyor 
</HEADLINE>
<TEXT>

Rus uyruklu bir kadına tecavüz etmekten yargılanan iki polis beraat etti. Mahkeme, üzerinde bir miktar prezervatif’ bulunan kadının, cinsel ilişkiyi kendisinin istemiş olabileceğini düşündü 
     ESRA ALUS İstanbul 

     Beşiktaş’ta Rus uyruklu N.Ö.’ye tevacüz etmek ve alıkoymak iddiasıyla yargılanan iki polis memuru, inandırıcı delil bulunamadığı gerekçesiyle beraat etti. Mahkemenin gerekçeli kararına göre, genç kadının üstünde prezervatif bulunması, "Bu işi kendi rızasıyla yapmış olabileceği" görüşünü oluşturdu. 
     İstanbul 1. Ağır Ceza Mahkemesi’nde 20 ay sonra karara bağlanan davanın duruşması gizli görüldü. Gerekçeli kararda, N. Ö.’nün, ifadesinde, polislerden Engin Konak’ın değil, Nihat Yıldız’ın ırzına geçtiğini söylediği yer aldı. 
     Kararda, yapılan savunmalar ve raporlara göre, tutuklu yargılanan Yıldız’ın N.Ö.’ye ilişkide maddi manevi zorlamada bulunmadığı ifade edildi. 
     Öte yandan sanık Yıldız tarafından N.Ö.’nün yabancı uyruklu olduğunun anlaşıldığı, üst araması yaptığı sırada bir miktar prezarvatif çıkması üzerine kuşkuların kadının fuhuş yaptığı ihtimalini uyandırdığı anlatıldı. Bir an için N.Ö.’nün Yılmaz’ı ilişkiye davet etmiş olabileceği, böylece karakola gitmekten vazgeçirme düşüncesi içinde olabileceği, kendi rızasıyla cinsel ilişkiye girdiği görüşüne varıldı. 
     Kararın son bölümünde, yeterli, kesin ve inandırıcı delil bulunamadığından, sanıkların beraatleri yönünde karar verildiği ifade edildi. 
     



 GÜNCEL 



















</TEXT>
</DOC>
