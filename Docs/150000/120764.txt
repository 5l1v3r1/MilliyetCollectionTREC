<DOC>
<DOCNO> 120764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sondun13.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere...Direksiyonda cep telefonuyla konuşana 200 sterlin ceza 
</HEADLINE>
<TEXT>

     İngiltere'de direksiyon başında cep telefonuyla konuşanlara 200 sterlin yaklaşık 650 milyon TL para cezası verilmesinin planlandığı açıklandı. 
     The Sunday Telegraph gazetesi, bir hükümet üyesine dayanarak verdiği haberde, hükümetin yeni yasal düzenleme yaparak, direksiyon başında cep telefonu kullanımının, yüksek cezalarla önleneceğini yazdı. 
     Adı açıklanmayan bakanın ''bu konuda kararlıyız, bundan böyle hiçbir sürücünün bir eli direksiyonda, diğer eli telefonunda, kafası konuştuğu kişi ve konuyla meşgul biçimde otomobil kullanmasına izin vermeyeceğiz. Bunu yapanlar hem kendi can ve mallarını, hem de başkalarınınkini tehlikeye atıyor'' dediğini belirten Telegraph, 20-30 sterlin gibi kolay ödenebilecek rakamların bu konuda kesin önlem teşkil etmediğini, bu nedenle yüksek ceza verilmesinin hemen hemen kesin olduğunu öne sürdü. 
     Yasa taslağını hazırlayan Ulaştırma Bakanlığı'nın toplumun bütün kesimleriyle konuyu görüştüğünü de belirten Telegraph, bu konuda toplumdan da büyük destek geldiğini ve herkesin yasağı desteklediğini kaydetti. 
     





</TEXT>
</DOC>
