<DOC>
<DOCNO> 128619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur18.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç, Genelkurmay ziyaretini uzun tuttu... 
</HEADLINE>
<TEXT>

     TBMM Başkanı Bülent Arınç, Genelkurmay Başkanı Orgeneral Hilmi Özkök'e iadei ziyarette bulundu. 
     Arınç, komutanların kendisini ziyareti üç dakika ile sınırlı tutmalarının ardından doğan tartışmalara yanıt verircesine 45 dakika oturdu. 
     Arınç'ı Genelkurmay Karargahı'na gelişinde Genelkurmay Başkanlığı Genel Sekreteri Tümgeneral Aslan Güner karşıladı. 
     Arınç'ın, Meclis lojmanlarından sonra askeri lojmanların da kaldırılması yönündeki sözlerinin ardından gerçekleşen basına kapalı ziyaret 45 dakika sürdü. 
     Hatırlanacağı gibi, komutanların Bülent Arınç'ı ziyareti de eşinin Cumhurbaşkanı'nı uğurlamaya türbanla gitmesinin arkasına rastlamış ve sadece 3 dakika sürmüştü. 
     
     NELER KONUŞULDU 

     CNN Türk'ün haberine göre ziyaret sırasında Genelkurmay Başkanı Org. Özkök, TBMM Başkanı'na askeri lojmanlar ve YAŞ kararlarının yargı denetimine açılmasına ilişkin açıklamalarını hatırlattı ve dikkatli bir üslupla tavsiyelerde bulundu. 
     Orgeneral Özkök’ün askeri lojmanlarla ilgili açıklamaların Silahlı Kuvvetler personeli arasında büyük huzursuzluk yarattığına dikkat çektiği öğrenildi. 
     





</TEXT>
</DOC>
