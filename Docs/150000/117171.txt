<DOC>
<DOCNO> 117171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/soneko29.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Masum Türker Belirsizlik ortadan kalktı 
</HEADLINE>
<TEXT>

     Ekonomiden Sorumlu Devlet Bakanı Masum Türker, '' Acele seçim yapılsın belirsizlik ortadan kalksın deniliyordu. Şu anda artık belirsizlik ortadan kalktı'' dedi. 
     Türker, Rekabet Kurumu'nda düzenlenen ''Kamu İhaleleri ve Rekabet'' konulu toplantıya girişinde, gazetecilerin sorularını yanıtladı. 
     Bakan Türker, piyasalarda özellikle 25 Nisan'dan sonra pompalanan bir belirsizlik olgusu nedeniyle, maliyetin olduğundan fazla yükseldiğini belirterek, şunları söyledi 
     ''Türkiye 25 Nisan ve Mayıs'tan itibaren yükselen bu bedeli seçimin yapıldığı güne kadar ödedi. O günlerde söylenen şey, acele seçim yapılsın belirsizlik ortadan kalksın şeklindeydi. Şu anda belirsizlik ortadan kalktı. Bu nedenle, piyasalarda aşırı şişkin hale gelen durumun geriye dönmesi gerekiyordu. Biliyorsunuz geçen haftaki ihalede faiz yaklaşık yüzde 63.90'da bitmişti. Bugünkü ihale de tamamlanmak üzere, son gelen rakamlar çok daha olumlu olacak.'' 
     
     ''PİYASALARI KAMUOUYUNUN SAĞDUYUSU ETKİLEMİŞTİR'' 
     Bir gazetecinin, ''piyasalardaki olumlu havayı, tek parti iktidarı mı sağladı '' şeklindeki sorusuna Bakan Türker, ''Tek parti iktarı değil, kamuoyunun sağduyusu etkilemiştir. Özellikle hiçkimsenin burnu kanamadan bir seçim gerçekleştirilmiştir. Piyasanın ihtiyacı olan, Türkiye'de dengenin varlığını görmektir. Çünkü Türkiye'de denge yok, belirsizlik var denilerek piyasalar tedirgin hale getirilmişti'' diye yanıt verdi. 
     





</TEXT>
</DOC>
