<DOC>
<DOCNO> 106377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/yazar/theper.html </URL>
<DATE> 2002/09/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bayraklı kıyafet yasak 
</HEADLINE>
<TEXT>

     Bugünlerde bayrak formu basılı kıyafetlerin giyilemeyeceği tartışma konusu oluyor. Tabii tartışma öncelikle Hülya Avşar’ın, üzerinde bayrak motifi bulunan balonlarla sahneye çıkması ile başladı. Peki nedir bayrakla ilgili yasal durum Şöyle 
     
     Bizde 2983 sayılı Türk Bayrağı Kanunu var. Bu kanunun 7. maddesinde diyor ki "Türk bayrağı yırtık, sökük, yamalı, delik, kirli, soluk, buruşuk veya layık olduğu manevi değeri zedeleyecek herhangi bir şekilde kullanılamaz. Resmi yemin törenleri dışında her ne maksatla olursa olsun masalara, kürsülere, örtü olarak serilemez. Oturulan veya ayakla basılan yerlere konulamaz. Bu yerlere ve benzeri eşyaya bayrağın şekli yapılamaz. Elbise ve üniforma şeklinde giyilemez. 
     Hiçbir siyasi parti, teşekkül, dernek, vakıf ve tüzükte belirlenecek kamu, kurum ve kuruluşları dışında kalan kurum ve kuruluş amblem, flama, sembol ve benzerlerinin ön ve arka yüzünde esas veya fon teşkil edecek şekilde kullanılamaz. 
     Türk bayrağına sözle, yazı veya hareketle veya herhangi bir şekilde hakaret edilemez, saygısızlıkta bulunulamaz. Bayrak yırtılamaz, yere atılamaz, gerekli özen gösterilmeden kullanılamaz." 
     İşte kıyafet konusunda veya sahnede balon olarak kullanılması konusunda yasaklama bu maddeden geliyor. Peki cezası ne Bunun cezası üç aydan altı aya kadar hafif hapistir. 
     Ancak ne yazık ki, kamu kurumlarında asılan bayrakların yırtık, soluk, buruşuk olduğu sıkça görülmektedir. Hatırlanacağı üzere bir ilçede savcının bayrak motifli tişörtleri yasakladığı haberleri çıktı. Oysa görüldüğü gibi burada savcının tasarrufu söz konusu değil, savcı yasa hükmünü uygulamış. 
     
     







Karpuz dondurması 


Seri ilanlar... 


Erteleme girişimi 


Kritik seçim ve iki ana adres AKP ile CHP... 


23 yıl sonra... aynı yolda.... 


İzmir İzmir’e benzemiş 


Her kadın unutulmazdır 


Kilisenin şartı, Bezmialem Valde Sultan’ın şartı 


Çelebi niye yok 


Taksiye, şoförün dinini sorup da mı binsek 2 


Tanrı Amerikalıları korusun 


Bayraklı kıyafet yasak 


Türkiye’nin riski neden yüksek 


Panayırdan fuara fuardan panayıra 


Malatya’da Kopenhag kriterlerine uygun sünnet 


</TEXT>
</DOC>
