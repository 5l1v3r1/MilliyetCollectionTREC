<DOC>
<DOCNO> 104098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur30.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikret Ünlü, Kemal Derviş ile görüştü... 
</HEADLINE>
<TEXT>

     Eski Devlet Bakanı Fikret Ünlü, siyasi çalışmalarını CHP'de sürdüren Kemal Derviş ile görüştü. 
     Ünlü, Derviş'in Gaziosmanpaşa'daki çalışma ofisinden ayrılırken gazetecilerin sorularını yanıtladı. 
     Bir gazetecinin, ''Siz ne zaman CHP'li oluyorsunuz '' sorusu üzerine Ünlü, zaten eski CHP'li olduğunu belirterek, ''Katılım ne zaman olur bilemiyorum. Genel Başkan Antalya'da, dün görüştük. Önümüzdeki günlerde bir program yapılır'' dedi. 
     Ünlü, seçim bölgesini değiştirip, değiştirmeyeceği sorusuna ise ''Karaman'ın dışına çıkmam mümkün değil'' yanıtını verdi. 
     CHP'nin, seçim gezilerinin ne zaman başlayacağının sorulması üzerine de Ünlü, ''Onu artık görüşürler, konuşurlar'' dedi. 
     Fikret Ünlü, bir gazetecinin, ''Seçimi erteletme çalışmaları var'' demesi üzerine de bu çalışmaların sonuç vereceğini düşünmediğini ifade ederek, ''Bu aşamada çok zor, doğru da değil. Her şey yoluna girdi, yavaş yavaş... Seçim bir an önce olmalı ve beklediğimiz, sağlıklı güçlü bir iktidar tablosu ortaya çıkmalı, diye düşünüyorum'' diye konuştu. 
     ''Görüşmede 'neler yapabilirizi' ele aldınız mı '' sorusuna da Ünlü, şu karşılığı verdi 
     ''Tüm mesele ekonomi tabii ki. Bu işi en iyi bilen Sayın Derviş'tir. Bu konuda çok duyarlılık gösteriyor. Takımını küme düşürmekten kaçınan teknik direktör gibi davranıyor. Bütün duyarlılığı ekonomik konularda. Türkiye'nin geleceğini emniyet altına alabilmek için hepimiz de yardımcı olacağız. Tabii ki önce Türkiye'nin refah düzeyinin yükseltilmesi gerekiyor. O konuda Kemal Derviş'e elimizden gelen desteği vereceğiz.'' 
     





</TEXT>
</DOC>
