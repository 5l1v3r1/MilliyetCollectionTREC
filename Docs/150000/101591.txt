<DOC>
<DOCNO> 101591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun03.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan kamuoyu, Irak konusunda karışık... 
</HEADLINE>
<TEXT>

     ABD'nin Irak'a yönelik olası bir harekatına ilişkin senaryolar tartışılmaya devam ederken bir kamuoyu yoklaması, Amerikalıların Irak savaşı konusunda net olmadıklarını gösterdi. 
     ABC News-Washington Post'un kamuoyu araştırmasına göre, ABD Başkanı George Bush'un Irak konusunda açık bir politikası olup olmadığı sorusuna ''var'' diyen Amerikalılar yüzde 45 iken, ''yok'' diyenlerin oranı yüzde 42 düzeyinde. 
     Ankete katılanların dörtte üçü Bush'un bir saldırıdan önce Kongre'den yetki alması gerektiğini belirtiyor. 1991 Körfez Savaşı'nda baba Bush'un yetki alması gerektiğini söyleyenlerin oranı üçte iki oranındaydı. 
     Ankette, Irak saldırısında nihai kararı Bush'un alması gerektiğini söyleyenler yüzde 48, Kongre'nin alması gerektiğini söyleyenlerse yüzde 44 oranında oldu. 
     Yine ankete katılanlar arasında Irak'a askeri harekatı destekleyenlerin oranı yüzde 69 olurken, müttefiklerin bunu onaylamaması koşulunda verilen destek yüzde 54'e indi. 
     ABD'nin Irak'ı askerlerle karadan işgal edilmesini destekleyenler de yüzde 57 iken, yine önemli oranda kayıplar olursa sorusunda bu destek yüzde 40'a indi. 
     Ankette, Bush'un Irak politikasına destek verenlerin daha çok Cumhuriyetçi olduğu görüldü. Cumhuriyetçilerin üçte ikisi, Demokratların ve bağımsızların üçte biri Bush'a destek verdi. 
     





</TEXT>
</DOC>
