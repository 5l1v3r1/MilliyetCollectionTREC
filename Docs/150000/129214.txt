<DOC>
<DOCNO> 129214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/spor/spo07.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’ya vergi çıkarması 
</HEADLINE>
<TEXT>

Kulüp başkanları, yüzde 40’lık vergi oranının yüzde 15’e indirilmesi dileğinde bulunup, bazı konularda bakanlıklardan ve AKP lideri Erdoğan’dan yardım istedi 
     NECMİ KEPÇETUTAN 

     Başkanlar Başkent’te 
     MALİYE Bakanı Kemal Unakıtan ile geçen ay biraraya gelerek vergi affını görüşen kulüp başkanları, vergi barışı kanununun TBMM’ye sevkedildiği dün de Ankara’ya çıkarma yaptı. Kulüpler Birliği Vakfı ve Ankaragücü Başkanı Cemal Aydın, dört büyük kulübün başkanları ile Malatyaspor Başkanı Hikmet Tanrıverdi, Maliye Bakanı Kemal Unakıtan ile görüşerek taleplerini iletti. 
     
     Erdoğan’dan yeşil ışık 
     BAŞKANLAR, futbolcuların vergilendirmesinde yüzde 40’lık vergi oranı yerine, yüzde 15’lik stopajı öngören düzenlemenin bu paket içinde yer almasını önerdi, daha sonra AKP lideri Recep Tayyip Erdoğan’ı ziyaret etti. Kulüpler Birliği Başkanı Cemal Aydın, "Tayyip Bey bu konuda bize sıcak yaklaştı. Sorunların ikinci yarı başlayıncaya kadar çözüleceğinin işaretini verdi" dedi. 
     
     Kulüplerden öneri 
     KULÜPLER ayrıca, "Futbolculara ödenen ve muhtasar beyannamelerde yer almayan ücretlerin muhasebe kayıtlarında yer alan yüzde 5’nin 12 eşit taksitte ödenmesi halinde bu dönemlerle ilgili vergi incelemesi yapılamaz" hükmünün af yasasına önerge ile ilavesini istedi. Başkanlar, Devlet Bakanı ve Başbakan Yadımcısı Mehmet Ali Şahin’i de ziyaret etti. 
     



 SPOR 


























</TEXT>
</DOC>
