<DOC>
<DOCNO> 103641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/ekonomi/eko04.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell altı yıl sonra k r edecek’ 
</HEADLINE>
<TEXT>

540 milyon dolarlık yatırım ve ucuz tarifeli kampanya başlatan Aycell altı yıl sonra k ra geçecek 
     EKONOMİ SERVİSİ 

     Birinci yıldönümünde 200 bin aboneye ulaştığını açıklayan Aycell, yılsonuna kadar 300 bin yeni abone bekliyor. 
     Türkiye’nin dördüncü GSM operatörü Aycell’in Genel Müdürü Fahrettin Aydın, birinci yıldönümü nedeniyle İstanbul’da düzenlediği toplantıda 200 bin abonenin hedeflerinin çok altında olduğunu, bunun ulusal dolaşımın gerçekleşmemesinden kaynaklandığını söyledi. Artık ulusal dolaşım anlaşması yapılmasından umudu kestiklerini ve yatırım kararı aldıklarını belirten Aydın, bugüne kadar yedi ilde bin baz istasyonunun devreye girdiğini ve 140 milyon dolarlık yatırım yaptıklarını anlattı. Aydın, imzalanmış ya da yakında imzalanması düşünülen ve üç yıllık sözleşmelerin toplam bedelinin de 400 milyon dolar olduğunu ve 2003’ün üç ayında tüm illeri kapsama alanına alacaklarını belirtti. 
     Aydın beş - altı yıl sonra yaptıkları yatırımlarla gelirlerinin başa baş noktasına gelebileceğini ve ondan sonra k r beklediklerini kaydetti. 
     
     Bu fiyata anlaşma olmaz’ 
     Yıldönümü kutlamasında söz alan Aycell Yönetim Kurulu Başkanı Vedat Karaaslan da ulusal dolaşımda makul fiyatın dakika başına 4 euro olması gerektiğini, bunun şu anda 25 - 30 euro cent civarında olduğunu söyledi. Karaaslan, "Bu rakamlarla anlaşma yapılması mümkün değil. Bu, pazara yeni giren operatörlerin ve tüketicilerin aleyhine bir durumdur" dedi. 
     
     Yunan operatörle anlaşma 
     Uluslararası dolaşım amacıyla 16 operatör ile anlaşma yapıldığını, önceki gün itibariyle de Yunanistan’ın Cosmote operatörü ile roamingin resmen başladığını bildiren Aycell Genel Müdürü Fahrettin Aydın, yaklaşık 50 operatör ile görüşmeler ve teknik testlerin devam ettiğini söyledi. 
     



 EKONOMİ 




















</TEXT>
</DOC>
