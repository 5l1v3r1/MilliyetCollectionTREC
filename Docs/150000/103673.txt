<DOC>
<DOCNO> 103673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/siyaset/siy05.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoluk çocuk’ Erdoğan değilmiş 
</HEADLINE>
<TEXT>

     Fotoğraf Bülent Özdemir 

     SP Genel Başkanı Recai Kutan, Necmettin Erbakan’ın "Siyaset çoluk çocuk oyuncağı değildir" sözleriyle Recep Tayyip Erdoğan’ı kastetmediğini savundu. AKP’lilerin bu sözü niye üstlerine alındığını anlamadığını belirten Kutan, "Erbakan konuşmasında isim gündeme getirmedi. Herhangi bir isim zikredilmediğine göre, birileri hedef alınmamıştır" dedi. İlim Yayma Vakfı kurucu üyesi Prof. Dr. Sabahattin Zaim’in eşi Ülya Zaim’in Fatih Camii’ndeki cenaze namazına katılan Kutan, CHP’ye katılan Kemal Derviş’in de görevi süresince IMF’ye hizmet ettiğini savunarak, "Nasıl bir sosyal demokrat partide yer alıyor, bizim için anlamak zor" diye konuştu. 
     



 SİYASET 


















</TEXT>
</DOC>
