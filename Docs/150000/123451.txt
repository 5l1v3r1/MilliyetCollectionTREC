<DOC>
<DOCNO> 123451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/siyaset/siy99.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Baykal 2005 olmaz      CHP lideri Deniz Baykal, AB konusunda müzakere tarihi olarak önerilen 2005 yılının Türkiye için uygun olmadığını belirtti. 
     Tatilini geçirdiği Antalya’dan Ankara’ya dönerken Afyon Özdilek alışveriş merkezinde mola veren Baykal, gazetecilerin AB’ye tam üyelik için Almanya ve Fransa’nın müzakere tarihi olarak 2005 yılını önerdiklerini hatırlatmaları üzerine şunları söyledi "İlk açıklamalar umut verici değil. Yarın gelecek olan Başbakan’dan bilgi alacağım. 2005 yılı bizim için uygun değil. Türkiye daha iyi bir sonucu hak ediyordu." 
     
Baykal’la buluşacak      Başbakan Gül, AB’ye üyelik konusunda muhalefetle ortak hareket ettiklerini göstermek amacıyla bugün saat 09.15’te CHP lideri Baykal’la görüşecek. Baykal’a AB temaslarıyla ilgili bilgi verecek olan Gül, 2005 yılı müzekare tarihinin öne çekilmesi konusunda Türkiye’nin stratejisini anlatacak. 
     
Vizyonsa vizyon ben buradayım      Aydın Menderes, kongre öncesinde genel başkan adaylarını kendisinin etrafında toplanmaya çağırarak, "Gelsinler, memlekete ve partiye hizmette en iyi şekilde değerlendiririz. DYP’yi en iyi şekilde derleriz, toparlarız. Vizyonsa vizyon, misyonsa misyon ben buradayım" dedi. Menderes, bazı il başkanlarını, Tansu Çiller’den talimat alarak, İlhan Kesici’yi genel başkan yapma "gayret ve tertibi" içinde olmakla suçladı. 
     
ANAP’ta gözler DYP kongresinde      ANAP’ın önceki kongrelerinde Mesut Yılmaz’ın sürekli karşısında potansiyel aday olarak gösterilen Lütfullah Kayalar, bu kongrede aday olmak için örgütten çağrı bekliyor. ANAP’ta olağanüstü kongre tarihi 12 Ocak olarak belirlenirken, ANAP’lılar gözlerini DYP’nin 14 Aralık’ta yapılacak olan kongresine dikti. Genel başkanlık yarışının DYP’deki değişimin yönüne göre olacağı belirtildi. Partide başta Genel Başkan Vekili Ekrem Pakdemirli olmak üzere bazı adayların doğrudan aday olarak ortaya çıkmak yerine örgütün bir isim üzerinde anlaşmasını bekledikleri ifade edildi. 
     
Erdoğan’dan Bush’a İznik vazosu      AKP lideri Erdoğan, ABD Başkanı Bush ve AB Dönem Başkanı Danimarka’nın Başbakanı Anders Fogh Rasmussen’e el yapımı İznik Çinisi vazo hediye edecek.Dünkü Dışişleri brifingin-den sonra Danimarka ve ABD ziyareti nedeniyle Esenboğa Havalimanı’na hareket eden Erdoğan, ABD Başkan Yardım-cısı Dick Chenney, Dışişleri Bakanı Colin Powell’a da eşsiz İznik çinilerinden sunacak. 
     



 SİYASET 












</TEXT>
</DOC>
