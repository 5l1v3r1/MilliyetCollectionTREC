<DOC>
<DOCNO> 133289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sonspo04.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Pistons-San Antonio Spurs maçında Mehmet Okur, 10 sayı attı 
</HEADLINE>
<TEXT>

     ABD Profesyonel Basketbol Ligi'nde NBA , 12. hafta mücadelesine, bu sabaha karşı yapılan 7 maçla devam edildi. 
     Günün en önemli maçında, Ortabatı Grubu'nda zirve mücadelesi veren 2. sıradaki San Antonio Spurs, sahasında Merkez Grubu ikincisi Detroit Pistons'ı tam 32 sayı farkla yenerek, 43. maçında 28. galibiyetini aldı. 
     Karşılaşmada Pistons'da, oyuna sonradan girerek 30 dakika sahada kalan Mehmet Okur, maçı 10 sayıyla tamamladı. Okur, serbest atışlarda 6'da 5, 2 sayılık atışlarda 4'de 1, 3 sayılık atışlarda da 2'de 1 isabet buldu. Milli basketbolcu ayrıca 2 hücum, 4 savunma ribaundu aldı, 1 de asist yaptı. 43. maçında 15. yenilgisini alan Pistons'da, Richard Hamilton 17 sayı, Corliss Williamson, 15 sayı ve 4 ribaunt, John Barry de 12 sayıyla oynadı. 
     Bu sezonun en az sayı yiyen ekibi olan evsahibi takımda ise Tim Duncan, 22 sayı ve 11 ribauntla yine galibiyette başrolü oynarken, 20 sayı ve 4 ribauntla Stephen Jackson, 18 sayı ve 5 ribauntla Malik Rose ve 16 sayı ve 9 asistle de Tony Parker, Duncan'a eşlik etti. 
     Ligin 12. hafta mücadelesi, yarın sabaha karşı yapılacak 6 maçla tamamlanacak. 
     NBA'de, günün maçlarında alınan sonuçlar şöyle 
Miami Heat 91 - Philadelphia 76'ers 97 
Washington Wizards 89 - Minnesota Timberwolves 97 
Cleveland Cavaliers 101 - Atlanta Hawks 102 uzatmada 
Memphis Grizzlies 83 - Seattle Supersonics 95 
Milwaukee Bucks 88 - Denver Nuggets 75 
San Antonio Spurs 108 - Detroit Pistons 76 
Golden State Warriors 108 - Utah Jazz 95 

     





</TEXT>
</DOC>
