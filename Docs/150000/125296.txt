<DOC>
<DOCNO> 125296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/ekonomi/eko06.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazandığını geri veriyor 
</HEADLINE>
<TEXT>

Irak endişesi borsadaki satışları hızlandırdı. Dünkü yüzde 7.11’lik kayıpla son iki günlük düşüş yüzde 11.77 oldu. İMKB-100 Endeksi 11.511’e indi 
     EKONOMİ SERVİSİ 

     Irak’a yönelik savaş takviminin beklenenden daha erken piyasaların önüne gelmesi, ortalığı toz dumana kattı. Irak’ın açıkladığı silah bildiriminin ABD tarafından bazı sorunları taşıdığını bildirmesi de piyasadaki dengelerin bozulmasında etkili oldu. 
     Altın son 5.5 yılın en yüksek düzeyine çıkarken, doların 38 bin lira, faizin de 3 puan artması borsadaki satışları hızlandırdı. İMKB - 100 Endeksi ise 12.000 puanın altına indi. 
     Önceki gün yüzde 5 düşen borsa, dün de bu gelişmelere daha fazla dayanamayarak, seçim sonrasında elde ettiği kazanımların büyük bölümünü geri verdi. Endeks 12.000 puandaki önemli destek noktasını da kırarak 881 puanlık düşüşle 11.511’e geriledi. Hisse senetlerinin değer kaybı yüzde 7.11 olurken, son iki günlük düşüş yüzde 11.77’ye ulaştı. Düşüşe, borsanın lokomotif hisselerinden İş Bankası C hissesi yüzde 10.91’lik değer kaybıyla önderlik etti. Borsadaki hızlı düşüşe rağmen işlem hacmi 674.8 trilyon lira ile önceki gün düzeyinde gerçekleşti. 
     
     Vergi muafiyetine devam 
     Öte yandan borsayı teşvik etmek için uygulanan, 3 ay ve daha uzun süre ile elde tutulan hisse senetlerine vergi muafiyeti getiren madde TBMM Plan ve Bütçe Komisyonu’nda kabul edildi. 
     
En çok alan ve satan üyeler Milyar TL Aracı kurum Net alış satış İş Yatırım 3.672 Finans Yatırım 18.527 Global Menkul -10.941 Garanti Yatırım 1.442 HSBC Yatırım 8.946 TEB Yatırım -3.928 Oyak Yatırım 5.711 Deniz Yatırım -9.320 Park RY JMS -5.984 Yapı Kredi Yat. 5.822      
     
Altın iyi parladı      Uluslararası piyasalarda altının ons fiyatı dün öğle saatlerinde 341 dolara ulaşarak 5.5 yılın en yüksek seviyesini gördü. Analistler, altının yükselmesini ABD’nin Irak’a müdahale ihtimalinin güçlenmesi ve petrol fiyatlarının hızlı yükselişine bağlıyor. Özellikle dün ABD’nin Irak’ın açıkladığı silah bildiriminin bazı sorunlar taşıdığını açıklaması, altın fiyatlarının yükselmesini tetikledi. 
     Kriz ortamlarında yatırımcılar tarafından güvenli sığınak’ olarak bilinen altının ons fiyatı Londra’da önceki gün kapanış fiyatı olan 332 doların 5.6 dolar üzerine çıkarak 337.6 dolara ulaştı. Bu artışla altının ons fiyatı 2002 yılı başından bu yana yüzde 23’e yakın artış gösterdi. 
     



 EKONOMİ 






















</TEXT>
</DOC>
