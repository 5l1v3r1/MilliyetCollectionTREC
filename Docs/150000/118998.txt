<DOC>
<DOCNO> 118998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/spor/spo03.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TERİM’E FREN 
</HEADLINE>
<TEXT>

Galatasaray Başkanı Özhan Canaydın, Barcelona maçından sonra takımda operasyon yapacağını açıklayan tecrübeli hocaya izin vermedi, "Bu işleri daha da karıştırabilir" dedi 
     HALİL ÖZER 

     Karşı çıktı 
     BARCELONA maçından sonra takımda yeni bir operasyon yapacağının işaretlerini veren Galatasaray Teknik Direktörü Fatih Terim’e, Başkan Özhan Canaydın karşı çıktı. Terim’in "Güvendiğim isimlerden beklediğim verimi alamadım" açıklamasından sonra devreye giren Canaydın’ın, şu aşamada futbolcularla ilgili alınacak radikal kararların yarardan çok zarar getireceğini belirterek hocasını engellediği öğrenildi. 
     
     Özel toplantı 
     ÖZHAN Canaydın’ın, "Kritik bir dönemden geçiyoruz. Şimdi birlik zamanı. Takımda yapılacak operasyon işleri daha da karıştırabilir" dediği ifade edildi. Canaydın, teknik heyet ve futbolcularla en kısa sürede bir araya gelecek ve kötü gidişi masaya yatıracak. Galatasaray Başkanı, bu toplantıda oyuncuların şikayetlerini öğrenecek, inanılmaz düşüşün sebeplerini bulmaya çalışacak. 
     
Felipe’nin kader günü      BREZİLYALI yıldızın Galatasaray’da kalıp kalmayacağı bugün kesinlik kazanacak. Yöneticilerin büyük bir bölümünün Felipe’nin gönderilmesine karşı çıktığı ve bu nedenle Fatih Terim ile son kez konuyu görüşecekleri belirtildi. Bu arada Terim, Barcelona maçı sonrası oyuncularını protesto ederek akşam yemeğine katılmadı. 
     
Cim-Bom sakata geldiHasan Ünsal’ın menüsküsünde yırtık tespit edildi. Batista, Cihan, Ümit Karan, Ümit Davala, Hasan ve Sarr’ın da oynaması tehlikede 
     CİM - Bom’da Barcelona maçında sağ dizinden sakatlanan Hakan Ünsal’ın menüsküsünde yırtığa rastlandı. Dün MR’ı çekilen tecrübeli oyuncunun bugün artroskopi olacağı ve en az üç hafta sahalardan uzak kalacağı açıklandı. Kulüp doktoru Serhan Kurtulmuş operasyon sonrası Hakan’ın durumunun kesinlik kazanacağını belirtti. 
     TAKIMDA çok sayıda sakatın bulunduğunu da belirten Kurtulmuş, "Batista’nın sağ kasığında, Cihan’ın belinde ağrılar var. Ümit Karan’ın sağ diz iç kısmında ödem, Hasan’ın dizinde sorun bulunuyor. Ümit Davala ve Sarr’ın da problemleri ciddi. Bu oyuncular Trabzon maçında oynamayabilir" dedi. Bu arada Galatasaray ayağının tozuyla dün antrenman yaptı. 
     
     GALATASARAY GÜNLÜĞÜ 
     Şova erken veda ettik’ 
     İKİNCİ Başkan ve Basın Sözcüsü Ali Dürüst, Barcelona karşısında şans faktörünün yanlarında olmadığını söyledi. Dürüst, "Futbol olarak genelde iyiydik. Ancak sonuçta Şampiyonlar Ligi maceramız bitmiş oldu. Bazı maçlarda hak etmediğimiz sonuçlar almamız gruptan çıkmamızı engelledi. Şova erken veda ettik. Artık gelecek sezonu bekleyeceğiz" dedi. 
     
     Fakir Galatasaray’ 
     İSPANYOL basını, Galatasaray galibiyetinden çok, Barcelona’nın 6 maçı da kazanarak, Milan, Spartak Moskova ve PSG’nin rekorlarını egale ettiğine geniş yer verdi. Marca gazetesi, "Galatasaray’ın nefesi yoktu" yorumunu yaptı. Diario as ise, "Barcelona fakir zavallı Galatasaray’ı evine gönderdi" başlığını attı. Baliç’in kaçırdığı golün maçın kaderini değiştirdiğini vurgulayan gazete, Ayhan’ı da maçın en gereksiz futbolcusu seçti. 
     



 SPOR 



























</TEXT>
</DOC>
