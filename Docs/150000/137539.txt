<DOC>
<DOCNO> 137539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo08.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, Beşiktaş maçına Ankara'da çalışıyor... 
</HEADLINE>
<TEXT>

     Yoğun kar yağışı nedeniyle Diyarbakır'a dönemeyen Diyarbakırspor, Beşiktaş maçı hazırlıklarına Ankara'da başladı. 
     Teknik direktör Ümit Kayıhan, THY'nin Ankara-Diyarbakır uçak seferinin kar yağışı nedeniyle iptal edilmesi üzerine Diyarbakır'a dönemediklerini belirtti. 
     Bu yüzden hafta sonu kendi sahalarında yapacakları Beşiktaş maçı hazırlıklarına Ankaragücü'ne ait tesislerde başladıklarını bildiren Kayıhan, ''Hava koşulları uygun olduğu takdirde yarın Diyarbakır'a döneceğiz. Pazar günkü Beşiktaş maçı hazırlıklarına Ankara'da başladık. Önümüzdeki günlerde zora girmemek için Beşiktaş maçından mutlaka puan almak istiyoruz. Hazırlıklarımızı puan üzerine sürdürüyoruz'' diye konuştu. 
     





</TEXT>
</DOC>
