<DOC>
<DOCNO> 117761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun17.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürdüğü annesinin yanında 1,5 ay yaşadı... 
</HEADLINE>
<TEXT>

     Almanya'nın Gelsenkirchen kentinde 40 yaşındaki bir kişinin, öldürdüğü annesinin yanında yaklaşık 1 buçuk ay yaşadığı bildirildi. 
     Gelsenkirchen polisi, tutuklanan kişinin, 68 yaşındaki annesini Eylül ayı sonunda öldürdüğünü itiraf ettiğini belirtti. 
     Söz konusu kişinin, yakınlarına annesinin uzun bir yolculuğa çıktığını söylediği, ancak şüphelenen bazı yakınlarının polise haber verdiği kaydedildi. 
     Olay yerine giden polisin, zorla eve girdiği ve çürümeye yüz tutan kadının cesediyle karşılaştığı ifade edildi. 
     Tutuklanan kişinin, annesini neden öldürdüğünün henüz kesinlik kazanmadığı bildirildi. 
     





</TEXT>
</DOC>
