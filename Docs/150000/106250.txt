<DOC>
<DOCNO> 106250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sondun02.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'daki düğün töreninin bombalanması... 
</HEADLINE>
<TEXT>

     ABD ordusundan yapılan açıklamada, Afganistan'da bir düğün töreninin 1 ABD savaş uçağınca bombalanması olayı hakkında yapılan soruşturmanın sonucunda, uçağın kendisine yerden ateş açılması üzerine düğün törenini bombaladığının anlaşıldığı bildirildi. 
     Özeti dün yayınlanan soruşturma raporunda düğün töreni sırasında çok sayıda insanın hayatını kaybetmesinin asıl sorumlusunun ateşe karşılık veren ABD savaş uçağı değil uçağa ateş açan kişiler olduğu vurgulandı. 
     Açıklamada ''İttifak, çok sayıda masum insanın hayatını kaybetmesinden dolayı derin üzüntü duymasına karşın, olayın sorumluluğu, bilerek savaş uçağına ateş açanlardır. Uçağa ateş açan kişiler sivil toplulukların bulunduğu yerleri silahlarını yerleştirmek için seçmişler ve ittifak güçlerine çevrede çok sayıda sivilin bulunduğunu bilerek ateş açmışlardır'' ifadeleri yer aldı. 
     Açıklamada, ABD'li soruşturmacıların olay yerinde uçak savar silahlar bulamamalarına karşın bir düzine kadar ağır makinalı tüfek mermisine rastladıkları kaydedildi. 
     Afganlı yetkililer 1 Temmuz'da meydana gelen söz konusu olayda bir AC-130 savaş uçağının Afganistan'ın birkaç köyünde düzenlediği saldırılar sonucu 48 sivilin öldüğünü 117 sivilin de yaralandığını duyurmuşlardı. Olay sırasında Deh Rawod bölgesindeki bir düğün töreninde ölenlerin çoğunun kadın ve çocuklardan oluştuğu yine Afganlı yetkililerce ifade edilmişti. 
     





</TEXT>
</DOC>
