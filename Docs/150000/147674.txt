<DOC>
<DOCNO> 147674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/spo07.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Barrichello’nun düşü 
</HEADLINE>
<TEXT>

Kariyerindeki beş birinciliğe karşın ülkesi Brezilya’da istediğini elde edemeyen Ferrari pilotu, bu kez şeytanın bacağını kırmayı hesaplıyor 
     Üçüncü yarıştalar 
     FORMULA 1’de sezonun üçüncü yarışı olan Brezilya Grand Prix’si, 2003’e kötü başlayan Ferrari’nin, Brezilyalı yıldızı Rubens Barrichello için ayrı önem taşıyor. Kariyerinde beş birincilik ve 280 puana karşın kendi evi olan Brezilya’da bir türlü istediği sonuçları elde edemeyen Barrichello, bu kez şeytanın bacağını kırmaya niyetli. Yıldız pilot böylece, bu sezon hayal kırıklığı yaşayan Ferrari’nin de yüzünü güldürmeyi planlıyor. 
     
     Sıralamalar bugün 
     BUGÜNE kadar Brezilya’daki 10 yarışın dokuzunda finiş göremeyen Barrichello, kendi evinde sadece 1994’te dördüncü olarak puan aldı. Bu arada dün Sao Paolo’da koşulan ilk sıralama turları sonrasında Jaguar pilotu Webber ilk sırayı alırken Barrichello ikinci, Raikkonen ise üçüncü oldu. Michael Schumacher ilk günü beşinci sırada bitirirken bugün de yarıştaki pozisyonların belirleneceği sıralama turları yapılacak. Dev yarış yarın 20.00’den itibaren NTV’den naklen yayınlanacak. 
     


SPOR 


























</TEXT>
</DOC>
