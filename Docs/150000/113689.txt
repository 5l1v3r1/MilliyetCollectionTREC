<DOC>
<DOCNO> 113689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko09.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada, yetenekli göçmenlere kapılarını açacak... 
</HEADLINE>
<TEXT>

     Kanada hükümeti, daha fazla becerili, yetenekli göçmenleri ülkeye kabul edip, bu göçmenleri daha küçük yerleşim birimlerine ve kırsal alanlarda iskan etmeyi düşünüyor. 
     Kanada Göçmenlik İşleri Bakanı Denis Coderre'nin eyalet ve yerel yönetim birimleri yetkilileriyle toplantısındaki açıklamasına göre, daha kalifiye göçmenler en fazla ihtiyaç duyulan alanlara kaydırılacak. 
     Yeni göçmenlik politikasıyla, yabancı ülkelerdeki öğrenim ve mesleki eğitim belgelerine daha yüksek oranlı tanıma ve kabül, belirli bir bölgede en az üç yıl yaşamayı kabul eden göçmenlere geçici çalışma izni verilmesi öngörülüyor. 
     Nüfusu 31 milyonluk Kanada işgücünü artırmak için yılda 200 bini aşkın göçmen kabul ediyor, ancak, bunların büyük kısmı Toronto çevresi başta olmak üzere büyük şehirlere yerleşiyor. Tarım ve küçük ölçekli işletmelere dayalı kırsal kesimler ve benzeri küçük yerleşim birimlerinde ise nüfus giderek azalıyor. 
     





</TEXT>
</DOC>
