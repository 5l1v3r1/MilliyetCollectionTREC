<DOC>
<DOCNO> 148291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun06.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li yetkililer "Saddam'ın bulunabileceği yerler hedef alınıyor" 
</HEADLINE>
<TEXT>

     Amerikan ordusunun, Irak lideri Saddam Hüseyin'in içeride bulunabileceği bir hedefi bombaladığı bildirildi. 
     Reuters ajansına açıklama yapan Amerikalı bir yetkili, ''Bu sabah Bağdat'ın bir yerleşim biriminde, muhtemelen Saddam ve iki oğlunun da katılımıyla Iraklı istihbarat yetkililerin toplandığına dair istihbarat geldi'' dedi. 
     Bu bilginin Amerikan Merkez Komutanlığı'na bu yerin bombalanması için aktarıldığı kaydedildi. 
     Yetkili, Saddam Hüseyin ile oğullarının akıbetine ilişkin ellerinde bilgi olmadığını söyledi. 
     Amerikan Associated Press ajansına açıklama yapan bir yetkili de, Bağdat'ta Irak liderliğinin hedef alındığını belirtirken, ''hedefin, Iraklı askeri liderler ya da üst düzey hükümet üyeleri'' olduğunu açıkladı. 
     Adı açıklanmayan üst düzey bir savunma yetkilisi de, bir B-1 bombardıman uçağının, hedefe sığınak delici bombalar attığını söyledi. 
     CNN televizyonu da bombalanan hedefin tamamen tahrip olduğunu duyurdu. 
     

     
</TEXT>
</DOC>
