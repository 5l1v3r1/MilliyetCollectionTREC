<DOC>
<DOCNO> 104356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yasam/yas04.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hapı’ hapçı yutacak 
</HEADLINE>
<TEXT>

Tayland Hükümeti, kullanımı hızla artan uyarıcı haplara karşı çareyi buldu Yutana dünyasını şaşırtacak, sahte’ haplar üretmek 
     DIŞ HABERLER SERVİSİ 

     Tayland’da kullanımı giderek artan uyarıcı haplara karşı hükümet, caydırıcı olacağını düşündüğü, ilginç bir karar alacak. 
     Başbakan Thaksin Shinawatra, uyarıcı metaamfetamin’ maddesi içeren ve speed hız ’ adı verilen hapların kullanımını engellemek için, bu hapların baş ağrısı ve kusmaya neden olan sahte’ versiyonlarını üreterek müptelaları korkutmayı’ planlıyor. 
     
     Mide bulandıracak 
     Caydırıcılık amacıyla da olsa, yasadışı bir uyarıcı maddenin sahte modelinin devlet tarafından üretilmesi anlamına gelen yeni plana göre, speed’ haplarına bağımlı hale gelmiş kullanıcılar, devlet tarafından üretilecek sahte hapları aldıklarında başdönmesi ve mide bulantısıyla karşı karşıya kalacaklar. 
     
     Ellerini süremeyecekler’ 
     Thaksin’in lideri olduğu Thai Rak Thai Partisi milletvekili Sitha Thiwaree de, Başbakan’ın da katıldığı uyuşturucuyla mücadele seminerindeki konuşmasında, kusmaya varan yan etkileri’ olacak sahte’ haplardan bir tane içen bağımlının, korkudan bir daha elini speed’ haplarına sürmeyeceğini söyledi. 
     Her yıl yüz milyonlarca speed’ hapının kaçak yollardan ülkeye sokulduğu Tayland’ın başbakanı Thaksin ise, seminerdeki konuşmasında, "Sağlık Bakanlığı yetkililerinden, başağrısı ve mide bulantısı yapan hapların devlet tarafından üretilip üretilemeyeceği konusunu psikiyatrlar ve kimyagerlerle görüşülmelerini istiyorum" dedi. 
     



 YAŞAM 



















</TEXT>
</DOC>
