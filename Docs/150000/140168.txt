<DOC>
<DOCNO> 140168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur37.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Meclis'teki ağır darbe barışın yolunu açabilir 
</HEADLINE>
<TEXT>

     DSP Genel Başkanı Bülent Ecevit, Başbakanlık Tezkeresi'nin TBMM'de kabul edilmemesi ile ilgili olarak, ''Türk hükümetinin ve ABD'nin TBMM'de uğradıkları ağır darbe, yalnız Türkiye'de değil, bütün dünyada büyük bir tehlikeyi önleyebilir ve barışın yolunu açabilir'' dedi. 
     Ecevit, yaptığı yazılı açıklamada, dünya düzeninin taşlarının, ABD'nin son zamanlarda izlediği tutumla yerinden oynadığını, bu arada ABD'nin, Avrupa Birliği ve NATO ile ilişkilerinin sarsıldığını belirtti. Bülent Ecevit, şunları kaydetti 
     ''Dün Türk hükümetinin ve ABD'nin TBMM'de uğradıkları ağır darbe, yalnız Türkiye'de değil, bütün dünyada büyük bir tehlikeyi önleyebilir ve barışın yolunu açabilir. 
     Dün TBMM'de demokrasimizin kazandığı barışçı zafer, ulusumuzun dünyadaki saygınlığını artıracaktır. 
     Hükümet, bu sonuca gölge düşürecek davranışlardan kaçınmalıdır. 
     Müttefikimiz ABD de dün ulusumuzun verdiği demokrasi sınavını saygıyla karşılamalı ve içine sindirmelidir.'' 
     





</TEXT>
</DOC>
