<DOC>
<DOCNO> 102761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur09.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla Valisi orman yangınının kontrol altına alındığını açıkladı 
</HEADLINE>
<TEXT>

     Muğla Valisi Hüseyin Aksoy, Marmaris'in Çetibeli Köyü yakınlarında 5 gündür süren orman yangınının kontrol altına alındığını belirterek, ''Tehlikeli bir durum görünmüyor'' dedi. 
     Vali Aksoy, Çetibeli Köyü yakınlarında çıkan orman yangınının kontrol altında olduğunu kaydederek, soğutma çalışmalarının sürdüğünü söyledi. 
     Yangında tehlikeli bir durum görünmediğini, bölgenin özelliği itibarıyla rüzgarın hafif olarak devam ettiğini dile getiren Vali Aksoy, ''Şu aşamada tehlikeli bir durum yok gibi görünüyor. Yangında bin 500 hektarlık orman alanının zarar gödüğünü tahmin ediyoruz ama kesin rakam teknik çalışma yapıldıktan sonra belirlenecek'' dedi. 
     Marmaris'in Çetibeli Köyü yakınlarında çıkan orman yangınının, elektrik tellerinin kopmasından kaynaklandığı belirlenmiş ve yangın, kontrol altına alınmasına rağmen üç kez yeniden başlamıştı. 
     





</TEXT>
</DOC>
