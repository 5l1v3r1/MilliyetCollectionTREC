<DOC>
<DOCNO> 122274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/soneko11.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Borsa'da, Ramazan Bayramı dolayısıyla 2.5 iş günlük hafta içinde Uluslararası Para Fonu IMF Avrupa Birinci Bölge Direktörü Michael Deppler ile Türkiye Masası Şefi Juha Kahkonen'in temasları dikkatle izlenecek. 
     Aralık ayının tamamında ise Avrupa Birliği AB , Kıbrıs sorunu ve olası Irak operasyonuna ilişkin gelişmeler belirleyici olacak. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel yaptığı değerlendirmede, geçen hafta endeksin 12,500-12,350'de bulunan güçlü TL desteğinin üzerinde tutunduğunu hatırlattı. 13,600 seviyesinin hacimle kırılması olasılığının kısa vadeli 13,800 direncinin zayıflamasına neden olacağını ve ilk hedefi 14,500-15,000 aralığına taşıyacağını dile getiren Yüksel, ''Bu haftanın 2,5 işlem gününden oluşması aslında bu hareketi önümüzdeki hafta beklememize neden olmakta'' dedi. 
     Aralık ayının oldukça önemli sorunların çözümünü beraberinde getirecek gündeme sahip bulunduğunu belirten Yüksel, ''AB süreci, Kıbrıs sorunu ve olası Irak operasyonunun pazarlığı hep aralık ayı içerisinde. Bu gelişmeler endeksi sert hareketlendirebilir'' diye konuştu. 
     Yüksel, endekste destek noktalarını 13,000-12,500 ve 12,350, direnç noktalarını da 13,600-13,800-14,500 ve 15,000 olarak gösterdi. 
     





</TEXT>
</DOC>
