<DOC>
<DOCNO> 139383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sondun05.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington'da sanal yürüyüş... 
</HEADLINE>
<TEXT>

     ABD'de Irak'a askeri müdahaleye karşı çıkan yüz binlerce savaş karşıtı, Beyaz Saray ve Kongre'yi dün gün boyunca telefon, faks ve elektronik posta bombardımanına tuttu. 
     Başını Irak'a olası Amerikan harekatına karşı çıkan Hollywood yıldızlarının çektiği ''Savaş Karşıtı Sinema Oyuncuları'' ve ''Savaşmadan Kazan'' adlı platformun organizasyonuyla yüz binlerce protestocu, 09.00-17.00 saatleri arasında Beyaz Saray ve Kongre'nin hatlarını kilitledi. 
     ''Savaş Karşıtı Sinema Oyuncuları'' adlı platformun sözcüsü Michelle Mulkey, ''sanal yürüyüş'' adını verdikleri eylemin çok başarılı olduğunu ve amacına ulaştığını belirterek, ABD'nin yöneticilerine ve yasa yapıcılarına ''Irak'a saldırmayın'' mesajının güçlü şekilde verildiğini söyledi. 
     ABD'de ''Beyaz Saray'da'' adlı dizide bir Amerikan Başkanı'nı canlandıran aktör Martin Sheen ve aktris Anjelica Houston'ın önde gelen katılımcılar arasında bulunduğu belirtildi. 
     





</TEXT>
</DOC>
