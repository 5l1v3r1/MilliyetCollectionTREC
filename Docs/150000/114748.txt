<DOC>
<DOCNO> 114748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/guncel/agun.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’e çevik’ kalkan 
</HEADLINE>
<TEXT>

Davet üzerine geldiği Marmara Üniversitesi’nde bir konuşma yapan Kemal Derviş’i TKP’li öğrenciler protesto etti. Derviş, salondan çevik kuvvet’ koruması altında çıktı 
     TAHSİN AKSU İstanbul 

     CHP İstanbul 1. Bölge Milletvekili adayı Kemal Derviş, İstanbul Yüksek Ticaret ve Marmara İktisadi ve İdari Bilimler Fakültesi Mezunları Derneği’nin davetlisi olarak konferans vermek için geldiği Marmara Üniversitesi Göztepe Kampüsü’nde zor anlar yaşadı. Konuşması sonrası aracına polis koruması altında bindirildi. 
     Konferans salonunu dolduran yaklaşık 300 öğrenciye konuşan Derviş, Türkiye ekonomisinin, Cumhuriyet’in kuruluşundan itibaren geçirdiği evreleri anlattı. Özellikle 90’ları ekonomi açısından "kaybedilmiş yıllar" olarak nitelendiren Derviş, IMF’yi dışlamadıklarını da belirterek, "Uygulanan programın devamıyla iki yıl sonra IMF kaynağına ihtiyaç kalmayacak" dedi. Derviş’in konuşmasının ardından soru-cevap kısmına geçildi. Öğrenciler sormak istedikleri soruları bir k ğıda yazarak Derviş’in masasına gönderdi. Ancak TKP’li olduğunu belirten bazı öğrenciler, söz verilmediği halde Derviş’e IMF politikalarının halkı sömürdüğünü söyledi. 
     
     Pankart da açtılar 
     Kampüs bahçesinde de bir grup öğrenci "IMF uşağı Derviş" yazılı pankartlar açarak slogan attı. Derviş, konferans sonunda kalkanlı çevik kuvvet polisleri eşliğinde arka kapıdan aracına bindirildi. 
     
Alkıştan ıslığa....      Türkiye’ye ilk geldiği zamanlar gençlerden alkış alan ve onlara, Sizin yanınızdayım’ mesajı veren Kemal Derviş, siyasete atıldıktan sonra öğrencilerin boy hedefi oldu. Konuşma yaptığı okullarda sık sık protesto edilen Derviş, son olayda salondan polis koruması altında ayrılmak zorunda kaldı. 
     



 GÜNCEL 



















</TEXT>
</DOC>
