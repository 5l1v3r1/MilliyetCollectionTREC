<DOC>
<DOCNO> 142568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/ekonomi/eko06.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi para göndermedi, yabancı yatırım yapmadı 
</HEADLINE>
<TEXT>

Yurtdışında çalışan işçilerin gönderdiği dövizler yüzde 29.9 azaldı. Doğrudan yatırım amaçlı yerli sermaye kaçışı durdu. Yabancı sermaye de hız kesti 
     Merkez Bankası’nın açıkladığı 2002 yılı ödemeler dengesi bilançosuna göre, geçen yıl yurtdışındaki Türk işçilerinin gönderdiği dövizler yüzde 29.9 azaldı. Yabancıların yaptıkları doğrudan yatırımlar da 2001’e göre 2 milyar 681 milyon dolar azalarak, 585 milyon dolara geriledi. Yurtdışına sermaye çıkışı da hız kesti. Yurtiçinde yerleşikler 2001’de 497 milyon dolarlık net yatırım yapmışlardı. Geçen yıl bu rakam 175 milyon dolarda kaldı. 
     
     Cari dengede 1.8 milyar dolar açık 
     2001’de 3 milyar dolar olan bavul ticareti geçen yıl 4 milyar 65 milyon dolara çıktı. Böylece ihracat geliri 39 milyar 951 milyon doları buldu. Toplam ithalat gideri ise 48 milyar 541 milyon dolar olarak belirlendi. 
     Turizm gelirleri, 2001’e göre yüzde 4.7 artarak 8 milyar 473 milyon dolar olurken, faiz gelirleri yüzde 9.6 azalarak 2 milyar 489 milyon dolara, diğer mal ve hizmet gelirleri de yüzde 22 oranında gerileyerek 5 milyar 532 milyon dolar a düştü. Faiz giderleri yüzde 10.3 artarak 6 milyar 400 milyon dolar olarak gerçekleşti. 2002 yılı itibariyle cari işlemler dengesi 1 milyar 789 milyon dolar açık verdi. 
     
Bayar Takvim uymadı      DYP Genel Başkan Yardımcısı Mehmet Ali Bayar, yazarımız Serpil Yılmaz’ın köşesinde yer alan, ABD Temsilciler Meclisi Dış İlişkiler Komitesi Başdanışmanı Makovsky ile DYP Genel Başkanı Mehmet Ağar’ın görüştürülmesi planı başarısız oldu’ şeklindeki bilginin yanlış olduğunu belirtti. Bayar, görüşmenin Makovsky’nin dönüş saati ile Ağar’ın aynı saatlerde İstanbul’da bulunma zorunluluğu yüzünden gerçekleşemediğini açıkladı. 
     



 EKONOMİ 
















</TEXT>
</DOC>
