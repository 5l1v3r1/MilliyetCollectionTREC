<DOC>
<DOCNO> 132279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/ekonomi/eko03.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahmi Koç’tan Erdoğan’a ziyaret 
</HEADLINE>
<TEXT>

Koç Holding Yönetim Kurulu Başkanı Rahmi Koç, AKP lideri Erdoğan’ı parti merkezinde ziyaret etti 
     ANKARA Milliyet 

     Koç Yönetim Kurulu Başkanı Rahmi Koç, dün AKP Genel Başkanı Recep Tayyip Erdoğan’ı ziyaret etti. AKP Genel Merkezi’ndeki görüşme yaklaşık 45 dakika sürdü. Koç görüşmeyle ilgili olarak Erdoğan’a "nezaket ziyaretinde" bulunduğunu söyledi. 
     Seçimlerden önce Rahmi Koç’un Tayyip Erdoğan’ın malvarlığıyla ilgili sözleri, gerginliğe sebep olmuştu. Seçimlerden sonra Erdoğan’la Koç ailesinin ilk temasları Mustafa Koç ve Ali Koç’un ziyaretleriyle oldu. Daha sonra Rahmi Koç, Rusya’nın başkenti Moskova’da açacağı Ramstore mağazası için Erdoğan’ı davet etti. Erdoğan da bu daveti kabul etti ve 23 Aralık’ta düzenlenen törene katılarak, mağazanın açılışını Rahmi Koç’la birlikte yaptı. Bu açılışın ardından dün gerçekleştirilen görüşme, kulislerde Erdoğan’a "teşekkür" ziyareti olarak nitelendirildi. 
     Ancak Koç çıkışta görüşmeyle ilgili soruları yanıtlamadı ve "Nezaket ziyareti" demekle yetindi. 
     



 EKONOMİ 























</TEXT>
</DOC>
