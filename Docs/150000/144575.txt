<DOC>
<DOCNO> 144575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo06.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuna Taraftarlarımızın desteğiyle Bursaspor maçını alacağız... 
</HEADLINE>
<TEXT>

     Trabzonspor, saha kapatma cezası nedeniyle Bursaspor ile yarın Samsun'da yapacağı karşılaşmadan 3 puanla ayrılarak çıkışını sürdürmek istiyor. 
     Kulüp asbaşkanı Erol Tuna, Samsun'da taraftar desteğinden yoksun kalmayacaklarını düşündüklerini ifade ederek, ''Taraftarlarımızın desteğiyle Bursaspor maçından galibiyetle ayrılacağımıza inanıyoruz'' dedi. 
     Son haftalardaki iyi futbollarını Bursaspor karşısında sürdürmelerini istediklerini belirten Tuna, ''UEFA Kupası'na katılma hedefimizi gerçekleştirmek için bu maçtan 3 puanla ayrılmak zorunda olduğumuzu biliyoruz. Bu nedenle Bursaspor maçından kayıpsız ayrılmak amacındayız'' diye konuştu. 
     Öte yandan bu sabah Samsun'a giden bordo-mavili takımda, son antrenmanda sakatlanan kaleci Metin Aktaş ile geçen haftaki Samsunspormaçı kadrosunda yer alan Oumar ve Hasan, Samsun'a getirilmedi. Bu oyuncuların yerine Osman Kurtuldu, Hüseyin ve Serkan Özsoy kadroya dahil edildi. 
     Trabzonspor'un yarınki karşılaşmaya Petkoviç, Erdinç, Erman Güracar, Hüseyin, Lee Eul Yong, Somers, Erman Özgür, Aurelio, Gökdeniz, Mehmet Yılmaz ve Fatih muhtemel 11'iyle sahaya çıkması bekleniyor. 
     





</TEXT>
</DOC>
