<DOC>
<DOCNO> 133150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sontur10.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Irak'ın kaynakları Irak halkına aittir" 
</HEADLINE>
<TEXT>

     Başbakan Abdullah Gül, Türkiye'nin Irak'ın bölünmesini istemediğini bildirerek, ''biz de barış içinde yaşayan bir bölge istiyoruz'' dedi. 
     Başbakan Gül, Dünya Ekonomik Forumu toplantıları çerçevesinde düzenlediği basın toplantısında, gazetecilerin sorularına verdiği yanıtlarda, Türkiye'nin barış istediğini söyledi. 
     Gül, bir gazetecinin, ''savaş kontrol dışına çıkarsa o zaman bazı şeyler zor olur. Siz de Irak girebilirsiniz. Türkiye'nin, Kerkük petrollerini geri alma niyeti var mı '' şeklindeki sorusu üzerine, şunları kaydetti 
     ''Ben bunu tekrar etmek istemiyorum. Tabii ki Irak'ın bütünlüğü önemli. Irak'ın kaynakları, Irak halkına aittir, ait olmalıdır. Araplar, Kürtler, Türkmenler, tüm bu nüfus Irak'ı oluşturmaktadır, Irak'ın bir parçası haline gelmiştir. Tabii ki onlar da barışçı bir çözüm istiyor ve refahlarını düşünüyorlar. Türkiye toprak istemiyor. Komşulardan kendi payına toprak istemiyor. Tabii ki biz Kerkük konusunda ilgiliyiz. Bizi ilgilendiriyor ama ne açıdan Bu soruyu sormak lazım. Eğer bölgede bir istikrar, barış varsa o zaman ekonomik işbirliği tabii ki artacaktır. Ortak yatırımlar gerçekleştirilecektir. Biz de barış içinde yaşanan bir bölge istiyoruz. Yoksa tabii ki, Irak'ın bölünmesini istemiyoruz.'' 
     





</TEXT>
</DOC>
