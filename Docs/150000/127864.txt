<DOC>
<DOCNO> 127864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/guncel/gun01.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’in gücü 
</HEADLINE>
<TEXT>

Gazetemiz Milliyet, geride bıraktığımız yılda, ülkemizin haber odağı oldu. Yolsuzlukların üzerine giden gazetemiz gündemi belirleyen haberlere imza attı 
     Basında güvenin simgesi Milliyet, tıpkı önceki yıllarda olduğu gibi 2001'e haberleriyle damgasını vurdu... Milliyet okurları, Enerji ve Bayındırlık bakanlıklarındaki yolsuzluklardan Türkeş'in gizli servetine, Derviş'in siyasete girmeyeceğinden Garih cinayetinin sırlarına kadar birçok gerçeği herkesten önce öğrendi. Üstelik gazetemiz krize rağmen, hem fiyatını düşürdü, hem de trajını artırdı. Okuyucularımızın güvenini boşa çıkarmadık. 
     4 OCAK Hoca'ya cihat... Erdoğan eski liderini topa tuttu "Erbakan'la bu iş gitmez. Çekilmeyi bilmiyorlar" 
     9 OCAK Bravo Müdür Bey... Kırıkkale Emniyet Müdürü Hayrettin Gök, başarılı bir operasyonla internet cafelerinde bulunan 130 çocuğu gözatına aldı .. 
     11 OCAK İşte düğmeye basan bürokrat... Enerji operasyonunu başlatan bürokratı bulduk. Polise güvenmeyen Zeki Köseoğlu, ihbarı jandarmaya yapmış. 
     9 ŞUBAT Türkeş'in gizli serveti... Kızlarının miras kavgası Türkeş'in sırrını açığa çıkardı. Milliyetçi liderin bir İngiliz bankasında 1.2 trilyonu çıktı. 
     16 ŞUBAT Ecevit'i kandırdılar. Enerji raporu Ecevit'e sunulurken, gizli bir el devreye girdi, Soruşturma 10 bakana yayıldı. Ersümer tek hedef olmadı. 
     11 MART Cristoph Daum... Alman polisi uyuşturucu yüzünden sorguladık derse, Tantan, Daum'a çalışma yetkisi vermeyebilir. 
     22 MART Derviş politikaya girmeyeceğim... Devlet Bakanı Kemal Derviş, politikaya girmeyeceğini açıkladı. 
     7 NİSAN Dolarla borca yargı freni... Bankadan dövizle kredi alan avukat, dolar fırlayınca mahkemeye başvurdu. Hakim taksitleri, 687 bin liralık kurdan Türk lirasına çevirdi. 
     18 NİSAN Emret bakanım... TRT, siyasetteki çarpıklıkları konu alan "Koltuk Sevdası" adlı diziyi, politikacı baskısı üzerine yayından kaldırıyor. 
     20 NİSAN Polisten Vali'ye korkunç tuzak... Emniyet Müdürü Abonoz, Vali Çakır'ı izleyip hakkında rapor tutmak için gizli ekip kurdu. 
     22 MAYIS Catherine Derviş ilk kez Milliyet'e konuştu "Kemal mesih değil" 
     29 MAYIS Arka bahçe alarmı... Valilik raporu, İstanbul içinde adeta bir İslam Cumhuriyeti haline gelen Sultanbeyli'nin tüyler ürperten yüzünü gözler önüne serdi. 
     13 HAZİRAN Korkulan çıktı... Marmara'yı inceleyen gemiden kötü haber Deniz California fayı gibi deprem üreten faylarla dolu. 
     14 HAZİRAN Dümenini ters taktılar düştü... Milliyet CASA gerçeğini açıklıyor. Ankara'da düşen CASA'da üretim hatası çıktı. 
     17 TEMMUZ Yenilikçi hortum... İçişleri Bakanlığı İstanbul Büyükşehir Belediyesi'nin 1995'ten bu yana Albayrak grubuna verdiği ihalelerin dosyasını yeniden açtı. 
     11 AĞUSTOS Tayyip Erdoğan suskunluğunu Tuncay Özkan'a bozdu... "Çok para kazandım", "Şeriatçı değilim dersem inanır mısınız " 
     17 AĞUSTOS Milliyet yazarları Türkiye ile buluşuyor... Şehir şehir dolaşıp halkın sorunlarını dinleyecekler... İlk durak büyük facianın yıldönümüde Gölcük... 
     2 EYLÜL Videolu sorguda itiraf başladı... "Bakan emir verdi yaptım"... Müsteşar Yardımcısı Sedat Aban 6 gün sonra çözüldü Bakan Koray Aydın'ın emriyle hatır ihaleleri verdik. 
     5 EYLÜL Sırdaşı Alaton Milliyet'e anlattı... "Garih'in 10 bin dolarlık sırrı "Üzeyir Garih, en üst derece masondu" 
     12 EYLÜL İkiz kulelere kamikaze... ABD'nin can damarı ikiz kulelere iki uçak çarptı. Sonuç büyük bir facia... 
     18 EYLÜL Milliyet savas kokan topraklarda... 12 yaşındaki Afganlı kuz Sanem, "Bin Ladin'in atom bombası var. Dünyayı yaktı. O şeytan" diyor. 
     21 EYLÜL Ankara'yı karıştıran kripto... Köln Başkonsolosluğumuz, bir mesaj yolladı Teröristler uçakla Anıtkabir'i vurmayı planlıyor... 
     23 EKİM Ahmet Hakan Coşmuş... İGDAŞ vurgununu deştikçe tanıdık isimler çıkıyor. Kanal 7 Haber Yönetmeni Ahmet Hakan Coşkun, vurgun sirketi İroni Ajans'ın kurucu ortağı çıktı. 
     10 KASIM Amerika parasını istiyor... Amerika, resmen Türkiye'ye uyarı mektubu verdi Telsim Motorola'ya borcunu ödesin. Yoksa yatırımları durdururuz... 
     27 KASIM Üzgünüm Leyla... Bir polisin tecavüzüne uğrayan Leyla'yı halk öylesine dışladı ki kocasına "öldür onu" diyen var. 
     11 ARALIK Bayan A.'nın çiğnenen onuru... Park Orman'da eğleniyordu Bayan A. Bir suç islememişti. Polis geldi, kelepçe takup götürdü. Gerisi bir skandal... 
     
Milliyet bir dünya markası      49 değişik gazetenin 11 Eylül’ü haberleştirdiği kapak afişinde Türkiye’den sadece Milliyet vardı 
     MEHMET AKTAN Berlin 

     Almanya'da yayınlanan medya dünyasının dergisi "Medium Magazin", 11 Eylül saldırısının dünya basınında ne şekilde yer aldığını gösteren bir afiş yayınladı. Reuter haber ajansıyla birlikte hazırlanan afişte, her ülkenin önde gelen gazetelerinin birinci sayfaları kullanıldı. Türk basınından da sadece Milliyet seçildi. 85'e 55 santim boyutlarında basılan afişte, "11 Eylül 2001, dünyayı değiştiren gün" başlığı kullanıldı ve değişik ülkelerden seçilen 49 gazeteyle bir kompozisyon yaratıldı. Olayı, "İkinci Pearl Harbor" başlığıyla sunan Milliyet, Almanya'dan Frankfurter Allgemeine, Bild, ABD'den The Wall Street Journal Europe, İsviçre'den Basler Zeitung, İskandinavya'dan Rzeczpospolita, İngiltere'den The Mirror, İtalya'dan Corriere Della, Fransa'dan Le Matin gazeteleri arasında yer aldı. 
     



 GÜNCEL 

















</TEXT>
</DOC>
