<DOC>
<DOCNO> 146073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/eko01.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞOK İSTİFA 
</HEADLINE>
<TEXT>
Siyasi eleştiriler ve Kıbrıs yüzünden istifa ediyorum 
TÜSİAD’ın hükümete ültimatom’ olarak yorumlanan açıklaması, dernek içinde de gerginlik yarattı. İnan Kıraç, siyasi söylemi ve özellikle Kıbrıs konusundaki açıklamaları gerekçe göstererek istifa etti 
     EYLEM TÜRK 

     İşadamı İnan Kıraç, Türk Sanayicileri ve İşadamları Derneği’nden TÜSİAD istifa etti. 1997’de açıklanan Demokrasi Raporu’ndaki görüşler dolayısıyla büyük bir siyasi’ çalkantı yaşayan TÜSİAD’da şimdi de Başkan Tuncay Özilhan’ın Kıbrıs konusundaki açıklamaları dernek içinde ciddi bir rahatsızlığa yol açtı. TÜSİAD’ın en eski üyelerinden İnan Kıraç istifa etti. Kıraç, istifasına gerekçe olarak TÜSİAD’ın siyasi konulardaki tavrı’ ve özellikle de Kıbrıs konusundaki söylemlerini gösterdi. 
     Kıraç’ın, dün akşam saatlerinde TÜSİAD’a ulaşan kısa istifa mektubunda şu ifadeler yer aldı 
     "TÜSİAD’ın kuruluşundan itibaren üyesiyim ve bugüne kadar değişik kademelerinde görev yaptım. Ancak, son zamanlarda, TÜSİAD’ın siyasi konularda takındığı tavırların ve yaptığı söylemlerin özellikle Kıbrıs konusunda memleketin menfaatine olmadığı görüşündeyim ve bu nedenle kurumdan istifa ediyorum. Bilgilerinizi rica ederim." 
     
     Rahatsızlık var 
     Başkan Tuncay Özilhan’ın haftalarca sürdüğü’ belirtilen görüş alışverişi sonrası, çarşamba günü yaptığı açıklamadaki sert ifadelerin, başka bazı üyeleri de rahatsız ettiği ifade ediliyor. Bazı üyeler de "Şikayet edilecek noktada değiliz. Bu kritik durumdan nasıl çıkarız diye düşünme zamanı" diyerek tepkilerini dile getiriyor. TÜSİAD’ın açıklamaları, önceki gece bir grup işadamının yaptığı toplantıda da gündeme geldi. Aynı toplantıya katılan emekli bir üst düzey ordu mensubunun, Kıbrıs’la ilgili açıklamaları yadırgadığını söylediği öğrenildi. 
     
Demokrasi Raporu da tartışma yaratmıştı      Bilindiği gibi siyasi konular’, TÜSİAD üyeleri arasında daha önce de görüş ayrılığı ve gerginliklere neden olmuştu. 1997’de açıklanan Demokrasi Raporu’nda, ordnun siyasal yaşamdaki konumu gibi temel siyasi konulardaki görüşler, bazı TÜSİAD üyelerinin tepkisine neden olmuştu. Raporun açıklanmasının ardından Koç Holding Yönetim Kurulu Başkanı Rahmi Koç, en sert tepkiyi göstermiş ve bir mektupla TÜSİAD yönetimini uyarmıştı. Bu arada üyelerden Aydın Bolak da yönetime sert eleştiriler yöneltmişti. 
     
Özilhan Kıbrıs’la ilgili ne demişti      TÜSİAD Başkanı Tuncay Özilhan’ın çarşamba günü yaptığı açıklamada Kıbrıs’la ilgili şu ifadeler yer almıştı 
     "Kıbrıs’ta çözümsüzlüğü seçerek AB yolunu tıkadık. Böylece Kuzey Kıbrıs’ın ilhakına gidebilecek bir süreci başlattık. Dünyadan tecrit anlamına geleceğini bile bile bu yola girdik. ... Yarın Annan Planı’nı bile ararız. Türkiye’nin temel çıkarı için ne AB’den, ne de ABD’den kopma imk nımız yok. Kıbrıs sorununun çözümünde Annan Planı zemin olarak kabul edilmeli. İlerde bugün reddettiğimiz planı arayacak hale geliriz. Yunanistan’la görüşerek Kıbrıs’ın iki kesiminde de referandum yapılması anlaşılmalı. 2004 Mayıs’ını beklemeden Kıbrıs sorununu Annan Planı ilkeleri ışığında çözmeli ve Kıbrıs’ın birleşmiş olarak AB’ye girmesi sağlanmalı." 
     


SİYASET 




















</TEXT>
</DOC>
