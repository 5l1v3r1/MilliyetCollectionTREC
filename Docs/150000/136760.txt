<DOC>
<DOCNO> 136760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun56.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Denetimler sonuç veriyor... 
</HEADLINE>
<TEXT>

     Fransa Dışişleri Bakanı Dominique de Villepin, ''BM denetçilerinin raporuna göre, Irak'taki denetimlerin sonuç verdiğini'' söyledi. 
     BM silah denetçilerinin başkanı Hans Blix ve Uluslararası Atom Enerjisi Ajansı Başkanı Muhammed El Baradei'in raporlarını sunmasının ardından, BM Güvenlik Konseyi'nde söz alan De Villepin, ''Irak'taki görevin başarıya ulaşması için denetçilere gerekli zamanın verilmesini'' istedi. 
     ''Irak'ta güç kullanılmasının bugün için haklı gösterilemeyeceğini'' ifade eden De Villepin, ''Savaşın alternatifi var, Irak'ın denetimler yoluyla silahsızlandırılması'' diye konuştu. 
     Fransa Dışişleri Bakanı, Irak'ta askeri seçeneğe başvurulmasının ağır sonuçları olacağını belirtti. 
     Irak ile El Kaide örgütü arasında ilişki olduğuna yönelik iddialara da değinen De Villepin, ''şu an edinilen bilgilere ve yapılan araştırmalara göre, Irak ile El Kaide arasında ilişki kurulamayacağını'' ifade etti. 
     





</TEXT>
</DOC>
