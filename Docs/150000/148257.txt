<DOC>
<DOCNO> 148257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/yasam/yas02.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Satrancın prensesi federasyonu mat etti 
</HEADLINE>
<TEXT>

13’ünde uluslararası usta unvanı kazanan Betül’ü, Türkiye Satranç Federasyonu listesine almayı unuttu. Dünya Federasyonu ise sporcumuzu ilk 100’üne aldı... 
     HÜSEYİN SAKARYA 

     Satranç Federasyonu büyük bir unutkanlık yaptı Türk sporcuların uluslararası sıralama puanıyla dahil olduğu 2003 ELO Nisan listesine Betül Cemre Yıldız’ı dahil etmedi. Oysa ki Betül, 11 yaşında ülkemizi Satranç Olimpiyatı’nda temsil etmiş, 13 yaşında uluslararası usta unvanı kazanmış ve kadınlar sıralamasında 2119 puanla birinci sırada yer almıştı... Yanlış hesap Dünya Satranç Federasyonu’ndan FIDE döndü FIDE, sporcumuzu 98’inci sırada gösterdi. 
     
     Övünüyorlar ama... 
     Halbuki Satranç Federasyonu, "Daha bir ay dolmadan 16 bin 702 olan lisanslı sporcu sayımız 17 bin 462’ye tırmandı. Gençlik Spor Genel Müdürlüğü’nün internet sisteminden alınan resmi rakamlar bunlar. Ülkemizde hiçbir federasyon bu şekilde bir artışa sahip değil" diyerek övünüyordu. 
     
     Dünya listesine baksalar.. 
     2003 yılında 30 bin sporcuyu hedeflediklerini internet sitelerinde gururla haber yapan federasyon yetkililerinin, yanlışı düzeltmek için Dünya Satranç Federasyonu’nun listesine bakmaması ise büyük bir gaf olarak nitelendirildi. 
     Türkiye Satranç Federasyonu’nun 2 yıldır, FIDE’nin ülkeler listesinde 98’inci sırada gösterdiği Betül Cemre Yıldız’a karşı dışlayıcı tavrı ise tepki gördü. 
     


YAŞAM 

























</TEXT>
</DOC>
