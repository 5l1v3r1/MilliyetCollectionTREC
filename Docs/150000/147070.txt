<DOC>
<DOCNO> 147070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo18.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da, Samsunspor maçı hazırlıkları... 
</HEADLINE>
<TEXT>

     Gaziantepspor, 6 Nisan Pazar günü Samsunspor ile deplasmanda yapacağı karşılaşmanın hazırlıklarını sürdürüyor. 
     Nurullah Sağlam'ın, teknik direktörlük kursu için İstanbul'da bulunması nedeniyle çalışmalar antrenör Faik Çetin yönetiminde Celal Doğan Tesisleri'nde yapılıyor. Milli takımlarda bulunan oyuncuların katılmadığı bugünkü çalışmada, futbolcular kısa koşunun ardından, dar alanda topla çalışma yaptı. 
     Kulüp basın sözcüsü Kamil Gerecçi, bu hafta yapacakları Samsunspor maçının özellikle rakip takımı için önemine dikkat çekerek, ''Zorlu bir 90 dakika bizleri bekliyor'' dedi. 
     Samsunspor maçında öncelikle yenilmemeyi düşündüklerini belirten Gerecçi, şöyle konuştu 
     ''Rakip tehlikeli bölgeden uzaklaşmak istiyor. Biz de UEFA Kupası'na katılma hedefimizden uzaklaşmamak amacındayız. Her iki takım açısından zorlu bir karşılaşma olacak. Maça milli oyuncularımızın olmayışı nedeniyle eksik bir kadroyla hazırlanıyoruz. Takımda moreller yerinde. Hedefimiz iyi futbol ve galibiyet.'' 
     





</TEXT>
</DOC>
