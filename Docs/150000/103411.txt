<DOC>
<DOCNO> 103411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur07.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta çözülme mi başlıyor.. 
</HEADLINE>
<TEXT>

     ANAP Ankara Milletvekili Yücel Seçkiner ANAP'tan istifa etti. 
     Yücel Seçkiner, TBMM Başkanlığı'na verdiği dilekçesinde, "gördüğü lüzum üzerine ANAP'tan istifa ettiğini" bildirdi. Seçkiner'in istifasıyla ANAP'ın Meclis'teki sandalye sayısı 74'e düştü. Seçkiner, uzun bir süredir parti içinde Genel Başkan Mesut Yılmaz'a muhalif grup içerisinde yer alıyordu. 
     ANAP'tan geçtiğimiz hafta da İçişleri eski bakanlarından Murat Başesgioğlu ve ardından bu hafta Çalışma ve Sosyal Güvenlik eski Bakanı Yaşar Okuyan istifa etmişti. 
     Mesut Yılmaz'ın, olağanüstü kongreye gitmeyeceğine yönelik açıklamasının ardından Erkan Mumcu ve onunla birlikte hareket eden Ersin Taranoğlu, Miraç Akdoğan ve Hasan Özyer'in de partiden istifa etmeleri bekleniyor. 
     Yılmaz, dün yaptığı açıklamada istifa eden milletvekillerini şahsi gelecekleri için hareket etmekle suçlamıştı. 
     





</TEXT>
</DOC>
