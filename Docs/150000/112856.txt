<DOC>
<DOCNO> 112856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sondun07.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Endonozya'ya FBI ekibi gönderdi 
</HEADLINE>
<TEXT>

     ABD Başkanı George W. Bush, Bali'de 188 kişinin ölümüne yol açan patlamadan teröristleri sorumlu tuttu ve Federal Soruşturma Bürosu FBI yetkililerini, Endonezya'ya gönderdi. Patlamada en çok kaybı veren Avustralya'nın Başbakanı John Howard'ı telefonla arayan Bush, taziyelerini iletirken, insani yardım talebinde bulundu. 
     ABD Dışişleri Bakanlığı, bütün Amerikan vatandaşlarına, hemen Endonezya'yı terketmeleri çağrısında bulunurken, Jakarta'daki Amerikan Büyükelçiliği'nin açık kalacağı ancak güvenlik nedeniyle hizmetlerini kısıtlayacağı belirtildi. 
     FBI yetkililerinden oluşan bir ekip ise, Bali'ye giderek patlamaya ilişkin soruşturmalara yardım edecek. 
     Cumhuriyetçi Parti Alabama Senatörü Richard Shelby, FBI ve CIA'den brifing aldıktan sonra yaptığı açıklamada, saldırının arkasında kesinlikle terörist bir bağlantı bulunduğunu ve daha başka saldırıların da beklenebileceğini söyledi. 
     El Kaide'nin, Kuveyt'te geçen hafta bir Amerikan deniz piyadesinin öldürülmesinden de sorumlu olduğu zannediliyor. Öte yandan, Yemen'de bir Fransız tankerine düzenlenen saldırıda da El Kaide'nin parmağı olduğundan şüpheleniliyor. 
     





</TEXT>
</DOC>
