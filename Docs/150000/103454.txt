<DOC>
<DOCNO> 103454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/guncel/agun.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ispartalılar Erkan Mumcu’yu bekliyor 
</HEADLINE>
<TEXT>

Ispartalı, Demirel’in tahtına Erkan Mumcu’yu yerleştirmiş. Bu yüzden de merakla onun nereden aday olacağını bekliyorlar. Tabii DYP’nin önseçimi de çok önemli 
     SİZE GELİYORUZ 

     FİKRET BİLA 

     Isparta seçmeni kararını vermek için iki konunun netleşmesini bekliyor. Birincisi, ANAP’lı Erkan Mumcu’nun nereden aday olacağı, ikincisi de DYP’nin 1 Eylül’de yapacağı önseçim. Ispartalı seçmen oyunu genel eğilimlere göre değil, adaylara göre belirleme kararında. Isparta için çalışacak, Isparta’ya yatırım getirebilecek adaylar istiyor. Bu nedenle de aday adayları üzerinde çalışıyor, detaylı bilgi topluyor. 
     
     Baba’nın tahtına aday 
     Erkan Mumcu’nun Isparta için önemli bir siyasi aktör olduğunu söyleyebiliriz. Milliyet TIR’ına uğrayan değişik görüşlerden vatandaşların ortak görüşü Erkan Mumcu’nun aday olacağı partinin şansının yüksek olacağı yönünde. Ispartalı, Mumcu’yu, Demirel’den sonra liderlik niteliği taşıyan genç kuşak politikacı olarak görüyor. Milletvekilliği ve bakanlığı döneminde Isparta’ya dönük yatırımlar yapması, bölgesiyle ilişkisini sürekli sıcak tutması Mumcu’ya olan sempatiyi artırmış görülüyor. Ayrıca Mumcu’nun sözünü sakınmayan ve genel başkanına karşı da tavır koyabilen bir kişilik sergilemesi özellikle genç Ispartalılar arasında destekleniyor. 
     Ispartalıların beklediği ikinci konu ise DYP’nin önseçimde belirleyeceği adaylar. DYP tabanının destekleyeceği aday sıralaması olursa Demirel’den bu yana devam eden taban desteğinin yeniden sağlanması mümkün ancak aday sıralaması genel beklentiye uygun olmazsa DYP tabanının AKP’ye doğru kayması olasılığı dillendiriliyor. Türkiye genelinde gözlemlediğimiz gibi Isparta’da AKP ve CHP’de yükseliş seziliyor. Belediye başkanlığını kazanmış MHP’nin ise, en önemli destek kaynağı Süleyman Demirel Üniversitesi’nin öğrencileri. 
     
     31 bin dev’ öğrenci 
     Milli Basketbol Takımı’nın "12 dev adam"ı, bütün Türkiye’nin dilinde. Isparta, bu sempatik simgeyi Ispartalı öğrenciler için kullanıyor 31 bin dev öğrenci. Isparta merkezinde 31 bin ilköğretim ve ortaöğretim öğrencisi kendi katkıları ile bir ilköğretim okulu yapıyorlar. Bu minik öğrencilerin dev adamlığı Türkiye’de gerçekleştirdikleri bu ilk örnek projeden kaynaklanıyor. Bu minik dev adamlar, projeyi yürütmek üzere kendi aralarında demokratik bir örgütlenme modeli de geliştirmişler. Isparta Valisi Halil İbrahim Daşöz’ün öncülüğü ile başlaşan proje, bugüne kadar 100 milyar liralık bir kaynak sağlamış. 
     
     16 derslikli okul yapmışlar 
     Her öğrencinin yeteneğine ve sağlayabileceği katkıya göre kendi arasında konsey biçiminde örgütlendiği Isparta’da kermes, tiyatro, hediyelik eşya satışı ve kartpostal basımı gibi faaliyetlerle ilkokul yapımı için para toplanmış. İlkokul öğrencileri, velilerinden para almadan, sadece kendi etkinlikleriyle 16 derslikli bir okulu inşa etmişler. Isparta’da gördüğümüz bu örnek proje, Türkiye geneline de yaygınlaştırılabilecek nitelikte. Öğrencilerin bu girişimini Isparta’da öğretmenler de yaşama geçirmiş. Isparta’da görev yapan 4 bin 100 öğretmen gönüllü katkılar ve gelir getirici faaliyetleriyle öğrencilerinden ayrı bir ilköğretim okulu daha inşa etmişler. Ispartalı öğretmen ve öğrencilerin özkaynakları ile gerçekleştirdikleri bu okullar Türk insanının yaratıcılığı ve yapıcılığının en güzel örneklerinden biri. 
     
Bu vitrin tutmaz...      "AKP’nin şansı ne " diye sorunca, Ispartalı Abdullah Avcu, "Bir yanda türbanlı, bir yanda mini etekli aday adayları. Bu vitrin tutmaz" diyor 
     MELİHA OKUR 

     "Doğu’da feodal, Batı’da sosyal ağalık..." Türkiye gerçeği değişmiyor 
     Burası Isparta. 44 yılını siyasete adamış "Baba", yani Süleyman Demirel’in memleketi. Babanın durumunu merak ediyorsanız, vatandaş Sabri Karakoç, "Baba artık öldü" diyor. Ancak ağa h l ayakta... Ağa deyince soluğu, Isparta’da siyasetin, ekonominin nabzının attığı Üzüm Pazarı’nda alıyoruz. Esnaf "Ağamız kardeş Şevket Demirel. Fabrikalar onun, güç onun. Fakat itibar kaybetti. Geçen iki yılı unutmadık, bankacılık krizine takıldık kaldık" diyor. Ağalarına kırgınlar. Fabrikaları çalışıyor çalışmasına da ağa, salça fabrikasına domatesi, elma işleme fabrikasına elmayı Isparta’dan almıyor. Ispartalıya katma değer bırakmıyor. 
     
     Tansu Abla iyi yolda’ 
     Isparta’da sanayi yok, tarım geçimi sağlamaya yetmiyor. Halıcılık ölmüş. Yılda 6 - 8 milyon dolarlık gülyağı ihracatı yapılıyor. Devede kulak... Hal böyle olunca Vali Halil İbrahim Daşöz, tarım hamlesi başlatma çabasına girişmiş. Elmacılığı geliştirmek, gülün yanına karanfili eklemek için çaba harcıyor. Turizmin başkenti Antalya’nın arka bahçesi olmak için kırk takla atıyor. Heyhat, krizdeyiz. Kaynak nasıl bulunacak Ispartalı esnaf Zafer Birincitoka, "Pardon, bir dakika Biz dört yıldır krizdeyiz" diyor. 1998 yılı, Brezilya, Rusya, derken Güney Asya, eh Türkiye’de Refah Yol iktidarı gitmiş, Isparta bitmiş. Ispartalı, devlet kaynağına alışmış, iktidar elden gidince de kaderiyle baş başa kalmış... 
     O yüzden olacak ki seçim havasına erken girilmiş. Isparta geçen seçimlerde 4 milletvekili çıkarttı. 2 MHP, 1 DYP, 1 ANAP. Bu kez 5 milletvekili çıkartacak. Gözler 1 Ekim’de önseçim yapacak DYP’de. Tansu Çiller, artık kabul görmüş. Ispartalı, "Tansu Abla iyi yolda" diyor. Ancak 1 Ekim’deki önseçimde 12 aday adayı var. Sayı 5’e inecek. Demirel’in eski koruması Ömer Bilgin ile Belediye eski Başkanı Mehmet Aybatı yine aday. Ispartalı buna bozuluyor, "Şaibe bizi bozar, herkes haddini bilmeli" diyor. 
     AKP, 23 aday adayıyla MHP ve DYP’ye kafa tutuyor. Şansı ne denilince vatandaş Abdullah Avcu, "Bir yanda türbanlı, bir yanda mini etekli aday adayları. Elhamdülillah hepimiz Müslümanız Bu vitrin tutmaz" yanıtını veriyor. 
     
     Mumcu’ya oy çok 
     Köylerin bir bölümünde MHP’den CHP’ye kayış olmuş. CHP, Isparta’da ilk kez toparlanıp derli toplu bir görüntü veriyor. Kemal Derviş, ekonominin mimarı olarak kabul görüyor, siyasetteki bir aylık çizgisi ise güven sarsmış. Tepki topluyor. Peki, MHP, ANAP, özellikle de ANAP’tan kopma noktasına gelen Erkan Mumcu ne durumda 1999’da merkez dahil 14 belediye başkanlığını alan MHP, eskisi gibi itibar görmüyor. Ama Süleyman Demirel Üniversitesi, MHP için önemli bir kale olarak öne çıkıyor. Ülkü ocakları geçen seçimde burada okuyan 32 bin öğrenciden büyük bölümünün seçim listelerini buraya aldırmış. Mumcu’ya gelince Ispartalılar, "ANAP’a oy yok, Mumcu’ya çok. Ama ne MHP, ne AKP olmalı. Yolu bağımsızlıktan geçer" diyor. 
     
Umutları Çiller Ablaları      BİLGİN GÖKBERK 

     Konuştuğum ilk Ispartalı kafamı karıştırıyor. "Şaibeli insanı Isparta kabul etmez" diyor. Tam arkasındaki iki katlı evin, ikinci katında da bir bez afiş... Ömer Bilgin DYP milletvekili aday adayı... Kendi deyimiyle hakkında 154 dava açılan eski Turbancı... "Ispartalının kabul etmediğini, en büyük Ispartalı nasıl kabul etti " diyorum... Üstelik onlarla aile fotoğrafı da çektirdi. Susuyor... Daha doğrusu susmuyor. 5 - 0’lı günlerden bugünlere nasıl geldik ki... Arkamdaki meydandaki Baba’nın şapkasıyla Isparta’yı selamlayan heykelini gösteriyorum. O da bombayı patlatıyor "Bakın Baba şapkayı asacak bir çivi bile bulamıyor. Her şeyi 40 yıldır benden beklediniz bir çivi bile çakmadınız demek istiyor belki de..." 
     Isparta, Red Kit’in kasabaları gibi ya da onların 2002 Isparta tipi... John’un bankası, John’un tütüncüsü, John’un barı, John’un cenaze levazımatçısı, vs... 
     
     Red Kit’in kasabası 
     Burada John veya John’lar yok, Demirel veya Demirel’ler çok. Süleyman Bey’in bulvarı, caddesi, sokağı, üniversitesi, ormanı, eğitim kompleksi, botanik parkı, vs... Nazmiye Hanım’ın ilköğretim okulu, Şevket Bey’in kalp - damar merkezi. Evet onların şehri burası. Vilayetin bir arabası h l Şevket Bey’in evinin önünde bekliyor diye başka bir Ispartalı da ekliyor. 
     Vali siyasal ve hukuk mezunu. İyi de izlenim bırakıyor bende, yani valinin iyisi de mi Isparta’ya hani... Ispartalı h l uyanmamış. "Şevket Bey gitse, dertler bitse" bir grup köylünün ortak dilekleri..." 
     
     Şevket Bey için...’ 
     "Baba ne yaptı yani, yapa yapa o da son döneminde bir üniversite" diyenler bile oluyor. Nankörler de aynı zamanda. 40 yıldır devletin verdiğiyle yaşamaya alışmışlar, az çalışmışlar, işin kötüsü buna da alışmışlar. İki askeri birlik, gelişen sağlık, eğitim, kullanılmasa da havaalanı diyorum. Peki bunlar niçin Cevap çabuk geliyor "Şevket Bey, ailesi ve etrafı için." Her şeye rağmen gülcülük, gül ve gülyağının Isparta’sını gülle tanımlayalım biz de... Tozpembe olmasa da gülpembe Isparta diyelim... Elması, vişnesi, karanfiliyle çiçek gibi olmasalar da en azından böcek gibi değiller. Üstelik 30 - 35 göl, göleti, Saklıkent’e rakip yapılan kayak merkezi, kanyonları... Kısacası tarım ve turizm gelecekleri... 
     
     Eksi kutup Ömer Bilgin 
     Isparta’nın kaderini 3 Kasım’da dört kişi çizecek Şevket Demirel, Tansu Çiller, Erkan Mumcu seçimin artı kutupları, Ömer Bilgin de eksi kutbu... AKP, DYP, MHP beş milletvekilini paylaşır gibi görünse de, CHP’nin sürprizi de sürpriz olamayacak gençlere göre... İki cümle ile anlat ve bağla artık Isparta’yı derseniz eğer, şu son iki satırı da okumanıza bence değer Refahyol son mutlu günleri, 3 Kasım’daki umutları da ablaları Çillerleri... 
     
Takım tutar gibi parti tutuyorlar      Isparta’da ibre AKP’yi gösteriyor ama buralının A takımı DYP. "Bizim köylü kızsa bile gider kır atın böğrüne basar mührü..." diyorlar 
     TUBA AKYOL 

     Isparta’da seçim kirliliği başlamış. Yer gök siyasi partilerin, adayların afişleriyle dolu. Şarkılı türkülü seçim minibüsleri yola çıkmış bile. Sanırsınız bu pazar seçim var, pazartesi sabahı yeni bir parlamentoyla uyanacağız. Öyle hızlı her şey burada. Esnaf da dükk n kapılarında üçlü beşli gruplar halinde seçim sohbeti yapıyor "AKP 2, hatta 3 çıkarır", "Erkan Mumcu önemli. Bir de bakmışsın AKP’ye geçmiş. O bağımsız da olsa, ANAP’tan da aday olsa mutlaka kazanır", "Şu anda köylere girebilen tek parti CHP’ymiş. Belki 1 milletvekili o alır", "40 yılda bir tek sol milletvekili çıktı Isparta’dan. Mümkün değil CHP", "Gençlere bakmak lazım. Geçen seçimde hepsi MHP’ye verdi. Bakalım bu kez ne yapacaklar ", "Kim ne derse desin, bizim köylü gider yine basar kır atın böğrüne. Diğerlerinin projesi yok, Tansu Ablamızın tecrübesi yeter." 
     
     Kır at karardı mı 
     Demirel yok ama etkisi sürüyor. Bir tür alışkanlık yapmış DYP. Hasan Amca "Tam başka partiye basacağım mührü, kır atla göz göze geliyorum" diyor. "Takım tutar gibi parti tutuyorsunuz da ondan" diye cevap veriyor Erdal. "Kır at karardı" diye bağrışıyor üç - beş kişi, Erdal aldırmıyor "Bakma abla, burada herkesin takımı var. İlle ona oy verirler. Sonra gider kapısına iş bul, tayinimi yap diye yalvarırlar. Takım ruhu işte." 
     Isparta’nın ana caddeleri aksak adım 45 dakikada bitiyor. Tabii eğer bir banka çöküp çiçekleri ve fıskıyeli havuzları seyre dalmazsanız. Dışarıya masa atmış, masaların üzerine pembe pötikareli örtüler sermiş kebapçıların çağrısına uymazsanız. Konya’daki Tesettür Lokantası’na inat Doyland Doyum Dünyası’nda karnınızı doyurmazsanız. Kahvede okeye dördüncü arayan bir kız iki erkeğin yanına oturmazsanız. Burada 40 bine yakın üniversite öğrencisi var. Ayşe "Yine de üniversite ortamı yok. Okulda hep MHP’liler var. Erkeklerin saçına, bizim kılığımıza karışıyorlar" diyor. 
     
     Üniversitenin etkisi büyük 
     Bir kitabevinde tezg htar olarak çalışan Hasan "Üniversite Isparta’yı hareketlendirdi ama Ispartalıları değiştirmedi. Bak şu geçen kız üniversiteli, iki adım arkasındaki buralı. Saçından başından şıp diye anlaşılır Ispartalı. Ama Ispartalılar özeniyor tabii üniversiteye. Herkes okumak istiyor." Okuyorlar da... "Düşün ve Başar", "Başarının Yolu", "Üstün Başarı", "Kişisel Başarıda Zirveye Ulaşmanın Yolu" gibi kitaplar yok satıyor. Bir de Suat Kılıç’ın Demirel’i anlattığı "Son Ispartalı"sı. Demirel başarılı ya. 
     
     İstanbul güzel, değil mi ’ 
     10 yaşındaki Bahadır, Demirel’i çok başarılı bulmuyor ama. Aslında hiçbir politikacıyı başarılı bulmuyor. Bu yüzden politikacı olmak katiyen istemiyor. Üniversitede okuyacak ve futbolcu olacak o. Çok para kazanıp evin taksitlerini ödeyecek. Çalışmaya başlamış bile. Okul çantası almak için simit satıyor, günde 1 milyon kazanıyor. Ve soruyor "İstanbul çok güzel, değil mi " 
     



 GÜNCEL 













</TEXT>
</DOC>
