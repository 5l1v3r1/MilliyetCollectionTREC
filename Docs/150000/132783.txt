<DOC>
<DOCNO> 132783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/ekonomi/eko07.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım indiriminde stopaj sıfırlanacak’ 
</HEADLINE>
<TEXT>

Yatırımlarla ilgili teşvik çalışmalarının sürdüğünü belirten Unakıtan, sanayicilere, yatırım indiriminde stopajın sıfırlanacağı müjdesini verdi 
     ANKARA Milliyet 

     Maliye Bakanı Kemal Unakıtan, yatırım indirimindeki stopajı sıfırlayacaklarını söyledi. Ankara Sanayi Odası’nın ASO genişletilmiş meclis toplantısına katılan Unakıtan, yatırımlarla ilgili teşvik çalışmalarının devam ettiğini belirterek, şöyle dedi 
     "100 işçi çalıştıran bir işletme 100 işçi daha alsa ondan vergi almam, ama elimde o imk n yok. Biz öncelikle yatırım indirimindeki stopajı sıfırlayacağız." 
     Enflasyon muhasebesine ilişkin çalışmaların bu yıl tamamlanacağını kaydeden Unakıtan, "Gerek yurtdışına kaçan müteşebbislerin ülkede tutulması, gerekse yeni gelecek sermayeye ortam hazırlanması için buna ihtiyaç var" dedi. Bu yıl 65 katrilyonluk faiz ödemesinin öngörüldüğünü belirten Unakıtan, faiz yükünü aşağıya çekmek için sıkı maliye politikasının şart olduğunu bildirdi. 
     
Biz daha komünistiz’      Sadece ilaç tasarrufuyla 1 katrilyonluk kaynak yaratıldığını vurgulayan Unakıtan, "Ankara’da devlet daireleri Versaille Sarayı gibi olmuş. Bir yumurtayı dokuz kişi taşıyor. Birileri yatıyor, birileri sabahlara kadar çalışıyor" dedi. Unakıtan, devletin birçok malı ürettiğini de belirterek, "Rusya ülkelerini geziyorum. Baktım, baktım. Biz, daha komünistiz. Bu anlayışın artık değişmesi lazım" dedi. 
     
Bohça yama tutmuyor’      ASO Başkanı Zafer Çağlayan vergi sistemine ekonomik bakış hakim kılınmazsa, vergi barışının başarısız olacağını söyledi. Sistemin A’dan Z’ye değiştirilmesini isteyen Çağlayan, "40 yamalı bohça artık yama tutmamaktadır" dedi. Çağlayan, Gelir Vergisi’nin 53, Kurumlar Vergisi’nin 33, Vergi Usul Kanunu’nun 31, KDV Kanunu’nun 23 kez değiştiğini belirtti. 
     



 EKONOMİ 


















</TEXT>
</DOC>
