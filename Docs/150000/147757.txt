<DOC>
<DOCNO> 147757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo16.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 2 - Trabzonspor 1 ilk yarı 
</HEADLINE>
<TEXT>

     Kocaelispor Ahmet Şahin xx, Kemoklidze xxx, Engin xx, Nuri xx, Ömer xx, Ahmet Arslaner xx, Cem Sinan xx, Altan xxx, Emrah xxx, Didava xx, Hüseyin xxx. 
     Trabzonspor Petkoviç x, Erman Güracar x, Hüseyin xx, Sommers xx, Fatih xx, Erman Özgür xx, Lee xx, Mehmet Yılmaz xx, Tayfun x, Erdinç x, Gökdeniz xx. 
     Sarı Kart Dk. 34 Erdinç Trabzonspor . 
     Birinci Süper Lig'in 26. haftasında Kocaelispor, Trabzonspor karşısında ilk yarıyı 2-1 önce kapadı. 
     Ligde kalma umudunu sürdürmek için mutlak galibiyet amacıyla sahaya çıkan evsahibi Kocaelispor, maça hızlı başladı. Kanatlardan geliştirdiği ataklarla etkili olan Körfez ekibi, maçın ilk 25 dakikasında 2 gol buldu. Öne geçtikten sonra savunma güvenliğini ön plana alan Kocaelispor, kontrataklarla gol aradı. 
     Konuk Trabzonspor ise tutuk başladığı karşılaşmada istediği oyun düzenini kuramadı. Maçın başında yediği golün ardından telaşlanan bordo-mavililer, savunmada çok hata yaptı. 2-0 geriye düştükten sonra Fatih ve Gökdeniz'in kişisel becerisiyle farkı 1'e indiren Trabzonspor, sonraki dakikalarda da savunmada sorunlar yaşadı, ancak Kocaelispor forvet oyuncuları bundan yararlanamadı. 
     7. dakikada sağdan gelişen Kocaelispor atağında, savunmayla kaleci Petkoviç arasında yaşanan anlaşmazlıktan yararlanarak topla buluşan Engin, çarpraz pozisyonda topu boş kale yerine auta gönderdi. 
     9. dakikada Kocaelispor 1-0 öne geçti. Bu dakikada Hüseyin'in ceza alanı içinde Altan'ı düşürmesiyle kazanılan penaltı atışını aynı futbolcu kullandı ve topu ağlara gönderdi. 
     15. dakikada Trabzonspor'un soldan kullandığı köşe vuruşunda, ceza alanında topla buluşan Tayfun, sert bir kafa vuruşu yaptı. Top kaleci Ahmet Şahin'de kaldı. 
     24. dakikada Kocaelispor'un 2. golü geldi. Soldan gelişen ani atakta ceza alanında topla buluşan Hüseyin, kaleci Petkoviç'in de hatasından yararlanarak kafayla topu filelere gönderdi 2-0. 
     33. dakikada Trabzonspor'un sağdan geliştirdiği atakta, Tayfun'un ortasına iyi yükselen Sommers kafayla sert vurdu, top yandan auta çıktı. 
     35. dakikada soldan gelişen Trabzonspor atağında, Gökdeniz çalımlarla ceza alanına girerken topu Fatih'e aktardı. Bu futbolcunun yakından yaptığı sert vuruşta, top kalecinin sağından filelerle kucaklaştı 2-1. 
     41. dakikada Kocaelispor'un geliştirdiği atakta Altan, çalımlarla ceza alanına girdi. Petkoviç, son anda ayağıyla müdahale ederek tehlikeyi önledi. 
     Kalan dakikalarda iki takımın da çabaları gol getirmeyince, ilk yarı evsahibi ekibin 2-1 üstünlüğüyle sona erdi. 
     





</TEXT>
</DOC>
