<DOC>
<DOCNO> 131401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yasam/yas07.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir günde iki dehşet yaşadım’ 
</HEADLINE>
<TEXT>

Reha Muhtar’ın programına çıkması için tutulduğu otelde tecavüze uğrayan Y.Ö., ilk duruşmada Korkudan bağıramadım’ dedi 
     M. AKİF ERDEM, GÜRKAN AKGÜNEŞ İstanbul 

     Reha Muhtar’a İtiraf programına katılması için tutulduğu Taksim Riva Otel’de, program şoförü Zekeriya Bozkurt’un tecavüzüne uğradığı iddia edilen 14 yaşındaki Y.Ö., dün davanın ilk duruşmasına çıktı. 
     Beyoğlu 3. Ağır Ceza Mahkemesi’ndeki duruşmaya, mağdur Y.Ö.’nün yanı sıra tecavüz iddiasıyla tutuklu sanık Zekeriya Bozkurt ile ırza tahdit suçlamasıyla tutuksuz olarak yargılanan televizyon muhabiri Ömer Gören katıldı. 
     
     İlişki için yalvardı’ 
     Bozkurt, sunduğu dilekçede, "Daha önceki ifadeleri baskı altında verdim. Beni televizyon binasında dövdüler" dedi. Ömer Gören de, Y.Ö.’ye tacizde bulunmadığını iddia etti. 
     Sanıkların ceza almasını isteyen Y.Ö. ise şu ifadeyi verdi "Şoför beni otele götürüyordu. Yolda karısıyla problemleri olduğunu ve benimle ters ilişkiye girmek istediğini söyledi. Yol boyunca ilişki için yalvardı. Otele gittiğimizde Çay ısmarlamayacak mısın ’ diyerek arkamdan odaya girdi. Zorla banyoya götürdü ve tecavüz etti." Aynı günün gecesi bir televizyon muhabirinin tacizine maruz kaldığını savunan Y.Ö., tecavüze uğradığını öğrenince kendisine yaklaşımı değişen Gören’in vücuduna dokunduğunu anlattı. 
     Mahkeme heyeti, Bozkurt’a baro tarafından avukat tahsis edilmesine ve tutukluluk halinin devamına karar vererek duruşmayı erteledi. 
     



 YAŞAM 


























</TEXT>
</DOC>
