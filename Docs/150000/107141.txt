<DOC>
<DOCNO> 107141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/spor/spo02.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı Lorant 
</HEADLINE>
<TEXT>

Arjantinli yıldız Ortega’yı yine yedek kulübesinde oturtan ve şimşekleri üzerine çeken Fenerbahçe Teknik Direktörü, "İstedikleri kadar eleştirsinler. Burada kararları ben veririm" diye konuştu 
     65. dakikada aldı 
     FENERBAHÇE Teknik Direktörü Lorant, Gaziantepspor deplasmanında Ortega’yı yine yedeğe çekince tüm eleştiri oklarını üzerine çevirdi. Arjantinli yıldızı 65. dakikada oyuna sokan Alman hoca, "İsteyen istediğini söyleyebilir. Önemli olan benim düşüncem. Burada kararları ben veririm. Öyle uygun gördüm. Planladığım gibi gerektiği zaman oyuna aldım. Bu takımda disiplin var, aksini söyleyen saçmalar" ifadelerini kullandı. 
     
     Puanı hakettik’ 
     İLK 25 dakika inanılmaz derecede kötü oynadıklarını kaydeden Lorant, "Futbolcularımı tanıyamadım ve çok kızdım. Oysa onları uyarmıştım. Komik goller yedik. Ancak ikinci yarıdaki oyundan memnunum. Beraberlik için büyük gayret sarfettik. Hakettiğimiz puanı aldık" dedi. Yusuf, Abdullah ve Oktay’ı diğer maçları düşünerek kadro dışı bıraktığını belirten Alman hoca, "Nitekim Fatih’i kaybettik, bir kişilik yer açıldı" yorumunu yaptı. 
     
Göze batanlar      OGÜN Penaltı yaptırmasına rağmen, ikinci yarıda müthiş bir performans gösterdi. Son dakika golüyle gemisini kurtardı. 
     REVİVO Sahanın kötülerindendi. Vasat bile değildi. Attığı gole rağmen üretkenliği yoktu. Sert markaj karşısında sindi. 
     WASHINGTON Biri net, üç pozisyondan yararlanamadı. Buna rağmen çok mücadele etti. Rakip defansla adeta tek başına boğuştu. 
     KEMAL Genç futbolcu çıkışını sürdürüyor. Milli maçtan sonra dün de çok koşan ve kaleyi düşünen tarzını yansıttı. 
     ALPER Geçen sene Denizli’nin yıldızıydı. Büyük takımlara göz kırpan ve Milli Takım’a mesaj gönderen bir performansı vardı. 
     
Pes etmiyor      FENERBAHÇELİ Steviç, bu takıma en son katıldı. Ama 40 yıldır Sarı - Lacivertli formayı giyer gibi, her maçta canını dişini takıyor. Gaziantep’te önemli bir görevdeydi. Yanındaki Johnson aksayınca yükü ikiye katlandı. Hele ikinci yarıda hem defansa yardım etmesi, hem de ofansa pozisyon yaratmak için adeta yırtınması, onun profesyonel anlayışını gözler önüne serdi. 
     
İstatistik Steviç Topla buluşma 42 Olumlu pas 29 Gol pası 1 Gol girişimi 1 Şut 2 Kaleyi bulan şut - Ofsayt - Top kapma 6 Top kaptırma 2      
     
Notlar      Taraftar desteği 
     GAZİANTEP maçını üç bine yakın Fenerbahçeli taraftar da izledi. Yönetimin deplasmana seyirci götürmeme kararına rağmen takımlarını yalnız bırakmak istemeyen Sarı - Lacivertliler, doksan dakika boyunca desteklediler. 
     
     Yine aynı film 
     SARI - Lacivertli taraftarlar Denizlispor maçındaki sahneyi tekrarladılar ve Teknik Direktör Lorant ile antrenör Oğuz Çetin’i karşılaşma öncesi tribüne çağırdılar. İkili el ele Fenerbahçe seyircisini selamladı. 
     
     Kavga etti forma gitti 
     DENİZLİSPOR maçı sonrası Serhat ile soyunma odasında kavga eden Oktay, Teknik Direktör Lorant’ın gazabına uğradı. İki oyuncunun tartışmasının basına yansıması nedeniyle sinirlenen Alman hoca faturayı Oktay’a kesti. 
     
     Otelde izlediler 
     TEKNİK Direktör Lorant 18 kişilik kadroya Abdullah, Yusuf, Oktay ve Mirkoviç’i almadı. Dört oyuncu stada gelmeyerek karşılaşmayı kamp yaptıkları otelde seyrettiler. Bu arada Tuncay ilk kez 18 kişilik kadroya girdi. 
     
     Yıldırım’ın şehir turu 
     BAŞKAN Aziz Yıldırım, Gaziantep’e bir gün önceden geldi. Şehrin ünlü bir kebapçısına giden Yıldırım, halkın arasına karışıp büyük ilgi gördü. Fenerbahçe yönetiminin çoğu ise karşılaşmaya gelmedi. 
     
     Solna’dan yakın takip 
     UEFA Kupası ilk turunda Fenerbahçe’nin rakibi olan İsveç’in Solna takımı Gaziantep’te rakibini yakın takibe aldı. Solna’nın antrenörü Dör Milliguist, karşılaşmayı izlerken bol bol not tuttu. 
     
     Beraberlik sevinci 
     GAZİANTEPSPOR’UN üçüncü golünden sonra tribünde büyük bir şok yaşayan Başkan Aziz Yıldırım, Ogün’ün beraberliği sağlamasıyla yerinden fırladı. Hemen arkasına dönen Yıldırım iki eliyle, Asbaşkan Mahmut Uslu’nun ellerine vurdu. 
     
     Takla bile atmadı 
     SAHANIN en kötülerinden biri olmasına rağmen Fenerbahçe’nin ilk golünü atan Revivo ilk kez geleneğini bozdu. Geldiği günden bu yana her gol sonrası takla atan İsrailli yıldız, Gaziantep’te bu hareketini pas geçti. 
     



 SPOR 



























</TEXT>
</DOC>
