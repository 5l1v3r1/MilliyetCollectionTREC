<DOC>
<DOCNO> 105050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/guncel/gun05.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD geldi, Ladin büyüsü bozuldu 
</HEADLINE>
<TEXT>

İslami hareketler uzmanı Kepel, kitabında Bin Ladin’in imajının ABD harek tıyla yıkıldığını dile getirdi 
     Hazırlayan SERHAT OĞUZ 

     Dünyanın önde gelen İslami hareketler uzmanları arasında yer alan Gilles Kepel, 11 Eylül saldırısının ardından İslam ülkelerine yaptığı gezilerde, terörist Usame bin Ladin’in saldırının ardından özellikle genç kızların idolü haline geldiğini, ancak bu tablonun ABD öncülüğündeki askeri harek tın başarılı olmasıyla yıkıldığını söylüyor. 
     
     Gezileri kitaplaştırdı 
     Paris Siyasal Etütler Enstitüsü İslam Dünyası Doktora Programı Sorumlusu Kepel, 13 Ekim - 26 Kasım 2001 tarihleri arasında, Mısır, Beyrut, Suriye gibi ülkelere yaptığı gezileri, "Bir Savaş Güncesi" adıyla kitaplaştırdı. 
     Ruşen Çakır’ın yayına hazırladığı, Haldun Bayrı’nın çevirdiği kitapta Kepel, saldırının ardından İslam ülkeleri ve toplumunun Taliban ve Bin Ladin’e karşı görüşlerindeki hızlı değişimi ele alıyor. 
     
     Usame çok yaygın 
     Türkiye’de Doğan Kitap tarafından yayımlanan kitapta 11 Eylül’den bu yana doğumevlerinde en çok konulan ismin Usame olduğunu belirten Kepel, bölgede bir psikanalistin, Ladin için, fallus’ erkeklik organı tanımını kullanmasını hayretle dinliyor. 
     Kepel, şöyle diyor "Kahire Üniversitesi’nde K bil’in düşüşünden önce tartıştığım öğrencilerle yeniden görüşüyoruz. Bin Ladin tarafı, onu harika bulan jean pantolonlu çıtır kızların gözünde bile çökmüş." 
     
     Mısır’da Türk porno 
     Kepel, Müslüman Kardeşler Örgütü’nün yayımladığı bildirilerle 11 Eylül saldırısını kınadığını vurguluyor. Kitapta ilginç ayrıntılar da dikkat çekiyor. Mısır’da boy boy uydu antenlerin satıldığını söyleyen Kepel, bu antenlerle gece yarısı Türk porno kanallarının izlendiğini yazıyor. 
     



 GÜNCEL 
























</TEXT>
</DOC>
