<DOC>
<DOCNO> 148665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sontur11.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim okulu öğrencisi, teneffüste öldü... 
</HEADLINE>
<TEXT>

     Çankırı'nın Eldivan İlçesi'nde, ilköğretim okulu öğrencisi, teneffüste can verdi. 
     Alınan bilgiye göre, ilçeye bağlı Elmacı Köyü İlköğretim Okulu 5. sınıf öğrencisi S.K. 11 , teneffüste oynarken düştü. Öğretmenlerinin hastaneye götürmek istedikleri S.K. yolda öldü. 
     Ankara Numune Hastanesi'nde nöroloji tedavisi gördüğü ve zaman zaman bayıldığı öğrenilen S.K'nın ölüm nedeninin araştırıldığı bildirildi. 
     
     ÇAPAYLA DÖVÜLEREK ÖLDÜRÜLDÜ 
     Konya'da bir kişi, alacak yüzünden çıkan kavgada çapayla dövülerek öldürüldü. 
     Alınan bilgiye göre, merkez Karatay İlçesi'ne bağlı Yarma Beldesi'nde oturan Muhammet Kaya 23 , kahvehane önünde arkadaşlarıyla alacak yüzünden tartıştı. Tartışmanın kavgaya dönüşmesi sonucu, Muhammet Kaya, başından ve göğsünden aldığı çapa darbeleriyle ağır yaralandı. Konya Numune Hastanesi'ne kaldırılan Kaya, müdahaleye rağmen kurtarılamadı. 
     3 kişinin gözaltına alındığı, soruşturmanın sürdürüldüğü bildirildi. 
     





</TEXT>
</DOC>
