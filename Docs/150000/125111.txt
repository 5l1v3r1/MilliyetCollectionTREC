<DOC>
<DOCNO> 125111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/spo04.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KOALİSYON 
</HEADLINE>
<TEXT>

İlginç bir seçim yaşayan Trabzonspor’da başkan yeniden Özkan Sümer oldu. Diğer adaylardan Ahmet Ağaoğlu da yönetimde kalmayı kabul etti 
     ERGUN ATA 

     3 saatlik toplantı 
     TRABZONSPOR’DA seçilenler genel kurulun kararına saygı gösterdi, oluşan yönetim kuruluyla devam kararı aldı. Özkan Sümer’den fazla oy almasına rağmen yönetime ancak 6 üye sokabilen diğer aday Ahmet Ağaoğlu, kendi listesinde yer alan isimlerle Grand Zorlu Otel’de yaklaşık 3 saat süren bir toplantı yaptı. Bunun ardından bir açıklama yapan Ağaoğlu, Sümer ile birlikte devam edeceklerini ve yönetici sıfatıyla görev yapacaklarını açıkladı. 
     
     Pazarlığa girmem’ 
     GÖREVDE bulundukları süre içinde yapıcı olmaya özen göstereceklerini söyleyen Ağaoğlu, "Kimin ne kadar başarı elde ettiği belirsiz bir kongreyi yaşadık. Bu sistem içinde Özkan Sümer’in başkanlığı hak ettiğini söylemek gerekir. Ama delegelerin, Ahmet Ağaoğlu’nu başkan görmek istiyoruz’ mesajı verdiğini de düşünebiliriz. Dönüşümlü başkanlık pazarlığı içerisinde de olmam ama bir başkan adayı olarak yönetimde statümüz unutulmamalı" dedi. 
     
     Uyumla çalışacağız’ 
     ÖZKAN Sümer, ise "Delegelerimiz özenle davranarak bütünleşme sonucunu ortaya koydu. Bu Trabzonspor için handikap değil, tam tersine çok yararlı olabilecek bir oluşum " dedi. Sümer, Ağaoğlu ve listesinde yer alanların katılımıyla çok uyumlu bir çalışma yapacaklarına inandığını da ifade etti. Yönetime Ağaoğlu’nun listesinden Ömer Eyüpoğlu, Volkan Canalioğlu, Engin Hacısalihoğlu, Mehmet Öksüzoğlu, İbrahim Şahin girerken diğer başkan adayları Mustafa Günaydın 72, Ali İhsan Koç 4 oy aldı. 
     
İşte seçilen yeni yönetim Ahmet Ağaoğlu 1196 Kenan Atalay 1161 Erol Tuna 1150 Rahmi Üstün 1146 Volkan Canalioğlu 1138 Özkan Sümer 1131 Bahri Köse 1127 Kenan Sönmez 1127 Bahri Ekrem İmamoğlu 1126 İbrahim Şahin 1122 Yusuf Ziya Yılmaz 1121 Engin Hacısalihoğlu 1119 Mehmet Öksüzoğlu 1109 Osman Terzi 1108 Ömer Eyüboğlu 1108 Selami Sarı 1100 Hüseyin Tütüncü 1099      
     
Hakkı’ya süresiz izinKadroda yer bulamamanın sıkıntısını yaşayan genç futbolcu, takım aramak için Aybaba’dan izin aldı 
     Turdan eminler 
     SİVASSPOR ile oynayacakları Türkiye Kupası maçının hazırlıklarına dün yaptığı antrenmanla devam eden Trabzonspor, kolu kırık olan Erdinç ve izinli olan Hakkı dışında çalışmasına devam etti. Kadroya giremediği için sıkıntılı olduğu öğrenilen Hakkı’nın Teknik Direktör Samet Aybaba’dan birkaç gün izin istediği, başarılı teknik direktörün de genç futbolcuya süresiz izin verdiği öğrenildi. Kupa maçından umutlu olan futbolcuların tur için kendinden emin tavırları dikkat çekti. 
     
Trabzon’da hedef şaştı      İLK yarıda ligi 33 puanla ilk dört arasında bitirmeyi hedefleyen Trabzonspor Teknik Direktörü Samet Aybaba, planladıklarından üç puan eksik aldıklarını söyledi. Aybaba, "Eğer biraz şanslı, biraz becerikli ve dikkatli olabilseydik, ilk yarıyı 36-37 puanla ve zirve yarışının tam içinde tamamlayabilirdik. Eksiklerimizi gidererek ikinci yarıya daha iyi başlayacağız" dedi. 
     ŞİMDİ Türkiye Kupası’nda Sivasspor’u aşmanın hesaplarını yapan Bordo - Mavili ekibin çalıştırıcısı, "Malatyaspor karşısında berabere kalmamız moral bozdu. Ama yarın en büyük avantajımız, sahamızda oynamamız. Çok dikkatli olacağız ve turu geçmenin yollarını arayacağız. Ama Malatya maçını bırakıp, kupa maçına hazırlanmalıyız. Çünkü burada da şampiyonluk hedefliyoruz" diye konuştu. 
     



 SPOR 


























</TEXT>
</DOC>
