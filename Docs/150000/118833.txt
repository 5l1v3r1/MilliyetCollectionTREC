<DOC>
<DOCNO> 118833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun22.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da şiddet filmlerinin TV'de yayın saatlerine sınırlama 
</HEADLINE>
<TEXT>

     Fransa'da Kültür Bakanlığı tarafından hazırlatılan bir raporda, şiddet içeren filmlerin televizyonlarda 06.30 ile 22.30 saatleri arasında gösterilmemesi istendi. 
     Kültür Bakanı Jean-Jacques Aillagon'un talebi üzerine ünlü Fransız filozof Blandine Krigel başkanlığındaki heyete hazırlatılan rapor, bugün Le Monde gazetesinde yayımlandı. 
     Heyetin, Fransız Radyo Televizyon Üst Kurulu CSA ile yakın işbirliği sonucu hazırladığı raporda, televizyonda gösterilen ve şiddet içeren programların özellikle gençlerin davranış biçimleri üzerinde olumsuz etkiler yarattığı bildirildi. 
     Fransa'da yine CSA ile işbirliğiyle hazırlanıp meclise sunulan başka bir raporda da gençlerin gelişimine olumsuz etkide bulunduğu için, şifreli televizyon kanallardaki porno yayınlarının engellenmesi istenmişti. 
     





</TEXT>
</DOC>
