<DOC>
<DOCNO> 122927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/siyaset/siy05.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl’dan pasaportu geri istendi 
</HEADLINE>
<TEXT>

Dışişleri Bakanlığı, TBMM’ye resmi yazı yazarak, Akgündüz’ün kullandığı kırmızı pasaportun iade edilmesi konusunda uyardı 
     TOLGA ŞARDAN Ankara 

     Yüksek Seçim Kurulu’nun YSK , Siirt’teki seçimi iptal etmesinin ardından milletvekilliği düşen Fadıl Akgündüz’e verilen diplomatik pasaport, "giriş - çıkışlarda herhangi bir sorun yaşanmaması amacıyla" geri istendi. 
     Dışişleri Bakanlığı, YSK kararının ardından dün TBMM Başkanlığı’na resmi yazı yazarak, Akgündüz’ün kullandığı kırmızı pasaportun iadesini istedi. Bakanlığın, milletvekili seçilmesinin hemen ardından diplomatik pasaport alan Akgündüz’ün yurtdışına çıkması halinde doğabilecek tartışmaları önlemek için bu talepte bulunduğu öğrenildi. 
     Akgündüz’ün, İstanbul Emniyet Müdürlüğü’nden 15 Ekim 1998’de TR K 520017 ve 14 Nisan 2000’de TR L 705594 seri numaralı pasaportları aldığı. toplam 143 kez Türkiye’ye giriş - çıkış yaptığı belirlendi. 
     YSK’nın, Siirt seçiminin iptal gerekçesini geç açıklaması, Akgündüz’ün de bayramı milletvekili olarak geçirmesine neden oldu. 
     



 SİYASET 




















</TEXT>
</DOC>
