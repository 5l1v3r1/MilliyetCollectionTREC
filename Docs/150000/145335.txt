<DOC>
<DOCNO> 145335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur03.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Cuma günü toplanacak, Erdoğan ilk kez katılacak... 
</HEADLINE>
<TEXT>

     Milli Güvenlik Kurulu MGK , 28 Mart Cuma günü Cumhurbaşkanı Ahmet Necdet Sezer'in başkanlığında Çankaya Köşkü'nde toplanacak. 
     MGK'nın Mart ayı olağan toplantısı saat 13.30'da başlayacak. 
     Toplantıda, iç ve dış gelişmeler değerlendirilecek. 
     59. Hükümet'i kuran Başbakan Recep Tayyip Erdoğan, MGK toplantısına ilk kez katılacak. 
     58. hükümette görev yapan ancak 59. Hükümet'te yer almayan Devlet Bakanı ve Başbakan Yardımcısı Ertuğrul Yalçınbayır ile Dışişleri Bakanı Yaşar Yakış dışındaki hükümete mensup MGK üyelerinde değişiklik olmadı. 58. Hükümetin Başbakanı Abdullah Gül de MGK'nın bu toplantısına Dışişleri Bakanı ve Başbakan Yardımcısı sıfatıyla katılacak. 
     Gül'ün Dışişleri Bakanlığı ve Başbakan Yardımcılığı görevini birlikte üstlenmesi nedeniyle MGK'ya hükümet kanadından katılan bakan sayısı bir düşmüş oldu. 
     




</TEXT>
</DOC>
