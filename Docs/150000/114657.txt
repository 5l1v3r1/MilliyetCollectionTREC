<DOC>
<DOCNO> 114657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/soneko11.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AB kemerleri sıkıyor 
</HEADLINE>
<TEXT>

     Avrupa Birliği AB üyesi ülkelerde ortak para birimi euro kullanımına geçiş ve getirdiği sıkı bütçe kuralları isyan ettiriyor. 
     AB Komisyonu Başkanı Romano Prodi'nin, euronun istikrarı için sıkı AB bütçe kurallarını eleştirmesine, Lüksemburglu bakan Jean-Claude Juncker'den destek geldi. 
     Juncker, Avusturya'da yayınlanan Der Standard Gazetesi'ne demecinde, bu kuralların daha esnekleştirilmesini isteyip, ekonomik büyümenin zorlandığı dönemde AB İstikrar ve Büyüme Paktı'nın bütçe disiplinin fetiş haline getirilmemesi gerektiğini söyledi. 
     Juncker, bu paktın bütçe açıkları sınırlarının geçici olarak ihlal edilmesinin anlayışla karşılanabileceğini kaydetti. 
     
     İŞSİZLİK KORKUSU KEMER SIKTIRDI 
     Euro bölgesinin ikinci büyük ekonomisine sahip Fransa'da artan işsizliğin doğurduğu endişeler, tüketiciye kemer sıktırınca, tüketim harcamaları geçen ay Mayıs ayından bu yanaki en büyük düşüşünü kaydetti. 
     Ulusal İstatistik Ofisi INSEE'nin verilerine göre, tüketici harcamaları Ekim'de Ağustos'a kıyasla yüzde 1.2 azaldı. Ekonomistler binde 2 azalış bekliyordu. 
     
     İTALYA'DA ENFLASYON 14 AYIN REKORUNU KIRDI 
     Euro'ya geçiş sonrasında temel tüketim malları fiyatlarının aniden ve süratle yükseldiği İtalya'da enflasyon oranı Ekim'de yüzde 2.7 ile son 14 ayın rekorunu kırdı. 
     
     ALMANYA'DA BÜYÜME TAHMİNİ DÜŞÜRÜLDÜ 
     Öte yandan Almanya'nın öndegelen altı ekonomi enstitüsü, bu ve gelecek yılki gayrisafi yurtiçi hasıla GSYİH büyüme tahminlerini düşürdü. 
     Hükümetin ekonomi politikalarını eleştiren enstitüler, durgunluk ve faiz oranlarında indirime ihtimal vermiyor. Almanya'da GSİYH büyüme oranı bu yıl için binde 4 civarında hesaplanıyor. Daha önceki büyüme oranı tahmini binde 9 idi. 
     





</TEXT>
</DOC>
