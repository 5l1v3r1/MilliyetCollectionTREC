<DOC>
<DOCNO> 124098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yasam/yas03.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz katil 
</HEADLINE>
<TEXT>

Türkiye’de bini aşkın yolun kapanmasına neden olan karlı hava, Avrupa’da çoğu Polonya ve Rusya’dan olmak üzere 205 kişinin canını aldı 
     DOĞAN HABER AJANSI 

     Kuzey Kutbu ve İskandinavya’dan gelen soğuk hava dalgası, Avrupa’yı sardı. Son iki günde, çoğunluğu Polonya ve Rusya’da olmak üzere 205 kişi donarak öldü. 
     Güneşin kendini göstermekle yetindiği ancak, havayı ısıtamadığı Almanya’da kilise ve hastaneler, sokakta yaşayanlara sıcak bir çorba ve yatacak yer verebilmek için seferber oldu. Bavyera’nın Funtensee bölgesinde hava sıcaklığı eksi 26.5 dereceye inerek, son 30 yılın rekorunu kırdı. 
     Ortalama hava sıcaklığının eksi 10.5 derece olarak gerçekleştiği Almanya’da soğuk nedeniyle arabalar çalışmazken, karayollarında oluşan ani buzlanma nedeniyle yüzlerce kaza meydana geldi. Meteoroloji yetkilileri, soğuk hava dalgasının etkisini göstermeye devam edeceğini söyledi. 
     
     
</TEXT>
</DOC>
