<DOC>
<DOCNO> 141394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/guncel/gun20.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceği yakalayın 
</HEADLINE>
<TEXT>

     Sektörde "deneyci" olarak tanınan 2003 Cannes Uluslararası Reklam Festivali’nin Jüri Başkanı Dan Wieden, tabuları yıkarak reklam sektöründe "devrim" olarak nitelendirilen birçok çalışmaya imza atmış bir profesyonel. 
     Wieden, yaptığı açıklamada 2003’teki yarışmada geçmişte saptanan kriterlere uyan en iyi reklamları ödüllendirmektense, reklamcılığın geleceğini işaret eden çalışmaların değerlendirmeye alınacağını belirtti. Wieden, Cannes jürisinin "olayların gittiği yönü işaret eden, yeni bir bakış açısına sahip" çalışmalarının değerlendirilmesi gerektiğine inandığını söyledi. 
     Yaratıcılıkta yoğunlaştı 
     Geçen yıl Cannes ödüllerinin yaratıcı TV reklamları üzerinde yoğunlaştığını ve sektörün evrimini göz ardı ettiğini anlatan Wieden, örnek olarak BMW reklam filmlerinin etrafında gelişen tartışmalara dikkat çekti. Uluslararası birçok ödüle sahip BMW reklam filmleri 2002 Cannes Lions Festivali’nde dikkate alınmamış, ancak Cyber Lions internet kategorisinde şirketin web sitesi en büyük ödül olan "Grand Prixöyi almıştı. 
     
     Çoğu kez ’Yılın ajansı’ydı 
     Defalarca Amerika’da "yılın ajansı" seçilen Wieden’in kurucusu olduğu "Wieden Kennedy" reklam ajansının müşterileri arasında Nike, Miller ve ESPN bulunuyor. 
     Dan Wieden’in müşterilerinden olan ve Cannes Lions tarihinde en fazla ödüle sahip Nike’ın kurucularından, aynı zamanda Başkanı ve CEO’su olan Philip H. Knight, Cannes Lions 2003’te şimdiden "Yılın Reklamcısı" ödülüne layık görüldü. 
     



 GÜNCEL 
















</TEXT>
</DOC>
