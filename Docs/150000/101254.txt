<DOC>
<DOCNO> 101254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/spor/spo06.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Puanlar kardeş payı 
</HEADLINE>
<TEXT>

Adanaspor, deplasmanda Necati ile perdeyi açtı, Pachola’nın golüyle devreyi 2-0 önde kapadı. İkinci yarıda İstanbulspor uyandı, Cenk ve Uche ile skoru beraberliğe taşıdı 
     İki farklı perde 
     İSTANBULSPOR ile Adanaspor ligin ilk maçında puanları paylaştı. Güngören Stadı’nda oynanan karşılaşmaya hızlı başlayan taraf Adanaspor’du. Maçın 22. dakikasında Adanaspor atağında Murat’ın sert vuruşunda kaleci Ali’den dönen topu Necati filelere gönderdi ve 2002-2003 sezonun ilk golünü attı. İlk yarının bitimine 5 dakika kala Pachola ceza sahası içinden sert vurdu, Adanaspor devreyi 2-0 önde kapadı. İkinci yarıda etkili olan ev sahibi İstanbulspor’du. 61. dakikada kazanılan penaltıyı Cenk filelere yollayıp farkı bire indirdi. 83. dakika Güven’in ortasını iyi takip eden Uche skoru belirledi. 
     
Gücümüzü yansıtamadık’      İSTANBULSPOR Teknik Direktörü Aykut Kocaman, Adanaspor karşısında özellikle ilk yarıda beklenen performansı sergileyemediklerini söyledi. Kocaman, "Yine de skoru 2-0’dan 2-2’ye getirmek olumlu. Maçta geriden gelip, rakibimizi yakaladık ve en azından bir puanı kurtarmayı başardık" diye konuştu. 
     ADANASPOR Teknik Direktörü Bahri Kaya, farklı skorla kazanabilecekleri maçı berabere bitirmenin üzüntüsünü yaşadıklarını açıkladı. Kaya, "Pozisyonları değerlendirseydik, skor daha farklı olurdu. Ancak böylesine önemli bir fırsatı kaçırmamız daha hazır olmadığımızı gösteriyor" yorumunu yaptı. 
     



 SPOR 



























</TEXT>
</DOC>
