<DOC>
<DOCNO> 115492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sontur19.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Ekonomiyi Ankara'nın çürümüş siyasetçisi batırdı... 
</HEADLINE>
<TEXT>

     CHP Genel Başkanı Deniz Baykal, ''Geleceği, yaşadıklarımızdan yola çıkarak yapılandıracağız'' dedi. 
     Partisince Yavuz Selim Meydanı'nda düzenlenen mitingde konuşan CHP lideri Baykal, ülkede yaşanan ekonomik krizler nedeniyle halkın sıkıntı içinde olduğunu ifade ederek, bunda CHP dışındaki partilerin sorumluluğu olduğunu savundu. 
     3 Kasım seçimlerinde sadece 5 yıllık bir hükümet değil önümüzdeki 10 yıllık sürecin gelişimini belirleyecek bir hükümet seçileceğini ifade eden Baykal, ''Bu tarihi önemi olan bir seçimdir. Bunu, seçmenlerimizin en iyi şekilde değerlendireceğine inanıyorum. Çünkü bu seçimde hem geleceğimizin hem de geçmişimizin bir bilançosunu çıkaracağız. Geleceği, yaşadıklarımızdan yola çıkarak yapılandıracağız'' diye konuştu. 
     Ülkenin kötü yönetildiğini öne sürerek alanda bulunanlara ''hayatınızdan memnun musunuz '' diye soran Baykal, konuşmasını şöyle sürdürdü 
     ''Geride bıraktığımız dönemde maalesef ülke ekonomisi çökmüş duruma geldi. Bunun sorumlusu kim Halk değil, işadamı değil. Bunun sorumlusu pancarına, tütününe kota koyulan çiftçi mi Onlar mı batırdı ülkeyi Kim batırdı Ankara'nın çürümüş siyasetçisi batırdı. Suçlu belli. Suç tarihi ise bir günlük, aylık, yıllık değil. 1980'li yılların ortasından itibaren Ankara'nın çürümüş siyasetçileri yanlış işler yaptılar. Onlar koca ülkeyi sağlam para ile değil, dışardan alınan borç para ile kalkındıracağız diyerek kurnazlık yaptılar.'' 
     
     ''BÖYLE HESAP OLUR MU '' 

     Ülkede yaşanan yolsuzlukların son dönemlerde artış gösterdiğini ve Türkiye'nin borç batağına sürüklendiğini savunan Baykal, ''Bunları iyi bilen birisi bu dönemde 120 milyar dolarlık yolsuzluk yapıldığını belirtiyor. Yolsuzluklar bir yanda, borçlar bir yanda. Geçmiş yönetimler 90 milyar dolar borç almışlar. Bu yıl 130 milyar dolar ödemişiz ve borç halen devam ediyor. Böyle hesap olur mu İşte bu zihniyet ülkeyi batırıyor'' diye konuştu. 
     Batık bankalarla ilgili daha önceden uyarılarda bulunduklarını, ama kendilerine ''sen karışma, istikrarı bozma'' denildiğini ileri süren Baykal, ''Biz CHP olarak yolsuzluklara, yanlış politikaya karşı mücadele verdik, sonuç ne oldu CHP Meclis dışına itildi'' dedi. 
     Baykal, iktidara talip olduklarını ve tüm ülkeyi kucaklamak için yola çıktıklarını da belirterek, konuşmasını şöyle sürdürdü 
     ''Biz şimdi devrilen arabayı yoluna koymak için göreve hazırız. Şimdi iddialıyım. Ben sadece CHP'nin değil, 65 milyonun oyunu istiyorum. Çünkü ben 65 milyonun başbakanı olmak istiyorum. Verin bu görevi, arabayı yoluna koyalım.'' 
     
     YOLSUZLUKLA MÜCADELE 

     Yolsuzluk mücadelede başarılı olunamadığı görüşünü de savunan Deniz Baykal, ''Şimdiye kadar hangi siyasetçiden hesap soruldu. Genel müdürler, müsteşarlar yargılanıyor ama bir bakan yargılanmıyor. Çünkü, Biz ANAP'lı Enerji Bakanı'ndan hesap sorarsak onlar da bizim Bayındırlık Bakanı'ndan hesap sorarlar diye birbirlerini aklıyorlar, üstlerini örtüyorlar'' diye konuştu. 
     Baykal, Amasya'daki mitingin ardından helikopterle Yozgat'a hareket etti. 
     





</TEXT>
</DOC>
