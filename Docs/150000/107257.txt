<DOC>
<DOCNO> 107257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sonspo24.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım "Lorant ve Oğuz ile düzenli görüşüyoruz" 
</HEADLINE>
<TEXT>

     Fenerbahçe Kulübü Başkanı Aziz Yıldırım, teknik direktör Werner Lorant ve antrenör Oğuz Çetin ile yaptığı görüşmelerle ilgili olarak medyada yer alan bazı haberlerin gerçeği yansıtmadığını açıkladı. 
     Aziz Yıldırım, sarı-lacivertli kulübün resmi internet sitesinden yaptığı açıklamada, Alman çalıştırıcı ve yardımcısına ''Kovarsam ikinizi birden kovarım'' şeklinde bir söz söylemediğini ifade etti. 
     Yıldırım'ın, açıklaması şöyle 
     ''Sayın Werner Lorant ve Sayın Oğuz Çetin ile düzenli olarak görüşmeler yapmaktayım. Bu sorumluluğun taşınmaması durumunda kişilerin değil, ekibin ayrılmasının doğru olacağını ifade etmişimdir. 
     Kovulma kelimesinin yanlış bir ifade olduğunu belirtir, konunun kamuoyuna bu şekilde duyurulmasını önemle rica ederim.'' 
     





</TEXT>
</DOC>
