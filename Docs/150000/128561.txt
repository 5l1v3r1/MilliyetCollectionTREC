<DOC>
<DOCNO> 128561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko53.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Net Turizm, borçlarını yapılandırmak için İş Bankası ile görüşüyor 
</HEADLINE>
<TEXT>

     Net Turizm Ticaret ve Sanayi A.Ş., İş Bankası ile kredi borcunun yeniden yapılandırılması için görüşmelere başlandığını bildirdi. 
     Net Turizm'den Borsa'ya gönderilen açıklamada, kullanılan krediler nedeniyle İş Bankası Mahmutpaşa Şubesi'nin başlattığı ipoteğin paraya çevrilmesi yoluyla icra takiplerinin, son tebliğ edilenlerle birlikte 30 Eylül 2002 tarihli bilançolarındaki aktif toplamının yüzde 10'ununu aştığı belirtildi. 
     İpoteğin paraya çevrilmesi takiplerinin tamamına, icra emri gönderilmesinin yasal dayanağı bulunmadığı ve taraflarca üzerinde mutabakata varılmış bir borç rakamı bulunmadığı gerekçeleriyle şirket avukatlarınca itiraz edildiği kaydedilen açıklamada, ''diğer taraftan alacaklı bankayla borcun yeniden yapılandırılması ve yeni bir ödeme planına bağlanması için görüşmelere başlanmıştır'' denildi. 
     





</TEXT>
</DOC>
