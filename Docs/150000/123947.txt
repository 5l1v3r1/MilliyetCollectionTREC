<DOC>
<DOCNO> 123947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/soneko14.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 1.29 değer kaybıyla tamamladı... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 168.41 puan azalarak 12,879.35 puandan kapandı. 
     Hisse senetleri ortalama yüzde 1.29 oranında değer kaybetti. 
     Seans, 14.11 puan artışla 13,061.87 puan seviyesinden açıldı. Kararsız açılışın ardından bir süre 13,000 puan seviyesinin üstünde tutunma çabası içinde olan endeks, seansın ilk yarısı geçilirken bu seviyenin altına geriledi. 
     Yaklaşık olarak 12,800-13,150 aralığında seyreden bileşik endeks, seansın ilk yarısını 92.26 puan düşüşle 12,955.50 puandan geçti. Seans içinde en düşük 12,787.24 puanı, en yüksek değer olarak da 13,156.93 puanı gördü. 
     Kapanışta mali endeks 175.01 puan düşüşle 16,275.88 puana, sanayi endeksi 129.58 puan düşüşle 12,259.59 puana ve hizmetler endeksi 135.96 puan düşüşle 8,219.32 puana geriledi. 
     Böylece önceki kapanışa göre mali grup hisseler ortalama yüzde 1.06, sanayi grubu hisseleri ortalama yüzde 1.05 ve hizmetler grubu hisseleri ortalama yüzde 1.63 oranında değer yitirdi. 
     İşlem gören toplam 280 hisse senedinden 113'ü değer yitirirken, 86'sı değer kazandı. 81 hissenin fiyatında ise değişiklik olmadı. 
     Seansta, 388 trilyon 512 milyar 393 milyon liralık işlem hacmi oluştu. 
     İhlas Holding, Yapı ve Kredi Bankası, İş Bankası C , Kristal Kola ve Tüpraş en yoğun işlem gören hisseler oldu. 
     Borsa uzmanları, Kopenhag Zirvesi'nden çıkacak kararın, piyasadaki tek beklenti olduğunu vurgulayarak, piyasanın beklemeyi tercih ettiğini ve gevşek bir seyre girdiğini, bu seyrin ikinci seansta da devam edeceğini savunuyorlar. 
     Uzmanlar, Kopenhag'dan çıkacak kararın piyasadaki algılanmasına göre yönün belli olacağını ifade ediyorlar. 
     





</TEXT>
</DOC>
