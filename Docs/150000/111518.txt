<DOC>
<DOCNO> 111518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/ekonomi/eko05.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak’a 626 milyar liralık haciz kararı 
</HEADLINE>
<TEXT>

İş Bankası, Toprakbank’ın eski sahibi Halis Toprak ve iki şirketi hakkında 626 milyarlık haciz kararı aldırdı 
     ESRA ALUS 

     İşadamı Halis Toprak ve iki şirketi hakkında, İş Bankası’nın iki ayrı başvurusu üzerine, toplam 626 milyar 356 milyon liralık ihtiyati haciz kararı alındı. 
     İş Bankası’nın avukatı Azer Sönmez tarafından İstanbul 8. Asliye Ticaret Mahkemesi’ne yapılan başvuruda, Toprak Elektrik Üretim Otopurodiktör Grubu A.Ş’ye kredi verildiği, 92 milyar 301 milyon 760 bin 360 liralık borca Halis Toprak ile Toprak Sinetri A.Ş ve Turizm İşletmeleri A.Ş’nin müteselsil kefil oldukları belirtildi. 
     Borçlu ile banka arasında 15 Nisan 1999’da sözleşme imzalandığı, borcun ödenmemesi üzerine bankanın mevcut hesabı dondurduğu kaydedildi. Dilekçede bankanın alacaklarının rehin ve ipotekle güvence altında olmadığı, borçlunun da mal kaçırmasının da muhtemel olduğunu belirtilerek, mallar üzerinde ihtiyati haciz talebinde bulunuldu. 
     Bankanın yaptığı ikinci başvuruda da Toprak Temizlik Kağıdı A.Ş’nin kredi borcunun da 533 milyar 595 milyon 10 bin 587 lira olduğu belirtildi. 
     İki ayrı talebi de yerinde bulan mahkeme, Halis Toprak ile Toprak Sinetri A.Ş ve Turizm İşletmeleri A.Ş hakkında toplam 626 milyar 356 milyon liralık borç için ihtiyati haciz kararı alındı. 
     



 EKONOMİ 















</TEXT>
</DOC>
