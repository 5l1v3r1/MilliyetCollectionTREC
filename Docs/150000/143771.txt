<DOC>
<DOCNO> 143771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/siyaset/siy11.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan seçim rüşveti 
</HEADLINE>
<TEXT>

Belediye meclisi seçimi yapılacak olan Çorum’da halka seslenen Erdoğan, "Çiftçilere doğrudan gelir desteği ödemeleri seçimden önce yapılacak" dedi 
     ÖNDER YILMAZ Çorum 

     Kabine üyelerine "Bana cek-cak’ diyerek gelmeyin" diyen Başbakan Recep Tayyip Erdoğan, belediye meclis seçiminin yapılacağı Çorum’da halka yaptığı konuşmada, "cek-cakölı vaatlerin yanı sıra, seçim rüşvetinde bulunarak, "Çiftçilere yönelik doğrudan gelir desteği ödemelerinin bir kısmı seçimler öncesi ödenecek" dedi. 
     Hafta sonu belediye meclis seçiminin yapılacağı Çorum’da halka seslenen Erdoğan, Irak savaşına hiç değinmedi. 
     Çorum’daki seçimlerin 2004’teki yerel seçimlerin vitrini olduğunu kaydeden Erdoğan, "Sadece belediye meclisi değil belediye başkanını da seçmiş olacaksınız. Böylece AKP ilk defa bir belediye başkanlığını seçimde almış olacak. Aynı gün Meclis’te güvenoyu var. Orada güvenoyu alacağız. İstiyorum ki Çorum’da da güvenoyu alalım" diye konuştu. 
     

</TEXT>
</DOC>
