<DOC>
<DOCNO> 103468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy01.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’i, Cathy ikna etti 
</HEADLINE>
<TEXT>

YTP’yle ilişkisini kestiği an üniversiteye dönme kararı alan Derviş’in yeniden siyasete yönelmesinde eşi Cathy ile bir komutan rol oynadı 
     AYHAN AYDEMİR Ankara 

     Kemal Derviş’in, üniversiteye dönme kararından vazgeçip, CHP’ye katılmasında eşi Cathy’nin büyük etkisi olduğu ortaya çıktı. Cathy, eşinin YTP’yle ilgisini kestiği gecenin sabahı "Türkiye’nin sana ihtiyacı var. Bu durumda bırakıp gidemezsin" diye uzun bir konuşma yaptı. 
     Başkent kulislerinde dolaşan bilgilere göre Derviş’i CHP’ye yönelten gelişmeler şöyle yaşandı 
     Tarih 14 Ağustos 2002. Gecenin geç saatleri... Yer Hüsamettin Özkan’ın evi... İsmail Cem ve Özkan, ittifak arayışlarını sürdüren Derviş’i son kez kendi partilerine katılmaya ikna etmeye çalışıyordu. Cem, "3 haftada parti 2. sıraya yükseldi. Katılırsanız daha da ileri gideriz" önerisinde bulundu. 
     Ancak bu öneriyi kesin bir dille reddeden Derviş, "Sol bir araya araya gelmezse bunların değeri yok. Türkiye’nin geleceği uzlaşmaya bağlı. Ama kimse esnemiyor. Bu koşullarda YTP’ye girmem. Sayın Baykal’ın çağrısı çok önemli. Ama bunu geniş tabana oturmak şart" dedi ve son kararını açıkladı "Bırakıp üniversiteye dönüyorum." Nitekim o ana kadar Derviş’in yakın çevresinde bulunan Celal Doğan da "Artık bu iş bitti. Solda birlik olmaz. Derviş de üniversiteye dönüyor" diye basına açıklamalar yapıyordu. 
     
     Türkiye’nin ihtiyacı var 
     Derviş, bu kararın rahatlığıyla Hilton Oteli’ndeki suitine gitti. Ve hemen yatıp uyudu. Sabah, uzun süredir astım rahatsızlığı yaşayan eşi Cathy’nin öksürükleriyle uyandı. Kararını ona da anlattı. Ancak beklemediği bir tepkiyle karşılaştı. Cathy Derviş, kocasının kararına itiraz etti "Türkiye’nin sana ihtiyacı var. Çocukların, gençlerin gözlerini görmedin mi Bütün umutlarını sana bağlamışlar. Ekonomiyi buraya kadar getirdin. Bu noktada bırakıp eskisine dönmeye izin vermek sana yakışmaz..." 
     
     Bir kez daha düşünün 
     Derviş çifti arasındaki konuşma yaklaşık 1 saat sürdü. Konuşma bittiğinde Derviş, kararını tekrar düşüneceğini söyledi. Tam bu sırada Hilton Oteli’ne bir telefon bağlandı. Arayan üst düzey bir generaldi. Uzun uzun Tayyip Erdoğan’ın yükselişini anlatan General, "Neden CHP konusundaki kararınızı bir kez daha düşünmüyorsunuz " diye sordu. Önce eşi Cathy, ardından da üst düzey generalin söyledikleri Derviş’in kararını değiştirdi. Aynı gün Türk - İş’in salonunda yaptığı açıklamayla, "Solda birlik için Baykal’ın çağrısını değerlendireceğim" dedi. 
     
Yakın çevre’ CHP’ye gelmiyor      MURAT SABUNCU 

     Kemal Derviş Türkiye’ye geldiği günden beri özellikle hafta sonlarını İstanbul’da geçirdi. Tarabya Nurol Sitesi’ndeki evini satın alana kadar da zaman zaman arkadaşlarının evinde kaldı. Sık görüştüğü arkadaşlarının bir kısmı akademisyen kökenliydi. Hurşit Güneş ve Asaf Savaş Akat, bu grubun öne çıkan isimleriydi. İş dünyasından ise özellikle Bülent Eczacıbaşı ile iyi bir ilişkisi oldu. Son dönemde ise Arı Hareketi’nin lideri Kemal Köprülü ve arkadaşları, Derviş’le oldukça yakın bir çalışma içine girdiler. 
     Hatta Derviş’e sunulan seçim ve Türkiye’nin geleceğiyle ilgili projeksiyonlar da bu ekip tarafından hazırlandı. Peki, Derviş’in İstanbul’daki yakın çevresi şimdi ne yapacak Bu soruyu önce iş dünyasının önde gelen isimlerinden Bülent Eczacıbaşı’na soruyoruz. Şöyle cevaplıyor 
     "Daha önceden eğer Kemal Bey yeni bir oluşum içine girerse fiilen politikada olmadan ama kurucu sıfatıyla’ yanında olacağımı söylemiştim. Ama şimdi CHP’ye girdi. Benim şu anda CHP’ye girmem söz konusu değil. Ama Kemal Bey’e her konuda destek olmaya devam edeceğim. Kendisinin ileride de ekonominin yönetiminde rol alması iyi olur." 
     Siyasete girmeyecek bir diğer isim Kemal Köprülü ise şöyle diyor 
     "Ben girmeyeceğim. Partiye üye olmayacağım, Arı Hareketi’nde kalacağım. Sivil toplum örgütü olarak bu ülkeye hizmet etme şansı aktif politikadan daha fazla. Ama Derviş’e her zaman destek vereceğiz." 
     Dün görüştüğümüz TÜSİAD üyesi bazı işadamları, aktif siyasette yer almayacaklarını, ancak Derviş’in bulunduğu yere destek verecekleri söyledi. 
     Ve Derviş’in akademisyen arkadaşları... Asaf Savaş Akat, Siyaseti kesin düşünmüyorum’ derken 28 yıllık CHP üyesi Hurşit Güneş, henüz bir karar içinde olmadığını’ söylüyor. 
     Son bir not ise Oya Ünlü’den. Derviş’in CHP’ye gireceğini açıkladığı son görüşmede Deniz Baykal mutlaka CHP’de görmek istiyorum’ diye Oya Ünlü’nün ismini söyledi. Derviş ise bunu isteği memnuniyetle karşıladı. 
     



 SİYASET 





















</TEXT>
</DOC>
