<DOC>
<DOCNO> 142565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/ekonomi/eko03.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize aba altından sopa gösteriyorlar 
</HEADLINE>
<TEXT>

Bakan Unakıtan, Dünya Bankası ve Moody’s’i kastederek, Kimsenin aba altından sopa göstermesine bakmayın’ dedi 
     ANKARA Milliyet 

     Maliye Bakanı Kemal Unakıtan, Dünya Bankası ve Moody’s’in açıklamaları konusunda, "Siz bizim rakamlarımıza bakın. Kimsenin aba altından sopa göstermesine bakmayın" dedi. 
     Ankara Sanayi Odası Başkanı Zafer Çağlayan ile birlikte Ankara 1. Organize Sanayi Bölgesi’ndeki fabrikaları ziyaret eden Unakıtan, "vur abalıya" denilerek hükümete her şeyin söylenebileceğini ancak bu memleketin hükümeti, sanayicisi, esnafı ile el ele düzetilebileceğini ifade etti. 
     
     Burnumuza kanca takarlar 
     "Yoksa elin oğlu bizden her şeyi ister, burnumuza kancayı takar ister" diyen Unakıtan, "Sorunlarla biz mücadele etmeliyiz. Yoksa fazla vergi koyarak, maliye bakanının cebine ne para girer, ne çıkar" şeklinde konuştu. 
     
Yurtdışı yasağı kaldırılıyor      Ek vergilerin bir defaya mahsus konulduğunu söyleyen Unakıtan, "Faizleri düşürmeden iyi gün göremeyeceğiz. Bunun için istikrarlı bir mali politika uygulamalıyız" dedi. Unakıtan, bir soru üzerine Vergi Barışı’ndan yararlanan mükelleflerin yurtdışı yasağının kaldırılacağını söyledi ve mükellefin "Ben Vergi Barışı’ndan yararlanıyorum" diye yazı alması halinde vergi dairesinin çıkış yasağını kaldıracağını bildirdi. 
     



 EKONOMİ 
















</TEXT>
</DOC>
