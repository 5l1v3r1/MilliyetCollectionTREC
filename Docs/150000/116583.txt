<DOC>
<DOCNO> 116583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur01.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de aralarında iki Türk'ün de bulunduğu 22 kaçak yakalandı 
</HEADLINE>
<TEXT>

     İzmir'de yasadışı yollardan yurtdışına kaçmak isteyen 22 kaçak, İzmir'de yakalandı. 
     A.A muhabirinin edindiği bilgiye göre, kaçak operasyonu Mezarlıkbaşı Semti'nde gerçekleştirildi. Bir ihbarı değerlendiren güvenlik güçleri, Nihat Şaşma'nın 43 kullandığı 34 UL 3996 plakalı minibüsü, İkiçeşmelik Caddesi Anafartalar Karakolu önünde durdurdular. Araştırmada yabancı uyruklu, 8'i kadın toplam 20 kaçak yakalandı. Bu arada minibüse öncülük eden Tevfik Küçükay 37 yönetimindeki 34 TV 6874 plakalı özel otomobil de durduruldu. Otomobildeki aramada Davut İyem ile Şahin Hasan adında iki kaçak Türk de ele geçirildi. 
     Soruşturmada kaçakların çeşitli yollardan Türkiye'ye girdikleri ve İstanbul'da organizasyon sonucu biraraya geldikleri belirlendi. İnsan kaçakçılığı organizatörünün adamı olduğu anlaşılan Tevfik Küçükay'ın, telefonla aldığı talimat üzerine kaçakları Kuşadası'na götürme işini üstlendiği öğrenildi. Kişi başına organizatöre bin 500 ABD Doları ödeyen kaçakların buradan da yasadışı yollardan Yunanistan'a gitme hazırlığında oldukları ortaya çıktı. 
     İzmir'de yakalanan kaçaklar arasında 2 Türk'ün yanı sıra 6 Filistin, 13 Somali ve 1 Etiyopya uyruklu bulunuyor. Kaçakların gözaltına alındığı olayla ilgili soruşturmanın sürdürüldüğü kaydedildi. 
     





</TEXT>
</DOC>
