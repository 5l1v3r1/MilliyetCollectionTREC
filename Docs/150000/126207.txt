<DOC>
<DOCNO> 126207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/soneko14.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP Bölgesi'nde gelir getirici çalışmalar... 
</HEADLINE>
<TEXT>

     GAP'ın yürütüldüğü Güneydoğu Anadolu Bölgesi'nde, gelir getirici çalışmalar devam ediyor. 
     GAP Bölge Kalkınma İdaresi Bölge Müdürlüğü verilerinden derlenen bilgiye göre, projenin yürütüldüğü bölgede, sulamaya geçilmesiyle birlikte üreticiler, topraklarından bir yerine üç ürün almaya başladı. 
     Bölgedeki toprak sahibi kişilerin gelir düzeyinin hızla yükselmesiyle birlikte, toprağı olmayan kişilere yönelik çalışmalar da hız kazandı. GAP İdaresi'nin koordinesinde yürütülen çalışmalarla yaklaşık 1508 kişiye ulaşılırken, başta meyvacılık, arıcılık, mantarcılık ve su ürünleri gibi konularda eğitim verilerek destek sağlandı. 
     Bölgede meyvacılığı geliştirmek için 262 bin 850 meyva fidanı, 1000 arılık kova dağıtıldı. Yine 10 bin alabalık ve sazan üretiminin yanı sıra, kümes hayvancılığı, mantarcılık gibi konularda birçok kişiye ulaşıldı. 
     Yapılan bu çalışmalarla bölgede topraksız köylülerin gelir getirici ve üretime yönelik alanlara kaydırılarak, bölgede gerek tarımda gerekse hayvancılıkta gelişme sağlandı. 
     





</TEXT>
</DOC>
