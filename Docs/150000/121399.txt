<DOC>
<DOCNO> 121399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo21.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, avantaj peşinde... 
</HEADLINE>
<TEXT>

     UEFA Kupası 3. tur ilk maçında yarın kendi evinde Ukrayna'nın Dinamo Kiev takımıyla karşılaşacak Beşiktaş, tur için avantajlı bir skor arayacak. 
     Hazırlıklarını bu akşam basına kapalı gerçekleştireceği idmanla tamamlayacak siyah-beyazlılar, yarınki maç öncesi sakat ve cezalı oyuncularının çokluğu nedeniyle sıkıntılı. 
     Beşiktaş'ta kırmızı kart cezalısı İlhan Mansız ile sakatlığı süren Ahmet Dursun, yarınki maçta forma giyemeyecek. Sakatlıkları bulunan Sergen, Kaan Dobra ve Pancu'nun durumlarının ise maç öncesinde netlik kazanacağı öğrenildi. 
     Samsunspor'da forma giydiği dönemde aldığı cezası biten Tümer'in oynayabileceği maçta Pancu, Sergen ve Kaan Dobra'nın bu akşamki çalışmada bir kez daha kontrolden geçirileceği ifade edildi. 
     Beşiktaş'ın Dinamo Kiev maçına Cordoba, Tolga, Ronaldo, Zago, Kaan Dobra Tamer , Tayfur, Ahmet Yıldırım, Pancu Yasin Sülün , İbrahim, Nouma, Sergen Tümer ilk 11'i ile çıkması bekleniyor. 
     BJK İnönü Stadı'nda saat 21.00'de başlayacak ve TRT 1'den naklen yayınlanacak maçı Lüksemburglu hakem Alain Hamer yönetecek. 

     
</TEXT>
</DOC>
