<DOC>
<DOCNO> 106089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/soneko11.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 182 puanlık artışla kapattı 
</HEADLINE>
<TEXT>

     İMKB Ulusal-100 Endeksi, önceki kapanışa göre 182.52 puan artarak, 1. seansı 9,582.39 puandan tamamladı. Hisse senetlerinin ortalama değer artışı yüzde 1.94 olarak gerçekleşti. 
     Günün ilk seansına 42.22 puan düşüşle 9,357.65 puan seviyesinde başlayan endeks, seansın ilk yarısını 18.57 puan yukarıda 9,418.44 puandan geçti. Endeksin gördüğü en düşük seviye 9,327.71 puan, en yüksek seviye ise 9,607.02 puan oldu. 
     Seans kapanışında mali endeks 314.50 puan artışla 11,404.15 puana, sanayi endeksi 133.25 puan artışla 9,474.10 puana ve hizmetler endeksi de 41.27 puan artışla 6,545.35 puana yükseldi. 
     Böylece önceki kapanışa göre mali grup hisseler ortalama yüzde 2.84, sanayi grubu hisseler ortalama yüzde 1.43 ve hizmet grubu hisseler de ortalama yüzde 0.63 oranında değer kazandı. 
     İşlem gören toplam 278 hisse senedinden 180'i değer kazanırken, 32 hisse senedi değer yitirdi. 66 hissenin fiyatında ise değişiklik olmadı. 
     Seansta, 133 trilyon 19 milyar 472 milyon liralık işlem hacmi oluştu. 
     İş Bankası C , Sabancı Holding, Garanti Bankası, Akbank ve Petrol Ofisi en yoğun işlem gören hisseler oldu. 
     Uzmanlar, sakin bir seyirle güne başlayan piyasada endeks hisselerine gelen sınırlı talep sonucunda 9,400 puan seviyesinin geçildiğini kaydederek, daha sonra mali sektör hisseleri ile Turkcell, Doğan Yayın Holding ve Doğan Holding hisselerinin de alım dalgasına katıldığını ancak endeksin 9,500 puan seviyesinde zorlandığını ifade ediyorlar. 
     





</TEXT>
</DOC>
