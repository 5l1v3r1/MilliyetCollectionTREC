<DOC>
<DOCNO> 134204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/siyaset/siy01.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ’yi istiyorlar ama sekreter atayamadılar 
</HEADLINE>
<TEXT>

Erdoğan ve Gül, 50 bin kilometrelik Avrupa turları yapmalarına rağmen Papandreu, Frattini ve Verheugen bugün boş koltukla pazarlık edecek 
     UTKU ÇAKIRÖZER Ankara 

     AKP Genel Başkanı Recep Tayyip Erdoğan ve Başbakan Abdullah Gül, binlerce kilometrelik Avrupa turları yapmalarına rağmen Türkiye’nin AB programının kordinasyonundan sorumlu AB Genel Sekreterliği’nin başına üç aydır atama yapamadılar. Yunanistan Dışişleri Bakanı Yorgo Papandreu, İtalya Dışişleri Bakanı Franco Frattini ve AB’nin Genişlemeden Sorumlu Üyesi Gunter Verheugen ile bugün yapılacak toplantılarda AB Genel Sekreterliği koltuğu boş kalacak. 
     2000’de kurulan Genel Sekreterliğe Büyükelçi Murat Sungar’ın atanması konusunda Başbakan Yardımcısı Ertuğrul Yalçınbayır ile Gül arasında uzlaşma sağlandı. Yalçınbayır ve Dışişleri Bakanı Yaşar Yakış tarafından hazırlanan kararnamelerin Başbakanlık’tan Çankaya Köşkü’ne iki aydır gönderilmemesi ile başlayan sürpriz gelişmelerin ardında, Erdoğan’ın müdahalesinin yattığı ileri sürüldü. Sungar’ın Genel Sekreter yapılması konusunda anlaşma sağlanmasına rağmen, Erdoğan geçtiğimiz hafta sürpriz bir çıkışla İKV Başkanı Meral Gezgin Eriş’e bu görevi teklif etti. 
     
     



 SİYASET 













</TEXT>
</DOC>
