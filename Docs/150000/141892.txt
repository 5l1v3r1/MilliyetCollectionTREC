<DOC>
<DOCNO> 141892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/ekonomi/aeko.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Türkiye Temsilcisi Chhibber’ın açıklaması ortalığı karıştırdı 
</HEADLINE>
<TEXT>
TEMSİLCİ KRİZİ 
1 - IMF VE HÜKÜMETE ÇATTI Dünya Bankası Türkiye Temsilcisi Ajay Chhibber, dün bir açıklamayla IMF ve Türk Hükümeti’ni 2003 bütçesi nedeniyle ağır bir dille eleştirdi 
2 - BÜTÇE YOKSULA KARŞI Chhibber, kendisinin de görüşmelerine katıldığı bütçe için yoksula karşı olan bu bütçeye kredi vermeyiz’ dedi. Açıklama IMF’yi de şaşırttı 
3 - BAŞKANINA ŞİK YET EDİLDİ Ekonomi yönetimi Chhibber’la konuşup söylediklerini düzeltmesini istedi. Kabul etmeyince de Dünya Bankası Başkanı’na şik yet etti 
     EKONOMİ SERVİSİ 

     Dünya Bankası Türkiye Temsilcisi Ajay Chhibber’ın 2003 bütçesini yoksul kesimlere karşı olduğu’ gerekçesi ile desteklemeyeceklerini ve 1.3 milyar dolarlık kredi diliminin de bu şartlarda verilmeyebileceğini açıklaması, ekonomi yönetiminde rahatsızlık yaratırken, kuruluşu IMF ile de karşı karşıya getirmiş oldu. Dördüncü gözden geçirme çalışmalarına paralel olarak hazırlanan ve Meclis’e sunulan bütçeyi, IMF desteklerken Dünya Bankası, özellikle sosyal politikaları’ yüzünden desteklemeyeceğini açıkladı. Böylece dünyanın bütün kriz bölgelerinde birbirine paralel politikalar izleyen iki kurum, Türkiye’de karşı karşıya gelmiş oldu. 
     Reuters’e bir makale yazan Dünya Bankası Türkiye Temsilcisi Ajay Chhibber, Meclis’te görüşülmekte olan 2003 yılı bütçe tasarısını, çiftçilerle orta sınıfa zarar vereceği ve büyümeyi olumsuz etkileyeceği’ gerekçesiyle, desteklemeyeceklerini söyledi. IMF Heyeti ise özellikle faiz dışı fazla FDF hedefinin gerçekleşmesini garantiye alan bütçeye onay vermişti. Bilindiği gibi özellikle faiz dışı fazla hedefinin gerçekleşmesi konusundaki uzun tartışmalardan sonra hükümet, ABD’den tezkere bağlantılı kredi gelmesinin de suya düşmesi ile birlikte 15.8 katrilyonluk bir kaynak paketi açıklamış, bu paketi içeren bütçe de IMF’nin desteğini almıştı. 
     
     AKP böyle dememişti’ 
     Ancak Dünya Bankası, hem yeni ek vergilerin büyümeye olumsuz etkisini, hem de memur ve emekli keseneklerinin artırılması ve çiftçiye doğrudan gelir desteği ödemelerindeki 1.4 katrilyonluk kesinti nedeniyle bütçeyi desteklemeyeceğini açıkladı. Chhibber, hükümetle birçok konuda anlaşmaya vardıklarını ancak bütçede sorun gördüklerinin altını çizerek şunları kaydetti 
     "Bu bütçenin gerçekten oldukça yoksul karşıtı olduğunu düşünüyoruz. Çiftçilere zarar veriyor, doğrudan gelir desteği için para ayırmıyor. Hükümet bunu bütçeden çıkardı. Bu bütçe büyümeye de zarar verecek nitelikte. Türkiye’nin orta sınıfına zarar veriyor. Vergi ödemeyenleri destekliyor. Bu destekleyebileceğimiz bir bütçe değil. Şaşırtıcı olan, sosyal adalet programı olan AKP’nin böyle bir bütçe ile gelmesi. 31 Mart’a kadar anlaşamazsak, 1 milyar 375 milyon dolarlık kredi tehlikeye girer." 
     
     Diğer krediler de tehlikede 
     Bu bütçenin düzeltilmesi gerektiğini hükümete açıkça ifade ettiklerini anlatan Chhibber, İstanbul Yaklaşımı’nın başarılı gittiğini ifade etti. Chhibber, "Dünya Bankası finansmanına ihtiyaç olmayabilir. Birçok yeniden yapılandırma hızla gerçekleştirildi. İstanbul Yaklaşımı yerine 300 milyon dolar ihracata, 150 milyon dolar da KOBİ’lere finansman sağlanabilir. Ancak bütçe konusunu çözümlememiz lazım" diye konuştu. Chhibber, 2003 - 2005 yıllarını kapsayacak yeni bir ülke yardım stratejisi için de 1.5 - 4.5 milyar dolar görüştüklerini ifade etti. 
     
Çiftçiye destek yok’ dedi Hazine artırılacağını söyledi      Hazine yetkilileri Chhibber’in bütçe konusundaki eleştirilerine konu olan Doğrudan Gelir Desteği DGD ödemelerinden hiç bir şekilde vazgeçilmesinin söz konusu olmadığını söylediler. Bilindiği gibi 15.8 katrilyonluk ikinci kaynak paketinde, doğrudan gelir desteği ödemelerinin 1.4 katrilyon lira kısılması öngörülmüştü. 
     Ekonomi yönetimi bu konuda şu açıklamayı yaptı "Çiftçi mağdur edilmiyor. Bütçede DGD için 6.5 katrilyon liralık ödenek var, bunun 1.4 katrilyon lirası bu döneme ait ödemelerde kullanılacak. 100 trilyon ise ekim ayından itibaren gelecek dönem için kullanılacak. Dünya Bankası’na Komisyon aşamasında ödeneklerin diğer harcamalardan kesinti yapılabildiği ölçüde veya yıl içinde ilave kaynak temin edilmesi durumunda arttırabileceği ve kendilerinin bu konudaki hassasiyetlerinin giderileceği belirtilmişti." 
     
Chhibber, IMF’yi de şaşırttı      YASEMİN ÇONGAR Washington 

     Dünya Bankası Türkiye temsilcisi Ajay Chhibber’ın yeni bütçe teklifini "sosyal adaletsizliği" artıracağı nedeniyle eleştirmesi ve Banka’nın bütçede belirli değişikliklerin 31 Mart’a dek yapılmaması halinde Türkiye’ye kredi vermeyebileceğini belirtmesi, IMF için de sürpriz oluşturdu. 
     Milliyet’in sorusu üzerine Chhibber’ın sözlerini değerlendiren bir IMF yetkilisi, "Bu sözler bizi şaşırttı. Banka’dan tavrına açıklık getirmesini bekliyoruz" dedi. Chhibber’ın sözlerinin, Ankara’da bütçe teklifi üzerinde varılan anlaşmaya da ters düştüğüne de dikkat çeken Fon kaynaklarının Chhibber’in sözlerine verdiği tepki, bütçe konusundaki toplantılara Chhibber’ın bizzat katılmış ve bu toplantılar esnasında, kamuoyuna yaptığı açıklamadakine benzer bir üslupla itiraz getirmemiş olmasından da kaynaklanıyor. 
     
     Açıklama bekliyorlar 
     Washington’daki uluslararası finans çevreleri, IMF ile Dünya Bankası’nın gelir dağılımı ve büyüme konularında sık sık farklı görüşlere sahip olabildiklerini belirtiyorlar. Ancak bu görüş farklılıklarının genellikle ilgili ülkelerle yapılan toplatılar esnasında ve eşgüdüm içinde uzlaşmaya bağlandığı vurgulanıyor. Öte yandan, aynı çevreler Chhibber’ın olağandışı’ çıkışının Dünya Bankası Başkanlığı’nın ön onayını almış olması gerekeceğini kaydediyorlar ve şimdi Banka yönetiminin bir açıklama yapmasını bekliyorlar. 
     
Düzeltmem’ deyince Dünya Bankası’na mektup yazıldı      SEÇKİN ÜREY 
ANKARA 

     Dünya Bankası Türkiye Temsilcisi Ajay Chhibber’in açıklaması ekonomi yönetiminde de büyük rahatsızlık yarattı. Ekonomi bürokrtaları, Chhibber’in düzeltme isteğini reddetmesi üzerine Dünya Bankası yönetimi ile temasa geçti. Devlet Bakanı Ali Babacan ve Hazine Müsteşarı Faik Öztrak’ın, Dünya Bankası Başkanı Wolfensohn’u aradıkları, konu ile ilgili bir mektup yazıldığı belirtildi. Hazine’nin Dünya Bankası’ndaki Temsilcisi Emin Dedeoğlu da devreye girerek Türk tarafının tepkisini dile getirdiği bildirildi. 
     
     Siyasi boyuta taştı’ 
     Ekonomi kurmayları, açıklamanın üslup ve içerik açısından amacını aştığını, söylemin siyasi boyutlara taştığı eleştirisini getirdiler. Yetkililer, 2003 bütçe taslağının oluşturulması sürecinde IMF’nin yanı sıra Dünya Bankası’nın yetkilileriyle de her aşamada diyalogun kurulduğunu, olmak üzere Ülke Yardım Stratejisi CAS kapsamındaki tüm görüşmelerde de ilgili her konuda banka yetkilileriyle diyalog bulunduğunu anımsattılar. 
     
     AKP’nin adını anması yanlış 
     Açıklamanın hemen arkasından Chhibber’a bürokrasinin en üst düzeyinden telefon edildiği öğrenildi. Haziranda Türkiye Direktörlüğü’nden ayrılacak Chhibber’ın demeci ile ilgili ekonomi yönetiminde şu yorumlar yapıldı 

</TEXT>
</DOC>
