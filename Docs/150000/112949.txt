<DOC>
<DOCNO> 112949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sontur13.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'ye ek başvurularda yarın son gün 
</HEADLINE>
<TEXT>

     Öğrenci Seçme Sınavı ÖSS Ek Yerleştirme kontenjanları için 7 Ekim Pazartesi günü başlayan başvuru süresi, yarın mesai saati bitiminde sona eriyor. 
     Öğrenci Seçme ve Yerleştirme Merkezi ÖSYM , Ağustos 2002'de gerçekleştirilen merkezi yerleştirme sonucunda boş kalan kontenjanlar ile kazandıkları halde üniversiteye kayıt yaptırmayanların yerine, yeniden öğrenci yerleştirecek. 
     Ek yerleştirme için, hiçbir üniversiteye yerleşemeyen ve açıköğretim programlarını kazanan adaylar başvurabilecek. Açıköğretim programları dışında bir yükseköğretim programına yerleştirilen adaylar ile sınavsız geçiş yoluyla bir yükseköğretim programına yerleştirilen adaylar, ek yerleştirme kontenjanları için başvuramayacak. Özel yetenek sınavıyla bir yükseköğretim programına yerleştirilmiş olan adaylar ise ek yerleştirme kontenjanları için başvuruda bulunabilecek. 
     





</TEXT>
</DOC>
