<DOC>
<DOCNO> 110541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun12.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da havada çarpışan uçaklarda ölü sayısı 14'e çıktı... 
</HEADLINE>
<TEXT>

     Hindistan'ın batısındaki Goa'da, donanmaya ait iki uçağın çarpıştığı kazada ölenlerin sayısı 14'e çıktı. 
     Goa eyaleti polis başmüfettişi Karnal Singh, her iki uçakta da 6'şar kişilik mürettebat bulunduğunu ve uçaktakilerin tamamının öldüğünü söyledi. Singh, kazada 2 de sivilin hayatını kaybettiğini belirtti. 
     Uçaklardan birinin üzerine düştüğü, eyaletin başkenti Pancim'in 30 kilometre uzağındaki Vasco kentinde yapımı süren iki katlı binada 9 kişinin yaralandığını söyleyen Sing, yaralılardan 4'ünün durumunun ciddi olduğunu kaydetti. 
     Sing, diğer uçağın yol kenarındaki bir araziye düştüğünü ifade etti. 
     Arama ve kurtarma çalışmalarının sürdüğü kaydedildi. 
     Hava Kuvvetleri sözcüsü, Rus yapımı Ilyuşin-38 tipi uçakların, Goa'daki filonun kuruluşunun 25. yıldönümü kutlamaları dolayısıyla hava gösterisi yaptığı sırada çarpıştığını belirtmişti. 
     





</TEXT>
</DOC>
