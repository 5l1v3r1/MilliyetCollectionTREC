<DOC>
<DOCNO> 146119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/ydilmen.html </URL>
<DATE> 2003/03/29/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Aman dikkat 
</HEADLINE>
<TEXT>

     Ancak son günlerde Türk futbolunda büyük işler yapmış Futbol Federasyonu Başkanı Haluk Ulusoy dahil hemen hemen tüm ekibimizde rehavet görüyorum. Başta liderler olmak üzere yöneticisi, oyuncusu bu maça kafa olarak hazır değil gibi. Yok İngiltere’nin ayakları titriyormuş, yok Avustralya’ya yenilmiş... İngiltere hiçbir zaman çantada keklik olmadı, olmaz da. Futbolda konsantrasyon çok önemli. Şu anki görüntümüz iyi değil ve İngilizler bizden daha fazla istekli. Maçın yerini bile değiştirdiler. Bizde rehavet var. Aman dikkat. Misket oynamıyoruz. Ve çocuklarla da oynamıyoruz. 
     
     Görev başına 
     Oğuz hoca şu anda Fenerbahçe’nin teknik patronu. Basın toplantısında "sezon sonuna kadar görevimin başındayım" dedi. Şimdi görev Fenerbahçeliler’de, medya ve taraftarda. Herkes yardımcı olmalı.. İstifa sesleri, hergün kişiliğe varan hakaretler Fenerbahçe’ye bir şey kazandırmaz. Kalan maçlarda tabii ki teknik olarak eleştireceğiz. Ancak ihaleyi tamamen Oğuz hocaya bırakmak oyuncuların yıllardır süren "Hocamız zaten gidecek, bize birşey olmaz" düşüncesini pekiştirir. Ayrıca hiçbir Fenerbahçeli’ye de fayda getirmez. Oğuz Çetin ne karar vereceğini herkesten daha iyi bilir. 
     
     BİR ANI 
     Kaleci Yaşar’ın kulağını çınlatayım. Milli Takımımız, İngiltere’ye gidiyor. Antrenman dönüşü Yaşar abi duşunu, almış yatağına uzanmış. Yanındaki oda arkadaşı İngilizce bildiğini zannedip, Yaşar abiden iki çay söylemesini istiyor. Gerisini Yaşar abi şöyle anlatıyor "Ne yapacağımı şaşırdım. Baktım telefonun üzerinde room service oda servisi yazıyor, bastım düğmeye. Allah’tan 232 numaralı odada kalıyoruz. Sipariş vermek kolay oldu. Two, three, two.. Two tee please." 
     
     
     


SPOR 

























</TEXT>
</DOC>
