<DOC>
<DOCNO> 141227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun32.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve Pakistan, Ladin'in oğullarının yakalandığını doğrulamadı... 
</HEADLINE>
<TEXT>

     Pakistan İçişleri Bakanı Faysal Salih Hayat ve adının açıklanmasını istemeyen Amerikalı bir yetkili, Usame Bin Ladin'in 2 oğlunun yakalandığına ilişkin haberleri doğrulamadı. 
     Pakistan İçişleri Bakanı Hayat, Belucistan Eyaleti İçişleri Bakanı Sanaullah Zehri'nin, telefonla Associated Press'e yaptığı açıklamada duyurduğu ''Bin Ladin'in 2 oğlunun yakalandığı'' haberini yalanladı. 
     Adının açıklanmasını istemeyen Amerikalı bir yetkili de, haberlerin yanlış olduğunu belirterek, ''Haber doğru değil. Bu haberi destekleyecek hiçbir bilgiye sahip değiliz'' dedi. 
     Uluslararası terörist Usame Bin Ladin'in, Afganistan'ın güneydoğusunda düzenlenen operasyonda yakalanan oğullarının Saad ve Hamza olduğu, çocukların 14 ve 18 yaşlarında olduklarının tahmin edildiği belirtilmişti. 
     





</TEXT>
</DOC>
