<DOC>
<DOCNO> 117246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur37.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bahçeli'ye partililerden "kal" baskısı... 
</HEADLINE>
<TEXT>

     MHP genel merkez ve il teşkilatlarının yöneticileri, genel başkanlıktan çekilme kararı alan Devlet Bahçeli'yi ziyaret ederek, kararını geri almasını istediler. 
     MHP Genel Merkezi'nde çalışmalarını sürdüren Bahçeli'nin, kendisiyle görüşenlere, ''Sözümün arkasındayım'' dediği öğrenildi. 
     Bahçeli ile görüşen Ankara'daki Başkanlık Divanı üyelerinin, ''gerekirse kendilerinde bu görevlerinden istifa edebileceklerini söyledikleri'' belirtildi. Bahçeli'nin ise Başkanlık Divanı üyelerine, bu kararı vermeleri için biraz daha beklemeleri gerektiğini ifade ettiği kaydedildi. 
     Bazı Başbakanlık Divanı üyelerinin, bu ziyaretlerde, seçim sonuçlarını değerlendirerek, ''Mevcut teşkilatlar ile yeniden seçime gidilmesi durumunda aynı sonucun elde edileceği eleştirisinde bulundukları'' öğrenildi. 
     Bahçeli'nin de bu eleştirilere katıldığı belirtildi. 
     MHP Başkanlık Divanı'nın önümüzdeki günlerde toplanarak seçim sonuçlarını değerlendirmesi bekleniyor. 
     





</TEXT>
</DOC>
