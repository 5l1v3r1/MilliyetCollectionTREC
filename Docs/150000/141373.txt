<DOC>
<DOCNO> 141373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/ekonomi/eko00.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den yeni öneri 
</HEADLINE>
<TEXT>
Kredi garantisi yerine parayı kasadan verelim 
ABD’nin, Türkiye’de asker bulundurma tezkeresi pazarlığında gündeme gelen kredi paketinde, garanti’ yerine, doğrudan hükümet kredisi’ teklif ettiği belirtildi 
     EKONOMİ SERVİSİ 

     ABD’nin, Türkiye’de yabancı asker bulundurma’ tezkeresinin Meclis’ten çıkarılması ile ilgili pazarlıklarda gündeme gelen ve Türkiye’nin ekonomik kayıplarını telafi etmeyi amaçlayan kredi teklifinde, doğrudan hükümet kredisi’ teklif ettiği belirtildi. 
     Reuters’in haberine göre, ABD kaynakları, Bush yönetiminin doğrudan kredi’ seçeneğini, Türkiye’nin kısa vadeli borçlarını çevirmekte zorlanmaması için’ tercih ettiği belirtildi. Ancak, daha önce kredi garantisi’ vermeyi taahhüt eden Bush yönetiminin, doğrudan hükümet kredisi’ teklifini, ABD askerlerine konuşlanma izni veren tezkerenin TBMM’de görüşülmesinden önce mi, sonra mı değiştirdiği konusu açıklık kazanmadı. 
     Habere göre, Meclis yeni bir tezkere kabul ettiği takdirde Bush yönetiminin Cuhmuriyetçi Parti’nin hakim olduğu ABD Kongresi’nden 6 milyar dolar doğrudan yardım sağlanmasını ve bunun 4 milyar dolarının toplam 24 milyar dolarlık krediye dahil olmasını isteyecek. 
     
     Bütçe şartı getiriyor 
     Kongre kararı öncesinde de ABD, IMF destekli bütçenin onaylanması şartı ile Döviz İstikrar Fonu’ndan 8.5 milyar dolar köprü kredisi verecek. Köprü kredisinin vadesi kısa, altı aya kadar geri ödenecek. Bu vadenin sonunda ödeme, Kongre’nin onayından sonra gelecek uzun vadeli kredilerle yapılacak. Uzun vadeli kredilerin de doğrudan ABD hükümetinden geleceğini söyleyen kaynaklar, ancak henüz nihai kararın alınmadığı belirtildi. 
     Haberde, bu planın sadece tezkere kararının tersine çevrilmesi durumunda geçerli olabileceği vurgulandı. Ancak ABD’nin bu yöndeki planını Türk yetkililere resmen iletip iletmediği açıkça ifade edilmedi. 
     



 EKONOMİ 























</TEXT>
</DOC>
