<DOC>
<DOCNO> 100388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur28.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto'da ikramiye 1,5 trilyona ulaştı... 
</HEADLINE>
<TEXT>

     Sayısal Loto ikramiyesi 1.5 trilyon liraya ulaştı. 
     Milli Piyango İdaresi Loto Daire Başkanı Ergin İnce, iki haftadır 6 bilen çıkmaması nedeniyle 3. haftaya devreden Sayısal Loto'da, Pazar gününden bugün saat 15.30'a kadar 1.1 trilyon liralık kupon oynandığını kaydetti. 
     Geçen hafta devreden 1 trilyon 295 milyar liralık ikramiye ile birlikte şu anda 6 bilene verilecek ikramiye tutarının 1.5 trilyon liraya ulaştığını belirten İnce, 10 Ağustos Cumartesi günü kapanış saatine kadar ikramiye tutarının 3 trilyon liraya yükselmesinin beklendiğini söyledi. 
     Yapılacak çekilişte 6 bilen çıkmaması durumunda 4. hafta ikramiye miktarının 5 trilyon liraya yaklaşacağını belirten İnce, 4. hafta da 6 bilen çıkmaması durumunda ikramiyenin 5 bilenler arasında dağıtılacağını hatırlattı. 
     Sayısal Loto'da bugüne kadar verilen en büyük ikramiye olan 2 trilyon 863 milyar lirayı, 13 Kasım 1999 tarihinde yapılan çekilişte bir kişi kazanmıştı. 
     





</TEXT>
</DOC>
