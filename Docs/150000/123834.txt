<DOC>
<DOCNO> 123834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/ekonomi/eko02.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme 3 derken 6 yolunda 
</HEADLINE>
<TEXT>

Devlet önce yüzde 3 büyüme hedefi koydu. Sonra revize ederek yüzde 4’e çekti. Ancak, üçüncü çeyrekte gerçekleşen yüzde 7.8’lik büyüme, 2002’de büyümenin yüzde 6’ya ulaşacağını ortaya koydu 
     EKONOMİ SERVİSİ 

     Ekonomideki büyüme, bütün tahminleri aştı. Yılın üçüncü çeyreğinde yüzde 7.8 artan milli gelirde, ilk dokuz aylık büyüme yüzde 6.2’yi buldu. Böylece bütün yıl için önce 3 olarak belirlenen hedefin ikiye katlanacağı, revize edilerek yüzde 4’e çekilen hedefin bile aşılacağı ortaya çıktı. 
     Devlet İstatistik Enstitüsü DİE , üçüncü çeyrek büyüme rakamlarını açıkladı. Martta başlayan büyümeyi seçim belirsizliği de kesemedi. Birinci çeyrekte yüzde 0.2, ikincide yüzde 9.4 olan Gayri Safi Milli Hasıla GSMH gelişme hızı üçüncü çeyrekte 7.8 oldu. İlk dokuz ay itibariyle büyüme hızı da yüzde 6.2 oldu. 
     
     193.7 katrilyon liralık üretim 
     Üçüncü çeyrekte GSMH, cari fiyatlarla 84 katrilyon 933 trilyon lira, 1987 yılı sabit fiyatlarıyla 37 trilyon 451 milyar lira olarak belirlendi. Cari fiyatlarla büyüme hızı yüzde 44.9 oldu. İlk dokuz aylık GSMH cari fiyatlarla 193 katrilyon 761 trilyon liraya, 1987 fiyatları ile 87 trilyon liraya ulaştı. 
     Bu yılın üçüncü üç aylık döneminde sabit fiyatlarla Gayri Safi Yurtiçi Hasıla GSYİH ise yüzde 7.9 büyüdü ve 38 trilyon liraya ulaştı. Sabit fiyatlarla dokuz aylık büyüme de yüzde 6.5 olarak 88.8 trilyon lira gerçekleşti. 
     
     Ortalama enflasyon yüzde 36.4 
     GSMH’nin, GSYİH’ye göre daha düşük büyümesinde dış alem net faktör gelirlerinde yaşanan azalma etkili oldu. 
     GMSH’ın cari fiyatlarla artış hızının sabit fiyatlarla artış hızına oranlanmasıyla bulunan zımni fiyat deflatörü ortalama enflasyon yüzde 36.4 olarak hesaplandı. 
     Bu yılın üçüncü üç ayında imalat sanayi üretim artış hızı kamuda yüzde 6.3, özel sektörde yüzde 14.2 toplamda ise yüzde 11.8 oldu. En yüksek üretim artışı yüzde 70.3 ile petrol ve kömür türevlerinde oldu. 
     
     Yüzde 6 tahmini kuvvetlendi’ 
     Yılın ilk dokuz ayındaki gerçekleşme, 2002’de toplam büyümenin yüzde 4’ü de önemli ölçüde aşarak yüzde 6’nın üzerinde oluşabileceğini ortaya koydu. Son çeyrekte büyüme sıfır bile olsa yılın tümündeki toplam büyüme yüzde 4’ü geçecek. Yüzde 5 olması durumunda ise yılın tümündeki toplam büyüme yüzde 5.9 olacak. ABD’ye hareketinden önce havaalanında açıklamalarda bulunan Devlet Bakanı Ali Babacan, büyüme rakamlarını değerlendirdi. Babacan, "Üçüncü çeyrekteki yüzde 7.8’lik bir artış da kesinleştikten sonra, artık bu yılki büyümenin yüzde 6’yı geçeceği konusunda tahminler daha da kuvvetlendi" dedi. 
     DİE Başkanı Akif Bakır da özellikle sanayi, tarım ve ticaretteki büyümenin ekonomiye çok olumlu yansıdığını söyledi. Bakır, en dikkat çekici artışın, yüzde 10.5 ile sanayi sektöründe olduğuna işaret etti. 
     
Seçim ekonomisi etkiledi      Özel nihai tüketim harcamaları üçüncü çeyrekte 2001 yılı aynı dönemine göre yüzde 2.6 arttı. Buna karşılık seçim dönemi dolayısıyla yüzde 12.1’i bulan kamu harcamalarındaki artış ile yüzde 16’yı bulan mal ve hizmet ihracatı artışı büyümeyi etkileyen en önemli iki faktör oldu. Yatırım eğilimini yansıtması bakımından önem taşıyan gayri safi sabit sermaye oluşumu da 2002’de ilk kez artıya geçerek yüzde 6.9 olarak gerçekleşti. 
     
Kişi başına gelir azaldı      DİE, 2001 milli gelir hesaplamalarını da revize etti. Daha önce yüzde 9.7 olarak açıkladığı 2001 yılı küçülme oranını yüzde 9.5’e indirdi. Ancak seçim sonuçlarının kesinleşmesiyle birlikte nüfus tahminlerinin değiştirilmesi üzerine kişi başına düşen gelir azaldı. DİE daha önce 2 bin 160 dolar olarak açıkladığı 2001 yılında kişi başına düşen geliri 2 bin 123 dolara düşürdü. 2001 yılında kişi başına gelir 2000’e göre yüzde 28.4 azaldı. 
     
En büyük küçülme bankacılıkta oldu Sabit fiyatlarla Yüzde değişim Sektörler Birinci çeyrek İkinci çeyrek Üçüncü çeyrek Dokuz aylık Tarım -1.0 2.4 6.6 5.0 Sanayi 2.8 12.6 10.5 8.8 İnşaat -2.4 -5.9 -2.0 -3.4 Ticaret 3.1 11.1 9.7 8.4 Ulaştırma ve Haber. 1.2 8.0 5.1 4.8 Mali Kuruluşlar -7.4 -9.6 -3.2 -6.8 Konut Sahipliği 2.0 1.9 1.7 1.9 Serbest Mes.ve Hiz. 1.8 8. 7. 6.4 Devlet Hizmetleri 1.8 0.2 0.3 0.8 Kar Amacı Olma.Kuru. 0.3 0.5 1.1 0.7 İthalat Vergisi -0.4 24.6 25.6 15.9 GSYİH 1.8 8.8 7.9 6.5 GSMH 0.2 9.4 7.8 6.2      
Büyümenin kaynağı ihracat ve kamu harcamaları Harcama gruplarına göre gelişme hızı 2001 yılı aynı döneme göre yüzde değişim Harcama grubu Birinci çeyrek İkinci çeyrek Üçüncü çeyrek Dokuz aylık Özel tüketim harcamaları -1.9 2.2 2.6 1.1 Devletin harcamaları 2.3 2.6 12.1 5.9 Gayri safi sab. ser. oluşumu -24.7 -1.2 6.9 -5.7 Mal ve hiz. ihracatı 10.2 5.2 16.0 10.6 Mal ve Hiz. ithalatı 2.1 20.3 19.1 13.7      
     



 EKONOMİ 

















</TEXT>
</DOC>
