<DOC>
<DOCNO> 133504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur27.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknoloji ile gelen tehlike... 
</HEADLINE>
<TEXT>

     Mustafa Kemal Üniversitesi MKÜ Mimarlık Mühendislik Fakültesi öğretim üyesi Yrd. Doç. Dr. Emin Ünal, teknolojik gelişmelerle birlikte kullanılmaya başlayan cihazların, dikkatli olunmadığı takdirde önemli sağlık sorunlarına yol açabileceğini bildirdi. 
     Ünal, TMMOB Elektrik Mühendisleri Odası EMO Antakya Temsilciliği'nce düzenlenen toplantıda, günümüzde yoğun olarak kullanılan elektronik cihazlar ve elektrikli ev aletlerinin yaşamı kolaylaştırmakla birlikte risklerinin bulunduğunu kaydetti. 
     Elektrikli ev aletleri, vericiler, cep telefonları ve elektrikle çalışan tüm aygıtların elektrik ve manyetik alan oluşturduklarını belirten Ünal, kullanımda bazı konulara dikkat edilmemesi halinde, başta kanser olmak üzere olumsuz sağlık sorunlarının yaşanabileceğini anlattı. 
     Ünal, son günlerde baz istasyonları ile ilgili tartışmalar yapıldığını vurgulayarak, ''Oysa, evlerde kullanılan mikrodalga fırınların yaydığı ışınlar baz istasyonlarından daha tehlikeli'' dedi. 
     Ünal, şu uyarılarda bulundu 
     -Saç kurutma makinesi ile elektrikli traş aletleri mümkün olduğunca az kullanmalı. 
     -Radyo vericileri olan çatılara mümkün olduğunca çıkılmamalı. 
     -Elektrikli battaniyenin prizi yatağa girmeden önce mutlaka çekilmeli. 
     -Tv ekranından en az 3 metre, videodan 50 santimetre uzakta durulmalı. 
     -Bilgisayarın arkasında oturmamalı, durulmamalı. 
     -Şehir dışındaki yüksek gerilim hatlarına 35 metreden daha fazla yaklaşılmamalı. 
     -Cep telefonları kullanılmadığı zaman, vücuttan mümkün olduğunca uzak tutulmalı.'' Ünal, uyarılara dikkat edilmediği takdirde başağrısı, huzursuzluk, depresyon, mide bulantısı, kusma, halsizlik, uyku bozukluğu, lösemi, katarakt, kısırlık, doku sertliği, kalp hastalıkları ve kanser gibi birçok rahatsızlığın oluşma riskinin bulunabileceğini sözlerine ekledi. 
     





</TEXT>
</DOC>
