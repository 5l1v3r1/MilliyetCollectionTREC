<DOC>
<DOCNO> 119906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yasam/yas01.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm sahili’ öldü 
</HEADLINE>
<TEXT>

İspanya açıklarında fırtınaya yakalanan tanker, ikiye bölünüp battı. Denize boşalan 70 bin ton petrol, bölgeyi ekolojik bir felaketin eşiğine getirdi... 
     DIŞ HABERLER SERVİSİ 

     Geçtiğimiz çarşamba günü İspanya açıklarında yakalandığı fırtınada hasar gördükten sonra denize petrol sızdırdığı için açığa çekilmeye çalışılan Bahama bayraklı "Prestige" adlı tanker, dün ikiye bölünüp battı. Galiçya bölgesi açıklarında batan ve 70 bin tondan fazla fuel oil taşıyan tankerden yayılan petrol, balık ve mercan yönünden çok zengin olan bölgeyi ekolojik bir felaketin eşiğine getirdi. 
     
     Sahil petrole bulandı 
     Sık yaşanan gemi kazalarından ötürü Ölüm Sahili’ olarak da adlandırılan bölgede tankerden sızan petrol, Galiçya sahillerinde 17 kilometre uzunluğunda bir kirlenme şeridi yarattı. 
     Gemiyi açığa çekmeye çalışan Hollanda kurtarma şirketi yetkilileri, önce tankerin, petrolün büyük bölümünün bulunduğu kıç kısmının battığını ve denize yüklü miktarda petrol karıştığını açıkladı. Akşam saatlerinde de geminin yüzmekte olan ön kısmı tamamen sulara gömüldü... 
     
     



 YAŞAM 




















</TEXT>
</DOC>
