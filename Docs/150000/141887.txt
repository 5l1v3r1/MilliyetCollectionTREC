<DOC>
<DOCNO> 141887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/dunya/adun.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkıntıdan patladılar 
</HEADLINE>
<TEXT>

Amerikan Demir At’ tümeninin 12 bin 500 askeri Texas’taki üslerinde 50 gündür Türkiye’den izin beklerken eğitim de yapamıyor, çünkü ağır silahları Akdeniz’deki gemilerde adeta rehin’ 
     DIŞ HABERLER SERVİSİ 

     Irak savaşında kuzey cephesini oluşturacak Amerikan askerlerinin Türkiye’de konuşlanmasına yönelik tezkerenin TBMM’de reddedilmesi, Savunma Bakanlığı’nın Pentagon operasyon planlarının yanı sıra, "Demir At" olarak bilinen 4. Piyade Tümeni’ndeki Amerikan askerlerini de vurdu. Türkiye’de konuşlanması beklenen Demir At’ın yaklaşık 50 gün önce yola çıkan tank ve helikopter gibi ağır teçhizatları İskenderun açıklarında gemilerde bekletilirken, tümenin savaşçı gücü olarak bilinen yaklaşık 12 bin 500 asker de Texas’ta savaş "oyuncaklarından" uzakta günlerini vakit öldürerek geçiriyor. Washington Times’ın haberine göre, ağır teçhizatlarından yoksun askerlerin en büyük endişesi, savaşma yeteneklerinin körelmesi. 
     
     Ha bugün, ha yarın 
     19 Ocak’ta aldıkları emir üzerine alelacele ağır teçhizatlarını hazırlayan 4. Piyade Tümeni’ndeki askerler, tank, helikopter ve diğer araçlar gemilerle Türkiye’ye, gönderilmeye başlandığında, kendileri de uçakla savaş bölgesine intikal etmeyi bekliyordu. Ancak "Ha bugün, ha yarın yola çıkıyoruz" diyen 12 bin 500 asker, aradan 50 gün geçmesine rağmen h l Fort Hood Askeri Üssü’nde bekliyor. Üstelik, ağır teçhizatları da haftalardır Akdeniz’deki yaklaşık iki düzine gemide "yatıyor." 
     
     Moraller bozulmaya başladı 
     Texas’taki Fort Hood Üssü, 30 binden fazla askerden oluşan Demir At’ın 12 bin 500 kişilik bölümünü barındırıyor. Belirsizlik ve hayal kırıklığının h kim olduğu üste, askerler teçhizatlarından uzak olmaktan yakınıyor. Üsteki askerlerin en büyük korkusu ise, savaşma yeteneklerinin körelmesi. Pilotlar, helikopterleri gittiğinden beri simülatörlerle idare etmek zorunda. 
     Bir çavuş, "Çölde olmayı tercih ederdim, en azından teçhizatımız yanımızda olurdu" derken, bir yüzbaşı da hayal kırıklığını, "Nereye gideceğimiz belli değil, teçhizatımız bir aydır gemilerde. Moralimiz bozulmaya başlıyor" sözleriyle dile getirdi. 
     Yola çıkacaklarını sandıkları için kira sözleşmelerini iptal ettiren askerlerin çoğu, üsteki spor salonlarına kurulan portatif karyolalarda yatıyor. Çocuklarını başka yerlere gönderen genç anne ve babalar, iki aydır gereksiz yere çocuklarından ayrı olmanın üzüntüsünü de yaşıyor. 
     
Faturanın tamamı ABD’ye      DIŞ HABERLER SERVİSİ 

     Bush yönetimi, Irak’a karşı olası savaşın ve Irak’ın yeniden inşasının en az 85 milyar doları bulması beklenen faturasını tek başına ödeyecek. 1991’deki Körfez Savaşı’nın 61 milyar dolarlık faturasının önemli bölümünü, başta Almanya, Suudi Arabistan ve Japonya olmak üzere müttefik ülkeler karşılamış, ABD’nin "cebinden" sadece 7 milyar dolar çıkmıştı. Bu sefer Almanya ve Suudi Arabistan savaşa karşı. Japonya mali açıdan elini taşın altına sokmayacağını beyan etti. ABD, BM’yi "by - pass" ederek savaşa girişirse, Avrupa Birliği’nin de maddi yardımda bulunması zor bir ihtimal. 
     



 DÜNYA 












</TEXT>
</DOC>
