<DOC>
<DOCNO> 101363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/bbas.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
POTADA TESELLİ 
</HEADLINE>
<TEXT>

Belgrad’daki turnuvada Avustralya ve Rusya karşısında tatsız yenilgiler alan Basketbol Milli Takımı, ev sahibi Yugoslavya’yı zor da olsa mağlup etti, turnuvayı üçüncü bitirdi 
     GÖKHAN TÜRE 

     AY - Yıldızlı ekibimiz, Belgrad’da katıldığı dörtlü turnuvanın son maçında ev sahibi Yugoslavya’yı devirerek, turnuvayı 3. sırada tamamladı. Kadrosunda Divac, Stojakoviç, Bodiroga, Jariç, Radmanoviç gibi dev isimleri barındıran tam kadro Yugoslavya karşısında İbrahim, Hüseyin ve Asım’dan da yoksun mücadele veren millilerimiz, karşılaşma boyunca skoru önde götürdü. Mehmet, Hidayet, Mirsad üçlüsüyle rakibine nefes aldırmayan A Milli Takım, son çeyrekte Kerem’in de sakatlanmasına rağmen kontrolü elden bırakmadı, tarihi bir galibiyete imza attı. Mirsad da turnuvanın en değerli oyuncusu seçildi. 
     
Bayanlar tutunamadı      HELSİNKİ Turnuvası’nda son maçını Yunanistan ile oynayan A Milli Bayan Basketbol Takımımız, rakibine 79 - 75 mağlup olarak, son sırayı aldı. İlk yarıyı da 43 - 36 yenik kapayan millilerimiz, ikinci yarıda daha etkili bir oyun ortaya koymasına rağmen yenilgiden kurtulamadılar. Bu maçta 21 sayı atan Nevriye Yılmaz, turnuvanın en değerli oyuncusu seçildi. Avrupa Şampiyonası grup eleme maçlarına hazırlanan Ay - Yıldızlı ekibimiz, daha önce de ev sahibi Finlandiya ve İsveç’e mağlup olmuştu. 
     



 SPOR 






























</TEXT>
</DOC>
