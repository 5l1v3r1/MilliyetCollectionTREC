<DOC>
<DOCNO> 146546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun43.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yusuf İslam, "Barış treni"ni Iraklı çocuklar için yeniden yorumladı 
</HEADLINE>
<TEXT>

     İslam dinine geçerek Yusuf İslam adını alan eski pop şarkıcısı Cat Stevens, ABD öncülüğündeki savaştan etkilenen Iraklı çocuklar için para toplamak amacıyla eski bir şarkısını yeniden yorumladı. 
     Cat Stevens, 1971'deki hit şarkısı ''Peace Train''i Barış Treni Güney Afrika'daki bir stüdyoda yeniden okudu. 
     Stevens'ın internet sitesindeki habere göre, ünlü şarkıcı, ''Barış Treni benim yazdığım bir şarkı ve mesajı milyonlarca insanın kalbinden gürültüyle akmaya devam ediyor. İnsanların umut rüzgarının yeniden estiğini hissetmeye ihtiyaçları var'' dedi. 
     Stevens, ''Bu şarkı, insanlığın ve İslam cemaatinin bir üyesi olarak, bazı liderlerin girdiği tehlikeli yolda barışçı çözüm için yapılan çağrıya benim katkımdır'' dedi. 
     Asıl adı Stephen Georgiou olan ünlü şarkıcı, sahnelerde Cat Stevens ismini kullanmış, Müslüman olduktan sonra 1977'de müzik kariyerini sonlandırmıştı. 
     





</TEXT>
</DOC>
