<DOC>
<DOCNO> 105477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sondun15.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezyalı göçmen kadınlar 100 dolara çocuklarını satıyor 
</HEADLINE>
<TEXT>

     Kaçak işçi olarak gittikleri Malezya'dan ülkelerine dönen Endonezyalıların, sınırdaki aşırı kalabalık kamplarda zor durumda kalınca bebeklerini satmaya başladıkları bildirildi. 
     Nunukan adasındaki 22 bin nüfuslu göçmen kampında suyun kirli olduğu, gıda sıkıntısı çekildiği ve tıbbi olanakların pek az olduğu bildirildi. 
     İnsani Gönüllüler Ağı'ndan yetkililer, çeşitli hastalıklardan şimdiye kadar 31 kişinin öldüğü kampta, annelerin bebeklerini 110 dolar yaklaşık 175 milyon lira karşılığında satmak zorunda kaldıklarını söylediler. 
     Yetkililerin verdikleri bilgiye göre, adının Muria olduğu belirtilen bir kadın, adanın limanında gelen geçene 3 yaşındaki oğlunu 100 dolara kendilerine satabileceğini söylüyor. 
     Yetkililer, Endonezyalı kaçak işçilerin ne paraları, ne de gidecek yerleri olduğunu söylediler. Kaçak işçiler, yaşadıkları yeri bir tuvalete benzetirken, yeme-içme ve tuvalet ihtiyacını aynı yerde giderdiklerini anlatıyorlar. 
     Çalışmak için Malezya'ya giden binlerce Endonezyalı, Malezya yönetiminin, yasadışı çalışan yabancılara hapse kadar varan cezalar getiren yeni bir yasa çıkarması üzerine, geri dönmeye başladılar. Ancak büyük gruplar halinde ülkelerine dönmeye başlayınca, Endonezyalılar ülke sınırındaki mülteci kamplarına sığınmak zorunda kaldılar. 
     Endonezya yetkilileri, gelecek ay 50 bin kişinin daha geleceğini tahmin ediyor. 
     





</TEXT>
</DOC>
