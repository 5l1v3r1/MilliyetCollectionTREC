<DOC>
<DOCNO> 141946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yasam/yas05.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil polisin sıra’ dayağı 
</HEADLINE>
<TEXT>

Özel aracını sıraya girmeden yıkatmak isteyen sivil komiser, karşı çıkanları önce karakola çektirdi’, sonra da iyice dövdü 
     YALÇIN İREŞ Konya DHA 

     Konya’da, özel otomobilini sıraya girmeden yıkatmak isteyen sivil giyimli komiser Metin Kanyer’in, kendisini uyaran istasyon sahibi Halil İbrahim Kafaoğlu’nu karakolda yumrukladığı iddia edildi. 
     Selçuklu İlçe Emniyet Müdürlüğü karşısındaki Erol Petrol İstasyonu’ndaki olay, iddiaya göre şöyle gelişti Komiser Kanyer, beş aracın önüne geçerek aracını yıkatmak istedi. Petrol istasyonu sahibi Kafaoğlu, sırada bekleyenler olduğunu belirterek Kanyer’i uyardı. Duruma kızan Kanyer, görev yaptığı Şehit Topel Polis Karakolu’ndan ekip isteyerek, Kafaoğlu, kardeşi Mustafa ile işçi Adnan Pirinç, Mehmet Özdiken ve aracını yıkatan bir kişiyi karakola aldırdı. Komiser Kanyer, karakolda Kafaoğlu’nun ifadesi alınırken sinirlerine h kim olamayarak bir de yumrukladı. 
     
     Alt çene travması 
     Ekip otomobiliyle Acil Servis’e kaldırılan Kafaoğlu’nun dudağının yarıldığı, alt çene travması geçirdiği belirlendi. 
     Kafaoğlu, Ortopedi ve Beyin Cerrahisi’nde muayeneden geçirildikten sonra geçici raporla tekrar götürüldüğü karakolda Kanyer’den davacı oldu. 
     Oğlunun dövüldüğünü öğrenen baba Erol Kafaoğlu ise "Bunlar nasıl devlet memuru Yargısız infaz yapıyorlar, davacıyız" diye isyan ederken, Konya Emniyet Müdürü Mehmet Aksu, konuyla ilgili soruşturma başlatıldığını bildirdi. 
     



 YAŞAM 


























</TEXT>
</DOC>
