<DOC>
<DOCNO> 100089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun17.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC meclisinde istifalar... 
</HEADLINE>
<TEXT>

     KKTC'de Gazimağusa Milletvekili, eski meclis başkanlarından Ertuğrul Hasipoğlu ile kardeşi Lefkoşa Milletvekili Hasan Hasipoğlu, koalisyon hükümetinin büyük ortağı Ulusal Birlik Partisi'nden UBP istifa etti. 
     Ertuğurul Hasipoğlu, yaptığı yazılı açıklamada, istifa gerekçelerini yarın düzenleyeceği basın toplantısında açıklayacağını belirtti. 
     1990 yılından beri UBP Gazimağusa Milletvekili olan Ertuğrul Hasipoğlu, Meclis Başkanlığı ile Sağlık Bakanlığı görevlerinde bulundu. Hasan Hasipoğlu ise Cumhuriyet Meclisi'ne 1998 yılında UBP Lefkoşa Milletvekili olarak girmişti. 
     Hasipoğlu kardeşlerin istifasıyla, 50 sandalyeli KKTC Cumhuriyet Meclisi'ndeki yeni dağılım şöyle oldu 
     Ulusal Birlik Partisi UBP 21, Demokrat Parti DP 11, Toplumcu Kurtuluş Partisi TKP 6, Cumhuriyetçi Türk Partisi CTP 5, Mlliyetçi Adalet Partisi MAP 1, Bağımsız 4, Boş 2. 
     





</TEXT>
</DOC>
