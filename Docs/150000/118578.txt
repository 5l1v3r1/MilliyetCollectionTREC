<DOC>
<DOCNO> 118578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas05.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandaya örnek ceza 
</HEADLINE>
<TEXT>

Servis minibüsünün önünü keserek iki kişiyi levye ve krikoyla ağır yaralayan taksici, 26 yıl 8 ay hapse mahk m oldu 
     ESRA ALUS İstanbul 

     Servis minibüsünün önünü keserek, sürücü İlkan Söyleyici ile gazeteci Haluk Atalay’ı levye ve krikoyla ağır yaralayan Ahmet Oruç, 27 aydır tutuklu yargılandığı davada, 26 yıl 8 ay ağır hapis cezasına çarptırıldı. 
     Boğaziçi Köprüsü’nde, taksi şoförü Ahmet Oruç, tehlikeli bir şekilde şerit değiştirince, kaza yapmaktan son anda kurtulan servis şoförü tarafından uyarılmıştı. Bunun üzerine Oruç ve arkadaşları levye ve krikolarla minibüsün önüne kesmişti. Oruç, kendilerini sakinleştirmeye çalışan servisteki Atalay ile aynı şirketin arkadan gelen servisinin şoförü Söyleyici’yi kafalarına vurarak ağır yaralamıştı. 
     Bu olayın İstanbul 5. Ağır Ceza Mahkemesi’ndeki karar duruşmasına, hakkında 40 yıla kadar ağır hapis cezası istenen Oruç katıldı. 
     Esas hakkındaki görüşünü açıklayan Cumhuriyet Savcısı, Oruç’un, Söyleyici’ye karşı tutumunun öldürme kastına yönelik olduğunun tespit edildiğini, ancak Atalay’ı öldürme kastının olmadığının anlaşıldığını ifade etti. 
     Mahkeme, Oruç’un 26 yıl 8 ay ağır hapis cezasına çarptırılmasına karar verdi. 
     



 YAŞAM 























</TEXT>
</DOC>
