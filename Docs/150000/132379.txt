<DOC>
<DOCNO> 132379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun14.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilikte seks erkekler için önemli... 
</HEADLINE>
<TEXT>

     ABD'de yapılan bir anket, evlilikte aşk ve seksin, 50'li yaşların sonunda erkekler için yaşamlarında hiç olmadığı kadar önemli hale geldiği, ancak bu yaştaki kadınlar için öneminin azaldığı ortaya çıktı. 
     Reader's Digest dergisinde yayınlanan anketin sonuçlarına göre, 57-64 yaş grubundaki erkekler eşlerine karşı daha nazik ve özenli hale gelirken, nihayetinde aile sorumluluklarından kurtulmuş olan kadınlar bu yaşta evlilik dışında yeni amaçlar buluyor. 
     Anket, Ipsos-NPD araştırma grubu tarafından, ülke çapında telefonla, çift olmayan 500 evli erkek ve 500 evli kadın arasında yapıldı. Ankete katılanlara, evliliklerinin ne kadar mutlu gittiğini saptamaya ve belli tavır ve davranışlara yönelik sorular soruldu. Verilen yanıtlar, mutlu evlilik ile belli tavır ve davranışlar arasında ne gibi bir ilişki olduğunu saptamak üzere değerlendirildi. 
     Ankette, 57-64 yaş arasındaki kadınlar mutlu bir evlilik açısından sekse 100 üzerinden 46 puan verdiler. Bu yaştaki erkekler ise seksin önemini 62 puan vererek değerlendirdiler. 44-56 yaş arasındaki kadınlar seksin önemini 66, erkekler 54 olarak değerlendirdiler. 
     Her iki cins için de 65 yaşından sonra birlikte vakit geçirmenin evliliğin ilk yıllarına oranla daha önemli olduğu da ankette ortaya çıktı. 
     





</TEXT>
</DOC>
