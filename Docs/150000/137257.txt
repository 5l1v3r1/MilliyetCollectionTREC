<DOC>
<DOCNO> 137257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun02.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Başbakanı "Türkiye'ye yapılacak yardım savunma amaçlı" 
</HEADLINE>
<TEXT>

     Belçika Başbakanı Guy Verhofstadt, müttefiklerini, Türkiye'ye yapılacak yardımın tamamen savunma amaçlı olmasının vurgulanması konusunda ikna etmeyi başardığını söyledi. 
     NATO Savunma Planlama Komitesi DPC bünyesinde anlaşmaya varılmasının ardından gece yarısı basın toplantısı düzenleyen Verhofstadt, NATO müttefiklerini, Türkiye'ye yapılacak yardımın ''savaş hazırlıklarının ilk adımı olarak algılanmaması'' konusunda müttefiklerle uzlaşma sağladıklarını söyledi. 
     Verhofstadt, ''herkesin, Irak konusunun BM bünyesinde ele alınması gerektiğini kabul etmesi halinde, soruna çözüm bulunabileceğini'' belirtti. Verhofstadt, ''Biz, Belçika, Almanya ve Fransa, soruna BM bünyesinde barışçı yoldan çözüm bulunması gerektiği şeklindeki görüşümüzü savunmaya devam edeceğiz'' dedi. 
     AB'nin Irak konusunda ortak bir politika belirleyememesinin, Birlik için ''kötü olacağını'' söyleyen Verhofstadt, Avrupa'nın geleceğinin sadece ortak para biriminde değil, Avrupa savunma politikası oluşturulmasında da yattığını ifade etti. 
     





</TEXT>
</DOC>
