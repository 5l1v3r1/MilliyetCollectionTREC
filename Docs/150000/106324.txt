<DOC>
<DOCNO> 106324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/gun06.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Acemiliğin sonu çok korkunç oldu 
</HEADLINE>
<TEXT>

Pratik yapmak için direksiyona geçen Aygül Peksel, faciaya yol açtı. Bir anlık panik sonucu köprüden uçan otomobilde Aygül ve kardeşi can verdi 
     ESRA ALUS, MUSTAFA KURTARAN 

     Küçükçekmece İlçe Emniyet Müdürlüğü Asayiş Büro Amirliği’nde görevli polis memuru Murat Adem Tercan 3O , bir tekstil firmasında çalışan arkadaşı Aygül Peksel 25 ve kız kardeşi Nurgül’ü de alarak otomobiliyle 19 önceki gün gezintiye çıktı. Tercan’ın 34 CYF 50 plakalı otomobiliyle gezen üçlü akşam Fatih Mahallesi Kubilay Caddesi’ne geldiğinde, direksiyona, ehliyet almak için hazırlanan Aygül Peksel geçti. Acemi sürücü Peksel’in kullandığı araç İçkumsallar Mevkii’ndeki köprü üzerinde ilerlerken, karşı yönde bir araç görüldü. 
     
     Suçlu köprü mü 
     Bunun üzerine panikleyen Peksel aniden direksiyonu kırınca, otomobil köprü korkuluklarını parçalayarak dereye uçtu. Çevreden yetişen vatandaşlar yavaş yavaş suya gömülen otomobilden üç kişiyi çıkarmayı başardı. Ancak ağır yaralı Aygül ve Nurgül Peksel kardeşler, ambulans beklenirken olay yerinde can verdi. Ağır yaralanan Tercan ise hastaneye kaldırıldı. 
     Vatandaşlar, kazanın faturasını, birinci derecede SİT alanı olan köprünün onarılmamasına bağladı. 
     



 GÜNCEL 


















</TEXT>
</DOC>
