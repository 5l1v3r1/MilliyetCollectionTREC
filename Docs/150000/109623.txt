<DOC>
<DOCNO> 109623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/bana.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HAFTANIN ANALİZİ 
</HEADLINE>
<TEXT>

HAFTANIN TAKIMI      GAZİANTEPSPOR 
     Kırmızı-Siyahlılar, lige sıkıntılı başladı ancak çabuk toparlandı. Fenerbahçe maçıyla başlayan çıkış trendi Adana’na zirveye çıktı. Gaziantepspor aldığı kritik üç puanla bu sezon da çok canlar yakacağını ve zirveyi zorlayacağını kanıtladı. 
     
HAFTANIN HOCASI      MULTESCU 
     Gaziantepspor’u adeta baştan yarattı. Giden yıldız oyuncuların yerini gençlerle doldurdu, kısa zamanda takımı eski rayına oturttu. Adanaspor deplasmanında da taktiği, oyuncu seçimi ve yerinde değişiklikleriyle kurt hoca tecrübesini konuşturdu. 
     
HAFTANIN HAKEMİ      Selçuk DERELİ Adanaspor - Gaziantepspor maçını başarıyla yönetti. Pozisyonları yakından takip etti, avantaj kurallarına özen gösterdi. Yardımcıları ile iyi anlaştı, verdiği kararlarla iki takım oyuncularının da takdirini kazandı. Çıkardığı kartların hepsinde haklıydı. 
HAFTANIN PORTRESİ      Petkovic Trabzon 
     İsabetli ve akıllı transferin en güzel örneği. Büyük takımların milyon dolarlar harcayıp yedekte bıraktığı kalecileri görünce onun değeri biraz daha iyi anlaşılıyor. Ligin en az gol yiyen ismi Petkovic, Beşiktaş karşısında da takımını ayakta tuttu, rakip forvetleri tek başına durdurdu. Yer tutuşu, yan toplardaki etkinliği ile bizce haftanın kahramanı oldu. 
     
GOL KRALLIĞI      Futbolcu Takım Maç Gol 
     Arif Galatasaray 5 7 
     Okan Bursaspor 6 7 
     Necati Adanaspor 6 5 
     Mustafa G.Birliği 6 5 
     
GOL PASI      Futbolcu Takım Maç Gol Pası 
     Murat Bursaspor 6 5 
     Ortega Fenerbahçe 5 3 
     Felipe Galatasaray 5 3 
     Mehmet Altay 6 3 
     Mbayo Gençlerbirliği 6 3 
     
ALTIN ELDİVEN      Futbolcu Takım Maç Gol 
     Petkoviç Trabzonspor 6 3 
     Mondragon Galatasaray 5 4 
     Haluk İstanbulspor 4 4 
     Zafer Ankaragücü 6 6 
     Gökhan Gençlerbirliği 6 6 
     
ALKIŞ ALANLAR      Bravo Başkan 
     Gaziantepspor Kulübü Başkanı Celal Doğan sezon başında çok riskli bir revizyona gitti. Takımdaki birlik ve beraberliğin bozulduğunu, eldeki kadroyla hedeflerin tutmayacağını çabuk sezdi, ağır topları hiç çekinmeden gönderdi. Başarının ve istikrarın huzurlu bir ortamdan çıkacağını iyi biliyordu ve yılların tecrübesi yine kazandı. Güvendiği gençler önceleri biraz bocaladı, ancak son üç haftada ligin tozunu attı. Umarız Celal Doğan’ı diğer meslektaşları da örnek alır, büyük rüyaların cesaretten geçtiğini artık anlarlar. 
     
KARA TAHTA      Biraz İnsaf 
     Kocaelispor kritik bir dönemden geçiyor. İşler iyi gitmiyor ve tabii klasik olarak fatura Hikmet Karaman’a çıkıyor. Ama İstanbulspor maçı sonrası hocasına küfürler yağdıran, istifaya çağıran tribünler yakın geçmişi çabuk unutuyor. Karaman’ın geçen yıl takımı küme düşmenin eşiğinden döndürdüğünü, Türkiye Kupası’nı Körfez’e taşıdığını bir kalemde silip atıyor. Biraz insaf beyler. Kişileri bir çırpıda zirveye oturtup, bir çırpıda yerin dibine sokma alışkanlığını artık bırakalım, hak ettikleri saygıyı kendilerine sunalım, ölçüyü kaçırmayalım. 
     
KART CEZALILARI      Kırmızı kart Ali Yılmaz Adana , Hasan Diyarbakır , Viola Gaziantep , Cüneyt Göztepe , Saidou İstanbulspor 
     Sarı kart Kenan Samsunspor 
     
     

</TEXT>
</DOC>
