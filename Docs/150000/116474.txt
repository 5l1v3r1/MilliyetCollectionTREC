<DOC>
<DOCNO> 116474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/magazin/amag.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
BU ADAMLAR MAKSİM LAİLA’YA BAKIYOR 
</HEADLINE>
<TEXT>
Vay be İkisi bir arada... 
Kırmızı halılar, televizyonun pırıltılı simaları, derin dekolteler, süper miniler. Maksim Laila’nın açılışı Beyoğlu sokaklarına taştı halk da ayaküstü Televole’ keyfi yaptı .. 
     DENİZ ALTUNTAŞ ABDULLAH MALKOÇ 

     Fahrettin Aslan ile Şefik Öztek’in ortak olduğu Maksim Laila, önceki gece düzenlenen bir baloyla kapılarını açtı... VIP Event’ın organize ettiği geceye iş, sanat, politika, medya ve cemiyet hayatının çok sayıda ünlü ismi katıldı. Açılış balosuna katılan davetliler Maksim Laila’ya şık smokinleri ve gözalıcı tuvaletleriyle hostesler eşliğinde kırmızı halılardan geçerek girdi. Mekanın, mimar Emir Uras’ın imzasıyla yenilenen çağdaş dekoru büyük ilgi gördü. 
     Davetlilerin açılışta Taksim Meydanı’ndaki kapıdan içeri alınması büyük karmaşaya neden oldu. 
     
     Hollywood tarzı açılış 
     Kırmızı halının üzerinden yürüyerek mekana giren davetlilere zaman zaman vatandaşlar tepki gösterdi. Orhan Gencebay gibi ünlü isimlere ise övgü dolu tezahüratlar yapıldı. Oscar törenlerini andıran açılışta basın mensupları, Avrupa’daki gibi davetlileri demir kordon arkasından görüntüledi. Açılışa katılan ünlüleri görmek isteyenler Maksim’in karşısındaki kaldırımda birikince büyük bir insan seli oluştu. 
     
     Maksim yaşamalı’ 
     Şefik Öztek ile Maksim’in Kazancı Yokuşu tarafındaki kapıya çıkarak basına poz veren Fahrettin Aslan, "Maksim tarihinin gurur ve onurla yüklü mührünü geleceğe bastık" dedi. Öztek ise şunları söyledi "Beş yıldır eğlence hayatı Beyoğlu’na kayıyor. Maksim eşine rastlanmayan gazino kültürünü temsil eden bir mekan. Maksim’in yaşaması lazım. Eski Beyoğlu’ndaki güzelliği tekrar buraya taşımak zorundayız. Laila’nın buraya gelmesi, diğer işletmecileride buraya çekecek. Müşterilerimiz 20 - 30 milyona da, 100 milyona da eğlenebilecek." 
     
Ünlüler oradaydı      Geceye katılanlar arasında Sakıp Sabancı, Nihal - Mehmet Cansun, Gönül Yazar, Mine-Sezai Taşkent, Meral-Vural Gökçaylı, Elif Germiyanlıgil, Duygu Ulaş, Sibel - Ferruh Karakaşlı, Petek Dinçöz, Arzu - Adnan Şenses, Burçak Gültaş, Neşe Erberk-Ayk Gurdikyan, Hatice Şendil, Aylin Arasıl, Esrahan Sönmezer, Berna-Cengiz Abazoğlu, Didem Taslan, Nahide Büyükkaymakçı, Berna Öztürk-Gökhan Tözeytun gibi isimler vardı. 
     



 MAGAZİN 













</TEXT>
</DOC>
