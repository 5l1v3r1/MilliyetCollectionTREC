<DOC>
<DOCNO> 126598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/soneko37.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 2.38'lik kayıpla tamamladı... 
</HEADLINE>
<TEXT>

     İMKB Bileşik Endeksi, 2. seansta 310.33 puan artarak 10,447.46 puandan kapandı. 
     Hisse senetleri, ikinci seansta ortalama yüzde 3.06 oranında değer kazandı. 
     İlk seanstaki 565.33 puanlık azalış dikkate alındığında, borsa endeksi günün tamamında 255.00 puan geriledi. Hisse senetlerindeki günlük kayıp ise yüzde 2.38 oldu. 
     Endeks seansa, 2.52 puan kayıpla 10,134.61 puan seviyesinde başladı. Gelen satışlarla 10,002.47 puana kadar gerileyen endeks, tepki alımlarıyla yükseldi. İlk yarıyı 96.38 puan artışla 10,233.51 puandan geçen Endeks, günü seans içinde ulaştığı en yüksek nokta olan 10,447.46 puandan tamamladı. 
     Borsa uzmanları, toparlanmada, Merkez Bankası'nın dolara müdahalesi ve Başbakan Abdullah Gül'ün, Türk Silahlı Kuvvetleri'ne savaş için ''hazır ol'' talimatı verdiği yolundaki haberleri yalanlamasının etkili olduğunu kaydettiler. 
     Kapanışta mali endeks 389.02 puan artışla 12,913.56 puana, sanayi endeksi 279.59 puan artışla 9,929.58 puana, hizmetler endeksi 202.45 puan artışla 7,017.96 puana yükseldi. 
     Böylece ilk seansa göre mali grup hisseler ortalama yüzde 3.11, sanayi endeksi ortalama 2.90, hizmetler grubu hisseler de yüzde 2.97 değer kazandılar. 
     İşlem gören toplam 292 hisse senedinden 185'i değer kazanırken, 69 hisse senedi değer yitirdi. 38 hissenin fiyatında ise değişiklik olmadı. 
     Seansta, 247 trilyon 959 milyar 204 milyon liralık işlem hacmi kaydedildi. İki seanstaki işlem hacmi toplamı da, 520 trilyon 751 milyar 658 milyon lira olarak belirlendi. 
     İş Bankası C, Yapı Kredi Bankası, Garanti Bankası, Turkcell ve Sabancı Holding, en yoğun işlem gören hisse senetleri oldu. 
     





</TEXT>
</DOC>
