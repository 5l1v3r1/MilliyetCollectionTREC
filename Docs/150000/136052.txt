<DOC>
<DOCNO> 136052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/guclu.html </URL>
<DATE> 2003/02/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrenci borçları da silinecek mi 
</HEADLINE>
<TEXT>

     Hükümet, ısrarla öğrenci affı çıkarmayacağını söylüyor. Sanki bir marifetmiş gibi. Hem YÖK’e karşılar hem de YÖK’ün bu konudaki yanlışına ortak oluyorlar. 
     Sanıyorlar ki üniversiteden atılan her öğrenci başarısız. Ama bilmiyorlar ki bu öğrenciler içerisinde fukaralık nedeniyle öğrenim harcını yatıramadığı için atılanlar da var. 
     Devlet baba olarak gelin harcınızı biz ödüyoruz denilerek yeni bir hak tanınsa ya da batık bankalara, müflis işadamlarına olduğu gibi yeni bir ödeme planı ortaya konulsa hayatları kurtulacak. Ama yapmıyorlar. Çünkü onlar da tıpkı kendilerinden öncekiler gibi kendilerini iktidara taşıyan halktan kopmak üzereler... 
     Öğrenciyken aldıkları bursu ödeyemeyen öğrencilerin kredi borçları, faiz ile yükseldikçe yükseliyor. Sanki tek suçlu onlarmış gibi. Eğitim fakültesini bitirenlerin yıllardır atamaları yapılmıyor. Mühendisler, hukukçular, sosyal bilimciler, bankacılar yine yıllardır işsizler. Karnını doyuracak ekmek bulamayan ya da h l anne babalarından utana sıkıla harçlık almak zorunda kalan gençlere, neden borcunuzu ödemiyorsunuz diye ihtar çekmenin ya da borcunu faizler ile daha da ödenemez hale getirmenin kime ne faydası var. 
     Batık bankalara, batık şirketlere milyarlarca dolar aktaran, çiftçi, esnaf, tüccar borçlarını erteleyen, faizlerini indiren hükümet, gençler konusunda neden bu kadar duyarsız, gerçekten anlamak çok güç. 
     Kendi çocukları, ya özel üniversitelerde ya da yurtdışında öğrenim gördükleri için bu sıkıntılardan muhtemelen habersizler. Yine aynı şekilde mezun olur olmaz torpilleri olduğu için iş bulamama gibi bir sıkıntıları yok. Ama ya oyunu aldıkları kesimler ne olacak Onları da düşünmek zorundalar... 
     Hükümet bu konuda kendilerini eleştirenlere kızacağına, nerede hata yapıyoruz diye düşünmek zorunda. En azından bir sonraki seçimi düşünerek. 
     Benzeri konularda bir önceki hükümete yaptığımız uyarılar da hep kulak ardı edilmişti. Şimdi ise iş işten geçtikten sonra haklıymışsınız diyorlar. Kime ne faydası varsa... 
     Öğrencilerin burs, harç kredisi ve barınma sorunu, YÖK yasasından çok daha önemli. Hükümet, yükseköğretime çekidüzen verme konusunda eğer biraz olsun samimiyse öncelikle öğrenci ve öğretim üyelerinin temel sorunlarına el atmalı. Yoksa hak ettiğinin çok üzerinde eleştirilerin boy hedefi olmaya devam eder... 
     
Yurtkur ne olacak      Devletin birçok kurumu farklı kanallardan burs veriyor. Kredi ve Yurtlar Kurumu, Başbakanlık, MEB ve daha birçok bakanlık ve kurum. Oysa burslar tek bir merci tarafından verilmeli ve öğrencinin insanca yaşayabileceği bir rakamda olmalıdır. 
     Bu karmaşa içerisinde hali vakti yerinde olanlar burs alırken fakir fukara çocukları açıkta kalabiliyor. Yine aynı şekilde kimileri birkaç yerden burs alırken kimilerine şans hiç gülmüyor. 
     Sistem olmadığı için dağıtımında da, geriye dönüşünde de hep sorun yaşanıyor. Oysa tek elden yapılacak bir organizasyon, hem kaçakları önleyecek hem de geri dönüşü hızlandıracaktır. 
     Özetin özeti Eğitim konusunda hükümetin amacı üzüm yemek mi yoksa bağcı dövmek mi h l anlayabilmiş değiliz. 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
