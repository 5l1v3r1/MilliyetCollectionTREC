<DOC>
<DOCNO> 145440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yazar/pulur.html </URL>
<DATE> 2003/03/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ne Amerikan askeri "bizimkiler", ne Iraklı askerler "düşmanlar"... 
</HEADLINE>
<TEXT>

     Başbakan Tayyip Erdoğan’ın, pazar gecesi televizyonlarda yaptığı konuşmada böyle bir cümle vardı 
     "Dün bizi, ABD ile ücret pazarlığı içine giriyorlar diye eleştirenlerin, bugün çıkıp, iyi pazarlık edemediniz, 6 milyar dolar uçtu gitti, diye hedefe koymalarındaki tutarsızlığı milletimin vicdanına havale ediyorum." 
     
     SAYIN Başbakan haklı da olsa, bu kadar tepki göstermesine pek anlam veremedik bu da bir cins "takiyye" değil mi Sanırız "takiyye" kavramı AKP’liler için yabancı sayılmaz. Bush’a ve Amerikalılara "takiyye"nin alasını yaptılar da... 
     
     NE İsa’yı memnun ettik, ne Musa’ya yarandık, acaba Muhammed’in şefaatine nail olacak mıyız 
     Bugün vardığımız sonuç bu... 
     Amerika da, Avrupa da, Irak bile bize ters bakıyor. 
     Niye oldu, neden oldu, nasıl oldu 
     Bize göre, bunların tartışılacak yanı kalmadı, olanla ölene çare yoktur... 
     O halde yarın ne olacak 
     Buna bakmalıyız 
     Pazar gecesi Tarhan Erdem, televizyonda bir örnek verdi 
     "Türkiye’nin geliri 100 lira, bunun 68 lirası faize gidiyor, kalıyor elde 32 lira... 
     Türkiye’nin harcaması 83 lira, elde kalan 32 lira olduğuna göre, 83’ten 32 lirayı çıkarın, kalır 51 lira, yani bu 51 lirayı nereden bulacaksınız " 
     Durum bu, buna bakalım 
     
     HER olay patladı mı konunun uzmanları su üstüne çıkıyor, depremde de öyle oldu, savaşta da... Elbette kendilerinden çok şey öğrendiklerimiz de var, gülüp geçip, sinirlendiklerimiz de... 
     Kerameti kendinden menkul bu uzmanlar dan birine rastladıkça, Ecevit’e komplo kurulduğu günler aklımıza geliyor. Komploya bilerek bilmeyerek alet olanlar, DSP’den kopup bir parti kurdular ya, bu yorumcu da balıklama bu partiye atladı... 
     Niye 
     Eeee, "usta" siyasi yorumcu, derin bilgisi, uzak görüşü var ya parti iktidara gelecek, gelmese bile pay alacak... 
     Seçim yapıldı, parti yüzde bir oy aldı... 
     Şimdi bu zat, derin bilgisi ve engin tecrübesiyle , televizyonlarda siyasi yorumlar yapıyor. 
     
     GEÇEN gün bir dostumuz bu yorumcuları "definenin yerini bilen falcılara" benzetti. "Be adam, madem definenin yerini biliyorsun, niye gidip kendin çıkarmıyorsun da, başkalarına akıl veriyorsun " 
     Bunlar da o hesap 
     
     BİR de televizyonlarda "naklen" savaş anlatanlar var... 
     Neredeyse, Amerikan askerleri "bizimkiler" Irak askerleri de "düşmanlar"... 
     Vazgeçin bu üsluptan... 
     
     







</TEXT>
</DOC>
