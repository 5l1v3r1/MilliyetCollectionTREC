<DOC>
<DOCNO> 146827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sonspo01.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı dış dünyayla bağlantılarını kesti 
</HEADLINE>
<TEXT>

     Avrupa Futbol Şampiyonası 7. eleme grubunda, 2 Nisan Çarşamba günü İngiltere ile karşılaşacak A Milli Takım, adeta dış dünyayla tüm bağlantılarını kesti. 
     A Milli Takım'ın kaldığı otelin çevresine basın mensupları yaklaştırılmazken, ay-yıldızlı futbolcuların bugün TSİ 21.30'da yaptığı taktik antrenmanla çalışmalarını sürdürdüğü öğrenildi. 
     Milliler, yarın yine TSİ 21.30'da maçın oynanacağı Sunderland Light Stadı'nda son bir çalışma daha yapacak. Milli takımda Hakan Ünsal dışında sakat oyuncu bulunmuyor. 
     14. Avrupa Ümitler Futbol Şampiyonası 7. eleme grubunda mücadele eden Ümit Milli Futbol Takımı da İngiltere ile yapacağı karşılaşmanın hazırlıklarını bugün yaptığı son çalışmayla tamamladı. 
     Ümit milliler, maçın oynanacağı Newcastle St Jamespark Stadı'nda teknik direktör Raşit Çetiner yönetimindeki son antrenmanını gerçekleştirerek, mücadeleyi beklemeye başladı. 
     Milliler, İngiltere ile yarın TSİ 22.00'de gruptaki 4. maçına çıkacak. 
     





</TEXT>
</DOC>
