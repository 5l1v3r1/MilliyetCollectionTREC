<DOC>
<DOCNO> 115903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yasam/yas06.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizsavar’ doberman 
</HEADLINE>
<TEXT>

İngilizce öğretmeni Çiğdem Çakır, sürekli tacize uğrayınca çareyi canavar’ köpekte buldu 
     YALÇIN İREŞ Konya DHA 

     Konya’da yolda yürürken sürekli sarkıntılığa ve tacize uğramaktan usanan genç İngilizce öğretmeni Çiğdem Çakır 25 , paraya kıyıp 1 milyar liraya aldığı özel eğitimli bir dobermanla rahata erdi. 
     Ahmet Haşhaş İlköğretim Okulu İngilizce öğretmeni Çakır, gerekçesini de "Nişanlıyım ve dışarıya her çıktığımda sürekli taciz ediliyorum. Nişanlım da buna çok sinirleniyor" diyerek dile getirdi. Çakır, tacizlere karşı köpekli önlem almaya nişanlısıyla karar verdiklerini belirtti. 
     
     Her genç kıza tavsiye ederim’ 
     Ailesi Trabzon’da yaşayan ve Konya’da kiraladığı evde yalnız kalan Çakır, İstanbul’da özel eğitim görmüş doberman cinsi köpeğine de, mitolojide karanlık ve ölüm tanrısı’ anlamına gelen Hades’ adını koydu. 
     Çakır, kendisini her türlü taciz, sarkıntılık ve kapkaçtan koruyan bir yaşındaki erkek doberman köpeğini de şöyle anlattı "Çok güzel eğitilmiş, ne söylerseniz anlıyor. Yanıma yaklaşmak isteyeni hemen fark edip hırlıyor. Üç aydır rahat dolaşıyorum. Arkadaşlarımı tanıyor, onlara bir şey yapmıyor. Nişanlım da rahatladı, ben de. Genç kızlara tavsiye ederim." 
     
     
     



 YAŞAM 



















</TEXT>
</DOC>
