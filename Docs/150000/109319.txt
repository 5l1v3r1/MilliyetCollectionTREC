<DOC>
<DOCNO> 109319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/soneko12.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yüzde 1.53 değer kaybetti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 141.59 puan düşüşle 1. seansı 9,140.66 puandan tamamladı. Hisse senetlerinin ortalama değer kaybı, yüzde 1.53 olarak gerçekleşti. 
     Haftanın ikinci işlem gününe 24.30 puan düşüşle 9,257.95 puan seviyesinde başlayan endeks, seansın ilk yarısını 151.18 puan aşağıda 9,131.07 puandan geçti. Endeksin gördüğü en düşük seviye 9,083.36 puan olurken, önceki seans kapanış seviyesi olan 9,282.25 puanın üstüne ise çıkılmadı. 
     Seans kapanışında mali endeks 177.75 puan düşüşle 10,908.61 puana, sanayi endeksi ise 102.79 puan düşüşle 8,950.17 puana ve hizmetler endeksi de 94.97 puan düşüşle 6,327.82 puana geriledi. 
     Böylece önceki kapanışa göre mali grup hisseler ortalama yüzde 1.60, sanayi grubu hisseler ortalama yüzde 1.14 oranında ve hizmet grubu hisseler 1.48 oranında değer yitirdi. 
     İşlem gören toplam 281 hisse senedinden 149'u değer yitirirken, 49 hisse senedi değer kazandı. 83 hissenin fiyatında ise değişiklik olmadı. 
     Seansta, 93 trilyon 545 milyar 393 milyon liralık işlem hacmi oluştu. 
     İş Bankası C , Sabancı Holding, Erdemir, Petrol Ofisi ve Doğan Holding, en yoğun işlem gören hisseler oldu. 
     Borsa uzmanları, bazı milletvekillerinin barajın düşülmesi ve seçimin ertelenmesi konusunu gündeme getirmek için, Meclisi olağanüstü toplama çalışmalarının piyasada tedirginlik yarattığını vurgularken, bir taraftan da yabancı borsalardaki düşüşler, petrol fiyatlarındaki hareket ve Irak'a operasyon ihtimalinin satışlara neden olduğunu savunuyorlar. 
     





</TEXT>
</DOC>
