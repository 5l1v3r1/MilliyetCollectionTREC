<DOC>
<DOCNO> 122930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/siyaset/siy08.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Bakanı uzlaşma istiyor 
</HEADLINE>
<TEXT>
Müslüman ülkede türban sorun olmaz 
     YILDIZ YAZICIOĞLU Ankara 

     Turizm Bakanı Güldal Akşit, belediyelere ait turistik tesislerde alkol servisi yapılmaması konusunda "İnisiyatif bizde değil. Sadece tavsiyede bulunuruz" dedi. Türban konusunda, "Müslüman bir ülkede başörtüsü sorunu olmamalı" diyen Akşit, "Başörtüsü, temel hak ve özgürlükler kapsamında değerlendirilmeli" diye konuştu. 
     Hükümetin tek kadın bakanı Akşit, İstanbul Büyükşehir Belediyesi başta olmak üzere birçok ilde belediyelere ait turistik tesislerde alkol servisi yapılmaması konusunda müdahaleleri olamayacağını savundu. Ancak tavsiyede bulunabileceğini dile getiren Akşit, alkol servisi yapılması için bir tavsiye kararı alıp almayacağı sorusu üzerine de, "Henüz bakanlık koltuğunda çok yeniyim" yanıtını vermekle yetindi. 
     Türbanın da zamanla sorun haline getirildiğini ve tırmandırıldığını ifade eden Akşit, "Bu, toplumsal mutakabatla çözülmesi gereken bir konu. Sadece bir siyasi görüş tarafından çözülmesi gereken bir konu değil. Parlamentodaki veya dışındaki partiler, sivil toplum örgütlerince uzlaşılarak çözülmeli" dedi. 
     



 SİYASET 




















</TEXT>
</DOC>
