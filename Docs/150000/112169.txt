<DOC>
<DOCNO> 112169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yasam/yas06.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar yavrum Artık rahat uyu’ 
</HEADLINE>
<TEXT>

Susurluk’ta hunharca öldürülen Avşar Sıla’nın annesi, katile ömür boyu hapis verilince hemen kızının mezarına koştu 
     ERDEM ÖZCAN 

     Balıkesir’in Susurluk İlçesi’nde 1.5 yıl önce tecavüze kalkıştığı Avşar Sıla Çaldıran’ı 11 boğarak öldüren Recep İpek, ömür boyu hapise çarptırıldı. 
     İlköğretim 4. sınıf öğrencisi Avşar’ın öldürülmesiyle yaşamları k busa dönen Nihal ve Salim Çaldıran çifti, katilin en ağır cezaya çarptırılması ile buruk bir sevinç yaşadı. Cezanın açıklanmasının ardından, küçük kızları Nazlıcan’la hemen Avşar Sıla’nın mezarına koşan aile adına, kızının mezarı başında mahkeme kararını anne Nihal Çaldıran okudu. Acılı anne ardından da karatopraktaki kızına gözyaşları içinde, "Yavrum rahat uyu. Artık kemiklerinin sızlamasına gerek yok. Seni öldüren de cezaevinde ölecek. Az ceza alacak diye korkuyorduk. Korktuğumuz başımıza gelmedi" dedi. 
     
     Gelinlik giydin’ 
     Üzerinde ablasının fotoğrafı bulunan mezar taşını okşayan küçük Nazlıcan’ın, "Güzel ablacığım, rüyamda gelinlik giydin" demesi, Çaldıran çiftine daha da zor anlar yaşattı. 
     Muğla Ağır Ceza Mahkemesi, İpek hakkında ırza tasaddi’den bir yılı gece gündüz hücrede kalmak kaydıyla 5 yıl hapis, öldürmek suçundan ise idam cezası kalktığı için ömür boyu ağırlaştırılmış hapis cezası verdi. 
     
     
     



 YAŞAM 

















</TEXT>
</DOC>
