<DOC>
<DOCNO> 114304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/dunya/dun04.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayır 47, Evet 31 
</HEADLINE>
<TEXT>
Avrupalı Türkiye’yi istemiyor 
     GÜVEN ÖZALP Brüksel 

     Avrupa Birliği AB vatandaşlarının çeşitli konulara bakışlarına ilişkin verileri yansıtan Eurobarometre Raporu yayımlandı. Ancak rapor Türkiye açısından pek de olumlu değil. Eurobarometre verileri bir önceki rapora göre, Türkiye’nin Birlik içinde istenme oranının düştüğünü gösteriyor. 
     Altı ayda bir yayımlanan Eurobarometre’nin son raporuna göre, Türkiye’yi AB içinde görmek isteyenlerin oranı yüzde 31 oldu. Bu oran geçen raporda yüzde 34’tü. Türkiye’yi istemeyenlerin oranı ise, yüzde 47. Bu oran da geçen raporda yüzde 46 olarak belirlenmişti. 
     
     En Türkçü’ İspanyollar 
     Türkiye "istenenler" sıralamasında 13 aday arasında en son sırada. Türkiye’nin üyeliğine en fazla destek veren üç ülke, yüzde 44’le İspanya, yüzde 43’le İrlanda ve Portekiz. Türkiye’yi istemeyenlerin başını ise, yüzde 69’la Yunanistan, yüzde 64’le Finlandiya ve yüzde 59’la Lüksemburg çekti. 
     



 DÜNYA 











</TEXT>
</DOC>
