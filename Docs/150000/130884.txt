<DOC>
<DOCNO> 130884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/magazin/amag.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kınalı Kar’la hayata döndü 
</HEADLINE>
<TEXT>

Kanal D’nin reyting rekortmeni dizisindeki rolü, annesini kaybedince hayata küsen Seren Fosforoğlu için yeni bir başlangıç oldu 
     BİRSEN ALTUNTAŞ 

     Seren Fosforoğlu için oyunculuk baba mesleği’. O, tiyatrocu Enis Fosforoğlu’nun kızı... 12 yaşından beri tiyatro ve televizyon dünyasında. Fosforoğlu, kanserden ölen annesi Serda Fosforoğlu’nun rahatsızlığı döneminde 4 yıl ara verdiği setlere Kanal D’nin reyting rekortmeni dizisi Kınalı Kar’la döndü. Dizide köylü kızı Mihriban’ı canlandıran, Kınalı Kar’ın annesinin ölümüyle yaşadığı acıları unutturduğunu söyleyen Fosforoğlu ile söyleştik.. 
     
Kınalı Kar’ sizin için yeni bir milat mı oldu 
     "Annemin rahatsızlığı nedeniyle iş yaşantıma 4 yıl ara vermiştim. Kınalı Kar’ yaşantıma renk getirdi. Hem yeni bir ortam ve arkadaşlıklar edindim hem de Cumalıkızık’a gidip gelmek kafamın dağılmasına, üzüntülerimi biraz olsun unutmama sebep oldu. Rol icabı yaşayıp sürekli gözleme pişirdiğim bir konak var Cumalıkızık’ta. Konağın sahipleri mek nı yazın gözlemeci olarak işletecekler ve ismini de Mihriban’ın Gözleme Evi’ koyacaklarını söylediler. Çok sevindim." 
     
     Emrah, anne kuzusu’ 
Bazı tiyatrocular, başrolünü şarkıcıların oynadığı dizilerde oynamak istemez. Sizin bu konudaki görüşünüz ne 
     "Teklif geldiğinde başrolü Emrah’ın oynayacağını bilmiyordum. Ben de şarkıcı dizisinde oynamaya sıcak bakmayanlardandım ama teklifin Osman Yağmurdereli’den gelmesi güven duymama sebep oldu. Tanıyınca da Emrah ile ilgili düşüncelerim değişti. Kendisi tam bir anne kuzusu, çok iyi, çok mütevazı. Özcan Deniz nasıl Asmalı Konak’ta pek çok kişinin kafasındaki önyargıyı yıktıysa, Emrah da Kınalı Kar’da bunu fazlasıyla başardı." 
     
     Acilen zayıflayacak 
Dizi çekimleri yüzünden tiyatro defterini kapatmış mı oldunuz 
     "Önümüzdeki aylarda Ateşli Sabır - Postacı’ isimli yeni bir tiyatro oyununda rol alacağım. Oyunda Postacı’ ile canlandıracağım kız arasında cüretk r sahneler var. Bu sahnelerde estetik görünebilmem için acil zayıflamam lazım." 
     
Dizide çok kadın var, sette sorun çıkıyor mu 
     "Dizide çok kadın var ama şu ana kadar sorun yaşamadık. Sohbet edip keyifli saatler geçiriyoruz. Kimse kimseye art bir düşünce taşımıyor. Kadın sayısının çokluğuna karşın kavgalar, kıskançlıklar yaşanmaması çok güzel bir şey." 
     



 MAGAZİN 














</TEXT>
</DOC>
