<DOC>
<DOCNO> 101723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/dunya/dun01.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 4 AWACS alıyor 
</HEADLINE>
<TEXT>

     ANKARA Milliyet 

     Türk Silahlı Kuvvetleri’nin TSK , komşu ülkelerdeki askeri hareketleri takip etmek için Amerikan Boeing şirketinden alacağı 4 adet "Havadan Erken İhbar ve Kontrol Uçağı" AWACS için ABD kongresinden onay çıktı. Uçaklar için önümüzdeki 5 yıl içinde 1.3 milyar dolar ödenecek. AWACS onayının IMF’nin geçen hafta çarşamba günü Türkiye’ye verilecek 1.1. milyar dolarlık kredi dilimini serbest bırakmasından hemen sonra çıkması dikkat çekti. 
     Eylül ayında yürürlüğe girecek proje kapsamında Boeing firmasına 5 yıl içinde 1.3 milyar dolar 2 katrilyon lira ödenecek. Ödeme, Savunma Sanayi Destekleme Fonu gelirlerinden yapılacak. 
     Tanesi 325 milyon dolara malolan AWACS uçakları, TSK envanterindeki en pahalı silah sistemi olacak. Konya’da konuşlanacak ve kriz dönemlerinde 24 saat havada kalacak uçaklar sayesinde Yunan Adaları ve başkent Atina’dan, Tahran ve Erivan’a kadar uzanan bölgedeki tüm askeri faaliyetler ile olası füze saldırılarından anında haberdar olunacak. 
     



 DÜNYA 










</TEXT>
</DOC>
