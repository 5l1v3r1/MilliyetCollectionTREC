<DOC>
<DOCNO> 146113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/spo02.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağır suçlama 
</HEADLINE>
<TEXT>

Washington’un menajeri Rinaldi, yönetime ateş püskürdü, "Komik bir transfere imza attılar. Tam 5 aydır para ödemediler. UEFA’ya gitsek, davayı kazanırız" dedi 
     MEHMET ÇİFTÇİ 

     4 milyon uçtu 
     BREZİLYALI Washington’un menajeri Rinaldi, Fenerbahçe’nin izlediği transfer politikasının tam bir komediye dönüştüğünü söyledi. Brezilyalı eski milli takım kalecisi olan Rinaldi, "Fenerbahçe, Washington için Ponto Preta’ya tamamı peşin dört milyon dolar para ödedi, altı ay sonra da hastalık bahanesiyle evine geri gönderdi. Böyle komik bir transfer hikayesi olamaz" dedi. 
     
     Sözleşme geçerli’ 
     FENERBAHÇE’NİN Washington’un diabet hastası olduğunu bildiğini ve sözleşmede sadece bu hastalıkla ilgili özel bir fesih maddesi olduğunu vurgulayan Rinaldi, "Washington’un hastalığı diabet değil kalp" diye konuştu. Rinaldi sözlerini şöyle sürdürdü "Artık iyileşti. Dolayısıyla sözleşme h l geçerli ve Fenerbahçe’nin feshetmesini gerektirecek bir durum yok." 
     
     İşler zorlaşırdı’ 
     KULÜP doktorlarının yönetimi yanılttığını da iddia eden Rinaldi, "Sağlam raporu aldık. Futbolcumuzun bir ay sonra sahalara dönebileceğini Fenerbahçe de biliyor. Sadettin Saran vaktimiz yok’ diyerek yüzümüze bakmadı. Washington, 5 aydır parasını alamıyor. FIFA’ya gitsek kazanırız, ama istemiyoruz. Oynasaydı Fenerbahçe şampiyonluğa koşardı" diye konuştu. 
     
Ortega’da 2. zafer      Savaş bahanesiyle ülkesine gittiğini iddia ederek FIFA’ya başvuran Arjantinli yıldıza ret cevabı geldi 
     YALÇIN TÜRK 

     FIFA kabul etmedi 
     FENERBAHÇE’DEN sürpriz bir kararla ayrılarak ülkesine dönen ve bonservisini bedava almak için FIFA’ya başvuran Ortega’ya ikinci ret cevabı geldi. Türkiye’den savaş nedeniyle ayrıldığını iddia eden Arjantinli oyuncu FIFA’yı kandıramadı. FIFA yetkilileri, "Ortega, İstanbul’dan ayrıldığında savaş yoktu. Bu mazeretinizi kabul etmemiz mümkün değil" kararını verdi. 
     
Tiyatro keyfi      Fotoğraf Hüseyin Yavuz 

     Teknik Direktör Oğuz Çetin ve Fenerbahçeli futbolcular dün akşam Taksim Devlet Tiyatrosu’ndaydı. Sarı-Lacivertliler daha önce Başkan Aziz Yıldırım’ın seyrettiği Fenerbahçe’nin Milli mücadelede verdiği emeği simgeleyen Siyah Çoraplılar adlı oyunu izlediler. 
     
Rebrov’a dön emri      MİLLİ maç nedeniyle gittiği Ukrayna’da sakatlanan Rebrov’un durumu yönetimde endişe yarattı. Ukrayna’nın İspanya ile bugün oynayacağı maçta forma giyemeyecek olan tecrübeli futbolcu için ülke federasyonuna başvuru yapıldığı öğrenildi. Oğuz Çetin’in Rebrov’dan tedavisini İstanbul’da yaptırmasını istediği de dile getirdi. 
     
Kaptana özel ilgi      TEKNİK Direktör Oğuz Çetin, dün sabahki idmanda Ümit Özat ile bir görüşme yapıp, moral verdi. Medya mensuplarının önünde konuşmayı tercih eden Çetin’in, çıkan spekülasyonları sona erdirmek için bu yolu tercih ettiği iddia edildi. Öte yandan takım bugün saat 11.00’de Samandıra’da PAF takımı ile hazırlık maçı yapacak. 
     


SPOR 

























</TEXT>
</DOC>
