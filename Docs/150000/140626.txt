<DOC>
<DOCNO> 140626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur21.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık ölmüş... Kazada ölen çifti soymuşlar... 
</HEADLINE>
<TEXT>

     Erzurum'da geçen Kurban Bayramı'nda meydana gelen trafik kazasında hayatını kaybeden 49 yaşındaki Abdulkelami ve 42 yaşındaki eşi Nebahat Koçak'ın kaza yerine yardıma gelenler tarafından soyulduğu iddia edildi. Çiftin 21 yaşındaki oğlu Bülent Koçak, Cumhuriyet Savcılığı na başvurarak, Babamın üzerindeki 10 milyarlık döviz ile annemin 1.5 milyarlık bilezikleri kayıp'' dedi. 
     Köy Hizmetleri nde grayder operatörü olan Abdulkelami, eşi Nebahat Koçak ile elektrikçi olan kardeşi Abdulilhami ve eşi Nurcan Koçak, geçen Kurban Bayramı'nın ikinci günü yakınlarıyla bayramlaşmak için Erzurum dan Pasinler İlçesi'ne bağlı Çöğender Köyü ne gitmek için yola çıktı. Hanifi Polat'ın kullandığı 25 DY 943 plakalı minibüs Sos Köyü yakınlarında hatalı sollama yapınca karşı yönden gelen Cengiz Ünlü yönetimindeki 25 EU 603 plakalı Pasinler Belediyesine ait otobüsle çarpıştı. Erzurum- Kars karayolunun 23 üncü kilometresinde sabah saatlerinde meydana gelen kazada minibüste bulunan Abdulkelami, Nebahat, Abdulilhami ve Nurcan Koçak öldü. Kaza sonrası Abdulkelami Koçak'ın cebindeki 10 milyarlık döviz ile eşi Nebahat Koçak ın kolundaki 1.5 milyar liralık bilezikler cenazeleri üzerinde bulunamadı. 
     Çiftin oğlu Bülent Koçak, kazayla ilgili soruşturmayı yapan Pasinler Cumhuriyet Savcılığı na suç duyurusunda bulundu. Baba, anne, amca acısını yaşarken bir de böyle bir olayla karşılaştıklarını anlatan Bülent Koçak, Böyle vicdansızlık olur mu Üzerinde bulunan dövizle, halama ev alacaktı. Büyük ihtimalle ilkyardım sırasında soymuşlar. Ayrıca annemin kolundaki burma bileziği nasıl çıkarmışlar, hayret ettim'' dedi. 
     





</TEXT>
</DOC>
