<DOC>
<DOCNO> 108272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/soneko17.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, mali sistemin istikrarı için radikal planını uyguluyor... 
</HEADLINE>
<TEXT>

     Japon mali sisteminin istikrarına dair radikal plan uyarınca, Merkez Bankası, Japon bankalarının bir kısım hissesini devralmayı planlıyor. 
     Japon Merkez Bankası Başkanı Masaru Hayami'nin Banka Yönetim Kurulu toplantısı sonrasındaki açıklamasına göre, Japon bankalarının trilyonlarca yenlik milyarlarca dolarlık batı kredi yükünden de kurtulunması amaçlı plana göre, bankaların hisseleri acil hallerde, piyasa kanalıyla değil, sadece Merkez Bankası'na doğrudan satılacak. 
     Bankaların hisselerini piyasa değeri üzerinden satın alacak olan Merkez Bankası bu hisseleri daha sonra yaklaşık 10 yıl süreyle elinde tutacak. Bu planın ayrıntıları daha sonra açıklanacak. 
     Mali sistemin istikrarı yolundaki bu yeni adımların Merkez Bankası'nın bilançosuna zarar vereceğini kabul eden Hayami, Japon bankalarının nakit yaratmak için hisse paylarını azaltmadıkları sürece, muazzam boyutlardaki batık kredi sorunlarıyla kısa sürede başa çıkamayacakları uyarısında bulundu. 
     Japon hükümetinin verilerine göre, Japon bankalarının batık kredi yükü geçen yılın Eylül ayında 36 trilyon yen 295 milyar dolar iken bu yılın Mart ayında 43 trilyon yene 352 milyar dolar çıktı. Ancak, analistlerin hesaplamalarına göre, Japon bankalarının batık kredi yükü muhtemelen çok daha fazla. 
     





</TEXT>
</DOC>
