<DOC>
<DOCNO> 119169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/guncel/gun11.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yayalar caddede arabalar kaldırımda 
</HEADLINE>
<TEXT>

     MEHMET DEMİRKAYA İstanbul 

     Tarihi ve turistik açıdan büyük bir zenginliği olan Eminönü ilçesine 10 trilyon liradan fazla yatırım yapan İstanbul Büyükşehir Belediyesi’nin granit taşlarla döşediği kaldırımlar, otopark olmaktan kurtarılamıyor. Belediye yetkilileri, turizm için son derece önemli olan Cağaloğlu, Nuruosmaniye ve çevresininin yol ve kaldırımlarının bir plan dahilinde yeniden düzenlendiğini bildirdi. Sirkeci- Beyazıt arası cadde, meydan ve çevre düzenlemesi işini alan firma, yakında çalışmaları başlatacak. Ancak trilyonlar harcanarak granit taşlar döşenen kaldırımlar işgalden kurtaramadı. Belediye son çare olarak kaldırım kenarlarına demir direkler dikti. Fakat daha bu çalışma bitirilmeden yöntemin işe yaramadığı görüldü. Çünkü araçlar yine kaldırımlara park etmeyi başardı. 
     



 GÜNCEL 















</TEXT>
</DOC>
