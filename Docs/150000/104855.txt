<DOC>
<DOCNO> 104855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo20.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor transferden vazgeçti... 
</HEADLINE>
<TEXT>

     Ligin ilk 3 haftasında istediği puanları alamayan Bursaspor'da transfer arayışlarına son verildi. 
     Kaleciler Serdar ile sezon başında Diyarbakırspor'dan transfer edilen Cenk'in sakatlanması üzerine yeni bir kaleci arayışına giren yeşil- beyazlı yöneticiler, Cenk'in yapılan kontroller sonrasında sakatlığının ciddi olmadığının belirlenmesi üzerine arayışa son noktayı koydular. 
     Bursaspor 2.Başkanı Fikret Üstenci, yaptığı açıklamada, takıma güvendiklerini, kaleci Cenk'in çok yakında sahalara dönecek olmasının kendilerini takviye arayışlarından vazgeçirdiğini belirterek, eldeki mevcut kadroyla yola devam etme kararı aldıklarını söyledi. 
     Yeşil-beyazlı takımın çok kaliteli oyunculardan kurulu olduğuna, ancak uyum sorunu nedeniyle istenilen sonuçları alamadığına dikkati çeken Üstenci, ''Oyuncularımıza güveniyoruz. Mevcut kadroyla yolumuza devam edeceğiz. Takımımız en kısa sürede toparlanarak istenilen sonuçları alacaktır'' dedi. 
     





</TEXT>
</DOC>
