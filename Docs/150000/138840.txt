<DOC>
<DOCNO> 138840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/siyaset/siy03.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamptaki doktor 3 bin dolar alacak 
</HEADLINE>
<TEXT>

     ABD’nin operasyonuyla birlikte Kuzey Irak’tan Türkiye’ye yönelebilecek göç dalgasına karşı "Yağmur Harek tı" hazırlıklarını tamamlayan Ankara, mülteci kamplarında görev alacak personeli belirledi. Alacakları ücretler belirlenen görevlilere, istifa etseler dahi, görevlerine devam etmek zorunda oldukları iletildi. 36 ve 37. paraleller arasında oluşturulacak 12 mülteci kampında 200 bin insanın barındırılması için çadırları korucular kuracak ve aylık 1300 dolar ücret alacak. 
     Mültecilere, cerrahi müdahale, aşı ve karantina gibi sağlık hizmeti verecek personelle ilgili hazırlıklar da tamamlandı. Görevlendirmede personel arasında çocuk doktoru ile kadın hastalıkları uzmanlarının yer almasına dikkat edildi. Doktorlara, kamplardaki hizmetleri karşılığı aylık 3000 dolar ödenecek. Eğitmen ve tercüman olarak kamplarda görev alacak öğretmenlerin ücretiyse, aylık 2600 dolar olacak. 
     



 SİYASET 















</TEXT>
</DOC>
