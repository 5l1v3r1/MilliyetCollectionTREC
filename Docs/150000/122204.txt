<DOC>
<DOCNO> 122204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/siyaset/siy00.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Üniversitesi öğretim üyesi Doç. Ayşe Kadıoğlu AKP’li dönemi yorumladı 
</HEADLINE>
<TEXT>
SOHBET ODASI 
Merkez-çevre dansı başladı... 
     Derya SAZAK 

Sadece halkla da, vatandaşa güvenmeyen devletle de demokrasi yürümez. AKP döneminde bu ikilinin, yani merkezle çevrenin arasındaki dansı izleyeceğiz 
     AKP’nin 3 Kasım’da iktidara gelmesi kamuoyunda "ılımlı İslamın demokrasiyle sınavı" olarak görüldü. AB hedefiyle bağlantılı iyimser rüzgarların da etkisiyle Refahyol dönemini çağrıştırmayacak bir başlangıç yapıldığı düşünülürken, Arınç’ın eşinin türbanı Çankaya protokolüne taşınması nedeniyle gerilim sanki yeniden başladı. Siz bu dönemi nasıl değerlendiriyorsunuz 
     İzliyoruz. AKP iktidarıyla ilgili beklentiler var ama henüz yeni olan’ doğmadı. Geçmiş sandığa gömüldü ama yeni olanın ne yapacağını anlamaya çalışıyoruz. Zaman zaman hezeyanlar, korkular oluyor. Ilımlı yaklaşımlar sergileniyor. Bunu dansa benzetiyorum. Merkezle çevre arasında bir dans başladı. 
     AKP iktidarıyla ilgili en önemli şey çevrenin merkeze gelmiş olmasıdır. Daha ziyade seçkinci ideolojiden beslenen siyasi partilerin yerine, halka yakın duran hassasiyetlere duyarlı parti iktidara geldi. Ancak demokrasi sadece seçimden ibaret değildir. Abraham Lincoln’ün bir tanımı vardır Halk tarafından ve halk için.’ Demokrasinin yatay ve dikey boyutları bu ikisinin birlikteliğine işaret ediyor. 
     Sadece halkla olmayacağı gibi, vatandaşa güvenmeyen tepeden, kapsayıcı bir devlet anlayışıyla da demokrasi yürümez. İşte AKP döneminde bu ikisinin dansını izleyeceğiz. Her dansta olduğu gibi ayağa basmalar oluyor. İtmeler, şunu da deneyimler oluyor. Ben bunu yadırgamıyorum, pozitif duygularla izliyorum. Korkuya yenilmemek lazım, bu dans lazımdı Türkiye’de. 
     
     Gül - Erdoğan uyumlu 
Bu dans ne kadar devam eder 
     Kapsayıcı devlet anlayışında, Hobbesçu yaklaşımda devlet elini toplumun üzerinden kaldırdığında orada kötülük, kaos başlar. Levayetın denen devlet ki - su canavarı anlamına gelir - o sürekli yukarıdan kontrol eder. Bu tür bir devlet anlayışı sivil itaatsizliği mümkün kılmaz. Musevi öte dünyacılığında bir hik ye var Halkla devlet ikisi dövüşür ve birbirini yer, öldürürler. Mitolojik bir şey. Çatışmaya hazırdır halkla devlet. 
     Demek ki bir ara alan’ gerekiyor. Bunun adı siyasettir. Türkiye’de bu ara alan’ çok uzun süredir devletin kapsama alanı içindeydi. 3 Kasım seçimlerinde AKP’nin iktidara gelmesiyle birlikte bu ara alan’da bir açılma gördükleri için demokratlar bu vagona atladılar. 
     
Demokrasi tramvayı tanımı vardı Erdoğan’ın. Zamanı gelince inilecek bir araç olarak gördüğünü söylemişti demokrasiyi. Arınç’ın türban meselesini gündeme taşıması çok erken olmadı mı 
     Türban konusu epeydir gündemdeydi ama rafa konulmuştu. Gerçi bunun da faydası oluyor, heyecanlar azalıyor, akıl öne çıkıyor. Biraz o olmuştu. Gene gündeme gelince korku ve akıl sesleri tekrar yükselmeye başladı. Abdullah Gül başbakan olarak göreve başlamadan önce acaba Tayyip Erdoğan kendisi bunu yapacak mı diye düşünüyordum ve inşallah yapmaz’ diyordum. O bir ayak basma, sınırı zorlama, tahrik etmeye giriyor. O olmadı. Gül ve Erdoğan arasında uyumlu bir ilişki görülüyor. 
     
Erdoğan’ın başbakanlık için Anayasa’nın 109’uncu maddesini zorlamasını mı kastediyorsunuz 
     Evet. 109 meselesi, parlamenter sistemin doğasını değiştirmeye yönelik bir şey. Anayasa’nın 76’ncı maddesiyle bunu yapmak daha demokratik olur. Sanıyorum, Erdoğan da bir adım atıp sonra kamuoyundaki tepkilere bakıyor. Her şey o kadar hızlı bir vagon oldu ki, Ecevit’ten sonra AKP liderlerine bakınca bunun ortası yok mu diye düşünüyor insan. Türbana gelince. Orada Cumhurbaşkanı’nı türbanlı eşiyle uğurlamaya gitmek belki aşırı olabilir. Buna karşılık Sezer de kamusal alanda türban olmaz diyerek sert tepki verdi. 
     
     Üniversite kamusal alan değil 
Kamusal alanda türban olur mu 
     Belediye otobüsü kamusal alan mı Değil. Benim siyaset dediğim, devletle halk arasında hep olması gereken ama devletin kapsayıcılığı nedeniyle bir türlü olamayan alan, orası kamusal alan değil. Seçilmişlerle ilgili bir alan. Sonuçta türbana ilişkin yasaklamalar, devletin kendine özgü protokollerinin içinde. Bürokraside, askerin içinde. Bunlar olabilir. Kimsenin söyleyeceği bir şey yok. Üniversite kamusal alana girmiyor. Üniversite öğrencisi devlet memuru değil. 
     
Türban sorunu deyince, üniversiteye giremeyen kız öğrencilerin haklarını mı anlamak gerekiyor, yoksa daha ileri beklentileri mi tartışmak gerekiyor 
     28 Şubat sürecinde kurulan bazı dernekler, türban sorununu siyasete taşımak istediler. Özgür - Der, AK - Der gibi... Türban meselesi bence 28 Şubat’ta çok motive oldu, tahrik oldu. 
     
Merve Kavakçı’nın türbanla Meclis’e girmesinin yol açtığı tartışmalar Fazilet’in kapatılmasına kadar gitti. AKP bu defa başı kapalı kadın milletvekili adayı göstermedi. Türban sadece üniversitenin sorunu mu 
     Türkiye aşırı gerçekçi bir ülke. Modernliğin görüntüsü o kadar önem kazandı ki, baştan beri Batılılaşma projesinin ilk yıllarından itibaren modernliğin görüntüsü kendisinden daha önemli oldu. Sonuçta gayet frapan kadınların ev içinde birçok şeye ses çıkarmadığı, ama türbanlı kadınların da üniversite önlerinde slogan attığı manzara çıktı. 
     
Nilüfer Göle’nin modern mahrem’ nitelemesi. 
     Mahrem olanın, modern olduğunu söyledi. Bu saptama sadece Türkiye’yle de ilgili değil. Son 20 yılda, yeni siyaset’ ortaya çıkmaya başladı. Yeni siyaset solun ve sağın ötesinde daha önce modernitenin özel alan’a, evin içine hapsettiği kimlikler - kadın, dinsel, etnik - kamusal alana çıkış yapmaya başladılar. Yeni siyaset bu aslında. Buna cevap veren partiler başarılı oluyor. İngiltere’de Tony Blair iktidara pek çok nedenle, değişim iddiasıyla geldi ama bir tanesi de yerel milliyetçiliklerle halleşebilmesi oldu. Onları bastırmaya çalışmadı, İskoçya’da, Galler’de yerel parlamentoları faaliyete geçirdi. Onları sisteme entegre etmeye çalıştı. 
     
Bunlar sisteme entegre olabilecek sorunlar mı 
     Kanada’da Sihler vardı, uzun saçları olduğu için motosiklet kaskı takamıyorlardı. Polis olmak istediler. Kask takmadıkları için kültürel nedenlerle polislik yapamayacaklar. Bu insanlar ne yapmak istiyorlar Polis olmaktan başka niyetleri yoktu. 
     
Arınç’ın eşiyle birlikte türban üniversiteden çıkıp toplumsal yaşamla ilgili bir sorun haline gelmedi mi 
     Sınırların nerede çizileceği önemli. Aslında türbanın birinci mesele haline getirilmemesi lazım. Her grubun bir şahini var sonuçta. Şahinlik Kıbrıs’a özgü değil. AKP’nin içinde de var şahinler, devlet kademelerinde de. Çok da abartmadan izlemek gerekiyor. Korku aklın önüne geçmemeli. Kamusal alan neresidir konuşulması lazım. Cumhurbaşkanı Sezer’in sözlerinden evin dışındaki her yer, sanki belediye otobüsü de kamusal alan gibi anlaşılıyor. 
     
Türban yasağına üniversiteler uyuyor mu 
     Kimi üniversiteler arka kapıdan bırakıyor. Sonuçta yasak. Ziyaretçi olarak bile giremezsiniz. Kanun böyle diyor ama kanunlar değişemez diye bir kısıtlama olamaz. Ayrıca YÖK Yasası’nda kılık kıyafet serbesttir’ diye hüküm var. Türban siyasi bir konu. Turgut Özal’ın şortla askeri kıta denetlemesinden ne farkı var diye düşünüyor insan. Devletin elbette bir protokolü olması lazım ama seçilmişlerle atanmışlar arasındaki siyasal alanda bir denge kurulmalıdır. 
     
     AKP, AB’ye odaklandı 
Türbanla ilgili zorlama olursa gerilim nasıl aşılacak 
     AKP iktidarı şu anda AB hedefine odaklanmış gözüküyor. Bunu da çok önemsiyorum. Türkiye’de yukarıdan empoze edilen Batılılaşma, tayyör, mini etekli kostüm modernitesi’ hep olmuştu. Garpzedeler’ çıkmıştı. Batı değerleriyle zehirlenme, kendinden geçme hali yaşanmıştı. Şimdi belki de daha samimi bir kimlikle AB’nin bekleme odasında bulunuyor Türkiye. Bu şekilde takvim verilmesi çok önemli. Bu medeniyetler çatışması düşüncesinin aksini ispat etmek oluyor. 
     
Arınç’ın annesinin başı açıkmış... Başı açık annenin evladının, eşinin başını evlendikten sonra kapatması çağdaş değerlerden geriye gidiş anlamına mı geliyor 
     Cumhuriyet tarihi geçmişle ilgili bir unutkanlık üzerine kuruldu. Geçmişle daha bir süreklilik kurma, geleneği icat etme niyeti var AKP iktidarında. Çevreye, yani toplumun alt tabakalarından gelen halka daha duyarlı. Merkezse, çevreye şüpheyle baktı. 
     
AKP, Blair’in 3. yolu’ gibiÇevre dediğimiz hareketler 1970’lerde solda değil miydi 
     Şimdi artık sağa eklemlendi. Soldan bekleneni sağ yapıyor. AKP ile ilgili muhafazak r kavramı kullanıyor. Herkesin kabul ettiği bir şey var ki bu parti sağda. Ben bunu biraz sorgulamak istiyorum. Neden sağda Bu partiye oy verenlerin sosyal tabanına bakarsak, sağ parti olduğu kesin. Eski Refah Fazilet’ten ve MHP’den oy alıyor. Bireye değil, cemaatlere daha yakın duruyor. Bu da İslami duyarlılık demek. Bunun dışında muhafazak r ideolojinin temel taşlarına bakarsak, seçkincidir. Sürekli kurucu seçkinler’in ne kadar doğru olduğunu söyler ve bunun tartışılmasını istemez. CHP bu açıdan daha muhafazak r. 
     AKP ne yeni sağa, ne merkez sağa benziyor. AKP, Tony Blair’de simgeleşen üçüncü yol’a benziyor. Üçüncü yolun, cemaatlerle daha barışık olan versiyonu diyelim. Tek farkı sosyal tabanı. Neden solda değil İslamla ilişkili bir sol hayal edemiyoruz da ondan. İşte sol, İslamla ilişki hayal edemediği için yok Türkiye’de. Bu duyarlılığı gösteremedi, hep yontucu oldu, yukardan baktı sol. 
     
Anlamak mı istemedi, iletişim mi kuramadı toplumla .. 
     CHP’nin bir kemikleşmesi oldu. Alman sosyal demokratları da bunu geçirmiş zamanında. 
     
Deniz Baykal da epey mesaj verdi, Anadolu solu’ dedi, türbanlıdan oy istedi. 
     Yaptı ama AKP daha inandırıcı oldu. 
     
3 Kasım seçimleri, ANAP ve Doğru Yol’da çöküntü yarattı. Liderler değişiyor. Bundan sonra yerel seçimler var. AKP merkez sağa iyice oturur mu 
     DYP silkelenip üstünü başını düzeltip ayağa kalkmaya çalışacak. ANAP’tan daha şüpheliyim. AKP, ANAP’ın yaptığı her şeyi yaptı ve ANAP’ın yerine geçti. Özal’ın misyonunu daha ileri taşıdı. Onun için ANAP’ın işi daha zor. İleride Genç Parti ile MHP arasında savaş yaşanacak. Türkiye’de milliyetçilikle İslam arasında sıkışmış bir hal vardı. Şimdi oradan çark edildi. İslami duyarlılığı olan bir parti, AKP iktidara geldi. AKP iktidarı işsizlikle mücadele gibi, çevrenin iktisadi taleplerinin çözümünde başarılı olmazsa Genç Parti’ye yönelim olabilir. 
     
Türkiye’de gerçek bir sol hiç olmadı...AB hedefi tutturulamazsa ne olacak 
     Kopenhag’da müzakere süreci için kesin bir tarih konulmaz ve gelecek için bir randevu verilmezse o zaman ne olur diye düşünüyorum. AKP direnir mi, yoksa geriye dönüş olur mu Geriye dönüş destek de görür. Çok girmek istediğiniz AB’ye düşman da olabilirsiniz. Artık yeter noktasına geliniyor. AKP ne yapacak merak konusu. Tayyip Erdoğan diyordu ya biz marka olacağız. Marka olmak istiyoruz, gerek Türkiye’de gerek dünyada. İslami duyarlılıklara açık Batılı olmak niyetinde olan, Batıcılık ve modernliğin birlikte gidebileceği bir projeye soyundular. Kabul edelim ki, 3 Kasım’dan bu yana Türkiye siyasetine müthiş bir dinamizm getirdiler. Bu dinamizm duvara mı çarpacak diye bekleniyor. Daha doğrusu AB duvarına çarparsa tepkisi ne olacak AKP’nin merak ediyoruz. 
     
Duvar... 
     Kesin bir tarihle çıkmamak Kopenhag’dan. Avrupa’da da siyasetin tanımı değişiyor, sağ ve solun pek bir anlamı kalmadı. Siyaset onun üzerinden yapılmıyor. Umberto Eco’nun yeni ortaçağcılık’ diye bir ifadesi var. Modernitenin özel alana ittiği kimlikler üzerinden yapılıyor. Kadınlar daha öne çıkıyor. 
     
Türkiye gibi büyük gelir uçurumları, eşitsizlik, yoksulluk olan ülkelerde istediğiniz kadar sağ sol bitti’ deyin, ideoloji ölmeyecektir çünkü bu düzenden memnun olmayan halk var... AKP tercihinde de sosyolojik olgular rol oynamadı mı Solun boşalttığı alanlara girdi AK Parti. 
     Türkiye’de gerçek bir sol hiç olmadı. 
     
Olanı da boğdular. 
     Avrupa’da da sol değişti. Pazar ekonomisini benimsediler. AKP’de ben sosyalist yüzlü pazar ekonomisini’ görüyorum. 
     
Batılı liderlerin Tayyip Erdoğan’a ilgisini neye bağlıyorsunuz 
     AB hedefine yönelmesi, Kıbrıs’ta çözüm araması, siyasetin önünü açması Batı’yı etkiliyor. 
     
Seçimden önce AKP - CHP tercihinde Derviş’li CHP’ye avantaj tanıyanlar vardı. Derviş niye başaramadı 
     Derviş şişenin içindeki mektup gibi kaldı. Suya değmedi. Mesajları yerini bulmadı. 
     



 SİYASET 











</TEXT>
</DOC>
