<DOC>
<DOCNO> 145649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yazar/asik.html </URL>
<DATE> 2003/03/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tezkere geçmez 
</HEADLINE>
<TEXT>

     - Bana göre bu paranın 4. tezkereyle bir ilgisi yok. O, Amerikalıların savaştan zarar gören müttefiklerine yardım için daha önceden hazırladıkları paketten Türkiye’ye düşen paracık Ama eğer bu paracık 4. tezkereye hazırlık içinse, onun da şartları var birinci ve en önemli şart, topraklarımızda Amerikan askeri bir gün bile konuşlanmayacak. Sadece transit geçişine izin verebiliriz. İki, Kürt devleti için garanti isteriz... Üç, Amerika 210 milyar dolarlık iç ve dış borcumuzu yeniden yapılandıracak ve Güneydoğu Anadolu’nun kalkınması için 10 - 12 milyar dolar proje kredisi verecek. 
     - Amerika bu şartları kabul etmezse... 
     - Paşa gönlü bilir... 
     
     Bize sorulursa... Irak’ta halka yönelik saldırı karşısında dünya kamuoyunun öfkesi ve tepkisi yükselirken Türkiye kesinlikle yeni bir tezkereye izin vermemeli... Genel Kurmay Başkanı Orgeneral Hilmi Özkök ne diyor 
     "Bu bizim savaşımız değil..." 
     
     Kıbrıs’ta işgalci olduğumuzu söyleyenler, umarız işgalin ne olduğunu anlamışlardır. 
A. Salepçi 

     Saddam’ın sığınağı yerin 100 metre altındaymış. Saddam’ı ele geçirmek de petrolü ele geçirmek gibi, hayli çetin sondajlar gerektiriyor. 
Haldun Ertem 

Zenci asker      Irak’ta esir düşen ya da hayatını kaybeden askerlerin aileleri hep aynı şeyi söylüyor 
     - Oğlumun paraya ihtiyacı vardı... İşsiz olduğu için orduya katıldı vs... 
     Fotoğraflarına bakıyorsunuz.. Çoğu zenci... Güney Amerikalı.. Kara kafalı... Irak’ta dövüşenler filmlerde gördüğümüz gürbüz ve yakışıklı Amerikalıya benzemiyor. Neden Çünkü varlıklı aile çocuğu askere gitmiyor. Fakir gençler, 4 ile 20 bin dolar arasındaki askerlik bedelini alabilmek için katılıyor orduya... Üstelik pek çoğu savaşa gönderileceğini de düşünmemiş askere giderken... Amerika’daki işsizlik gençleri Irak’ta vuruyor. 
     
     72 yaşındaki Irak köylüsü, "AH64 Apache" helikopterine bedeldir. 
Gülhan KÖKÇE 

Madalyonun tersi      Madalyonun bir yüzünü önceki gün arkadaşımız Abbas Güçlü yazdı Başbakanlık’tan burs alan öğrencilerin paraları ödenmiyor... Bankaya giden gençler aylardır, "Başbakanlık paranızı yatırmadığı için size ödeme yapamayacağız", yanıtıyla karşılaşıyorlar... 
     Aynı Başbakanlığın ikinci yüzünü dünkü Hürriyet’ten aldığımız satırlarla bilginize sunalım 
     "Başbakanlık binasında çalışanların sayısı 1500’ü aşıyor. ABD’nin yönetim merkezi olan Beyaz Saray’da ise sadece 750 kişi çalışıyor. Almanya Başbakanlık kadrosunda 400, İngiltere’de ise 170 kişinin bulunduğu belirtildi. 
     Abdullah Gül Başbakan olduğunda kadro şişkinliğinden şik yet etmiş, sadece özel kalem kadrosunda 80 kişi bulunduğunu söylemişti. Gül bu kadrodan 16 kişiyi uzaklaştırmış, yerine yeni 16 kişi almış." 
     Başbakanlık Konutu’ nunyenilenmesi için trilyonlar harcanacağı da gazetelerde yazıldı. Öğrenciden kes, fiyakaya harca... Eski adil düzenci bunlar... 
     
Koalisyon...      Profesör Cem Say basit bir soru soruyor... 
     Biz bu koalisyonun içinde miyiz, dışında mı 
     1.Koalisyonun dışındaysak üstümüzden geçip Irak’a saldırmalarına neden izin veriyoruz 
     2.Koalisyonun içindeysek, bizim askerlerin Irak’a girmesini koalisyonun öteki ülkeleri neden istemiyor Bu koalisyon Irak’a giriş koalisyonu değil mi 
     Sorunun yanıtını bilen var mı 
     
Esnaf sevgisi      Televizyon kanalında bir haber 
     "Amerikan askerlerinin Nusaybin’den çekilmesi 
     esnafı üzdü" 
     İnsan ister istemez merak ediyor... 
     Acaba Kurtuluş Savaşı’nda İstanbul basını 
     - Yunan ordusunun Anadolu’dan çekilmesi esnafı üzdü, diye haber yapmış mıdır 
     
     







</TEXT>
</DOC>
