<DOC>
<DOCNO> 135804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur33.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı Hamtdi Alkan'a "vergi" davası... 
</HEADLINE>
<TEXT>

     Sanatçı Hamdi Alkan'ın da aralarında bulunduğu 3 kişi hakkında ''Vergi Usul Kanunu'na muhalefet'' gerekçesiyle dava açıldı. 
     İstanbul Cumhuriyet Başsavcılığı'nca hazırlanan iddianamede, Hamdi Alkan, Süleyman Nebioğlu ve Zehra Nebioğlu'nun, Protel Program TV Yapım ve Filmcilik Limited Şirketi'nin yetkilileri oldukları belirtildi. 
     Program yapımı ve filmcilik faaliyetlerinde bulunan firmanın 1997 yılındaki kayıtları incelendiğinde, çeşitli firma ve kişilerden alınmış sahte faturaların kullanıldığının belirlendiği anlatılan iddianamede, bu şekilde şirketin yetkililerinin ''Vergi Usul Kanunu'na muhalefet etmek'' suçunu işledikleri ifade edildi. 
     İddianamede, Hamdi Alkan, Süleyman Nebioğlu ve Zehra Nebioğlu'nun, 213 sayılı Vergi Usul Kanunu'nun ilgili maddesince 6 ay ile 3 yıl arasında ağır hapis cezasına çarptırılması istendi. 
     





</TEXT>
</DOC>
