<DOC>
<DOCNO> 147546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo01.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Denizlispor, 24. randevuda... 
</HEADLINE>
<TEXT>

     Beşiktaş ile Denizlispor, yarın yapacakları maçla, Birinci Futbol Ligi'nde 24. kez karşı karşıya gelecek. 
     2 ekip arasında 23 Ağustos 1983'te Ali Sami Yen Stadı'nda yapılan ve 3-1 Beşiktaş'ın üstünlüğüyle tamamlanan karşılaşmayla başlayan rekabette, bugüne dek 23 lig maçı yapıldı. 
     Bu maçların 13'ünde siyah-beyazlılar sahadan galip ayrılırken, Denizlispor ise 3 galibiyet alabildi, 7 maç ise berabere sonuçlandı. 
     Geride kalan maçlarda Beşiktaş'ın toplam 38 golüne karşılık, ''Horozlar'' 22 gol kaydetti. 
     Sezonun ilk yarısında Denizli'de yapılan maçı Beşiktaş 2-1 kazanırken, Türkiye Kupası 3. kademesinde yine Denizli'de yapılan maçı da siyah-beyazlılar aynı skorla kazanarak, tur atlamıştı. 
     
     İSTANBUL'DAKİ MAÇLAR 
     Beşiktaş, genel toplamdaki üstünlüğünü, İstanbul'daki maçlarda da sürdürdü. 
     Siyah-beyazlılar, İstanbul'daki 11 maçın 6'sını kazanırken, 1 kez yenildi, 4 kez de berabere kaldı. 
     İstanbul'da siyah-beyazlıların 17 golüne, yeşil-siyahlılar 11 golle karşılık verdi. 
     Geçen sezon İstanbul'da yapılan lig maçı 2-2 berabere sonuçlanmıştı. 
     





</TEXT>
</DOC>
