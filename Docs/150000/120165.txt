<DOC>
<DOCNO> 120165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun23.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkan Ülkeleri tarih kitabı yazıyor 
</HEADLINE>
<TEXT>

     Balkan ülkelerinin tarihiyle ilgili olarak hazırlanacak ders kitabı, tüm ilgili ülkelerin görüşlerini içerecek. 
     Sırp basınında yer alan haberlere göre, Balkan ülkeleri tarih kitabını yazmakla görevlendirilen ''uluslararası tarihçiler ekibinin'' başkanı Christina Coluri, geçen hafta çalışmalarına başladıklarını açıkladı. 
     Colouri, bölge ülkelerinin geçmişiyle ilgili ''çok perspektifli bir yaklaşım'' sunmayı amaçladıkları kaydetti. Hükümetlerden destek beklediklerini ifade eden Colouri, ''Bir ya da bir buçuk yıl içinde tamamlamayı düşündüğümüz bu kitap resmi olmayacak, bir seçenek olarak okullara sunulacakır. Bazı konular kabul görmeyebilir, ancak biz tarihçi olarak gerçekçi olmaya çalışacağız'' dedi. 
     Tarihçiler önce, Osmanlı İmparatorluğu, Balkan savaşları, İkinci Dünya Savaşı ve devletlerin oluşumu olmak üzere, bölgenin kaderini belirleyen dört döneme ait bilgileri bir araya getirecekler. 
     Haberlerde, hazırlanacak tarih kitabının Arnavutluk, Bosna-Hersek, Bulgaristan, Kıbrıs, Makedonya, Romanya, Slovenya, Türkiye ve Yugoslavya'nın tarihini içereceği belirtildi. 
     Ortaöğretimde kullanılması öngörülen tarih kitabı, 10 dile çevrilecek. 
     





</TEXT>
</DOC>
