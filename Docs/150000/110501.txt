<DOC>
<DOCNO> 110501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/spor/spo06.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
IKI TURK DILLERDE 
</HEADLINE>
<TEXT>

Milli Takım’ın kozları Nihat ile Yıldıray Baştürk, Avrupa’ya damgalarını vurdular. İspanya’da Nihat R.Sociedad’ı, Almanya’da ise Yıldıray B.Leverkusen’i sırtladı 
     Basından övgü 
     MİLLİ Takım’ın iki yıldız ismi Nihat ile Yıldıray, İspanyol ve Alman liglerinde fırtına gibi esiyorlar. Real Sociedad’ın deplasmanda Osasuna’yı 3 - 2 yendiği maçta ilk gole imza atan Nihat’ı İspanyol basını göklere çıkardı. Diario Vasco, "Nihat her geçen gün formunun zirvesine tırmanıyor" diye yazarken, El Mundo Deportivo "Bir hafta Kovaceviç bir hafta Nihat atıyor" yorumunu yaptı. 
     "Benim yılım" 
     MARCA gazetesi "Perdeyi açan, yıldız Nihat oldu. Geçen hafta sakat oynamasına rağmen takım için herşeyini sahaya sürüyor. Üç haftadır nefesi tükenmeden mücadele etti" ifadelerine yer verdi. Nihat ise verdiği demeçte, "Bu yıl benim yılım olacak."İspanya’ya ısındıkça daha çok gol atacağım. Türk futbolunu başarıyla temsil ettiğime inanıyorum" dedi. Nihat maçta biri direkten dönen altı şut attı. 
     Başrol oynadı 
     ALMANYA’DAKİ haftanın maçında Bayern Münih’i, 54 dakika 10 kişi oynamasına rağmen, 2 - 1 mağlup eden Bayer Leverkusen’deki temsilcimiz Yıldıray Baştürk de yine başrole soyundu. Bayern Münih’e karşı mükemmel bir futbol ortaya koyan ve takımının attığı ikinci golün pasını da veren Yıldıray otoritelerden tam not aldı. Ayrıca Ay - Yıldızlı futbolcumuz, yazılı basının bütün karmalarında da yer aldı. 
     Karmaya girdi 
     ALMAN haftalık spor dergisi Kicker tarafından haftanın karmasına alınan Yıldıray, başta Bild ve Die Welt olmak üzere birçok yayın organı ve bölgesel gazeteler tarafından da karmaya seçildi. Gazeteler, Şampiyonlar Ligi’nde çok kötü bir grafik çizen ve M.United ile Olymipakos’a farklı yenilen Leverkusen’i yine Yıldıray’ın ayağa kaldıracağını da yazdılar. 
     
     



 SPOR 



























</TEXT>
</DOC>
