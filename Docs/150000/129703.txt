<DOC>
<DOCNO> 129703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yasam/yas12.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürültü yapmadan iki kere düşünün 
</HEADLINE>
<TEXT>

Gürültüsüyle komşusunu rahatsız edene 567 milyon lira ceza kesilecek. Eğlence mek nlarına yüksek gürültü için verilen ceza da 1 milyar 703 milyon lira oldu 
     ANKARA Milliyet 

     Tekrarına 2 misli ceza 
     ÇEVRE Bakanlığı, çevre kirliliğine yol açanlara verilen para cezalarını yüzde 59 oranında artırdı. Yayımlanan genelgeye göre, 1 Ocak 2003’ten itibaren yüksek gürültü nedeniyle çevresine rahatsızlık veren kişilere 567 milyon, kuruluşlara da 1 milyar 703 milyon lira ceza kesilecek. Çevre kirletme fiillerini tekrarlayanlara, söz konusu para cezaları iki katıyla uygulanacak. 
     
     Ruh sağlığını bozarsa 
     BAŞKA kişilerde ruh ve beden sağlığında bozulmaya neden olacak şekilde gürültü kirliliği yapan defter tutması gereken işletmeler ise 2 milyar 839 milyon lira ceza ödeyecek. Çevre kirliliğine karşı gerekli önlemleri almayan kişiler 5 milyar 678 milyon, işletmeler 17 milyar 35 milyon ve defter tutması gereken kuruluşlar ise 28 milyar 393 milyon lira ceza ödeyecek. 
     
En yüksek ceza tankerlere      BÜTÜN sahillerde, karasuları, Marmara Denizi, İstanbul ve Çanakkale boğazlarında, liman ve körfezlerde, göller ile akarsuları kirleten balast tahliyesi yapan tankerlerden 1000 grostona kadar olanlar 56 milyar 786 milyon, 1000 ile 5000 groston arasındakiler 113 milyar 572 milyon, 5000 groston üstündekiler 567 milyar 861 milyon lira para cezası verecek. 
     



 YAŞAM 

























</TEXT>
</DOC>
