<DOC>
<DOCNO> 134038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yazar/cetiner.html </URL>
<DATE> 2003/01/30/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Psikopat, şizofrene terfi etti 
</HEADLINE>
<TEXT>

     Recep Tayyip Erdoğan ile eşi Emine Hanım, Abdullah Gül ile eşi Hayrünnisa Hanım ve dostlar, partidaşlar İsviçre’ye Davos’a gidecekler... orada renkli, içkili davetler verecekler, olacak hayal değil 
     Hayır, hayır... asla kınamak için söylemiyorum. Recep T. Erdoğan ve Gül aileleri gayet güzel yapıyorlar, normali bu ama ben kendilerine oy vermiş olan fanatiklere de örnek olacaklarını düşünüyorum 
     Zaten karşı olduğumu söylesem, eleştirmeye kalksam ki, mümkün değil, Recep Tayyip Bey’in vereceği cevap olayın ertesi günü ağzından şöyle çıkıverdi... 
     - Bizim bu gibi davranışlarımıza, hazımsızlık duyanlar, yetişemediği üzüme koruk diyen şizofren tiplerdir, dedi çıktı işin içinden 
     Ne gerek vardı Başbakanlık koltuğuna oturacak bir liderin böyle laflar etmesine 
     
Peker psikopat demişti      Erdoğan'ın parti grubunda sarf ettiği bu şizofren lafı bana 1946 yılının sonlarında Büyük Millet Meclisi’nde bütçe yasasını eleştiren Adnan Menderes ve Demokratlara psikopat ruhlu denilişini hatırlattı. 
     CHP sıraları alkıştan inlerken muhalefet yani Demokrat Partili milletvekilleri Meclis’i terk etmişlerdi. Psikopat "ruh bozukluğu" sözünden çıkan tartışma büyük bir siyasi kriz yaratmış. Muhalefet uzun süre Meclis’e girmemişti. 
     Psikopat ne demekti O güne kadar siyasi literatürde, bu sözcüğü duymamış olanların bazıları alkışlamış, bazıları kızmış köpürmüşlerdi ama kimse tam anlamıyla değerlendirememişti ilk anda 
     Bereket ki, Cumhurbaşkanı İsmet İnönü hem Başbakan Recep Peker’i hem de Celal Bayar ile Fuat Köprülü’yü çağırmış, barıştırmış, siyasi ortam durulmuştu. 
     Tesadüf bu ya, başbakanlık yolunda yürüyen bir başka Recep Tayyip Erdoğan da üç aşağı beş yukarı aynı anlama gelen kelimeyi ağzından çıkartıverdi. Hem kendi siyasi istikbali açısından hem de şu kritik günler ortamın krize dönüşmemesi için Recep Bey’in kelimeleri özenle seçmesini rica ediyorum 
     
Tokalaşmazlardı      Geçmiş günlere dönelim. Kuzum Allah aşkına, evveliyatını bildiğimiz AKP kurucularının, liderlerinin bugünleri aklınıza gelir miydi hiç Evet, bir zamanlar camilerde hoparlörle hutbe veya ezan bile şiddetle kınanırdı Sonra, televizyon şeytanın kutusuydu, reddedilirdi, kötülüklerin kaynağıydı o sihirli kutu Daha çok var ama şimdi bunlardan yaygın biçimde yararlanıyorlar. İyi de yapıyorlar 
     Taç giyen baş akıllanır diye çok yazıldı. Bugün iktidarda olanlardan pek çoğu iki üç yıl önce eşlerinin eline başka erkeğin elinin değmesine, tokalaşmaya bile izin vermezlerdi Yüzünü bile göstermezlerdi Rakılı, şaraplı yerde durmak mı, bakın şimdi uygarca rakılı, şaraplı davetler veriyorlar. İyi de yapıyorlar 
     Giyimleri şıkşıkırdam ama alınlarını bile örten türbanları varmış. O da geçer, önce bir rötuş sonra belki de daha güzel bir model çıkar ortaya. Yunan Bakan’ın elini sıkmışlar, fevkalade güzel ve normal bir davranışta bulunmuşlar. İsviçre’nin uygar dağlarında bu genç eşler romantik duruşlar, bakışlarla fotoğrafçılara pozlar vermişler el ele göz göze İyi yapmışlar, ha gayret biraz daha biraz daha 
     







Kıbrıs ve milliyetçilik 


Bush, Saddam ve Ziya Paşa 


Amerikan halkı 


İran’dan önemli mesajlar 


Arap Yugoslavyası, Arap Almanyası, hangisi 


Psikopat, şizofrene terfi etti 


Taç ve diken 


Solda ittifak için yeni teklif 


Okula ayrılan para gayrimenkul fiyatlarını artırır mı 


Ne komünist olduk ne de kapitalist 


Savaş mesajı... 


Türkçe Mürkçe şik yetçi Türkçe... 


Kıbrıs forumu 


11 Eylül, Amerikalıları yardımsever yapmış 


Halka hizmet, bu bütçeden çıkacak 


Doğalgaz fiyatı kimseyi memnun etmedi 


</TEXT>
</DOC>
