<DOC>
<DOCNO> 128286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/soneko11.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi borç planını borsaya bildirdi... 
</HEADLINE>
<TEXT>

     Çukurova Grubu, Yapı ve Kredi Bankası'yla imzaladığı finansal yeniden yapılandırma anlaşması çerçevesinde borçlarını 9 yılda tasfiye edeceğini bildirdi. 
     Yapı ve Kredi tarafından Borsa'ya gönderilen açıklamada, bankanın 31 Aralık 2002 tarihindeki Yönetim Kurulu toplantısında Çukurova Grubu ile imzaladığı anlaşma gereğince, grubun kredilerine ilk 3 yıl, yıl sonlarında ödenmek üzere libor artı 3.5 oranında faiz koşulu getirildiği, ilk 3 yılı takiben altı ayda bir anapara taksitleri, yıl sonlarında da aynı oranda faiz ödemesi yapılacağı anımsatıldı. 
     Açıklamada, sözkonusu Finansal Yeniden Yapılandırma Anlaşmasına dahil olan kredilerin ana para ödemelerinin ilk 3 yılı takiben altıncı aydan itibaren başlayacağı ve 9 yılda tasfiye edileceği bildirildi. 
     Açıklamaya göre, ödemeler 31 Aralık 2011 tarihinde tamamlanacak. 
     





</TEXT>
</DOC>
