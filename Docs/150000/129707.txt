<DOC>
<DOCNO> 129707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/akyol.html </URL>
<DATE> 2003/01/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine hukuk 
</HEADLINE>
<TEXT>

     Bu tartışmalara sebebiyet veren en ünlü isimlerden biri Sayın Vural Savaş’tı. Hukuku bir silah gibi kullanma girişimleriyle... 
     Sonra, Cumhurbaşkanı Sayın Sezer, Yargıtay Başsavcılığı’na Sayın Sabih Kanadoğlu’nu atadı. Ne yalan söyleyeyim, Vural Savaş’ı atamamış olmasına sevinmiştim. Çünkü Savaş bir "savaş" adamıydı öncelikle "hukuk" ise elindeki silah 
     Tanıdıklarıma sormuştum Kanadoğlu’nun hiç de selefi gibi medyatik ve kitlesel kampanyacı olmadığını, ağır başlı bir hukukçu olduğunu söylemişlerdi. Sayın Kanadoğlu bu niteliklere gerçekten sahiptir. 
     
     SAYIN Kanadoğlu’nun hukuku nasıl uygulayacağı konusunda ise yanıldım. 
     Sayın Sezer’in Anayasa Mahkemesi Başkanı iken yaptığı konuşmalara bakarak, onun atadığı Sayın Kanadoğlu’nun da "hukukun tarafsızlığı, kişilere ve şartlara göre değil, evrensel yorum ilkelerine göre uygulanması, AİHM kararlarının gözetilmesi" gibi konularda titiz davranacağını umuyordum. 
     Ama, hukuk anlayışında Sayın Kanadoğlu’nun farkı, Sayın Vural Savaş’ın "militan" kavramını "mücadeleci"ye tercüme etmesinden ibaret oldu. 
     Kanadoğlu’nun öteki hukuk kurumlarıyla tartışmaları da bu yüzden oluyor. 
     Sayın Kanadoğlu "Anıtkabir’de yemin ettim" diyerek, laik ulus devletimiz için kutsal’, ama hukuk için bir veri oluşturmayan yaklaşımlar sergiledi. 
     "Hukukun siyasallaşması" tartışmaları yeniden alevlendi... 
     Değerli akademisyen ve hakim hukukçu Sami Selçuk’un "Yargının Hukukla Sınavı" adıyla yayımladığı eleştiriler, Sayın Kanadoğlu’nun yetkilerini kullanırken ne kadar "eleştirilebilir" yorumlarla hareket ettiğini gösteriyor Tayyip Erdoğan’ın yasaklarının sürmesi için... 
     
     SAYIN Kanadoğlu daha AKP kurulur kurulmaz, "kurucular arasında türbanlılar var diye" kapatma davası açmış, mahkeme reddetmişti. 
     Seçmen pusulalarından Erdoğan’ın adının çıkarılması için müracaat etmiş, bunu da YSK reddetmişti. 
     Erdoğan için tedbir istemişti, Anayasa Mahkemesi tedbir koymadı... 
     Kanun koyucu parti kapatmayı zorlaştırdığı halde, Başsavcı’nın yine AKP’nin kapatılması için dava açabileceği haberleri basında yer alıyor. 
     Şimdi de Tayyip Erdoğan’ın Siirt’ten aday olamayacağı iddiasını "kamuoyuna" sundu, tartışma başlattı. 
     Sayın Kanadoğlu bunun için YSK’ya resmen başvurabilirdi. Hayır, "işlem" yaparak değil, "kamuya mal ederek" tavır almayı seçti. 
     YSK Başkanı Sayın Tufan Algan, adaylık hukukunun hiç de Kanadoğlu’nun iddia ettiği gibi olmadığını açıkladı, Başsavcı’nın resmi işlem yapmak yerine kamuoyunda tartışma başlatmasını eleştirdi 
     "Her kurum başkanı çıkıp da düşüncelerini kamuya ifade ederse, devleti yıpratır, kafaları bulandırır..." 
     Gerçekten, uzunca bir süredir hukukun tarafsızlığı konusunda kafalarımız karışmış değil mi 
     Kime yarıyor bu . 
     "Hukukun siyasi tarafsızlığı" yüzyılların tecrübelerinden süzülmüş felsefe değer değil de, bir fantezi mi 
     Şu son anlamsız Danıştay-YSK tartışması yargıyı yapratan ayrı bir olay... 
     
     







Yine hukuk 


Karşıyaka’daki son atlı tramvaylar 


Neşter keser mi 


Kıbrıs ve değişiklik 


Gül’ün söylemi ile eylemi 


Musul Kerkük geceleri 


Poker yüzü 


TRT’den nasıl istifa ettim 


Türk siyasetinin ekonomiye kazandırabileceği Nobel 


Savaşta Türkiye’nin artıları, eksileri 


Nasıl bir politika 


İki yılda bir vergi affı 


Devletin has evlatları 


Hükümet üstü liderlik 


Tayyip Bey muhalefet lideri gibi 


Özel finans kurumları 


Hadi bunu da kurtarın 


</TEXT>
</DOC>
