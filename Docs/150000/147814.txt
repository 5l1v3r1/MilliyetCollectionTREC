<DOC>
<DOCNO> 147814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/siyaset/asiy.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’den Denktaş’a artık değiş’ mesajı 
</HEADLINE>
<TEXT>

Annan Planı üzerinde çalışmaya devam edeceklerini belirten Gül, Denktaş’a "Dünya değişiyor. Ayak uydurmak gerekir" dedi... 
     ELÇİN ERGÜN Lefkoşa 

     Dışişleri Bakanı Abdullah Gül, ilk yurtdışı gezisini yaptığı KKTC’de Lahey’de reddedilen Annan Planı üzerinde çalışmaya devam edeceklerini söyledi. Basın önünde "KKTC Cumhurbaşkanı Rauf Denktaş’ı suçlamak det haline geldi. Ona yapılan suçlamalar haksızdır, vazgeçilmelidir" diyen Gül, içerideki görüşmede Denktaş’a sürpriz çıkış yaparak, "Dünya değişiyor. Bu değişimi ıskalamayın" dedi. Gül ile Denktaş arasında şu diyalog yaşandı 
     Denktaş Annan Planı tekrar canlandırılmak isteniyor. Yeni öneriler getiriyorum, ancak Rumlar sıcak değil. Türkiye bize destek versin. 
     Gül Yanınızdayız, ama dünya da değişiyor. Gerçekler değişiyor. Bunlara ayak uydurmak gerekir. Değişimi ıskalamamak lazım. Gül, Ankara’nın taleplerini de şu sözlerle iletti 
     ÇÖZÜM İSTİYORUZ Türkiye ve KKTC kalıcı barış için her yolu deneyecek. Yeter ki, sonuca ulaşalım. 
     ANNAN PLANI Plan üzerinde çalışmaya devam edilecektir. Kapılar tamamen kapanmamıştır. Denktaş’ın önerileri dikkate alınmalıdır. Bu paket ambargonun kalmasına ve iş yapmayı sağlayıcı adımlara imk n tanıyor. 
     AB’YE ÇAĞRI Rum tarafının AB’yle tam üyelik sözleşmesini imzalayacağı 16 Nisan, çözüm için son tarih değildir. AB, Kıbrıs’ta barış çabalarını öldürmemelidir. 
     "17 Nisan’da dünya değişmeyecek. Adada 2 devlet devam eder" diyen Denktaş, KKTC ekonomisinin canlan-dırılması için Türkiye’den destek istedi. 
     
Annan KKTC liderine yüklendi      BM Genel Sekreteri Kofi Annan, hazırladığı 40 sayfalık Kıbrıs raporunu, dün Denktaş ve Rum Yönetimi lideri Tasos Papodopulos’a gönderdi. Raporunda Kıbrıs planının başarıya ulaşmamasındaki sorumluluğun Denktaş ve Türkiye’ye ait olduğunu iddia eden Annan, Rum tarafını ise, "görüşmelere kat-kısından" dolayı övdü. Rapor yarın BM’de ele alınacak. 
     


SİYASET 

















</TEXT>
</DOC>
