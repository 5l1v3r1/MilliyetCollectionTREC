<DOC>
<DOCNO> 125094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/siyaset/siy02.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Söylemez Sadece 12 oy almışım’ 
</HEADLINE>
<TEXT>
Siyaseti 3 yıl dondurdu 
     ELİF DEMİRCİ İzmir DHA 

     DYP Genel Başkan adayı, eski İzmir Milletvekili Ufuk Söylemez, büyük kongrede aldığı 14 oyun şokundan kurtulamadı. Çok üzgün olduğunu belirten Söylemez, aktif siyaseti üç yıl süreyle dondurduğunu bildirdi. 
     Söylemez, kendisine destek verdiğini söyleyen insanların Mehmet Ağar’ın genel başkanlığındaki Genel İdare Kurulu’na ve Merkez Karar Kurulu’na girdiğini söyledi. Söylemez, şöyle devam etti 
     "Siyaset demek buymuş. 14 oydan biri benim, biri de seçime birlikte hazırlandığım Soner Göksel’in. Ben 12 oy almışım. Kırgın değilim, kendimi sınamış oldum ama aktif siyaseti üç yıllığına dondurdum. Özel sektörden teklifler var. 60 gündür çocuklarımı göremiyorum, biraz dinlendikten sonra bu teklifleri değerlendireceğim. Bir sonraki kongreye kadar bekleyeceğim." 
     Kongrede İlhan Kesici’ye destek veren DYP İzmir İl Başkanı İrfan Keskin’in de istifaya hazırlandığı, yerine İl Başkan Yardımcısı Naşit Birgüvi’nin oturacağı öne sürüldü. Keskin Kesici’yi desteklerken Birgüvi, Ağar’dan yana olduğunu ortaya koydu. 
     



 SİYASET 















</TEXT>
</DOC>
