<DOC>
<DOCNO> 141988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sondun15.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta 3 Amerikalı askeri grup... 
</HEADLINE>
<TEXT>

     Kuzey Irak'ta 10'ar kişilik 3 Amerikalı grubun Dohuk, Erbil ve Süleymaniye'ye geldiği bildirildi. 
     Dohuk'taki askeri kaynaklar, bu askerlerin, olası Irak savaşı kapsamında Kuzey Irak'ta cephe açmak amacıyla Amerikalı askerlerin gelişini hazırladıklarını belirterek, ''Dohuk'ta 12, Erbil'de 10 ve Süleymaniye'de 10 kişilik 3 grup Amerikalı asker bulunuyor'' dedi, ancak bu askerlerle ilgili ayrıntılı bilgi vermedi. 
     Aynı kaynaklar, Kürt gruplarla temas halinde olan, ancak Kuzey Iraklı yetkililerden bir talepte bulunmadığı belirtilen bu asker gruplarının, ABD'nin Şubat ortasında Kuzey Iraklı yetkililerden kullanımını talep ettiği 3 iniş pisti yakınlarında mevzilendiğini, bu pistlerin Erbil'deki Harir, Türk sınırı yakınlarındaki Bamarni ve Süleymaniye yakınlarındaki Bakrajo olduğunu belirtiyor. 
     Asfaltlanarak kullanılır hale getirilen pistlerin, TBMM'nin Türkiye topraklarında Amerikan askerlerinin konuşlandırılmasını öngören tezkereyi reddetmeyi sürdürmesi halinde, kuzey cephesinin açılmasında hizmet vereceği ifade ediliyor. 
     





</TEXT>
</DOC>
