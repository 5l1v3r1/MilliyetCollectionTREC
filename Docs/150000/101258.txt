<DOC>
<DOCNO> 101258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/spor/spo10.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Süreyya 
</HEADLINE>
<TEXT>

     AVRUPA Atletizm Şampiyonası’ndaki madalya umudumuz Süreyya Ayhan bugün 1500 metre finalinde koşacak. Seçmelerde 4.04.02 ile 32 sporcu arasında en iyi dereceyi elde ederek finale kalan Süreyya, TSİ 17.00’de başlayacak yarışta Rumen Szabo, Rus Tomashova, İspanyollar Fernandez, Fuentes ve Rodriguez, Portekizli Sacramento, B.Rus Turova, Polonyalı Chojecka, Macar Varga, Bulgar Yordanova ile Ukraynalı Lishchinska arasında madalyaya uzanıp, tarihi bir başarı kazanmak için mücadele verecek. 
     
Elvan’dan bu kadar      AVRUPA Atletizm Şampiyonası’nda 5 bin metrede final koşan atletimiz Elvan Abeylegesse kendisinden bekleneni yapamadı, 15.24.41’lik derecesiyle yedinci olabildi. Avrupa gençler rekortmeni atletimiz, Elvan, 3 bine kadar yarışı forse etti. Ancak daha sonra rakiplerinin ataklarına karşılık veremedi. Şampiyonluğu 15.14.76’lık derecesiyle İspanyol Marta Dominiguez kazandı. Bayanlar gülle atma finalinde Sevda Kalkan 14.63 metrelik derecesiyle 15 sporcu arasında son sırada yer alarak şampiyonadan elendi. 
     



 SPOR 



























</TEXT>
</DOC>
