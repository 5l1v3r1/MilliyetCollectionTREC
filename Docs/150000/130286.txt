<DOC>
<DOCNO> 130286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/siyaset/siy99.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Öcalan’ın avukatına randevu      Başbakan Yardımcısı Ertuğrul Yalçınbayır, terörist başı Abdullah Öcalan’ın avukatıyla görüşeceğini söyledi. 
     AKP Fatih İlçe Başkanlığı’nca düzenlenen "Türkiye’de İnsan Hakları" konulu panelde konuşan Yalçınbayır, İHD İstanbul Şube Başkanı Kiraz Biçici’nin dile getirdiği "Abdullah Öcalan’ın bir süredir avukatları ve yakınlarıyla görüşemediği" iddiasına değindi. Yalçınbayır, "Eğer bir kişinin hapishanedeki durumuyla ilgili tereddütler varsa, devletin görevi bu konuda onlara açıklıkla bilgi vermektir. Nitekim o kişinin avukatı, benimle görüşmek istemiştir. Randevu verilip görüşülecektir" dedi. Yalçınbayır, "Başörtüsü konusu ne zaman hükümet icraatı içinde yer alacak " sorusunu da "Konjonktüre bağlı insan haklarından kurtulmak durumundayız. Başörtüsü bizim gündemimizdedir. Şu andaki gündem itibariyle sınırlı olduğumuzun farkındayız" diye yanıtladı. n İSTANBUL Milliyet 
     
Apartman yöneticisi bile olmayacak      Özgürlük ve Dayanışma Partisi ÖDP , 3 Kasım seçimlerinde büyük bir hezimete uğramıştı. Seçimlerin hemen ardından genel başkanlığı bırakan Ufuk Uras, İstanbul Üniversitesi İktisat Fakültesi’nde öğretim görevlisi olarak çalışıyor. 
     Sivil hayata döndü 
     Görevini bıraktıktan sonra sakal uzatan Uras, "Sivil hayata döndüm, o yüzden sakal bıraktım. Belki sakalllı olursam sol cemaat beni biraz dinler" diye espri yaptı. 
     Sol partilerin yeniden yapılanma içine girmesi gerektiğini ifade eden Uras, şöyle konuştu "Seçimlerde sol büyük hezimete uğradı. En büyük başarısızlığı da ÖDP yaşadı. Şapkamızı önümüze alıp hepimizin düşünmesi gerekir. Dört dönem genel başkanlık yaptım. Genel başkanlığı bıraktım artık. Değil genel başkanlık, apartman yönetiliciliği bile yapmayacağım. Otobüsten inmeyeceğim ama direksiyona da geçmeyeceğim." "Gemisini batıran, sonra yine dümene geçen kaptanlar gibi yüzsüz olmayacağım" diyen Uras, siyasete ÖDP çatısında devam ettiğini söyledi. n DENİZ ALTUNTAŞ 
     
RTÜK uyardı Kurul, "Reha Muhtar’a İtiraf" programı için savunma istedi 
     ANKARA Milliyet 

     Radyo ve Televizyon Üst Kurulu RTÜK , Show, Star, Star Haber 24 ve ATV’nin uyarılmasına karar verdi. İzleme raporlarını karara bağlayan RTÜK, Star TV’den, "Telegol", "Gerçek Hayatlar", "Reha Muhtar’a İtiraf", "Hayatın İçinden" ve "Metin Uca ile Günaydın Türkiye" programlarında yasanın ihlal edildiği gerekçesiyle savunma istendi. 
     "Yayınların müstehcen olmaması ve "her türlü yayında gizli reklam yapılması yasaktır" şeklindeki yasa hükümlerine aykırı yayınları nedeniyle ATV de uyarı aldı. 
     
Canlı yayın öldürdüTelefonla canlı yayına katılan avukat, kalp krizi geçirip öldü 
     MURAT EĞİLMEZ İzmir DHA 

     İzmir Barosu avukatlarından Taki Uryan 37 , bir TV programına telefonla canlı olarak bağlanmasının ardından geçirdiği kalp krizi sonucu öldü. Uryan, "NTV 24 Saat" adlı haber programına bağlanarak "tek gözü görmeyenlerin veya az görenlerin ehliyet alabilmeleri" konusunda görüşlerini dile getirdi. Uryan, "Ben de sağ gözümü yitirdim. Rahatlıkla araç kullanabiliyorum. Ancak hasarlı bir kazaya karıştım ve ehliyetime el kondu. Bunun insan hakkı ihlali olduğunu düşünüyorum" dedi. Uryan bu sırada aniden kalp krizi geçirdi. 9 Eylül Üniversitesi Hastanesi’nde yaşamını yitirdi. 
     



 SİYASET 













</TEXT>
</DOC>
