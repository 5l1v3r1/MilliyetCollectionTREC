<DOC>
<DOCNO> 133775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun99.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Çakıcı’nın davası düştü      ESRA ALUS İstanbul 

     İşadamı Emin Cankurtaran’ın silahla yaralanmasına ilişkin davada hakkındaki suçlama zamanaşımı nedeniyle düşen Alaattin Çakıcı’yı, suç vasfının değişmesi kurtardı. Çakıcı, Fransa izin vermediği için bu davada yargılanamıyordu. Adam öldürmeye tam teşebbüs ve azmettirmek’ suçlaması, 7.5 yıllık zamanaşımı bulunan adam yaralamak ve azmettirme’ye dönüştürüldü. 
     
Cesetler karıştı      Diyarbakır’da düşen Konya’ uçağında ölenlerden Veysel Uyanık’ın ailesine Ahmet Taş’ın cesedinin verildiği belirlendi. Kazanın ardından kimliği teşhis edilemeyen cesetlerle ilgili İstanbul Adli Tıp Kurumu’ndan DNA testi sonuçları beklenirken, yanlış bir teşhis daha ortaya çıktı. Kazanın ardından Uyanık diye alınıp Batman’a götürülen cesedin Taş’a ait olduğu ortaya çıktı. Uyanık’ın cesedinin ise morgda olduğu sanılıyor. Halen Devlet Hastanesi Morgu’nda 2’si teşhisli 8 ceset bulunuyor. 
     
Düşen Onur’da ihmal suçlaması      HİLMİ DUYAR DHA 

     Kaçak olarak bindikleri Paris-Şanghay seferini yapan Air France uçağında donarak ölen ve iniş takımlarının açılmasıyla yere çakılan Balıkesirli iki gençten Onur Özüyaman’ın babası Nesip Özüyaman, olayda ihmali olan liman yetkilileri hakkında dava açacağını söyledi. Oğlunun cenazesinin perşembeye kadar geleceğini belirten Özüyaman, "ABD’deki 11 Eylül saldırılarından sonra her yerde güvenlik önlemleri alınırken, bu gençlerin gemiye, uçağa rahatlıkla girebilmesi çok şaşırtıcı. Birileri yardım etmiş olmalı" dedi. 
     
Köy imamına ezan dayağı      Diyarbakır’da köy imamı Mustafa Hocaoğlu, dün sabah ezanını geç okuduğu gerekçesiyle çıkan tartışmada dayak yedi. Cumhuriyet Köyü Camii’nde geçici imam olarak görev yapan Hocaoğlu’yla kendisini sabah ezanını geç okumakla suçlayan Ahmet A. arasında tartışma çıktı. Ahmet A. iddiaya göre öfkelendiği imam Mustafa Hocaoğlu’na dayak attı. İmam Hocaoğlu’nun şik yeti üzerine zanlı Ahmet A. gözaltına alındı. Emniyete getirilen Ahmet A.’nın sorgusu sürüyor. 
     
Karayollarında içki yasağı      Karayolları Trafik Kanunu’nda yapılan düzenlemeyle, konaklama yerleri ve belediye mücavir alanları hariç, otoyollarda ve devlet karayollarında açılacak tesislerde alkollü içki satışı yasaklanırken, kurulu tesislere, 15 Ocak’ta yürürlüğe giren yasaya uymaları için bir yıl süre tanındı. 
     Selçuk Üniversitesi Kazaları Önleme Araştırma ve Uygulama Merkezi Müdürü Prof. Dr. Ömer Halis Tombaklar, uygulamanın bir yıllık süreçte yerleşeceğini kaydetti. 
     
Öğrencilerden polise kaçırıldık’ suçlaması      Trakya Üniversitesi’nde bir grup öğrenci, kendilerini polis olarak tanıtan kişilerce kaçırılıp psikolojik baskı altında tutulduklarını öne sürerek, Edirne Emniyeti Terörle Mücadele Şubesi’nde görevli polis memurları hakkında savcılığa suç duyurusunda bulundu. Adliye önünde toplanan bir grup öğrenci adına açıklama yapan Onur Çavuş, 2002 yılı sonunda ve geçen haftalarda okul çıkışında kaçırıldıklarını iddia etti. Çavuş, "Boş bir arazide beni araçtan indirerek, kendileri için casusluk yapmamı isteyip psikolojik baskı kurdular" dedi. 
     
Karne velinin ilgisini de ölçer      Cuma günü ilköğretim ve ortaöğretim okullarının yarıyıl tatiline gireceğini anımsatan Milli Eğitim Bakanı Erkan Mumcu, "Karne notları ne olursa olsun çocuklarımızla her zamankinden daha sağlıklı bir iletişim kurmaya çalışmalıyız" dedi. Mumcu, yetersiz yönleri vurgulamak yerine başarılı yönlerin ortaya çıkarılması gerektiğini belirterek, velilere şu uyarılarda bulundu 

</TEXT>
</DOC>
