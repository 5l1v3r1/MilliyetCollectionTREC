<DOC>
<DOCNO> 143069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/dunya/dun01.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Yabancılar Irak’ı terk etsin 
</HEADLINE>
<TEXT>

     ABD Dışişleri Bakanı Colin Powell, Azor Zirvesi’nden kısa süre önce Amerikan televizyonlarına yaptığı açıklamada, yabancıların Irak’ı hızla terk etmesini önerdi. Powell, bölgedeki gazeteciler, diplomatlar ve yardım görevlilerinin Irak’tan uzaklaşmasının kendi yararlarına olacağını, aksi halde Saddam Hüseyin’in bu kişileri "canlı kalkan" olarak kullanabileceğini söyledi. ABD Başkan Yardımcısı Dick Cheney ise, savaş halinde, Irak halkının Amerikan ordusunu sevinçle karşılayacağını inandığını bildirdi. Cheney, "Savaşın çıkmama olasılığı var mı " sorusunu ise, "Başkan önümüzdeki günlerde çok zor bir karar verecek" diye yanıtladı. 
     
Yeniden kuracağız’      Azor Zirvesi ardından yayınlanan ortak belgelerden biri "Transatlantik Dayanışma", diğeri ise "Irak ve Irak Halkı İçin Bir Vizyon" başlığını taşıyordu. Irak konusundaki belgede, Saddam Hüseyin’in BM kararlarını reddederek dünyayı tehdit ettiği vurgulandı. Savaşın kaçınılmaz olduğuna kuşku bırakmayan belgede, "Bu koşullar altında, kendi içinde ve komşularıyla barış halinde yeni bir Irak kurmak için Irak halkına yardım etme sorumluluğunu üstleniyoruz" ifadesi yer aldı. Irak’ın bütün etnik gruplarının özgürlük, refah ve eşitlik içinde "birleşik bir ülkede" yaşaması gerektiğini belirten belge, Türkmenler’i de bu gruplar arasında saydı. 
     



 DÜNYA 











</TEXT>
</DOC>
