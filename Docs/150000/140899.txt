<DOC>
<DOCNO> 140899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/guncel/gun99.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Aydın Doğan sergisi Güzel Sanatlar’da      İSTANBUL Milliyet 

     19. Aydın Doğan Uluslararası Karikatür Yarışması Sergisi, bugün Marmara Üniversitesi Güzel Sanatlar Fakültesi Galerisi’nde açılacak. 18 yıldır serbest konulu düzenlenen Aydın Doğan Uluslararası Karikatür Yarışması, 11 Eylül olayları nedeniyle geçtiğimiz yıl "terör" konusunda gerçekleştirilmişti. 90 ülkeden bin 360 sanatçının katıldığı yarışmada, ön elemeden geçen 386 karikatür sergilenmeye değer görülmüştü. Sergi, 21 Mart’a kadar gezilebilecek. 
     
Valilik’te seks skandalı iddiası      TRABZON DHA 

     Maddi yardım istemek için gittiği Trabzon Valiliği’nde 5 kamu görevlisinin, yardım vaat ederek kendisini 4 yıldır ilişkiye zorladığını iddia eden Y.Ö.’nün dilekçesi üzerine Vali Aslan Yıldırım soruşturma açtı. Üç çocuk annesi Y.Ö. dilekçesinde, imam nik hlı eşi 4 yıl önce cezaevine düşünce yardım istemek için gittiği Sosyal Yardımlaşma ve Dayanışma Vakfı’nda bazı görevlilerin ahlaksız teklifiyle karşılaştığını, çocuklarına bakabilmek için bu iğrenç teklifi kabul ederek bugüne kadar sürdürmek zorunda kaldığını yazdı. 
     
Lisede kan aktı 2 öğrenci yaralı      ANTALYA DHA 

     Antalya’nın Manavgat ilçesinde öğrenciler arasında çıkan kavgada, 2 öğrenci bıçakla ağır yaralandı. İddiaya göre, Manavgat Lisesi öğrencisi K.A. 16 tarafından bir gün önce dövülen Ü.A. 17 , ağabeyi M.Y. A. ile ders çıkışı K.A.’nın yolunu kesti. Çıkan tartışmada M.Y. A., kardeşi Ü.A. ile birlikte K.A.’yı karnından bıçakla yaraladı. Ş.Y. de 17 kavgaya karışırken, araya giren O.A. 17 aldığı bıçak darbesiyle yaralandı. K.A. ve O.A.’nın sağlık durumlarının ciddiyetini koruduğu belirtildi. 
     
Cinsel taciz zanlısı yakalandı      Maltepe’de 4 erkek çocuğa cinsel tacizde bulunduğu öne sürülen Adil Çoban yakalandı. Vatandaşların şik yetleri üzerine harekete geçen polis, Çoban’ı 30 gözaltına aldı. Çoban’ın karakolda mağdur 3 çocuk tarafından teşhis edildiği belirtildi. Yaşları 10 ila 14 arasında değişen 4 erkek çocuğa cinsel tacizde bulunan Çoban’ın suçunu itiraf ettiği ve eşcinsel olduğunu söylediği belirtildi. 
     
Gençlere kariyer belirleme kursu      Uğur Kariyer Merkezi, gençlerin geleceğe yönelik doğru ve bilinçli adımlar atmalarını sağlamak için "Gençlik Kariyer Etkinlikleri" çerçevesinde dört gün boyunca öğrencilere danışmanlık yapacak. İstanbul Teknik Üniversitesi’nde İTÜ 6-9 Mart arasındaki ücretsiz etkinlikte eğitimciler ve şirket sahipleri, gençleri kariyerlerini belirlemeleri konusunda yönlendirecek. 
     
İşsiz oğlunu baltayla öldürdü      Beyoğlu’nda 62 yaşındaki Muhlis Yüksel, işsiz olmasına sinirlendiği oğlu Sedat Yüksel’i 28 kafasına baltayla vurarak öldürdü. Hasköy Dereiçi Sokak’ta oturan Muhlis Yüksel, işsizlik nedeniyle çıkan tartışmada oğlunun başına baltayla iki kez vurdu. Sedat Yüksel kanlar içinde yere yığılırken, öfkeli baba kaçtı. Muhlis Yüksel, polisin operasyonuyla gözaltına alındı. 
     
Rüşvetçi başhekim tutuklandı      Balıkesir’in Havran ilçesinde rüşvet alırken yakalanan Devlet Hastanesi Başhekimi Haluk Kocatulum tutuklandı. Başhekimin aynı suçtan 3 yıl önce de soruşturma gördüğü belirlendi. Eşinin ameliyatı için Kocatulum’un kendilerinden 150 milyon lira istediğini iddia eden Şaban Uysal, savcılığa başvurdu. Uysal, Kocatulum’la 120 milyon liraya anlaştı. Kocatulum, seri numaraları alınan 40 milyon lirayı alırken suçüstü yakalandı. 
     
Yabancı dil bilenin maaşı artacak      BAHAR ATAKAN Ankara 

     Genelkurmay ve Emniyet teşkilatında olduğu gibi öğretmenlere de kademe getirilecek. Milli Eğitim Bakanlığı’nın hazırladığı Merkez Teşkilatı Yasa Taslağı’na göre, öğretmenler dört ayrı kıdem sıralamasına girecek. Öğretmenlerin kıdemlerine göre maaş durumları, ders verecekleri okul ve özlük hakları yeniden belirlenecek. Kademe geçişleri amacıyla sınav sistemi hazırlanacak. Öğretmenin yabancı dil bilgisi kademelendirilmesinde etken olacak. 
     
Acemi çapkın imam soyuldu      Bursa Gürsu’da çapkınlığa kalkışan imam A.B. ile müstahdem O.V. ilaçlı meyve suyuyla uyutularak soyuldu. B. ve V. bindikleri minibüste bir kişinin kadın bulacağını söylemesi üzerine dere kenarına gidince, uyutularak soyuldular. 


 GÜNCEL 



















</TEXT>
</DOC>
