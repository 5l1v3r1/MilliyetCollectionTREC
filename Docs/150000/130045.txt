<DOC>
<DOCNO> 130045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo21.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da transfer... 
</HEADLINE>
<TEXT>

     Transfer çalışmalarını sürdüren Birinci Süper Lig takımlarından Adanaspor, Arnavutluk'un Tiran takımında oynayan Muka ile anlaşma sağladı. 
     Turuncu-beyazlı ekibin 5 Ocak Stadı'nda yaptığı hazırlık çalışmasını izleyen kulüp başkanı Çağdaş Ergin, yaptığı açıklamada, Arnavutluk Milli Takımı'nın orta alan oyuncusu Muka ile anlaşma sağladıklarını söyledi. 
     Yabancı oyuncu transferi konusunda öncelikle Türkiye'de oynayan futbolcular üzerinde durdurduklarını anlatan Ergin, şöyle konuştu 
     ''Bu çerçevede Beşiktaş'ta zaman zaman kadroya giren Amaral için devreye girdik. Ancak bu oyuncu takımından ayrılmak istemeyince anlaşma sağlayamadık. Bunun sonucunda Tiran takımında oynayan orta saha oyuncusu Devi Muka ile anlaştık. Muka, yarın İstanbul'a gelecek ve sağlık kontrolünden geçireceğiz. İmzalayacağımız sözleşmenin ardından bu futbolcu takımın Side kampına katılacak.'' Teknik direktör Bahri Kaya da Adana'daki hazırlık çalışmalarının yarın Ceyhanspor ile yapacakları maçla sona ereceğini söyledi. Side'deki kampın daha çok teknik-taktik idmanları ve hazırlık maçları biçiminde geçeceğini anlatan Kaya, takımdan ayrılacak oyuncuları yarınki Ceyhanspor maçı sonrası açıklayacağını kaydetti. 
     Kaya, bir süre takımla birlikte olan Emilov'un arkadaşı Angel ile Pachola'nın kardeşi Leo'yu gönderme kararı aldıklarını da sözlerine ekledi. 
     





</TEXT>
</DOC>
