<DOC>
<DOCNO> 142322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur38.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton "İngiltere'nin önerisi savaşı önleyebilir" 
</HEADLINE>
<TEXT>

     Eski ABD Başkanı Bill Clinton, İngiltere'nin, Irak lideri Saddam Hüseyin'in silahsızlanması için daha fazla zaman tanınması önerisini ABD'nin desteklemesi halinde Irak savaşının önlenebileceğini söyledi. 
     Clinton, Amerika İletişim İşçileri Sendikası'nın toplantısında, ''İngiltere'nin mevcut pozisyonunun olumlu'' olduğunu söyledi. Clinton, birçok Amerikalının Irak'ın silahsızlandırılmasını ve bunun dünya toplumunu güçlendirecek bir yolla yapılmasını istediğini kaydetti. 
     Bill Clinton, BM silah denetçileri şefi Hans Blix'in Irak'la ilgili müddet konusunda siyasi olmayan ve tarafsız bir karar vermesi gerektiğinin de altını çizdi. 
     İngiltere'nin, Irak Devlet Başkanı Saddam Hüseyin'e silahsızlanması için verilen ve 17 Mart'ta sona ereceği bildirilen süreyi uzatmayı kabul ettiği diplomatik kaynaklar tarafından ifade edilmişti. İngiltere, ayrıca olası savaşı engellemek için Irak lideri Saddam Hüseyin'in 6 şartı yerine getirmesi gerektiğini belirtmişti. 
     





</TEXT>
</DOC>
