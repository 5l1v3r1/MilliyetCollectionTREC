<DOC>
<DOCNO> 121493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/siyaset/siy99.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa Kısa.. 
</HEADLINE>
<TEXT>

23 yıllık dönem 3 gün sonra bitiyor      NACİ SAPAN Diyarbakır DHA 

     Doğu ve Güneydoğu’da 19 Temmuz 1987 tarihinde uygulamaya konulan Olağanüstü Hal, 30 Kasım tarihinde sona eriyor. Başlangıçta 13 ilde uygulanan OHAL, halen sadece Diyarbakır ve Şırnak’ta uygulanıyor. 
     PKK’nın 1984’te Eruh ve Şemdinli baskınlarıyla başlattığı silahlı eylemlerin önlenmesi amacıyla sürdürülen sıkıyönetim uygulaması 19 Temmuz 1987’de sona erince merkezi Diyarbakır olmak üzere Bingöl, Hakkari, Mardin ve Siirt, Elazığ, Tunceli ve Van, Adıyaman, Bitlis ve Muş illerinde Kanun Hükmünde Kararname ile Olağanüstü Hal Bölge Valiliği oluşturuldu. Bu arada OHAL alanındaki il sayısı 13’e yükseltildi. OHAL, 1987’den itibaran 4 aylık sürelerle toplam 46 kez uzatıldı. 
     
Sökmenoğlu’na borcunu öde uyarısı      ANKARA Milliyet 

     TBMM eski Başkanvekili, MHP’li Murat Sökmenoğlu’nun, Ankara’nın ünlü mekanlarından, daha çok siyasilerin gittiği Anadolu Kulübü’ne 175 milyon lira aidat borcu olduğu ortaya çıktı. Anadolu Kulübü, Sökmenoğlu’na mektup göndererek, en kısa zamanda borcunu ödemesini istedi. 
     Anadolu Kulübü Başkanı Metin Cizreli imzasıyla gönderilen mektupta, Sökmenoğlu’nun 2001 ve önceki yıllara ait 75 milyon, 2002 yılına ait ise 100 milyon lira olmak üzere toplam 175 milyon lira borcu olduğu kaydedildi. Mektupta, kulübün ana gelir kaynağının üyelerin aidatları olduğu, hizmetlerin aidatlara göre planlandığı, aidatların ödenmemesi durumunda hizmetlerin aksayacağı vurgulandı. 
     



 SİYASET 



















</TEXT>
</DOC>
