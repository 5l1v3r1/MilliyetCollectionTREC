<DOC>
<DOCNO> 119709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun14.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da reformcu milletvekili dövüldü 
</HEADLINE>
<TEXT>

     İran'ın Ahvaz kenti milletvekili Muhammed Kianuş-Rad, bu kentte kimliği belirsiz kişilerin saldırısına uğradı. 
     Reformcu Merdomsalari gazetesinin haberine göre, Kianuş-Rad ve beraberindeki iki kişi, önceki gece başkent Tahran'dan Ahvaz kenti havaalanına vardıklarında, yaklaşık 20 kişinin saldırısına uğradı. 
     Sloganlar atarak, milletvekili ile yanındakileri döven bu kişilerin, daha sonra bir araca binerek olay yerinden kaçtıkları belirtildi. 
     Gazeteye göre, milletvekilinin yanındaki kişilerden biri, saldırının havaalanında güvenlik görevlilerinin gözleri önünde olduğunu, ancak kimsenin saldırganlara müdahale etmediğini öne sürdü. 
     Bazı gazeteler, reformcu milletvekili Kianuş-Rad'ın, Ahvaz kentinde, Şehid Çemran Üniversitesi'nde reformcu gazeteci-yazar Haşim Agaceri'nin idam cezasına çarptırılmasıyla ilgili bir konuşma yapmayı planladığını yazdı. 
     





</TEXT>
</DOC>
