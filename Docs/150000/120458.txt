<DOC>
<DOCNO> 120458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo11.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da Beşiktaş maçı hazırlıkları... 
</HEADLINE>
<TEXT>

     Birinci Süper Lig'de yarın Beşiktaş'la yapacağı maç için İstanbul'da kampa giren Adanaspor'da, sakat ve cezalı oyuncu bulunmadığı bildirildi. 
     Adanaspor Kulübü Genel Menajeri Şahabettin Yavuzer, yaptığı açıklamada, tam kadro kampa girdiklerini belirterek, İstanbulspor'un Ataköy Tesisleri'nde Beşiktaş maçının hazırlıklarını yoğun bir şekilde sürdürdüklerini söyledi. 
     Beşiktaş karşısında galibiyet hedeflediklerini ifade eden Yavuzer, şöyle konuştu 
     ''Geçen hafta Gençlerbirliği karşısında aldığımız farklı yenilgi futbolcuları olumsuz yönde etkiledi. Ancak, artık o maçı unuttuk. Yarın yapacağımız Beşiktaş maçından puan veya puanlarla Adana'ya dönmek istiyoruz.'' Yavuzer, hafif sakatlığı olan Güngör'ün durumunun maç saatinde belli olacağını sözlerine ekledi. 
     





</TEXT>
</DOC>
