<DOC>
<DOCNO> 145220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun17.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Amerikan ve İngilizler'in kolay savaş ümidi yok olacak" 
</HEADLINE>
<TEXT>

     Irak, Amerikan ve İngilizlerin kolay savaş ümidinin tüm ülkede karşılaşacakları direnç sonunda yok olacağını bildirdi. 
     Irak ordusunun televizyonda yayınlanan açıklamasında, Basra'da Pazar gecesi başlayan ve Pazartesi günü de devam eden çatışmalarda bir Amerikan onbaşının ele geçirildiği, 2 Amerikan askerinin de öldürüldüğü belirtilerek, ''Amerikalılar, onun takipçisi İngilizler ve ajanların ateşin ağzına geldiğinde hayal kırıklığına uğrayacakları'' kaydedildi. 
     Açıklamada ayrıca, Pazar gecesi Irak güçlerinin, başkent Bağdat'ın 120 kilometre batısındaki El Esad havaalanının koalisyon güçleri tarafından ele geçirilme girişimini önlediği ve düşman askerlerinin ciddi kayıplar verdiği belirtildi. 
     Necef kenti yakınlarındaki çatışmalarda koalisyon güçlerinin yenilgiye uğratıldığı ve ağır kayıplar verdirildiği bildirilen açıklamada, Fav yarımadasında da düşman güçlerinin çekilmek zorunda kaldıkları kaydedildi. 
     Açıklamada, Devlet Başkanı Saddam Hüseyin'e bağlı ''Fedaiyin Fedailer askerlerinin Basra havaalanı yakınlarında düşman güçlerine saldırdığı ve tankları tahrip ettikleri ifade edildi. 
     




</TEXT>
</DOC>
