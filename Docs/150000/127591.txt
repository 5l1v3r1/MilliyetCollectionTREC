<DOC>
<DOCNO> 127591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun20.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell Kuzey Kore ile görüşmek istiyoruz 
</HEADLINE>
<TEXT>

     ABD Dışişleri Bakanı Colin Powell, Kuzey Kore ile nükleer silah programı konusunda çıkan krizi çözmek için görüşmek istediklerini söyledi. 
     Powell, NBC televizyonunun ''Meet the Press'' programında yaptığı açıklamada, ''açık olan kanallarımız var. Kuzey Kore ile iletişim yollarımız var. Bizimle nasıl ilişkiye geçeceklerini biliyorlar'' dedi. 
     Görüşmeyi istemelerine rağmen, Kuzey Kore'nin Uluslararası Atom Enerjisi Ajansı'nın IAEA iki silah denetçisini sınırdışı etme ve bir nükleer laboratuvarı yeniden açma kararlarını onaylar konuma düşmek istemediklerini belirten Powell, ''Birden, 'Vay çok korktuk. Gelin bir görüşme yapalım, çünkü sizin yanlış davranışlarınızı ödüllendirmek istiyoruz da' diyemeyiz'' ifadesini kullandı. 
     Powell, ABC televizyonunun This Week Bu Hafta programındaki konuşmasında ise asıl sorunun, Kuzey Kore'nin nükleer programına son vermek için tavizler istemesinden kaynaklandığını belirterek, ''İstedikleri bir görüşme değil. Kötü davranışlarına son vermeleri için onlara bir şeyler veremeyiz. Onları ödüllendirecek bir şekilde görüşmelere giremeyiz'' dedi. 
     Kuzey Kore'ye karşı önleyici bir saldırıyı düşünmediklerini belirten Powell, ''Bu, ümitsiz koşullarda olan bir ülke. Açlık çekerken, elektrikleri yokken, çalışan bir ekonomileri yokken, ikinci ya da üçüncü bir nükleer silahı ne yapacaklar '' diye konuştu. 
     





</TEXT>
</DOC>
