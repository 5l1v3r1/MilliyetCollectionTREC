<DOC>
<DOCNO> 141562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/ekonomi/eko07.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatı son tarih’ baskısıyla yükselişte 
</HEADLINE>
<TEXT>

ABD’nin, Irak’a 17 Mart’a kadar silahsızlanması için süre tanıması üzerine 78 cent yükselen petrolün varil fiyatı 37.78 dolara ulaştı 
     EKONOMİ SERVİSİ 

     ABD ve İngiltere’nin Irak’a silahsızlanmak için 17 Mart’a kadar süre tanıdıklarını açıklamasının ardından petrol fiyatları tekrar yükselişe geçti. Son 12 yılın en yükseğine tekrar ulaşan ham petrol fiyatları New York Borsası’nda 37.78 dolara çıktı. 78 cent yükselen ham petrolün varil fiyatı yüzde 2.1 arttı. Londra Borsası’nda işlem gören Brent petorlün fiyatı ise 57 cent artarak 34.10 dolardan kapandı. 
     Fiyat artışında İngiltere ve ABD’nin daha güçlü savaş sinyalleri vermeleri en önemli unsurlar oldu. Petrol fiyatları geçen hafta 40 dolar sınırından dönmüştü. Bu arada altın fiyatları ise ons başına yaklaşık 6 dolar gerileyerek 350.90 dolardan işlem gördü. Bu arada euro 1.1 ABD Doları’nı aştı ve son dört yılın en üst seviyesine tırmandı. 
     
Son bir yılda yüzde 60 pahalandı      Petrol fiyatları son bir yılda yüzde 60’ın üzerinde artış gösterdi. Bu yükselişin ana nedeni ise Körfez’deki en büyük ihracatçılardan birisi olan Irak’a karşı bir savaşın söz konusu olması. Günde 2.5 milyon varillik Irak ham petrol üretiminin eksilmesi nedeniyle ortaya çıkacak olan arz - talep dengesizliği fiyatlardaki yükselişin en temel sebebi. Öte yandan en büyük korkulardan birisi de Irak’ın kendi petrol üretim tesislerini havaya uçurması ihtimali. 
     



 EKONOMİ 
















</TEXT>
</DOC>
