<DOC>
<DOCNO> 108447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/zbirand.html </URL>
<DATE> 2002/09/19/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bağcıyı mı dövüyor, yoksa üzüm mü yiyiyoruz... 
</HEADLINE>
<TEXT>

     Türkiye çok ilginç bir dönemden geçiyor. 
     Tayyip Erdoğan, Bozlak ve Akın gibi isimlerin seçime çok kısa bir süre kala yasaklanmaları son derece önemli. 
     Peki bu gelişme ne anlama geliyor 
     Toplum nasıl bir mesaj alıyor 
     Bu iki sorunun yanıtı ikiye ayrılıyor 
     
1. DEMOKRASİ KATLEDİLİYOR...      Toplumun bir bölümü şu andaki uygulamanın Demokrasiyle hiçbir ilgisi olmadığına, Hukuki gerekçelerin zorla bu yöne çekildiğine ve alınan kararların tamamen siyasi nitelikli olduğuna inanıyor. 
     Derin Devlet’in "Bizim gibi düşünmediğiniz, resmi ideolojiye uyum göstermediğiniz sürece, sizi Türkiye’de yönetime ortak ettirmeyeceğiz" mesajı verdiği ve okuldaki başöğretmen edasıyla hareket ettiği izlenimi yaygınlaşıyor. 
     Bu izlenimde olanlar genelde İslami motiflere ağırlık veren milyonlar, HADEP yanlısı oylardır. Devletle ilişkilerinden rahatsız olanların yanısıra, bazı Demokratik kesimler de aynı görüşleri paylaşıyor. 
     AB’nin, uyum yasalarının uygulanmasını görmek istemesinin şimdi daha iyi anlaşıldığına dikkat çekiyorlar. 
     Bu insanlar Tayyip Erdoğan’a karşı sürdürülen mücadeleye tam bir damga da vuramıyorlar. Bunun Erdoğan’a mı karşı yoksa İslam’a duyarlı olan herşeye karşı mı uygulandığı sorgulanıyor. 
     Kürt kökenli vatandaşlar da derin devlet’in HADEP’i meclise sokmak istemediğine inanıyorlar. 
     
2. SİSTEM OTURTULUYOR      Aynı durum, farklı bir açıdan bakılırsa, bambaşka şekilde de yorumlanabilir. Nitekim, ülke’nin laik sistemden yana tutum alan, bölünme tehlikesi konusunda duyarlı kesimler, son kararları "Demokrasinin katledilmesi" olarak algılansa dahi, aslında 28 Şubat ve 11 Eylül’den sonra "sismetin yerine oturtulması" şeklinde niteliyorlar. 
     Demokratik-laik sisteme uymayanların veya Kürt militanlığı yapanların Türkiye’yi yönetemeyecekleri gibi, yönetimine aday olamayacaklarına inanılıyor. 
     Bundan dolayı da, ister hukuka uysun, ister uymasın bu düşüncedeki kişilerin sistem dışı edilmesi doğal görülüyor. 
     Avrupa Birliği olsun, olmasın bu yaklaşımın değişmeyeceği de vurgulanıyor. Demokrasi’nin kendini korumasının doğal olduğuna inanılıyor. 
     
GERÇEKLER ACABA BAŞKA YERDE Mİ      Aslında bu iki bakış açısının doğru yanları var. 
     Türkiye’nin karşı karşıya kaldığı temel sorun, Demokrasiyi katlediyormuş izlenimi vermeden, Demokrasi ve hukuk devletinin temellerini zedelemeden, laik-demokratik-parlamenter sistemini nasıl koruyacaktır 
     Bu son derece önemli, zira bugün yaşananlar, toplumun geneli tarafından "hukuki" değil, "siyasi bir karar" şeklinde algılanıyor. Ancak sistemi ayakta tutmak için bugün uygulanan yöntemin sürdürülebilme imkanı da pek yok. 
     Yasalar son derece muğlak, bundan dolayı da herkes kendine göre yorumlayabiliyor. Yeni yamalar yapıldıkça da işler daha karışıyor. 
     İşin dramatik yanı, yapılan yeni düzenlemeler olsun, AB uyum yasaları olsun, gerektiği gibi uygulanamıyor. Zira, yargıçlar ve savcılar değişime henüz tam olarak ayak uyduramıyorlar. Üstelik onlar da derin devlet’in baskısı altındalar. Ne yapacaklarını bilemiyorlar. Her yana çekilen yasaları nasıl yorumlayabileceklerini, esen rüzgara göre ayarlamaya çalışıyorlar. 
     Seçim sonrasında ilk ele alınması gereken reform, Adalet reformu ve Adalet mekanizmasının eğitimi olmalı. 
     Türkiye’nin sistemi laik demokratik bir parlamenter sistemle yönetilecektir. Bölücülüğe de yer yoktur. 
     Bunu herkes bilmeli. 
     Devlet’te bu sistemi korumak için doğru dürüst kurallar, yasalar koymalı ve oyunu doğru dürüst oynamalı. 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
