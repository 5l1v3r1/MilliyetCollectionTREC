<DOC>
<DOCNO> 111334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/soneko03.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçtiğimiz hafta... 
</HEADLINE>
<TEXT>

     Uluslararası borsalarda, bu hafta, ABD Doları önemli para birimleri karşısında değer kazanırken, altın fiyatları ise düştü. 
     Tokyo Borsası'nda, haftaya Japon Yeni karşısında yükseliş eğilimi ile giren ABD Doları bu konumunu hafta içinde koruyarak, Cuma günü yükseliş eğilimi ile günü kapattı. ABD Doları, Pazartesi günü 122.16 yen iken Cuma günü 122.85 yene çıktı Londra Borsası'nda Pazartesi 1.5724 dolardan kapanan sterlin, Cuma kapanışta 1.5688 dolara geriledi. 
     Londra'da Pazartesi günü 0.9878 dolardan kapanan euro, Cuma kapanışta 0.9822 dolara indi. 
     
     MENKUL KIYMET PİYASALARI 
     ABD'de hafta başında tüketici harcamalarına ilişkin haberlerden hayal kırıklığına uğrayan yatırımcılar endekslerin düşmesine neden oldu. 
     ABD ekonomisine yönelik farklı haberler, firmaların gelirlerinin öngörülenden düşük çıkma beklentisi, Irak ile ABD arasında tansiyonun devam etmesi yatırımcıların Cuma günü yatırım yapmaktan kaçınmalarına neden oldu Wall Street'te Pazartesi günü Dow Jones Endeksi düşüş eğilimi içinde 7,591.58 puana, teknoloji endeksi Nasdaq 12 Eylül 1996 tarihinden bu yana en düşük seviye olan 1,165.81 puana indi. 
     Dow Jones Endeksi Cuma günü kapanışta 188.79 puan gerileyerek 13 Kasım 1997 tarihinden bu yana düşük seviyesi olan 7,528.40 puana, Nasdaq Endeksi ise 25.66 puan düşerek 1,139.90 puana düştü. 
     Tokyo Borsası'nda haftaya düşüş eğilimi ile 9,162.26 puandan giren Nikkei Endeksi Cuma günü, hafta Pazartesi gününe göre 134.71 azalarak 9,027.55 puana indi. 
     





</TEXT>
</DOC>
