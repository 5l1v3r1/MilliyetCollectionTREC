<DOC>
<DOCNO> 127210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sondun04.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Müsteşarı, 20 milyar dolarlık paketle geldi 
</HEADLINE>
<TEXT>

     ABD Hazine Bakanlığı Müsteşarı John Taylor ile Dışişleri Bakan Yardımcısı Marc Grossman'ın ani Ankara ziyaretiyle ilgili olarak Amerikan tarafı, ''yapılacak görüşmelerde Washington'un, Türkiye'nin ekonomik programına en iyi nasıl katkıda bulunacağının ele alınacağını'' belirtti. 
     ABD Dışişleri Bakanlığı'nın bir yetkilisi, A.A'ya yaptığı açıklamada, Grossman ve Taylor'ın Hazine'den sorumlu Devlet Bakanı Ali Babacan'ın davetlisi olarak Türkiye'ye gittiğini ve bu temasların daha önce başlatılan görüşmelerin devamı niteliği taşıyacağını söyledi. 
     Irak'taki durumun tartışılacağını belirten yetkili, ''ABD'nin, ekonomik refaha ulaşma yönünde Türkiye'nin ekonomik programının sürdürülmesine en iyi nasıl yardım edebileceği ele alınacak'' dedi. 
     ABD tarafının verdiği bilgiye göre, Grossman ve Taylor'ın Cumartesi günü Türkiye'den ayrılması bekleniyor. 
     





</TEXT>
</DOC>
