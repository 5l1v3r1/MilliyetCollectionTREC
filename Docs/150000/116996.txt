<DOC>
<DOCNO> 116996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sontur08.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK, Akgündüz'ün durumunu açıkladı Seçilmekle statü kazanılır 
</HEADLINE>
<TEXT>

     Yüksek Seçim Kurulu YSK Başkanvekili Ahmet Hamdi Ünlü, milletvekili erken genel seçiminin huzur ve güven içinde yapıldığını bildirdi. 
     YSK yetkilileri de bazı suçlardan interpol tarafından kırmızı bültenle aranan ve Siirt'ten bağımsız milletvekili seçilen Fazıl Akgündüz'ün durumuna da açıklık getirdiler. 
     Milletvekili seçilmekle bu statünün kazanıldığını, mazbatanın sadece bir hakkın kullanımını gösterdiğini belirten yetkililer, Akgündüz'ün milletvekili seçilmekle birlikte dokunulmazlık hakkına kavuştuğunu kaydettiler. 
     Yetkililer daha önce de kapatılan DEP'in eski milletvekili Ahmet Türk'ün cezaevindeyken bağımsız milletvekili seçildiğini ve mazbatayı almadan seçilmekle birlikte cezaevinden tahliye olduğunu hatırlattılar. 
     





</TEXT>
</DOC>
