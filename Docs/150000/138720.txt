<DOC>
<DOCNO> 138720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sondun21.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan'dan sert uyarı "Tek taraflı savaş suçtur" 
</HEADLINE>
<TEXT>

     Vatikan Dışişleri Bakanı Kardinal Jean Louis Tauran, Irak krizini çözmek için yapılacak tek taraflı bir savaşın suç olacağını savundu. 
     Kardinal Tauran, bugün düzenlenen bir konferansta yaptığı açıklamada, Birleşmiş Milletler'in kararı olmadan Irak'a yönelik askeri müdahale başlatmanın barışa karşı işlenmiş suç olacağını söyledi. 
     Fransız Kardinal, barış için halen umut olduğunu belirterek, BM silah deneticilerinin Irak'taki çalışmalarını sürdürmeleri gerektiğini kaydetti. 
     Vatikan Dışişleri Bakanı Tauran, savaş koşullarının, uluslararası hukukta ve BM İnsan Hakları Evrensel Beyannamesi'nin 2. maddesinde açıkça belirtildiğini kaydederek, ''Hiçbir uluslararası hukuk kuralı, sadece kitle imha silahı bulundurduğu için bir rejimi veya hükümeti değiştirmeye yönelik olarak kimseye tek taraflı hareket etmesine yetki vermiyor'' dedi. 
     





</TEXT>
</DOC>
