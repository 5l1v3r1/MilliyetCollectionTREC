<DOC>
<DOCNO> 134441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yasam/yas04a.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kameralı avukat gözaltında 
</HEADLINE>
<TEXT>

Çantasına gizli kamera yerleştirerek kadınların iç çamaşırlarını görüntülediği iddia edilen avukat, suçunu itiraf etti 
     ELVAN EZBER İstanbul 

     Altunizade’deki Capitol alışveriş merkezinin güvenlik görevlileri, dün akşam elindeki çantasını mini etekli kadınların eteklerinin altına doğru tuttuğu iddia edilen bir kişiyi takibe aldı. 4 - 5 kadına aynı şekilde yaklaştığı ileri sürülen bu kişi, polis tarafından gözaltına alındı. Capitol’deki ilk sorgusunda avukat olduğu belirten Mehmet Sarper Parlakyıldız, sadece alışveriş yaptığını söyledi. Ancak, çantasında yapılan incelemede, gizli kamera düzeneği bulunduğu öne sürüldü. Öte yandan evinde yapılan aramada benzer görüntülerin olduğu çok sayıda video kaset ele geçirildiği öne sürüldü. Parlakyıldız’ın ifadesinde şunları söylediği iddia edildi "İnternette gezdiğim porno sitelerde bunlara benzer görüntüler görüyordum. Daha sonra ben de bunlara benzer görüntüler çekmek istedim." 
     



 YAŞAM 




















</TEXT>
</DOC>
