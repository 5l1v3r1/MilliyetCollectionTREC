<DOC>
<DOCNO> 108663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun23.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi, Japonya'daki idamları kınadı... 
</HEADLINE>
<TEXT>

     Avrupa Konseyi Parlamenterler Meclisi AKPM , Japonya'da iki kişinin idam edilmesini kınadığını açıkladı. 
     AKPM Başkanı Peter Schieder, bugün yayınladığı bildiride, Yoshiteru Hamada ve Tatsuya Tamato adlı iki Japon vatandaşının idam edilmesini üzüntüyle karşıladığını bildirdi. 
     İdamın medeni toplamlarda yeri olmadığını düşünen Avrupa Konseyi ülkelerinin, bu cezayı artık tamamen kaldırdıklarını hatırlatan Schieder, ''Avrupa Konseyi çalışmalarına gözlemci üye sıfatıyla katılan Japonya'nın da bu konuda değerlerimizi paylaşmasını beklenmektedir'' dedi. 
     Avrupa Konseyi'nin geçen yıl Japonya'dan idam cezaları konusunda moratoryum ilan etmesi çağrısında bulunduğunu kaydeden AKPM Başkanı, son infazın bu çağrıların göz ardı edildiği anlamına geldiğini söyledi. 
     





</TEXT>
</DOC>
