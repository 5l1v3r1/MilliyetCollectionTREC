<DOC>
<DOCNO> 109962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/dunya/tur.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Fransa’da öğrencilere barkod 
     Fransa’da bir okulda okuyan 1600 öğrenciye, süpermarketlerdeki ürünlerde olduğu gibi barkod verildi. Marsilya’daki Saint-Exupery Yüksek Okulu’nda başlatılan pilot projeye göre, her öğrenci, kişisel bilgilerinin kayıtlı olduğu bir barkoda sahip. Öğretmenler yoklamayı kasiyerlerin kullandığı barkod okuma cihazıyla yapıyor. 
     
     First lady’lerden çocuk bildirisi 
     ABD, Kanada ve Latin Amerika ülkelerinin ’first lady’’leri, dünyada yoksul çocukların sayısının düşürülmesi için 50 maddelik bildiri imzaladılar. Meksika’nın başkenti Mexico City’de düzenlenen 11. Hükümet ve Devlet Başkanlarının Eşleri Konferansı’nda bir araya gelen ve aralarında ABD Başkanı George W. Bush’un eşi Laura Bush’un da yer aldığı 22 first lady, eşit eğitim imk nı, sağlıklı çocuk gelişimi, çocuklarda cinsellik gibi konularda birlikte çalışacak. 
     
     Afganistan’da çatışma 17 ölü 
     Afganistan’ın kuzeyinde rakip komutanlara bağlı askerler arasında çıkan çatışmada, ilk belirlemelere göre, 17 kişi öldü, 23 kişi de yaralandı. Görgü tanıklarına göre, Özbek General Abdürraşid Dostum’a bağlı iki komutanın askerleriyle Tacik komutan Üstad Atta Muhammed’in askerleri Samagan bölgesinde çatıştı. Mezar - ı Şerif’teki yetkililer de, çatışma olduğunu doğruladılar. 
     



 DÜNYA 












</TEXT>
</DOC>
