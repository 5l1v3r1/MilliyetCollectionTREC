<DOC>
<DOCNO> 145143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/guncel/gun21.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç takıp gittiler 
</HEADLINE>
<TEXT>

Nusaybin’deki ABD’liler, elektrikçi Cemal Ayla’ya olan 62 milyar borçlarını ödemeden ayrıldı. Ayla, çare olarak ABD’lilerin jeneratörlerine el koydu 
     ÖMER ERBİL Nusaybin 

     ABD’nin Irak Savaşı’nda kuzey cephesinden vazgeçmesi üzerine Nusaybin Küçük Sanayi Sitesi’ndeki lojistik üssü boşaltan ABD askerleri, geriye boş siperler, dikenli teller, çöpler bırakırken, elektrikçi Cemal Ayla’ya da 62 milyar 700 milyon lira borç taktı. Parasını alamayan Diyarbakırlı Ayla da, alacağına karşılık ABD’lilerin jeneratörlerine el koydu. Lojistik üssün elektrik işlerini yapan Cemal Ayla şöyle dedi 
     "Diyarbakır’da bir Amerikalı, yanındaki Türk tercüman kanalıyla benimle konuştu. Eşyalarımı ve adamlarımı alıp buraya geldim. Yaklaşık iki haftadır çalışıyoruz. Elektrik kablolarını toprak altından geçirdik. Bir büyük trafoyla her iş yerine ayrı trafolar yaptık. Şu an 62 milyar 700 milyon lira alacağım var. Önceki sabah aniden hazırlanıp ayrıldıklarında şaşırdım. Borcu kimden tahsil edeceğimi sorduysam da muhatap bulamadım. 
     Bu sabah dün bir kaç küçük malzemeleri almaya geldiler. 30 Honda marka küçük, bir Caterpiller marka büyük jeneratörlerine borçlarına karşılık el koydum. Bunlar alacağımı ancak karşılar." 
     
Site sakinleri üzgün      Küçük Sanayi Sitesi Yapı Kooperatifi İkinci Başkanı Veysi Alp ise, "Bir aylık kira bedeli olan 248 bin doları peşin aldık. Dün 25. gün doldu. 5 günlük paralarını isterlerse geri öderiz. Bir trilyon daha olursa site biter. ABD’liler 4 ay daha kalsa sitenin parasını çıkarırdık" dedi. 
     Şantiye Şefi Serhat Bingöl, askerlerle ilişkilerini şöyle anlattı "Kadın ve erkek askerler aynı yerde kalıyorlardı. Tuvaletlere biz giremiyorduk. Yiyecek ve içecek olarak verdiğimiz hiç bir şeyi kabul etmiyorlardı. Hatta sigara ikramımızı bile geri çeviriyorlardı. Onların bize verdiklerini de domuz eti ya da yağı vardır diye biz yemiyorduk." 
     
     


GÜNCEL 

























</TEXT>
</DOC>
