<DOC>
<DOCNO> 110354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/soneko24.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası depo alım ihalesi düzenlemeyi sürdürecek 
</HEADLINE>
<TEXT>

     Merkez Bankası, Ekim ayında da Türk Lirası depo alım ihalesi düzenlemeye devam edecek. 
     Merkez Bankası tarafından yapılan açıklamada, Ekim ayında uygulanacak Türk Lirası depo alım ihale programına açıklık getirildi. 
     Merkez Bankası'nın, Türk Lirası ikidite fazlalığını sterilize etme işlemlerindeki etkinliğinin artırılması amacıyla, Nisan 2002'de Bankalararası Para Piyasası'ndaki mevcut işlem çeşitlerine ek olarak başlatılan 4 hafta standart vadeli Türk lirası depo alım ihaleleri, Ekim ayında da sürdürülecek. 
     Eylül ayında olduğu gibi, Ekim ayında da Türk Lirası depo alım ihaleleri her hafta Çarşamba ve Cuma günleri düzenlenecek ve her ihalede alınacak toplam tutar, en fazla 200 trilyon Türk lirası olacak. 
     





</TEXT>
</DOC>
