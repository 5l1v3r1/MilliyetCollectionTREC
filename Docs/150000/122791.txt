<DOC>
<DOCNO> 122791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/spor/bbas.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
HARİKASIN EFES 74-85 
</HEADLINE>
<TEXT>

Lacivert-Beyazlılar Avrupa Ligi A Grubu’nda Fransız Pau Orthez’i son çeyrekteki muhteşem oyunu ile dize getirdi, deplasmandaki 4. maçında 3. galibiyetini elde etti 
     GÖKHAN TÜRE 

     EFES PİLSEN Avrupa Ligi A Grubu’ndaki 7. maçında Fransız Pau Orthez’i evinde nefis bir oyun sonunda devirerek 4. galibiyetini aldı. Lacivert - Beyazlı takım, böylece 4. deplasmanında 3. galibiyetine ulaşarak rakip sahalardaki üstünlüğünü bir kez daha gösterdi. Kerem’den yoksun çıktığı maçta ilk iki çeyrekte bocalayan temsilcimiz son periyodda Ömer, Kambala ve Brown üçlüsünün öldürücü sayılarıyla sonuca gitti. 
     MAÇIN ilk periyodunda savunmada aksayan, ikinci çeyrekte toparlanmasına karşın skorda arzuladığı düzeye ulaşamayan Efes devreyi 11 sayı geride kapadı. Üçüncü çeyreğin hemen başında 14 sayı mağlup duruma düşmesine rağmen disiplini elden bırakmayan Lacivert - Beyazlılar arayı giderek kapadı. Son periyodda ise kontrolü ele geçiren temsilcimiz üst üste sayılar bularak arayı açtı ve galibiyeti yakaladı. 
     
İstatistik PAU ORTHEZ OYUNCU TS 2S 3S SA R Lukovski 9 1 4 1 4 4 6 5 F.Pietrus 11 5 5 - 1 2 6 Hill 6 3 5 0 2 - 3 Diaw - - - - 2 Sellers 23 10 17 - 3 3 4 Fauthoux 5 1 2 1 2 - 2 Julian 3 1 3 - 1 2 - Drozdov 2 1 4 0 2 - 3 Dubos 4 1 2 0 1 2 2 5 M.Pietrus 11 0 1 3 4 2 4 4 TOPLAM 74 23 43 5 15 13 19 34      
     
EFES PİLSEN OYUNCU TS 2S 3S SA R Ender 5 1 3 1 4 - - Brown 25 7 10 1 5 8 10 2 Granger 12 2 3 2 6 2 2 2 Kaya - 0 3 - - 1 Kambala 22 10 12 - 2 3 13 Alper - - 0 1 - 4 Asım - 0 1 - - 2 Ömer 16 5 7 1 3 3 4 2 Golemac 5 2 6 - 1 1 5 TOPLAM 85 27 45 5 19 16 20 32      
     
     1.PERİYOT 27 - 19 P.Orthez , 2.PERİYOT 42 - 31 P.Orthez , 3.PERİYOT 56 - 53 P.Orthez , MAÇ SKORU 85 - 74 E.Pilsen 
     BEŞ FAUL Alper 39.59 
     HAKEMLER Chaves Arjantin , Arteaga İspanya , Resser Almanya 
     
Telekom rahat 85-77Lacivert - Beyazlılar, Avrupa Şampiyonlar Kupası’nda Borsa Hersek’in Sloboda Dita takımını da mağlup etti, gruptaki liderliğini sürdürdü 
     BASKETBOLDA Avrupa Şampiyonlar Kupası Güney Konferansı B Grubu’nda Türk Telekom, Bosna Hersek’in Sloboda Dita takımını ikinci yarıdaki etkili oyunu ile devirdi, 8. maçında 7. galibiyetini elde etti. Karşılaşmaya kötü başlayan temsilcimiz ilk periyodu 24 - 18, devreyi ise 44 - 41 önde kapadı. Üçüncü periyodda üstünlüğü ele geçiren Türk Telekom, son çeyrekte de aradaki farkı korudu ve galibiyete ulaşarak liderliğini sürdürdü. 
     
     Maçın karnesi 
     HAKEMLER S.Banica Romanya , V.Atanassov Bulgaristan 
     TÜRK TELEKOM Bekir 6 10, Can 6 8, Rogers 7 13, Umut 4 , Jurkoviç 8 19, Şemsettin 5 6, Mutlu 4 , Carr 8 16, Ellis 7 13 
     SLOBODA DİTA Damon 5 7, Mujezinoviç 5 7, Mekiç 4 5, Tadiç 3 2 Vysniauskas 8 23, Delaliç 4 5, Korlatoviç 5 10, Teletoviç 3 , Husanoviç 7 18, Nurkanoviç 3 
     1. PERİYOT 24 - 18 Sloboda Dita , 2. PERİYOT 44 - 41 Sloboda Dita , 3. PERİYOT 61 - 57 Türk Telekom , MAÇ SKORU 85 - 77 Türk Telekom 
     BEŞ FAUL Mekiç 31.28 , Tadiç 33.25 , Mujezinoviç 34.32 , Korlatoviç 36.12 
     
Ülker’in zorlu günü      Saat 19.30’da 
     ÜLKERSPOR, Avrupa Ligi C Grubu’nda bugün Yugoslav Partizan ile karşılaşacak. Grupta 10 puanla 2. sırada bulunan Turuncu - Yeşilli takımın, son sıradaki Partizan ile yapacağı mücadele, Abdi İpekçi Salonu’nda 19.30’da başlayacak, TV 8’den naklen yayınlanacak. Temilcimiz, daha önce iki kez yenildiği ve 5 yıldır oynamadığı Partizan’a karşı ilk galibiyetini arayacak. 
     
     Fatih yok 
     ÜLKERSPOR Genel Menajeri Lütfi Arıboğan, Avrupa Ligi’nde başarılı bir performans sergilediklerini belirtti. Arıboğan, "CSKA Moskova ile grupta liderlik mücadelesi verebilmemiz için yarınki maçı kazanmamız şart. Taraftarımız itici gücümüz olacak" diye konuştu. Ülker’de gribal enfeksiyon geçiren Fatih Solak dışında eksik bulunmuyor. 
     
Botaş farkı      BASKETBOLDA Bayanlar Avrupa Kupası Güney Konferansı A Grubu’nda yer alan BOTAŞ, gruptaki 4. maçında, sahasında Bulgaristan’ın Lukoil Neftochimic takımını 70-57 mağlup etti ve 2. galibiyetine ulaştı. Botaş, karşılaşmanın ilk yarısını da 33-27 önde kapadı. C Grubu’nda mücadele eden Erdemirspor ise sahasında Yugoslavya’nın Hemofarm Vrsac takımına 85-61 yenildi. 
     



 SPOR 































</TEXT>
</DOC>
