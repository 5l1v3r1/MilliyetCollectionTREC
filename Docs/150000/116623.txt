<DOC>
<DOCNO> 116623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/ekonomi/eko01.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay’a nitelikli sanayi bölgesi çıkartması 
</HEADLINE>
<TEXT>

Genelkurmay İkinci Başkanı Orgeneral Büyükanıt’a brifing veren tekstilciler, nitelikli sanayi bölgelerinin tekstil ve konfeksiyon sektörlerini de kapsaması gerektiğini anlattı 
     Türkiye Giyim Sanayicileri Derneği TGSD Başkanı Umut Oran, Genelkurmay İkinci Başkanı Orgeneral Yaşar Büyükanıt’a, ABD’ye gümrüksüz ihracat olanağı sağlayacak nitelikli sanayi bölgeleri konusunda brifing verdiklerini söyledi. 
     TGSD’nin "Anadolu ile Kucaklaşma Gezisi" kapsamında Bursa’da Yeşim Tekstil AŞ’yi ziyaret eden Oran, özellikle Güneydoğu Bölgesi’nde kurulması düşünülen QIZ’lerin emek yoğun sektörleri de kapsaması gerektiğini söyledi. Türk özel sektörünün ciddi çalışmalar yaparak ABD Kongresi’ni QIZ’lerin tekstil ve hazır giyim sektörünü kapsaması konusunda ikna ettiğini belirten Oran, şöyle dedi 
     
     ABD’liler hak verdi’ 
     "Bu önergeyi veren insanlar Haklısınız, QIZ’lerin bu şekilde Türkiye’nin işine yaramayacağını kabul ediyoruz’ dediler. ABD tekstil ve hazır giyimcileri de bizim yanımızda. Maalesef 57’nci Hükümet bu konuda görüş bildirmedi. QIZ’leri bu şekilde kabul etmiyoruz, bunu oturup müzakere edelim’ demeleri lazımdı.’’ 
     Genelkurmay Başkanı Orgeneral Hilmi Özkök’ün bu hafta ABD’ye gideceğine işaret eden Oran, Genelkurmay İkinci Başkanı Orgeneral Büyükanıt’a QIZ’ler konusunda brifing verdiklerini belirterek, şöyle dedi 
     "15 - 20 gün önce bir görüşme yaptık. QIZ’lerin bu şekilde çok fazla işe yaramayacağını, Irak öncesi mutlaka Doğu ve Güneydoğu Anadolu’da kalıcı bir işin tesis edilmesi gerektiğini, kısa vadede alınacak hibelerin faydalı olamayacağını, önemli olanın orada ekonomiyi tesis etmek olduğunu vurguladık. QIZ’lerin tekstil ve hazır giyim sektörünü kapsaması gerektiğini söyledik." 
     



 EKONOMİ 




















</TEXT>
</DOC>
