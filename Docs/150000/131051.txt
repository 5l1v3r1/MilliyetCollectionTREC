<DOC>
<DOCNO> 131051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo25.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega forması Fenerium'da ''Top 10''da... 
</HEADLINE>
<TEXT>

     Fenerbahçe'de attığı her adım adeta olay olan Arjantinli futbolcu Ariel Ortega, formasının satışından kulübe gelir sağlamaya devam ediyor. 
     Fenerbahçe Kulübü patentli ürünlerin satıldığı Fenerium mağazalarında, en çok satılan ilk 10 ürün arasında futbolculardan sadece Ortega'nın forması yer alıyor. 
     Sarı-lacivertli ürünlerin tanıtımının yapıldığı ve sanal ortamda satışının gerçekleştirildiği internetteki ''www.fenerium.com'' adlı web sitesinde en çok satan 10 ürün arasında, 51 milyon liraya satılan Ortega'nın iç saha maçlarında giydiği 23 numaralı çubuklu forma 7. sırada yer aldı. 
     En çok satan 10 ürün listesinde taraftarı simgeleyen 12 numaralı tişört birinci sırada bulunurken, sarı rengin hakim olduğu takımın dış saha forması ikinci ve lacivert renkteki sweat tişört üçüncü sırada yer alıyor. 

     
</TEXT>
</DOC>
