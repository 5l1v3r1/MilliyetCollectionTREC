<DOC>
<DOCNO> 105562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur26.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hiçbiryerde" filmi, Montreal'de ödül kazandı... 
</HEADLINE>
<TEXT>

     Tayfun Pirselimoğlu'nun yönettiği ve başrolünü Zuhal Olcay'ın oynadığı ''Hiçbiryerde'', Montreal Dünya Film Festivali'nin yarışmalı bölümünde ''Jüri Büyük Özel Ödülü'' kazandı. 
     Warner Bros şirketinden yapılan yazılı açıklamada, Montreal Dünya Film Festivali'nin, 22 Ağustos-2 Eylül tarihleri arasında gerçekleştirildiği belirtildi. 
     Açıklamaya göre, 20 Eylül'den itibaren Türkiye'de gösterime girecek olan ''Hiçbiryerde'', festivalin yarışmalı bölümünde ''Jüri Büyük Özel Ödülü''ne layık görüldü. 
     Daha önce İstanbul Film Festivali'nde özel bir gösterimle İstanbul seyircisiyle buluşan ''Hiçbiryerde'', ''Radikal Gazetesi Halk Ödülü''nü kazanmıştı. 
     





</TEXT>
</DOC>
