<DOC>
<DOCNO> 108223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/yazar/akyol.html </URL>
<DATE> 2002/09/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Baraj sorunu 
</HEADLINE>
<TEXT>

     YÜZDE 10 seçim barajını indirmek için yasalarda değişiklik yapmaya yetecek zaman var mı 
     Meclis toplanacak, yeterli çoğunluk sağlanacak... Önerge verilecek, komisyona gidecek. Barajın inmesine karşı çıkan partilerin çoğunlukta olduğu komisyonda gündeme alınacak, görüşülecek, kabul edilecek, Meclis’ten geçecek 
     Cumhurbaşkanı Sezer, 15 güne kadar bir süre içinde inceleyecek. Bu aşamada bu tür değişikliklere karşı olduğu için muhtemelen veto edecek... 
     Aynı işlemler tekrarlanacak... Ve yasa çıkacak 
     Kabaca bir buçuk ay demektir bu 3 Kasım seçimlerine yetişmez. 
     Bu pratik zorluktan başka, iyi hazırlanmış bir sistem değişikliğine gitmeden yüzde 10 barajını indirmek istikrara büyük zarar verecektir. 
     
     BARAJIN çok yüksek olduğu, "temsilde adalet"e pek uygun düşmediği doğru. Hatta belki de oyların yüzde 40’ı dışarıda kalacak 
     Ama "yönetimde istikrar"ı da düşünmek zorundayız. 
     Bizim gibi siyasi sistemi parçalanmış ülkelerde "temsilde adaletöle beraber "yönetimde istikrar"ı da sağlamak için iyi hazırlanmış karma sistemler uygulanıyor. 
     Mesela İtalya’nın 1993’te kabul ettiği sistem Evvela, parlamenterlerin dörtte üçü "tek adaylı çoğunluk" sistemiyle seçilmekte ve ittifak yapan partiler bir kişiyi ortak aday olarak gösterebilmektedir. Bu çoğunluk sistemi’ büyük partileri daha da güçlendirmektedir. İttifaklarda "ortak listeden seçilmiş parlamenterler"in bulunması ise, ittifakların seçimlerden sonra da devam etmesini sağlamaktadır. Sami Selçuk ve Aydın Menderes gibi isimlerin sağ ittifakta, Erdal İnönü ve Kemal Derviş gibi isimlerin sol ittifakta ortak aday olduğunu düşünün öyle işte... 
     Öte yandan, milletvekillerinin dörtte biri nispi temsille seçilmekte, böylece küçük partilere de temsil imk nı tanınmaktadır. 
     İtalyan sistemi, bu mekanizmalarla büyük ve sağlam ittifakları ödüllendirmekte, iki sağ ve sol kanatlı demokrasiyi teşvik etmektedir. 
     
     FRANSA’DA Üçüncü Cumhuriyet döneminde görülmüştür ki, seçim için ittifak yapan partiler Meclis’e girdikten sonra ittifaktan ayrılıp başka partilerle koalisyona gitmekte, istikrarsızlık devam etmektedir. 
     İtalyan sistemi, özetlediğim mekanizmalarla bu tür kayganlıkları önlüyor. 
     "Fazla partili istikrarsızlık" belasından çok çekmiş olan Fransızlar, "yarı başkanlık" sistemleriyle iki kanatlı demokrasiyi daha sağlam bir biçimde yerleştirmişlerdir Cumhurbaşkanını iki turlu seçimle halkın seçmesi, iki turlu dar bölge seçim sistemi ve her iki seçimin de ittifaklara dayanması yani iki kanatlı demokrasi. 
     Bizde hiç bu tür "sistemöler geliştirmeden sırf Meclis’e daha çok parti girmesi için barajı aşağıya çekip seçim ittifaklarına imk n vermek, mevcut "yönetemeyen demokrasi"mizi tam bir "yönetimde kaos"a sürükleyecektir. 
     Türkiye’yi "yöneten demokrasi"ye götürecek sistem değişikliğine yürekten evet... Ama böyle alelacele ve sırf Meclis’e girmek için yapılmak istenen düzenlemelere hayır 
     
     







Baraj sorunu 


Açılan parantez, kapanan parantez... 


Tayyip yasağı 


Cem ve YTP 


Derviş’li CHP, ABD başkentinde ön plana çıkıyor 


Kolektif akıl 


ÖSYM’nin hatalar zinciri 5 


Tayyip’e çengelli engel 


Sadakat, aşk ve sonrası 


Tarih saplantı olmamalı... 


Demokrasinin kendini koruma hakkı 


Korkmayın konuşun ’ 


Cem, Demirel’in küçük kopyası mı 


Aç Çocuklar Cumhuriyeti 


Mevduat kredi yerine iç borca gidiyor 


</TEXT>
</DOC>
