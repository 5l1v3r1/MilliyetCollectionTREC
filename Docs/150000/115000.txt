<DOC>
<DOCNO> 115000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yasam/ayas.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Keskin nişancı’ yoksa iki kişi mi 
</HEADLINE>
<TEXT>

Polis ve FBI, bir park yerinde otomobillerinde uyuyan eski bir asker ile üvey oğlunu gözaltına aldı. Arabada av silahına benzer bir silah, silah dayanağı ve dürbün bulundu 
     SEMA EMİROĞLU New York 

     ABD’de 20 günü aşkın bir süredir terör fırtınası estiren ve 10 kişiyi öldürüp 3 kişiyi de yaralayan keskin nişancı zanlısı iki kişi, Hollywood filmlerini aratmayacak bir iz sürme sonucunda, dün sabaha karşı kıskıvrak yakalandı. 
     
     Baskın ve deliller 
     Sonradan Müslüman olup Muhammed soyadını alan John Allen Williams adlı eski bir ordu mensubuyla onun üvey oğlu olduğu belirtilen 17 yaşındaki Lee Malvo, polisin isimlerini gece yarısı basına açıklamasından 3 saat sonra telefonla yapılan ihbar sonucunda, Maryland’daki bir otoyolun dinlenme yerinde arabalarının içinde uyurken yakalandı. Önce Malvo’nun Tacoma kentindeki evine baskın yapıldı ve delil toplandı. Önceki gece yarısı polis tarafından yapılan duyuruyla, Malvo ve Muhammed’in seyahat ettiği New Jersy plakalı aracın tipi ve iki zanlının fotoğrafları yayınlandı. Sabaha karşı 03.00 sıralarında Maryland’daki bir otoyolun mola yerinde polisin tarif ettiği arabayı gören bir kişi, hemen özel polis numarasını aradı ve zanlıların yerini bildirdi. 
     Chevy Caprice marka arabada, son cinayetlerde kullanılan av silahına benzer bir silah, üç ayaklı bir silah dayanağı ve dürbün bulundu ayrıca arabanın arka bagajından dışarıya ateş açılmasını sağlayacak bir delik keşfedildi. 
     
     Korsanlara sempati 
     Körfez Savaşı’nda da görev yapan John Allen Muhammed’in 41 , 11 Eylül olaylarını gerçekleştiren korsanlara sempati duyduğu ve Amerika karşıtı duygular beslediği bildirildi, ancak El Kaide Örgütü ile bağlantısı bulunup bulunmadığı henüz bilinmiyor. 
     Sorgulamaya alınan Muhammed ile Jamaica vatandaşı olduğu belirtilen Malvo’nun, keskin nişancı cinayetleri ile kesin olarak suçlanabilmesi için balistik incelemeler sürerken, ismini saklı tutan bir yetkili AP ajansına, "keskin nişancının bu adamlar olduğundan eminiz" dedi. Başkan George W. Bush’un da, federal makamların olayın çözüldüğünden makul biçimde emin olduğunu söylediği kaydedildi. Maryland Eyaleti Savcısı Douglas Gansler de, yakalanan kişilerin keskin nişancı cinayetleriyle ilişkili olduğuna güçlü biçimde inandıklarını söyledi. 
     
Burada yakalandılar      Olayla ilgili araştırma kapsamında her yeri didik didik eden FBI ve polis, J.A. Muhammed ile üvey oğlunu üstteki park yerinde, yandaki arabanın içinde uyurken yakaladı. Eski bir asker olduğu anlaşılan J.A. Muhammed’in, keskin nişancı’ eğitimi verilen askeri bir üste görevli olduğu ortaya çıkarıldı. 
     
Körfez Savaşı’nda görev almış...Keskin nişancının son cinayeti sonrası bıraktığı 10 milyon dolar vermezseniz çocuklarınız sırada’ mesajı üzerine, Washington ve çevresinde tüm okullar ablukaya alındı. 
     1990 yılı ortalarına kadar Amerikan ordusunda görev yapan Muhammed’in, makine teknisyeni olarak çalıştığı ve Körfez Savaşı’na da katıldığı bildirildi. Ancak Savunma Bakanlığı Pentagon yetkilileri, Muhammed’in keskin nişancı eğitimi almadığını ve savaş sırasında muharebe görevi bulunmadığını kaydetti. Muhammed’in ordudan ayrılmadan önce görevli olduğu Tacoma’nın güneyindeki Fort Lewis Askeri Üssü’nde, ülkedeki en yoğun keskin nişancı eğitiminin verildiği bir okulun yer aldığı da bildirildi. Zanlıların birlikte oturdukları Tacoma’daki evin komşuları, geçen ocak ayında evin bahçesinden sürekli avcı silahıyla açılan ateş sesi geldiğini ve bu yüzden polise şik yette bulunduklarını bildirdiler. Bahçede yapılan aramada da, keskin nişancıların eğitiminde kullanılan hedef tahtaları bulundu. Muhammed’in, orduya girmeden önce Müslümanlığı seçtiği ve iki eski eşinden, dört çocuğuna "İslam dini" kurallarına göre yemek yedirmesini istediği belirtildi. 
     
     



 YAŞAM 


















</TEXT>
</DOC>
