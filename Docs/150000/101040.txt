<DOC>
<DOCNO> 101040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur16.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay "Kuzey Irak'ta 5 bin kişilik güç bulunduğu yalan" 
</HEADLINE>
<TEXT>

     Genelkurmay Başkanlığı, Türk Silahlı Kuvvetleri'nin Kuzey Irak'ta bir havaalanını işgal ettiği ve bölgeye 5 bin kişilik askeri güç sevk edildiğine ilişkin haber ve yorumların doğru olmadığını bildirdi. 
     Genelkurmay Başkanlığı Genel Sekreterliği'nden konuya ilişkin olarak yapılan açıklama şöyle 
     ''Son günlerde bazı basın yayın organlarında Türk Silahlı Kuvvetleri'nin Kuzey Irak'ta bir havaalanını işgal ettiği, ağır iş makinaları ve elektronik malzeme sevk ettiği, 5000 kişilik bir askeri gücü bölgeye sevk ettiği yönünde haberler yer almaktadır. 
     Söz konusu haber ve yorumlar doğru olmayıp gerçeği yansıtmamaktadır. 
     Ayrıca, adı geçen Bamami Bamerna havaalanı Körfez Savaşı sırasında koalisyon kuvvetleri tarafından hava taarruzları sonucu ağır hasar görmüş ve havaalanı özelliği ortadan kalkmış bir tesis durumundadır.'' 
     





</TEXT>
</DOC>
