<DOC>
<DOCNO> 124021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sontur12.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de sobadan sızan gazden anne ile çocuğu öldü... 
</HEADLINE>
<TEXT>

     Esenler'de, sobadan sızan gazdan zehirlenen 4 kişilik aileden anne ve 2.5 yaşındaki çocuğu öldü. 
     Alınan bilgiye göre, Atışalanı Birlik Mahallesi 830. Sokak üzerindeki 37 numaralı apartmanda oturan Selim Aktaş 28 , eşi Ünzile Aktaş 22 , çocukları 2.5 yaşındaki Ensar Aktaş ile 2 aylık Ahmet isimli bebekleri, gece kömür sobasının yandığı odada birlikte yattılar. 
     Sabah saatlerinde Aktaş ailesinden haber alamayan komşuları, eve girdiklerinde anne ve baba ile çocuklarını kendilerinden geçmiş halde buldu. 
     Kömür sobasından sızan karbonmonoksit gazından zehirlendikleri belirlenen anne Ünzile Aktaş 22 ile 2.5 yaşındaki Ensar Aktaş, olay yerinde hayatını kaybetti. 
     Baba Selim Aktaş 28 ile 2 aylık Ahmet isimli bebekleri de Özel Esenler Ensar Hastanesi'ne kaldırıldı. 
     Hastane yetkilileri, nefes alıp vermekte güçlük çektiği belirtilen bebeğin sağlık durumunun iyi olduğunu kaydettiler. 
     Hayati tehlikesi bulunan Selim Aktaş ise, buradaki ilk müdahalenin ardından İstanbul Üniversitesi İstanbul Tıp Fakültesi Hastanesi'ne sevk edildi. 
     Bu arada Aktaşlar'ın komşuları, ailenin yaklaşık 3 yıldır bu evde oturduğunu, inşaatlarda boyacılık yapan Selim Aktaş'ın bir süre yurtdışında çalıştıktan sonra 2 ay önce geri döndüğünü söylediler. 
     





</TEXT>
</DOC>
