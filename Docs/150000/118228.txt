<DOC>
<DOCNO> 118228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sondun10.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Irak savaşına karşı barış gösterisi... 
</HEADLINE>
<TEXT>

     ABD'de yüzlerce barış yanlısı, olası Irak savaşına karşı protesto gösterisi düzenledi. 
     Nobel Barış Ödülü sahibi Nükleer Savaşı Önlemek İçin Uluslararası Fizikçiler örgütünün Los Angeles'ta düzenlediği barış gösterisinde, Bush yönetiminin Ortadoğu politikalarını eleştiren eylemciler, alaca karanlıkta mumlar yaktı ve bir protesto yürüyüşü yaptı. 
     Gösteride, ''Irak'a müdahale etmeyin' yazılı siyah beyaz pankartlar taşındı. 
     Örgüt başkanı Jonathan Parfrey, Amerikalıları korumanın en iyi yolunun Ortadoğu'da barışın inşa edilmesi olduğuna inandıklarını, tek yanlı Irak müdahalesinin bu çabalarla taban tabana zıt olduğunu söyledi. 
     Nükleer Savaşı Önlemek için Uluslararası Fizikçiler örgütü, 1985 yılında Nobel Barış Ödülü'nü Sovyetler Birliği'nden Yevgeny Chazov ile paylaşmıştı. 
     





</TEXT>
</DOC>
