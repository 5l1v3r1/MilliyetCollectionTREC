<DOC>
<DOCNO> 125820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun06.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de büyük otomobil kaçakçılığı 
</HEADLINE>
<TEXT>

     Çin'de halen hapiste olan eski bir bakan yardımcısının sevgilisi, Hong Kong'dan Çin'e 262 otomobili kaçak olarak sokma suçundan 10 yıl hapse mahkum oldu. 
     Resmi Pekin Gençlik Günlüğü gazetesinin bugünkü haberine göre, Güneydeki Guangzhou kentinde görülen davada, bayan Li Shana ayrıca 15 milyon 400 bin yuan 1 milyon 850 bin dolar para cezasına çarptırıldı. 
     Aynı davada Hong Kong'lu işadamı Liang Yaohua da, 1995-98 arasında otomobilleri Hong Kong'dan Çin'e sokmak ve 51 milyon 320 bin yuan 6 milyon 200 bin dolar vergi kaçırmaktan idama mahkum oldu. 
     Çin'in firardaki en büyük suçlusu olarak bilinen Liang, 1999'da ailesi ile birlikte Kanada'ya kaçtı ve halen bu ülkede geçen Haziran'da siyasi sığınma talebini reddeden göçmen bürosunun kararının iptali için yaptığı temyiz başvurusunun sonucunu bekliyor. 
     Bayan Li'nin arabaları kaçak sokmak için evli sevgilisi, eski kamu düzeni bakan yardımcısı Li Lizhou'yu kullandığı ve Liang'ın Lizhou'ya rüşvet verdiği belirtildi. 
     Lizhou, güneydeki Xiamen limanında ortaya çıkarılan Çin'in şimdiye kadarki en büyük kaçakçılık olayıyla ilgili ölüm cezası almış, ancak cezanın infazı ertelenmişti. 
     Aynı davada adı geçen 200 kadar polis ve gümrük görevlisinden 30 kadarı hakkında soruşturma açıldığı ya da hapis cezası verildiği belirtilirken, diğer görevlilere ne olduğu belirtilmedi. 
     





</TEXT>
</DOC>
