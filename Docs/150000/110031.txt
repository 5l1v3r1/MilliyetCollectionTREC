<DOC>
<DOCNO> 110031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yasam/yas03.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonnie Clyde önce kuyumcuya newline girmiş 
</HEADLINE>
<TEXT>

İzmir’de banka soyup bir polisi şehit eden iki polis çocuğu sevgilinin daha önce de bir kuyumcu dükk nını soymaya kalktıkları, ama başarısız oldukları belirlendi... 
     ALİ ÖZKAYA, MURAT EĞİLMEZ, MEHMED HAKKI ÖZBAYIR İzmir, Manisa DHA 

     İzmir’de banka soyup kendilerini yakalamaya çalışan polisi şehit eden polis çocuklarından Meral Alkan 19 ve sevgilisi Sergin Deniz, 27 üç gün önce de bir kuyumcuyu soymak istemiş. 
     Gasp Bürosu’nda sorgulanan Alkan, eşinden ayrılıp işsiz sevgilisiyle evlenebilmek için soygundan önce Sergin’in babasının silahını gizlice aldığını söyledi. Daha sonra Altındağ’da bir kuyumcuya gittiklerini belirten Alkan, "Nişanlı olduğumuzu söyledik. Sergin tabancasını çektiği sırada başka müşteriler geldi. Planımız başarılı olmayınca Sergin, silahı satmak istediğini söyledi ve olayı örtbas ettik" dedi. 
     
     SOYGUNU KAFAYA KOYDUK 
     Soygun yapmayı kafaya koyduklarını, ancak hedef belirlemediklerini kaydeden Alkan, "Minibüsten gördüğümüz bankayı soymaya karar verdik. Havale yaptırmak bahanesiyle girip kontrol yaptık. Polis noktalarına uzak olduğunu düşünerek soymaya karar verdik" diye konuştu. 
     Üniversiteyi bitirdikten sonra yaptığı polislik başvurusu yaşı büyük olduğu için kabul edilmeyen Deniz de, öğretmen olmayınca parasızlık nedeniyle soyguna karar verdiklerini söyledi. 
     
     İKİSİ DE TUTUKLANDI 
     Sorgusundan sonra Karşıyaka Adliyesi’ne sevk edilen Alkan ile Deniz, nöbetçi mahkemece tutuklandı. 
     İfadesine başvurulan Alkan’ın eşi Suat Alkan da eşiyle bir sorunu olmadığını, Sergin ve ailesini tanıdığını belirtti. 
     
     BABALAR EVE KAPANDI 
     Alkan’ın Kınık İlçe Emniyet Müdürlüğü’nde görevli babası Satılmış Susam ise izin alıp evine kapanırken, "Keşke ikisi de geberseydi" dedi. Deniz’in emekli babası Sebahattin Deniz de "İç içe oldukları meslektaşlarıma nasıl kurşun sıkarlar inanamıyorum" diye konuştu. 
     Şehit polis memuru Lütfü Anbarlı da Manisa Şehitliği’nde gözyaşları arasında toprağa verildi. 
     
Kuyumcu Silahı başıma dayadı      Meral Alkan ile sevgilisi Sergin Deniz’in soymaya kalktıkları kuyumcu dükk nının sahipleri Mustafa Kaplan ve ablası Hülya Şimşek, iki gencin şaka yaptıklarını sandıklarını söyledi. Kaplan ifadesinde, "Taşlı bilezik, alyans, mini set ve kolye beğenip paket yaptırdılar. Daha sonra erkek tabancasını çekerek Şimdi bu soygundur desem inanmayacaksınız’ dedi. Dükk nda 1.5 saat sürekli şakalar yaptığı için bunu da şaka sandık. Koy onu beline’ dedim. Bu kez silahı başıma dayadı. Eline vurup uzaklaştırdım. Başka müşteriler gelince paketi bırakıp gittiler" dedi. 
     



 YAŞAM 



















</TEXT>
</DOC>
