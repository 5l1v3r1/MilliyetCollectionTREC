<DOC>
<DOCNO> 115126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur20.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den Baykal ve Erdoğan'a Çıkın karşıma 
</HEADLINE>
<TEXT>

     DYP lideri Tansu Çiller, AKP Genel Başkanı Recep Tayyip Erdoğan ve CHP Genel Başkanı Deniz Baykal'ı televizyonda açık oturuma çağırdığını, ancak korkularından buna yanaşmadıklarını savundu. 
     Kahramanmaraş'ta halka seslenen Çiller, televizyonda tartışma çağrılarını yanıt vermeyen Baykal ve Erdoğan'a yüklendi. Çiller şöyle konuştu 
     "Ey Tayyip, yüreğin yetiyorsa çık karşıma benimle tartış. Ey Baykal aynı gücü kendinde görüyorsan televizyonda çık karşıma ama anlatacağı bir şey yok. Kaynak dersen, yanına aldığı Derviş ile IMF'den borç almayı gösterecek. Dışarıdan borç almayla ülke kalkınır mı" dedi. 
     AKP'nin başbakan adayının belli olmadığını belirten Çiller "İnadına Tayyip demenin bir anlamı yok. Çünkü, 4 Kasım'da Tayyip yok. Başbakanının kim olacağı belli olmayan bir partinin arkasından milletimiz gitmemeli" dedi. 
     Çiller, seçmenleri, belirsizliğin peşinden gitmemeye ve orta sağın en büyük partisi olarak tanımladığı DYP'nin, Kırat bayrağı altında birleşip, Türkiye'yi büyük ülke yapmaya çağırdı. 
     





</TEXT>
</DOC>
