<DOC>
<DOCNO> 104344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/spor/spo04.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’a iki Sambacı 
</HEADLINE>
<TEXT>

Bordo - Mavililer, Brezilyalı forvet Adminson ve sol kanat oyuncusu Jardemilson’la anlaştı 
     KARADENİZ ekibi, yabancı transferinde müthiş bir atak yaparak, iki Sambacı ile her konuda anlaşmaya vardı. Trabzonspor Başkan Yardımcısı Mehmet Öksüzoğlu’nun, ilk etapta Brezilya’da Yardımcı Antrenör Ulvi Güveneroğlu’nun çok beğendiği Adminson ile el sıkıştığı öğrenildi. Botafago kulübünde forma giyen Adminson’un son vuruşlardaki başarısıyla dikkati çektiği ifade edildi. 
     MEHMET Öksüzoğlu daha sonra Flumunese’nin sol kanat oyuncusu Jardemilson’un da işini bitirdi. İki oyuncunun bugün İstanbul’da olacağı, yarın da Trabzon’da sözleşme imzalayacağı öğrenildi. Öte yandan Fatih Tekke için Gaziantep’in 1 milyon dolar bonservis istemesi transferi çıkmaza soktu. Ancak çalışmaların devam ettiği dile getirildi. Listeye yeniden Bursasporlu Murat Sözkesen girdi. 
     
     Aybaba’dan itiraf 
     TRABZONSPOR Teknik Direktörü Samet Aybaba, bazı oyuncuların görevini yapmadığını söyledi. Genç hoca, "Elimizdeki oyuncuların bazılarının görevini yapmadığı ortada. Geçen yıldan beri formsuzluğu süren oyuncular var" dedi. Gökdeniz’in transferine onay verebileceğini belirten Aybaba, "Kulübün menfaatineyse, her oyuncu için aynı izni veririm" diye konuştu. 
     



 SPOR 

























</TEXT>
</DOC>
