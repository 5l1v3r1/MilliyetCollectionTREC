<DOC>
<DOCNO> 103769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur16.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanlığı Özel Kalem Müdürünün karısı da kapkaççı kurbanı 
</HEADLINE>
<TEXT>

     İçişleri Bakanlığı Özel Kalem Müdürü Aydın Erbul'un eşinin çantasını kapkaç yöntemiyle çalarak yaralanmasına neden olan iki kapkaççı olaydan kısa bir süre sonra yakalandı. 
     Özel Kalem Müdürü Aydın Erbul'un eşi Gülseren Erbul, dün akşam saatlerinde Ayrancı'da iki kapkaççının saldırısına uğradı. Arabayla Erbul'un yanına yanaşan kapkaççılardan biri çantayı kaptı. Çantası çalınan Erbul araç hareket halinde oluğu için bir süre yerde sürüklendi. Yaralanarak Erbul Gazi Üniversitesi Hastanesi'ne kaldırılarak tedavi altına alındı. Erbul'un çantasında 80 milyon para, cep telefonu, saat ve kimlikler bulunduğu bildirildi. 
     Olaydan sonra araştırma yapan Asayiş Şube Müdürlüğü Yankesicilik ve Dolandırıcılık Büro Amirliği ekipleri kapkaçta kullanılan aracın plakasını kısa sürede belirlediler. 
     Ekipler olayda kullanılan 06 RBB 75 plakalı aracı olaydan 5 saat sonra yakalayarak kapkaç olayına karışan Hüseyin Yılmaz ve Murat Kılıç'ı gözaltına aldı. Gözaltına alınan kişilerden Hüseyin Yılmaz'ın sabıkalı olduğu belirlendi. Gözaltına alınan kişilerin sorgulaması sürüyor. 
     





</TEXT>
</DOC>
