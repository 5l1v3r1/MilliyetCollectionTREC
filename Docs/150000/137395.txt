<DOC>
<DOCNO> 137395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/dunya/dun02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Kutlayamıyorum 
</HEADLINE>
<TEXT>

KKTC Cumhurbaşkanı Papadopulos, Kıbrıs’ın bölünmesinde Klerides’ten daha çok sorumlu 
     KKTC Cumhurbaşkanı Rauf Denktaş, Kıbrıs Rum Kesimi’nde önceki gün yapılan başkanlık seçimini kazanan Demokratik Parti DİKO Başkanı Tasos Papadopulos’un, Kıbrıs’ın ikiye bölünmesinde, şimdiki Rum Yönetimi lideri Glafkos Klerides’ten daha fazla katkısı olduğunu söyledi. 
     Klerides’in seçimi kaybetmesinde, "Türk tarafına fazla taviz verdiği" propagandasının etkili olduğuna işaret eden Denktaş, yeni lider Papadopulos için "KKTC Cumhurbaşkanı olarak, bütün Kıbrıs’ın cumhurbaşkanı olduğunu ilan eden bir şahsı kutlamamız mümkün değildir" dedi. 
     
     Vaatlerden vazgeç 
     Denktaş, "Ama Rum tarafının lideri olarak tabiatıyla kendisini kutluyoruz. İnşallah gerçekçi bir siyaset takip eder ve Kıbrıs’ın iki eşit egemen halkın varlığı üzerine halledilebilecek bir mesele olduğunu artık anlar. İki kesimliliğin sulandırılmaması gerektiği üzerinde durur" şeklinde konuştu. 
     Rauf Denktaş, Papadopulos’un, Annan belgesini büyük ölçüde değiştirmek istediğini ve halka "Karpaz Rum’dur, tüm göçmenler yerlerine gitmelidir, kayıplar meselesi artık halledilmelidir’ gibi olmayacak vaatlerde bulunduğunu" hatırlattı. 
     Denktaş, "Papadopulos’un Kıbrıs’ı ikiye bölünmesinde, Klerides’ten daha fazla katkısı olmuştur" dedi. 
     



 DÜNYA 











</TEXT>
</DOC>
