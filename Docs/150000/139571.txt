<DOC>
<DOCNO> 139571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/guncel/gun07.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimse içişlerimize karışmasın’ 
</HEADLINE>
<TEXT>

Irak muhalefetinin toplantısında konuşan IKYB lideri Celal Talabani, "Bağımsız Kürdistan istemiyoruz" dedi 
     FARUK BALIKÇI, FERİT ASLAN Selahaddin DHA 

     Irak Kürdistan Yurtseverler Birliği IKYB lideri Celal Talabani, bağımsız bir Kürdistan istemediklerini belirterek, "Türkiye ve İran’la iyi ilişkilerimiz var. Ancak kimsenin içişlerimize karışmasını istemiyoruz" dedi. Talabani, Irak muhaliflerinin toplantısında Türkiye ve ABD’nin, Körfez Savaşı’nda yaptıklarına teşekkür ederken şöyle konuştu "Irak’ın geleceğine Irak halkı karar vermelidir. Barzani ve ben, Arap ülkelerini ziyaretimizde, bağımsız Kürdistan niyetimizin olmadığını söyledik. Türkmenler 3. büyük grup, haklarını garantiye alacağız. ABD güçleri Irak’a girdiğinde, zorluklarla karşılaşmaması için de elimizden geleni yapacağız." 
     
     Türkiye izin vermez 
     Irak Türkmen Cephesi Başkanı Ahmet Sanan Ağa da, Irak Muhalifleri Başkanı Ahmet Çelebi’nin, "Türkmenler katledildiğinde Türkiye neredeydi" sözlerini eleştirerek, "Türkmenleri bundan böyle kimse katledemeyecek, çünkü Türkiye buna izin vermeyecek" diye konuştu. 
     



 GÜNCEL 




















</TEXT>
</DOC>
