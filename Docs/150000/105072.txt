<DOC>
<DOCNO> 105072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/siyaset/siy08.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika’ya teslim edildi 
</HEADLINE>
<TEXT>
Fehriye’yi artık verin’ dosyası... 
     GÜVEN ÖZALP Brüksel 

     TBMM’nin, Avrupa Birliği kriterlerine uyma yolunda attığı adımlar, Türkiye’nin iadesini istediği suçlulara ilişkin süreçte ilk etkilerini göstermeye başladı. Sabancı suikastı faillerinden Fehriye Erdal’ın dosyası yenilenerek, Belçika makamlarına teslim edildi. Belçika daha önce Ankara tarafından gündeme getirilen iade istemini Türk yasalarında idam olduğu gerekçesiyle kabul etmemişti. Yeni yasal değişikliklere göre düzenlenen son dosya Belçika’nın bu tezini çürütüyor. 
     TBMM tarafından ağustos ayında çıkarılan yasalar ışığında yenilenen Erdal dosyası, Belçika tarafından benimsenen "Yasalarında idam cezası olan ülkelere suçlu iadesi yapılmaz" söylemini de geçersiz kılıyor. 
     



 SİYASET 















</TEXT>
</DOC>
