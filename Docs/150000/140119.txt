<DOC>
<DOCNO> 140119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo12.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, yarın Galatasaray maçı hazırlıklarını sürdürecek... 
</HEADLINE>
<TEXT>

     Ezeli rakibi Galatasaray ile 8 Mart Cumartesi günü Ali Sami Yen Stadı'da karşılaşacak olan Fenerbahçe, 1 günlük iznin ardından hazırlıklarını yarın sürdürecek. 
     Bugünü izinli olarak geçiren Sarı-lacivertli futbolcuların yarın sabah yine Dereağzı Tesisleri'nde toplanarak teknik sorumlu Oğuz Çetin yönetiminde antrenman yapacağı bildirildi. 
     Fenerbahçe'de, derbi maçı öncesinde Serhat'ın sakatlığı sürerken, Kemal, Abdullah ve Fatih'in cezalarının sona ermesi teknik heyeti sevindirdi. 
     
     TARAFTARLARDAN HASAN ŞAŞ'A ONAY 
     Galatasaray ile gelecek sezon için henüz sözleşme imzalamayan Hasan Şaş için Fenerbahçe Kulübü Futbol Şubesi Sorumlusu Sadettin Saran'ın, ''Transfer etmeyi düşündüğümüz oyuncular arasında da Hasan da var'' demesinin ardından sarı-lacivertli taraftarlar da bu transfere onay verdi. 
     ''Fenerbahceninsesi.com'' adlı internet sitesinde yapılan ankete katılan 1327 kişiden 875'i yüzde 66 ''Fenerbahçe Hasan Şaş'ı alsın mı '' şeklindeki anket sorusuna ''evet'' yanıtını verdi. 
     Ankete katılan 452 kişi yüzde 34 ise bu transfere karşı çıktı. 
     





</TEXT>
</DOC>
