<DOC>
<DOCNO> 139218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo17.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, takımda milli oyuncu sayısının artacağına inanıyor... 
</HEADLINE>
<TEXT>

     Trabzonspor Kulübü Genel Sekreteri Yusuf Ziya Yılmaz, bordo-mavili takımda milli oyuncuların sayısının artmaya başlamasının kendilerini sevindirdiğini söyledi. 
     Yusuf Ziya Yılmaz, dün akşam İskoçya ile karşılaşan A 2 Milli Takımı'nda Erdinç, Erman Güracar, Erman Özgür ve Gökdeniz'in forma giymesinin kendilerini sevindirdiğini ve bu oyuncuların zamanla kendilerine A Milli Takım'da yer bulacağına inandığını söyledi. 
     Bordo-mavili takımın kaptanı Fatih'in de A Milli Takım'a çağrıldığını dile getiren Yılmaz, ''Milli oyuncular sayısının takımda daha artacağına inanıyoruz. Oyuncularımız milli takıma çağrılmaya başlanması, yükselişimizin bir işareti'' diye konuştu. 
     





</TEXT>
</DOC>
