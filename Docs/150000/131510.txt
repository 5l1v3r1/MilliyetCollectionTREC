<DOC>
<DOCNO> 131510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo17.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyşehir, Fenerbahçe ve Trabzonspor'a kamp üssü oluyor... 
</HEADLINE>
<TEXT>

     Konya'nın Beyşehir İlçesi'ne kurulması planlanan spor tesisleri için ilk adım olan protokol, Fenerbahçe Kulübü ile Beyşehir Belediyesi arasında imzalandı. 
     Beyşehir'de İskender Mevkii'nde bulunan 98 bin metrekarelik arsa, Fenerbahçe'nin spor tesisi kurmak amacıyla istemesi üzerine ihaleye çıkarıldı. İhale sonunda 98 bin metrekarelik arsanın sahibi Fenerbahçe oldu. 
     Fenerbahçe İdari İşler Koordinatörü Serkan Acar, yapılan anlaşma gereğince 3 yıl içerisinde spor tesislerinin inşaatına başlayıp bitirmek zorunda olduklarını söyledi. 
     Fenerbahçe Kulübü'nün, tesisin 3 yıl içinde bitirilmemesi durumunda Beyşehir Belediyesi'nden tapuyu alamayacağını belirten Acar, "Ayrıca Fenerbahçe Kulübü, Beyşehir'e kurduğu spor tesisini atıl durumda bırakmayacak ve tesis sürekli faal halde bulunacak" dedi. 
     Fenerbahçe Kulübü'nden sonra Beyşehir'de spor tesisi kurmak için harekete geçen Trabzonspor'un yer arayışı da sürüyor. 
     





</TEXT>
</DOC>
