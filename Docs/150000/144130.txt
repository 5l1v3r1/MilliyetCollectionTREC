<DOC>
<DOCNO> 144130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yasam/yas02.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta sük net Kuveyt'te panik var 
</HEADLINE>
<TEXT>

Bombardımanı bekleyen Bağdat'ta sığınaklar bomboş. Kuveyt'te ise ülkeden ayrılmak isteyenler havaalanlarına yığıldı 
     DIŞ HABERLER SERVİSİ 

     ABD operasyonunun başlamasıyla birlikte Irak'ın başkenti Bağdat'ta halk korku dolu bir bekleyiş içine girse de, hava saldırılarına karşı en etkili 'güvence' olan sığınaklarda ıssızlık ve alışılmışın dışında bir dinginlik göze çarpıyor. 
     Körfez Savaşı'nda müttefik bombalarına hedef olunca 400'den fazla insanın mezarı olan Amariya sığınağındaki trajediyi unutmayan Bağdatlılar, 80'lerden kalan sığınakları, güvenli bölgeden çok 'ölüm mabeti' olarak görüyor. 
     
     'Ölmek için sığınağa mı girelim ' 
     80'lerdeki İran - Irak savaşı sırasında Finlandiya'dan alınan bu sığınaklar, konvansiyonel bombalara, kimyasal saldırılara ve radyasyon sızıntılarına karşı dayanacak şekilde inşa edilmiş. Buna rağmen, Bağdatlılar, ABD'nin 91'de olduğu gibi yine sığınakları vuracağını düşündüğünden, "Boğulmak ve yanmak için mi sığınaklara gireceğiz " diyerek sığınaklardan uzak duruyor. 
     Irak'ın ana hedeflerinden, dün de birkaç SCUD füzesi fırlatılan Kuveyt'te ise Bağdat'takinin tam tersi bir hava var. Dün fırlatılan SCUD füzeleriyle, Irak'ın kimyasal ya da biyolojik saldırı yapması olasılığı nedeniyle panik yaşayan ve sığınaklara koşan Kuveytliler, hayli tedirgin günler yaşıyor. Bu arada Kuveyt'te çalışan ve çoğunu Filipinlilerle Pakistanlıların oluşturduğu yüzlerce kişi de, havaalanından ülke dışına çıkmanın yolunu arıyor. 
     



 YAŞAM 


















</TEXT>
</DOC>
