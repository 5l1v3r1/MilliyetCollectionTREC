<DOC>
<DOCNO> 135545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur13.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlikte oldukları kızları videoya çekip şantaj yapmışlar 
</HEADLINE>
<TEXT>

     İzmir'de evlenme vaadiyle arkadaş oldukları genç kızlarla cinsel ilişkiye girerek gizlice kameraya kaydeden, fotoğraflarını çeken ve bu görüntülerle fotoğrafları ailelerine vereceklerini söyleyerek şantaj yoluyla fuhuşa zorladığı iddia edilen 5 kişi yakalandı. 
     Alınan bilgiye göre, İzmir DGM Başsavcılığı'na başvuran bir genç kız, Pınarbaşı Ambarlar Sitesi'nde bir nakliyat firmasının sahibi Uğur D'nin, evlenme vaadiyle kendisiyle yakınlık kurduktan sonra cinsel ilişkiye girdiğini, gizli kamera ile kaydettiği bu görüntüleri ailesine vereceğini söyleyerek şantaj yoluyla başka kişilerle birlikte olmaya zorladığını ve kendisinden zorla para aldığını iddia etti. Çıplak fotoğraflarının da zorla çekildiğini belirten genç kız, Uğur D'nin bazı arkadaşlarının kendisine silah zoruyla tecavüz ettiğine öne sürdü. 
     Genç kızın şikayetinin ardından DGM Başsavcılığı'nın talimatıyla harekete geçen Kaçakçılık ve Organize Suçlar Şube Müdürlüğü ekipleri, nakliyatçı Uğur D'yi gözaltına aldı. Soruşturmayı genişleten polis ekipleri, olaya karıştığı belirlenen Uğur D'nin 35 arkadaşları Mehmet B. 33 , Alper Celal A. 32 , Hakan Ö. 26 ile Gürsel Y.'yi de 34 yakaladı. Zanlıların işyerleri, evleri ve otomobillerinde yapılan aramada, 14 ayrı kadına ait görüntülerin bulunduğu 5 adet video kaset, 62 adet çıplak fotoğraf, 6 adet kamera, 6 adet VCD, 4 adet fotoğraf makinesi, 2 gram toz esrar, 1 ruhsatsız tabanca ile 1 gaz tabancası ele geçirildi. 
     Sorgulamaya alınan zanlılar polise verdikleri ifadede, evlenme vaadiyle kandırdıkları genç kızlarla cinsel ilişkiye girerek gizlice kameraya kaydettiklerini, bu görüntüleri ailelerine vereceklerini söyleyerek bayanlardan para aldıklarını, silah zoruyla başka arkadaşlarıyla birlikte olmalarını sağladıklarını itiraf ettiler. 
     Zanlılar, ''4422 sayılı kanuna muhalefet, silah tehdidi ile zorla ırza geçmek, ölümle tehdit, şantaj yoluyla fuhuşa zorlamak, ruhsatsız silah bulundurmak ve esrar bulundurmak'' iddiasıyla İzmir DGM Başsavcılığı'na sevk edildi. 
     





</TEXT>
</DOC>
