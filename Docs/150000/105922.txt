<DOC>
<DOCNO> 105922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo01.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda ABD'nin 58 maçlık yenilmezlik ünvanı sona erdi... 
</HEADLINE>
<TEXT>

     ABD basketbol milli takımı, 14. Dünya Erkekler Basketbol Şampiyonası'nda, Amerikan profesyonel basketbol ligi NBA oyuncularının uluslararası müsabakalara katılmasına izin verilmesinden bu yana ilk defa yenildi. 
     İndianapolis'de Conseco Fieldhouse'da yapılan müsabakada Arjantin'e 87-80'lik skorla boyun eğen ABD takımı, NBA oyuncularının uluslararası müsabakalara katılmasına izin verildiği 1992 yılından bu yana 3 olimpiyat oyunları, 2 dünya şampiyonası dahil devam ettirdiği 58 maçlık yenilmezlik unvanını kaybetmiş oldu. 
     Arjantin, ABD galibiyetiyle F grubunda 6. maçını da kazanarak yenilmezliğini ve liderliğini sürdürdü. 
     Maça ABD'den daha iyi hazırlandığı belli olan Arjantin, rakibinin hiçbir zaman öne geçmesine izin vermedi. Maçın ilk yarısında bir ara 20 sayı farkla öne geçen Arjantin ilk devreyi -37 önde kapattı. 
     Amerikan takımı Arjantin takımına en fazla üçüncü çeyrekte 6 sayı yaklaşabildi. Son çeyreğe 68-60 önde giren Arjantin takımı, telaşsız ve kontrollü oyununu sürdürdü ve maçı 87-80 kazanarak tarihi bir galibiyet elde etti. 
     Maçın bitimiyle büyük sevinç yaşayan Arjantin basketbol milli takımı oyuncuları, Amerikalı oyuncuları teselli etmeyi de unutmadılar. 

     
</TEXT>
</DOC>
