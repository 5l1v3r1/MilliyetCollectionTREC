<DOC>
<DOCNO> 109079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yasam/yas03.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yarışmanın ödülü Amerika başkanlığı 
</HEADLINE>
<TEXT>

Medya devi Rupert Murdoch’tan olay yaratacak bir yarışma daha... FX TV’de başlayacak Amerikan İlahı’nı kazanan, ABD Başkanlığı’na aday olarak gösterilecek... 
     DIŞ HABERLER SERVİSİ 

     Önce "Korku Faktörü" Fear Factor çıktı. Yarışmacılar, sürüngenlerle dolu platformlarda mücadele ederek ne kadar korkusuz olduklarını kanıtlamaya çalıştılar. Ardından Survivor’ geldi. Ormanla kaplı bir adaya bırakılan yarışmacılar, ekmeklerini taştan çıkardı’lar. 2003’te ne olacağı bilinmez ama, 2004’te ABD televizyonlarının yıldızı Amerikan İlahı’ American Idol olacak... 
     
     Televizyondan propaganda 
     Avustralyalı medya devi Rupert Murdoch’un Amerika’da kablodan yayın yapan televizyon kanalı FX, 2004 Ocak ayından itibaren yayınlamaya başlayacağı yarışmayı kazanan kişi 2004 Kasım’ında düzenlenecek başkanlık seçimlerinde telivizyon tarafından başkan adayı gösterilecek. Binlerce kişi, şimdiden "Amerikan İlahı"nda yarışmacı adayı olmak için FX’e başvurdu. 
     Yarışmacı adaylarından önce uzun bir anketin doldurulması istenecek. Ardından aday, neden Amerika liderliğini istediği açıkladığı bir video kaset dolduracak. Ve sonunda, kendisini aday gösteren 50 kişi tarafından imzalanan bir dilekçe FX’e teslim edilecek. 
     
     Halkın adayı olacak 
     Bundan sonra sıra yarışmaya gelecek. Yarışmacı olmak için tüm koşulları sağlayan ABD başkanı aday adayları, canlı yayınlanacak tartışma programlarına, münazaralara katılacak. İzleyiciler ise internet ve telefon oylarıyla beğenmediği yarışmacıyı eleyecek. Televizyonun ön elemeleriyle, yaklaşık iki yıl sürecek bu maraton, izleyicilerin 3 finalist arasından "ABD başkanlığı için halkın adayı"nı seçmesiyle 2004 yazında sona erecek. Yarışmanın finalinin 2004’te 4 Temmuz’da yani "Bağımsızlık Günü"nde yayınlanması hedefleniyor. 
     



 YAŞAM 
















</TEXT>
</DOC>
