<DOC>
<DOCNO> 126682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/gun02.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin’de bir şeyler oluyor... 
</HEADLINE>
<TEXT>

ABD’nin kullanmak istediği Mersin Limanı’nda 6 rıhtım kapatıldı. Vinçler söküldü, prefabrike bürolar kuruldu 
     ALİ EKBER ŞEN MUSTAFA İNSAN 

     Mersin Limanı’ndaki çalışmalar süratle devam ederken, yaklaşık iki ay önce ABD’den gelen bir heyetin, 21 rıhtımlı limanda incelemeler yapıp fotoğraflar çektiği öne sürüldü. Geçen hafta işi alan müteahhide teslim edilen 16, 17, 18, 19, 20 ve 21 numaralı rıhtımda bulunan dev vinçler sökülmeye başlandı. 
     NATO’ya ait olan rıhtımlarda ise derinleştirme çalışması gündeme geldi. Batı kısmı 490, doğu kısmı 253 metre uzunluğunda 6.5 - 10.5 metre derinliğinde olan kapalı rıhtımlarda, savaş gemilerinin yanaşabilmesi için derinliğin 14 - 20 metreye kadar indirileceği iddia edildi. Şantiye ekibinin kullanımı için dün kurulmaya başlanan prefabrike yapıların da harek tın sevk ve idaresinde görev alacak personel için envantere alınmış olabileceği belirtildi. Kulübelerin yanında bir de yemekhane yapılması dikkati çekti. 
     
     YEMEKHANE YAPILDI 
     Limandaki hareketliliğin normal olduğunu savunan Mersin Liman İşletme Müdürü Kenan Şen, NATO’ya tahsis edilen üç rıhtım bünyesinde derinleştirme çalışmaları yapılacağını doğrularken, "NATO, bu üç rıhtımı gerekli tatbikat veya savaş durumlarında kullanacak. Çalışmaların iki yıl kadar sürmesi bekleniyor. Bu çalışmanın bir harek t için olduğu konusunda bilgim yok" diye konuştu. 
     
En büyük ikinci limanımız      İzmir’den sonra Türkiye’nin ikinci büyük limanı olan Mersin Limanı’nın temeli 1954’te atıldı ve 27 Nisan 1960’da açıldı. Limanda yılda 4 bin gemi hareketi oluyor 2001’de 3776 gemi . Limanın deniz alanı 3 milyon 250 bin metrekare, liman sahası da 925 bin metrekare. Her tip yük için hizmet verecek iskelelere ve yükleme - boşaltma ekipmanına sahip olan liman, Kıbrıs Barış Harek tı’nda askeri bakımdan önemli bir işlev yüklendi. Limanda Serbest Bölge, ATAŞ ve NATO’nun toplam 1565 metre uzunluğunda 7 rıhtımı bulunuyor. 
     



 GÜNCEL 




















</TEXT>
</DOC>
