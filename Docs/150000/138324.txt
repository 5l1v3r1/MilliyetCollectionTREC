<DOC>
<DOCNO> 138324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/ekonomi/eko12.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari’yi ödeyenin faizi iki ay değişmeyecek... 
</HEADLINE>
<TEXT>

Kredi kartı borçlarında asgari tutarı’ ödeyenin kalan borcunun faizi iki ay oran artışlarından etkilenmeyecek 
     ANKARA Milliyet 

     Kredi kartında, asgari ödeme’ tutarını ödeyen kullanıcının, kalan borcunun faizi iki ay süreyle artışlardan etkilenmeyecek. 
     TBMM Plan ve Bütçe Komisyonu’na görüşülen Tüketicinin Korunması Hakkındaki Kanun’da değişiklik yapan tasarı değiştirildi. Buna göre, kredi kartı ekstresinde yazan borcun, asgari ödeme’ kısmı ödendikten sonra devreden bölümü, 60 gün içinde ödenirse, bu sürede gecikme faizleri yükselse dahi bu borca eski faiz oranı uygulanacak. 
     Komisyon da kabul edilen başka bir değişikliği göre de temerrüde düşen borç ödemede gecikme tüketici kredileri ile kredi kartı borçlarına uygulanacak faiz oranı da anlaşmadaki faiz oranının yüzde 30 fazlasıyla sınırlandırıldı. 
     
     Promosyona sınır 
     Ayrıca, süreli yayınların promosyonlu satışlarının kültür ürünleriyle sınırlandırılması ilişkin madde kabul edildi. Bu maddeye göre süreli yayın kuruluşları, kitap, dergi, ansiklopedi, afiş, bayrak, poster, sözlü ya da görüntülü manyetik bant veya optik disk gibi süreli yayıncılık amaçlarına aykırı olmayan kültürel ürünler dışında hiçbir mal ya da hizmetin taahhüdünü ve dağıtımını yapamayacak. 
     
Eski borçlar da yeni orandan hesaplanacak      Tasarı komisyonda görüşülürken, hükümet de tasarıya geçici bir madde ekleyerek, temerrüt faizini sınırlayan düzenlemenin geçerliliğinin geçmiş dönemi de kapsamasının sağlanması amacıyla bir önerge hazırladı. Bu önerge kabul edilir ve yasalaşırsa, kredi kartı borcunu ödeyemeyerek temerrüde düşen ve icralık olanların borç bakiyesi, sözleşmedeki akdi faizin yüzde 30 fazlası oranında uygulanacak temerrüt faizine göre yeniden hesaplanacak. Bunun yapılması halinde kredi kartı borcu yükünün önemli miktarda hafiflemesi bekleniyor. 
     



 EKONOMİ 
























</TEXT>
</DOC>
