<DOC>
<DOCNO> 131503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo10.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"12 Dev Adam" yarın İstanbul'da ilk antrenmanını yapacak... 
</HEADLINE>
<TEXT>

     33. Avrupa Erkekler Basketbol Şampiyonası Yarı Final Eleme Grubu'nda Hollanda ve Litvanya ile İstanbul'da karşılaşacak A Milli Takım'ın aday kadrosu, yarın İstanbul'da toplanıyor. 
     Başantrenör Aydın Örs tarafından belirlenen aday kadro, yarın 12.00'de Abdi İpekçi Spor Salonu'nda toplanarak ilk antrenmanını yapacak. Polat Renaissance Oteli'nde kamp yapacak milliler, 19 Ocak Pazar ve 20 Ocak Pazartesi günü çift, 21 Ocak Salı günü tek antrenman yaparak, Hollanda maçı hazırlıklarını tamamlayacak. 
     Yarın akşam takımlarının lig maçlarında oynayacak Maccabi Elite Tel Aviv'den Hüseyin Beşok, Montepaschi Siena'dan Mirsad Türkcan ve Panathinaikos BSA Atina'dan İbrahim Kutluay'ın, 20 Ocak Pazar günü İstanbul'a gelerek kampa katılacakları bildirildi. 
     
     ADAY KADRO 
     Kerem'in sakatlanması üzerine Ender Arslan'nın da dahil edildiği 14 kişilik aday kadroda şu sporcular bulunuyor 
     Kerem Tunçeri, Ender Arslan, Alper Yılmaz, Ömer Onan, Kaya Peker Efes Pilsen , Haluk Yıldırım, Tutku Açık, Serkan Erdoğan, Fatih Solak Ülkerspor , Rasim Başak OYAK Renault , Vedat Koruk Darüşşafaka , Hüseyin Beşok Maccabi Elite Tel Aviv , İbrahim Kutluay Panathinaikos BSA Atina , Mirsad Türkcan Montepaschi Siena . 
     Milliler, 22 Ocak Çarşamba günü Hollanda ve 25 Ocak Cumartesi günü de Litvanya ile Abdi İpekçi Spor Salonu'nda karşılaşacak. Grupta 8 maçta 6 galibiyet, 2 yenilgiyle Litvanya'nın ardından 2. durumda bulunan A Milli Takım, Hollanda ve Litvanya maçlarından 1'ini kazanması durumunda İsveç'teki finallere gitme hakkını elde edecek. 
     





</TEXT>
</DOC>
