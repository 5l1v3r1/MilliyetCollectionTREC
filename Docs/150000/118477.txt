<DOC>
<DOCNO> 118477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sonspo16.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Bayan Basketbol Takımı aday kadrosu açıklandı... 
</HEADLINE>
<TEXT>

     29. Bayanlar Avrupa Şampiyonası Yarı Final E Grubu'nda Ukrayna, Bulgaristan ve Polonya ile karşılaşacak A Milli Bayan Basketbol Takımı'nın aday kadrosu ve kamp programı açıklandı. 
     Basketbol Federasyonu'ndan yapılan açıklamaya göre, aday kadro 14 Kasım Perşembe günü İstanbul Rasisson SAS Oteli'nde toplanacak. Grubunda ilk devre maçları sonunda Polonya'nın ardından ikinci sırada yer alan milliler, ilk antrenmanlarını 15 Kasım Cuma günü yapacak. 17 Kasım Cumartesi günü Romanya ile hazırlık maçı oynayacak A Milli Takım, 18 Kasım'da Ukrayna'ya gidecek. 20 Kasım'da Ukrayna, 23 Kasım'da da Bulgaristan ile deplasmanda karşılaşacak A Milli Bayan Basketbol Takımı, 27 Kasım'da Polonya ile Karadeniz Ereğli'de karşı karşıya gelecek. 
     A Milli Bayan Basketbol Takımı aday kadrosunda, menajer Mert Yanıkoğlu, antrenör Cem Akdağ, yardımcı antrenörler Ceyhun Yıldızoğlu BOTAŞ Spor ve Aydın Uğuz Erdemirspor ile şu sporcular bulunuyor 
     Serap Yücesir, Sariye Gökçe, Esmeral Özçelik, Şükran Albayrak Fenerbahçe , Çelen Kılınç Galatasaray , Aylin Yıldızoğlu, Dilek Buyuran, Şaziye İvegin BOTAŞ Spor , Yasemin Horasan Beşiktaş , Müjde Yüksel Migrosspor , Nevriye Yılmaz Termini-Yunanistan , Arzu Özyiğit Panseraikos-Yunanistan 
     Bu arada, yardımcı antrenör Ceyhun Yıldızoğlu ile oyuncular Aylin Yıldızoğlu, Şaziye İvegin ve Dilek Buyuran'ın, BOTAŞ Spor'un İsrail'de 13-14 Kasım'da yapacağı Avrupa Ligi maçları nedeniyle kampa 15 Kasım, Arzu Özyiğit'in de Yunanistan'da lig maçı olduğu için 17 Kasım'da katılacakları bildirildi. 
     





</TEXT>
</DOC>
