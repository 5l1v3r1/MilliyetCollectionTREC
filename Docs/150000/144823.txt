<DOC>
<DOCNO> 144823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo08.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 1 - Kocaelispor 2 maç bitti 
</HEADLINE>
<TEXT>

     Birinci Süper Lig'de Göztepe, Kocaelispor'a 2-1 yenildi. 
     Göztepe ile Kocaelispor arasındaki karşılaşmanın ilk yarısı 1-1'lik eşitlikle tamamlandı. 
     Karşılaşmanın ilk yarısı boyunca Göztepe, oyunun hakimi olan ve gol pozisyonları üreten taraf olarak dikkati çekti. 
     Konuk Kocaelispor ise özellikle orta alanda dağınık bir görüntü sergiledi ve konuk ekip Göztepe savunmasının bir anlık hatasından yararlanarak gol atmayı başardı. 
     15. dakikadaki Göztepe atağında, kazanılan serbest vuruşta Mehmet, topu kale alanı önüne gönderdi. Şenol'un yakın mesafeden kafa şutunda, kaleci Ahmet Şahin topu kontrol etti. 
     18. dakikada Göztepe'nin golü geldi. Mehmet, sağdan köşe atışı kullandı. Arka direkte topa iyi yükselen Şenol, düzgün bir kafa şutuyla takımını öne geçirdi 1-0. 
     25. dakikada Göztepe, rakip kaleye tehlikeli geldi. Mehmet'in ceza alanına girmeden attığı şutta kaleci Ahmet Şahin, topu tokatlayarak kornere çeldi. 
     28. dakikada Kocaelispor, geliştirdiği ilk ciddi atakta golü buldu. Orta alanda topla buluşan Ömer, sağ kanattan rakip ceza alanına sokulan Uğur Yasan'a mükemmel bir pas attı. Uğur Yasan, çapraz pozisyonda olmasına karşın yaptığı sert ve isabetli vuruşla topu ağlara gönderdi 1-1. 
     32. dakikada Cem Baki'nin sağ çapraz pozisyonda attığı şutta, kaleci Ahmet Şahin'in tokatladığı top, üst direğe çarparak oyun alanına geri döndü. Kocaelisporlu savunma oyuncuları tehlikeyi uzaklaştırdı. 
     45. dakikada Kocaelispor, rakip kalede etkili oldu. Altan'ın ara pasında bir anda kaleciyle karşı karşıya kalan Hüseyin, topa vurmakta gecikince sarı-kırmızılı savunma oyuncuları yetişerek tehlikeyi önledi ve ilk yarı 1-1'lik eşitlikle sonuçlandı. 
     52. dakikada, Kocaelispor'da Zaza'nın yerine İmadadze xx oyuna girdi. 
     61. dakikada, Kocaelispor'da sakatlanan Faruk'un yerine Savaş xx oyuna dahil oldu. 
     64. dakikada Kocaelispor öne geçti. Altan'ın ara pasında topla buluşan İmadadze, Şenol'u geçtikten sonra düzgün bir vuruşla topu ağlara yolladı 2-1 
     67. dakikada Göztepe'de Zafer Biryol'un yerine Göksel Yaman x oyuna girdi. 
     68. dakikada Kocaelispor kalecisi Ahmet Şahin sarı kart gördü. 
     70. dakikada Göztepe'de Tunç yerini Cumhur'a x bıraktı. 
     79. dakikada, Göztepe'de Şenol sarı kart gördü. 
     80. dakikada, Göztepe'de Cem Baki yerini Gökhan Kök'e bıraktı. 
     82. dakikada gelişen Kocaelispor kontraatağında kaleciyle karşı karşıya kalan İmadadze'nin şutunda Bülent, yatarak tehlikeyi önledi. 
     90. dakikada Kocaelispor kale önünde oluşan karambolde Göksel Yaman'ın kafa şutunda kaleci Ahmet Şahin iyi yer tutarak gole izin vermedi. 
     Uzatma bölümünde yine Kocaelispor ceza sahası önünde Alp, yakın mesafeden topa kafayı vurdu, meşin yuvarlak az farkla üstten auta çıktı. 
     Karşılaşma Kocaelispor'un 2-1 üstünlüğü ile sona erdi. 
     





</TEXT>
</DOC>
