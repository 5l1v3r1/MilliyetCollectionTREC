<DOC>
<DOCNO> 131897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/guncel/gun04.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetkisi olmayana cep yok 
</HEADLINE>
<TEXT>

Hükümet, kamu kurumlarında cep telefonu kullanımına sınırlama getirecek 
     Başbakanlık, kamu kurumlarındaki cep telefonu kullanımını incelemeye aldı. Kamudaki "cep kullanımı", envanter çıkarıldıktan sonra ciddi oranda sınırlandırılacak. Başbakanlık Müsteşarlığı bünyesinde, envanter çıkarmak üzere oluşturulan birim ilk iş olarak kamu kurumlarından, cep telefonu tahsis edilen makam ve kişilerin bilgisini ve bunun gerekçesini istedi. Hazırlanacak rapora göre, kamuda cep telefonu kullanımındaki suistimallerin ortadan kaldırılması ve yetkisiz kullanımın engellenmesi için ciddi önlemler alınacak. 
     
     GERİ ALINACAK 
     Cep telefonu kullanım hakkı olmayan bürokratların telefonları geri alınacak. 57’nci hükümet döneminde yayınlanan genelgede kamu kuruluşlarında cep telefonu kullanımı ciddi oranda sınırlandırılmıştı. 
     



 GÜNCEL 

















</TEXT>
</DOC>
