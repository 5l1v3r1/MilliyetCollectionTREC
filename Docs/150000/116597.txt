<DOC>
<DOCNO> 116597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur15.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz'a eskortluk yapan polisin çarptığı yaya öldü 
</HEADLINE>
<TEXT>

     yardımcısı Mesut Yılmaz'ın makam aracına eskortluk yapan trafik ekibinin aracının çarptığı 1 kişi öldü, 2 polis memuru da yaralandı. 
     Gece uçakla Giresun'dan Ankara'ya dönen Başbakan Yardımcısı Yılmaz'ın makam aracı ile beraberindekilerin araçlarına, Esenboğa Havaalanı'ndan itibaren eskortluk yapan İsmail Ayar isimli polis memurunun kullandığı 06 AA 0074 plakalı ekip aracı, Esenboğa Havaalanı yolunun 17. kilometresinde, yolun karşısına geçmek isteyen Ahmet Erdem'e çarptı. 
     Kazada ağır yaralanan Erdem, hastaneye kaldırılmak istenirken yolda öldü. Araç sürücüsü Ayar ile yanında bulunan polis memuru Seçil Algül hafif yaralandı. Yaralı polis memurları H.Ü. Tıp Fakültesi Hastanesi'ne kaldırılarak tedavi altına alındılar. Yaralı polis memurlarının hayati tehlikesinin bulunmadığı bildirildi. 
     





</TEXT>
</DOC>
