<DOC>
<DOCNO> 131416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/guclu.html </URL>
<DATE> 2003/01/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İş yok, laf çok 
</HEADLINE>
<TEXT>

     İktidar böyle de, medya, muhalefet, dernekler, vakıflar, bürokratlar farklı mı Alın birini vurun diğerine. 
     Konunun birinci derecedeki muhatabı elbette iktidar. Ama sanki son günlerde iktidarda olduklarını unutup muhalefetteki boşluğu doldurmak için yoğun bir çaba içerisindeler. Önceleri sadece Erdoğan muhalefet yapıyordu. Şimdi bakan ve milletvekilleri de "şunlar şunlar yapılmalı", "bunlar bunlar şöyle olmalı" diye aynı üslubu kullanmaya başladılar. 
     İktidar, birçok konuda insanlarla kedinin fareyle oynadığı gibi dalga geçer hale geldi. Bir öyle, bir böyle açıklamalar yapılıyor. Örneğin öğretmenlik atamaları, nemalar, öğrenci affı, YÖK yasası ve daha pek çok konu... 
     Her gün öğrenci affının içeriğine yönelik olarak yüzlerce mesaj geliyor. Ama nedense son hali nedir, hiç kimse cevap veremiyor. Çünkü komisyonlarda içeriği sürekli değişiyor. 
     YÖK yasası değişecek denildi. Ortalık toz duman oldu. Oysa ortada TBMM’ye sunulmuş ya da sunulmaya hazır bir tane bile yasa teklifi yok. Peki onca kıyamet niye kopuyor Anlayabilene aşk olsun. 
     
Hocalar suskun      İktidar gibi eleştirenler de donanımsız ve tutuk. Önceki gece İstanbul Üniversitesi’nde, canlı yayında yükseköğretimde yeniden yapılanma konusunu masaya yatırdık. Dört rektör ve 700’e yakın öğrenci ve öğretim üyesi vardı. Sınav dönemi olması nedeniyle önce salon zor dolar denildi. Sonra da kapıda kalanlar oldu. 
     Dikkatimi çeken hocaların suskunluğu ve öğrencilerin kendi temel sorunlarından çok siyasi konulara yönelmeleriydi. En muhalif olanları bile mikrofonu ele aldıklarında zamanı soru sorarak değerlendirme yerine polemiği tercih ettiler. 
     Görebildiğim kadarıyla iktidar gibi hocalar ve öğrenciler de yeni bir yapılanma konusunda hazırlıksızlar. Benzeri programları farklı üniversitelerde yapmaya devam edeceğiz. Umarız diğer üniversitelerde, üniversitelerin temel sorunları gündeme gelir ve YÖK gibi her yönüyle tartışmalı yeni bir kurum ve yasa ortaya çıkmaz. 
     
Şimdi de ders kitapları      Bakan Mumcu, anlaşılan o ki çok cephede savaşmayı seviyor. Bir sorunu çözüme kavuşturamadan bir diğeri gündeme geliyor. YÖK, öğretmen atamaları, af, serbest kıyafet, yerinden yönetim, kadrolaşma gibi her biri çok önemli tartışlar yaşanırken şimdi bir de ezbersiz eğitim ve ders kitaplarının tek elden basımı ve dağıtımı gündeme getirildi. Her iki konuda çetrefilli. Özellikle de her türlü ayak oyununun yaşandığı ders kitapları. Allah kendisine sabır versin. İşi gerçekten zor... 
     Özetin özeti Hep eleştiri, var olan morali ve çalışma şevkini de alır götürür. Oysa iktidarın da, Mumcu’nun da Türkiye’nin içinde bulunduğu katmerlenmiş sorunları çözmek için fazlasıyla morale ihtiyacı var. Ama bunun anahtarı kendilerinde. Attıkları her somut adım kendilerine fazlasıyla geri dönecektir .. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
