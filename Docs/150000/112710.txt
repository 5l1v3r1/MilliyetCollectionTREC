<DOC>
<DOCNO> 112710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yazar/yilmaz.html </URL>
<DATE> 2002/10/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bozüyük zirvesi değil, Eskişehir festivali 
</HEADLINE>
<TEXT>

     Haydarpaşa Garı’ndan kalkan özel Eskişehir festival treni yol alırken kemanlar akortlarını yapıyorlar ben ise bu sanat kokan trende bir sohbetin ortasında buluyorum kendimi. Festival sponsorlarından Denizbank’ın Genel Müdürü Hakan Ateş ile sohbet ediyorum. 
     Konu taze bankacılık Düzenleme ve Denetleme Kurulu BDDK daha önceki gün Tasarruf Mevduatı Sigorta Fonu TMSF ’na geçen Tarişbank’ın satışı ile ilgili olarak daha önceden teklif veren Denizbank ile görüşmelerin başladığı duyuldu. Ziraat Bankası’ndan sonra 1913’te kurulan Türkiye’nin ikinci bankası Milli Aydın Bankası kökenli Tarişbank için Denizbank’ın teklifi 40 milyon dolardı. Ateş, BDDK ile Tarişbank görüşmelerini sonlandırmaya hazırlanıyor. Öncelikle öğrenmek istediğim Tarişbank’ın yine çiftçi bankası olarak kalıp kalmayacağı. Ateş, Tarişbank’ı Denizbank bünyesinde bir araya getireceklerini ve şubeleri ile koruyacaklarını söylüyor. Gayrimenkullerin ve takipteki kredileri dışında bankanın tarım kredi ve kredi kartı borçlarını almak için teklif verdiklerini belirtiyor. 
     
Denizbank büyüyecek      Tarişbank Ege’nin üzüm, pamuk, tütün, incir ihracatçısının bankası olmaya devam edecek. Tabii Denizbank’ın bankalar liginde özel bankalar içindeki dokuzunculuk statüsünü de bir miktar yukarıya doğru taşıyacak. Tarişbank, Denizbank’ı 1997’de Özelleştirme İdaresi’nden 70 milyon dolara satın alan Zorlu Grubu’nun BDDK’dan aldığı ikinci banka olacak. Zorlu BDDK’dan yaz başında Avusturya’da kurulan Es Viyana Bankası’nı 27 milyon euro’ya satın almıştı, Denizbank BDDK’dan ayrıca TMSF’ye geçen bankalara ait 70 banka şubesi de alarak şube sayısını 123’e çıkarmıştı. Tarişbank ile Denizbank’ın şube sayısı 150’yi aşacak. 
     23 TMSF’den bankasından en büyük pastayı hatırlanacağı gibi Sümerbank çatısı altındaki bankalarla Oyak Grubu satın almıştı. Aynı süreçte satılabilen diğer bankalar ise Ekspres Bank, Site Bank ile sınırlı kaldı. Gözler TMSF’ye geçen Pamukbank ile geleceği dondurulan Ticaret Bankası’nın üzerinde. Büyük olasılıkla bu iki bankanın akıbetini yeni gelecek hükümet belirleyecek. Şimdiden söyleyeyim, DYP lideri Tansu Çiller’in 1994 krizinde kapısına kilit vurduğu üç banka gibi bunlar eritilecek boyutta değiller. 
     Banka hortumlamanın popüler olduğu bir dönemde devlete milyon dolarlar ödeyerek bankacı işadamları arasında olmak Zorlu Grubu Yönetim Kurulu Başkanı Ahmet Zorlu için çetin bir süreç olsa gerek. 
     Esbank’a el konulmasından önce Zeytinoğlu Eğitim ve Kültür Vakfı tarafından düzenlenen Uluslararası Eskişehir Festivali, grubun içine düştüğü krizden sonra Eskişehir Belediyesi ve Sanayi Odası’nın desteğiyle sürdürülebilir bir durum aldı. Ancak yine de festivalin omurgasını Zeytinoğlu ailesinin ikinci kuşağı Zeynep ve Banu Zeytinoğlu sürdürmeye devam ediyor. Trende yaşanan zıtlıklar ilgi çekiyor. Bir yanda Viyana Esbank’ın eski yöneticis Banu Zeytinoğlu öbür yanda bankanın yeni patronu Denizbank’ın Genel Müdürü Hakan Ateş. Yolumuz Eskişehir’e giderken Bozüyük’ten geçince de aynı çelişkileri duyuyoruz. 
     
Zeytinoğlu trende      Bu yol üzerinde geçtiğimiz günlerde bankası TMSF’ye geçen Halis Toprak’ın helikopteri havalanmıştı. İçinde Tayyip Erdoğan. Şimdi Zeytinoğlu treni yürüyor içinde festival yolcuları. 
     Bir zıtlık daha eğitim düzeyi yüksek 97 konuk arasında yaptığımız siyasi ankete göre CHP’ye çıkan oy sayısı 38 oldu. Ondan sonra en yüksek oyu alan DEHAP, YTP 6’da kaldı, onu takip eden TKP 4, MHP ve AKP 3’er oy aldı. ÖDP’nin 2 oy aldığı trenden DYP ve DSP’ye 2’şer oy çıktı. 
     
     







Vur vur inlesin salyangozlar dinlesin... 


Genelgeye bak 


Gelişmeler bizi savaşa sürüklüyor 


Umudu dişleri arasına alanlar 


Guru Collina 


Türkiye ABD’yi uyaracak 


Medyada görünmek seçim kazandırır mı 


Pratik zek nıza güveniyorsanız hodri meydan 


Herkesin gözü önünde... 


Kıssadan hisse... 


Seçim sonrası Irak 


Politikacı, reklamcı için bir üründür 


Aşk ideolojiyi affeder mi 


Seçimden sonra her şey iyi olacak 


38 kuşağından Cahit Kayra 


Bozüyük zirvesi değil, Eskişehir festivali 


</TEXT>
</DOC>
