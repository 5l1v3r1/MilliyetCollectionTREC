<DOC>
<DOCNO> 140575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko54.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İskenderun Limanı'nda boşaltma işlemleri durdu... 
</HEADLINE>
<TEXT>

     Tezkerenin kabul edilmemesinin ardından İskenderun Limanı'nda boşaltma işlemlerinin durduğu bildirildi. 
     Amerikalı ARC firmasının gemi acentalığını yapan Delta Denizcilik Ticaret A.Ş. Genel Müdür Yardımcısı Dursun Cebi, üs ve limanların modernizasyonu ile ilgili tezkere kararından sonra İskenderun Limanı'na indirme işlemlerinin başladığını, kendilerinin de biri ARC firmasına ait olmak üzere 3 ayrı geminin askeri malzemelerini boşalttıklarını belirtti. 
     Dursun Cebi, yabancı asker bulundurma ve yurtdışına asker gönderme tezkeresinin Cumartesi günü TBMM'den geçmemesi nedeniyle gemi boşaltmalarının durduğunu belirterek, ''Cumartesi gününden itibaren ne gemi geliyor, ne taşıma var. Hükümetin, Türk ordusunun müsaadesi dışında yapılacak birşey yok. Herşey kontrollü ve müsaadeli olarak yapılıyordu. Şu anda boşaltılan malzemeler limanda duruyor'' dedi. 
     





</TEXT>
</DOC>
