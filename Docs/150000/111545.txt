<DOC>
<DOCNO> 111545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/siyaset/siy13.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfke senin içinde şimdi sevgi zamanı 
</HEADLINE>
<TEXT>

Cem, Baykal’a yüklendi 
     ANKARA Milliyet 

     YTP Genel Başkanı İsmail Cem aday tanıtım ve seçim bildirgesi toplantısında, CHP lideri Deniz Baykal’a yüklendi. Uzlaşma istediklerini söyleyen Cem, "Bazıları ayrı tellerden çalıyor. Şimdi öfke zamanı’ diyor. Hayır kardeşim, öfke senin içinde. Şimdi sevgi zamanı, uzlaşma zamanı" dedi. Oylar bölünecek diye halka şantaj yapıldığını savunan Cem, bazılarının "kendin pişir kendin ye" taktiğiyle anketler yaptırıp seçimi kazanıp "sanal başbakan" olup kendini ortalara attığını ifade etti. Cem, "CHP’yi destekleyecekmişiz, o zaman sanal başbakan da bize hediyeler dağıtacakmış. Ayıptır ayıp, tek kelimeyle ayıp. Bizi kendileri gibi düşünüyor, ama değiliz" diye konuştu. 
     



 SİYASET 



















</TEXT>
</DOC>
