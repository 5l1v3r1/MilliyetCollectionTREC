<DOC>
<DOCNO> 100481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yazar/kohen.html </URL>
<DATE> 2002/08/07/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Trabzonlular AKP oyları iktidardan öç alma hareketini temsil ediyor’ diyor 
</HEADLINE>
<TEXT>
Derviş’siz olmaz 
Trabzon’da da tablo aynı. AKP birinci, CHP ikinci... Yeni Türkiye’ye gelince... İsmail Cem’i iyi tanıyorlar ama "Derviş’siz YTP olmaz" diyorlar 
     Seçime ne gerek vardı Devlet, seçimler dolayısı ile partilere vereceği trilyonları, halkın yararına, ekonomiye yatırsaydı daha iyi olmaz mı idi AB yasalarını hızla geçirmesini bilen Meclis, seçim sistemini ve partiler yasasını neden değiştirmiyor Trabzon’da seçimin sonucu üzerinde tahmin yürütenler kadar, bu seçimlerin gereği ve yararı konusunu tartışanlar var. Trabzon Sanayi Odası Başkanı Şadan Eren, seçim sistemi ve partiler yasası aynı kaldığı takdirde 3 Kasım’da sandıktan çıkacak sonucun, ülkenin bugünkü durumunu değiştirmeyeceğini söylüyor. Eren, "Halkı birdenbire seçimlerin içine attılar, bu hayhuy içinde çıkacak sonuçtan ne hayır gelir ki" diyor. 
     
     DYP üçüncü çıkabilir 
     "MİLLİYET-TIR"ına gelenlerden de buna benzer şikayetler duyduk. Kahvecilik yapan eski tüccar Ayhan Yıldırım ise "Bu seçimlerde harcanacak trilyonlarla, devlet birçok yarım kalmış projeleri finanse edebilirdi" diyor ve şöyle devam ediyor "Neden yeni bir koalisyon ile işe devam etmediler Bence Ecevit bahane, koltuk şahane .." Diğer illerde gördüğümüz hava Trabzon’a da egemen Yani, seçimler fazla bir umut yaratmıyor. Bu bir... İkincisi, sandıktan çıkacak tablonun, 1999 seçimlerinden çok farklı olacağı tahmin ediliyor... 
     Geçen seçimlerde ANAP ve MHP ikişer, DSP, DYP ve FP birer milletvekili çıkarmıştı. Şu an AKP birinci, CHP ikinci parti olarak görülüyor. DYP de herhalde üçüncü olur. MHP belki bir milletvekili çıkarır, deniyor. ANAP ise, baraj çizgisinin etrafında. Yeni oluşuma gelince, Cem tanınıyor ama "Derviş’siz YTPönin şansı yok gibi... AKP’nin olası başarısının sırrı olarak öne sürülen görüş ise şu "Erdoğan’a verilecek oylar, iktidardan öç alma hareketini temsil edecektir. AKP’nin dinci bir parti olmadığına ilişkin beyanlar da, seçmenlerin önemli bir bölümünü etkiliyor... Erdoğan’ın aday veya parti başkanı olarak engellenmesi, AKP’nin belki de lehinde olur. Bizim millet mağdurun yanında yer alır..." 
     
     Yeni İpek yolu olamadı 
     Trabzon’da halkın bir numaralı sorunu işsizlik, geçim derdi... Oysa ki bir milyon nüfuslu bu dinamik kent, 1990’larda, bölgenin, hatta ülkenin önemli bir ekonomik merkeziydi. Coğrafi konumu mükemmel olan Trabzon’un, Türkiye’nin Rusya’ya, Kafkasya’ya ve Orta Asya’ya açılan "yeni İpek Yolu"nun kapısı olacağı tahmin ediliyordu. Gerçi Trabzon bugün bir ölçüde, bu işlevi yapıyor. Ama, son kriz yüzünden - ve bazılarına göre devletin gereği gibi buralara el uzatmaması sonucu - Trabzon beklenen önemli, hareketli ticaret transit yolu olamadı. 
     Kuşkusuz, Trabzon birçok ile oranla iyi durumda. Çarşısı hareketli. Turizm gelişiyor. Yılda 350 bin yabancı bir o kadar da yerli turist geliyor. Trabzon’un zengin tarihi, doğal güzelliği, bölgenin turizm alanında da tarım ve ticarette olduğu gibi atılım yapması beklentilerini yaratıyor. "Yeter ki" diyor Trabzonlular, "şu siyaset kısır döngüsünü bir an önce aşıp, sadede gelelim"... 
     
     







Derviş ne yapacak 


Türkiye kendini aşma yolunda... 


Uygarlık kriteri 


Ecevit Derviş’e bağlı 


K bus senaryosu, huzur senaryosu 


Azil olmaz 


Burada gözler tamamen kapalı 


Bu seçim eskilerin son seçimi olmalı 


Tokat, Zile, Erbaa, Niksar 


Derviş’siz olmaz 


Türkiye AB’siz de yolunu bulur 


Her şey Türkiye için’ 


Bekleyip görelim 


Bizim TIR’da Demirel’in adı hiç yok 


Camdan kaleler 


Merkez’in operasyonu faizi aşağı çekebilir 


Göç etmek istemiyoruz’ 


</TEXT>
</DOC>
