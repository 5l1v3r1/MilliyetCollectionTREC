<DOC>
<DOCNO> 118326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/ekonomi/aeko.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedel ödemeyelim, takvime bağlayalım 
</HEADLINE>
<TEXT>

AKP lideri Erdoğan, "Fon’a aktarılan bankaların patronları üzerindeki tasarruf farklı olsaydı, 22 milyar dolarlık bedel ödenmeyecekti. Bunun takvimi olmalı" dedi 
     ANKARA Milliyet Fotoğraf Altan Burgucu 

     AKP Genel Başkanı Recep Tayyip Erdoğan, üst kurullarla ilgili yeniden yapılanmaya gideceklerini açıkladı. 
     Erdoğan, Ankara Ticaret Odası ATO ve Ankara Sanayi Odası ASO heyetlerini kabulünün ardından yöneltilen bir soruya şu yanıtı verdi "Bizim kasamıza, kesemize dokunacak ne varsa orada yeniden yapılanmaya gideceğiz. Bizim derdimiz kamu harcamalarında tasarruftur." Erdoğan, oluşturulmuş kurum ve kurulların ülkeye ödettiği bir bedel olduğunu belirterek, şunları söyledi 
     
     Bedel ödemek istemiyoruz’ 
     "Biz bu bedelleri ödetmek istemiyoruz. Örneğin Fon’a devredilen bankalar... Fon’a devredilen bankalar ülkeye kazandırmış mıdır, kaybettirmiş midir Bunun bedeli 22 milyar dolar olmuştur. Bundan çok daha farklı uygulamalarla onların patronları üzerindeki tasarruf farklı geliştirilseydi Türkiye bu bedeli ödemezdi. Fon’a devredilerek kara mı geçti bunlar Hayır, zarar devam ediyor. Bu zarardan bunları kurtarmak lazım. Bu bedeli millete ödetmeye kimsenin hakkı yok. Bundan sonra da devam eder mi Evet eder, onun için bu işin yeniden yapılandırılması lazım. Ama bunun takvimi olmalı." 
     Erdoğan, "Burada bizim gibi düşünmeyenler olabilir. Biz böyle inanıyoruz, çünkü şu ana kadar yapılan uygulamalarda kaybedilmiştir. Biz şimdi kazanmanın yolunu arıyoruz. Biraz sabırlı olun, emaneti devraldığımızda şu andaki artılar devam edecek" diye konuştu. 
     
Erdoğan’a teslim tutanağı      ATO Başkanı Sinan Aygün, AKP lideri Erdoğan’a ekonomi teslim tutanağı verdi. 
     Kişi başına düşen milli gelirden pamuk fiyatlarına, karşılıksız çek sayısından ayçiçek fiyatlarına, kapanan şirketlerden işsizlik sayısına kadar birçok ögenin bulunduğu tutanakla ilgili Aygün, "Sizin iktidarınızda bu rakamların ne hale geleceğini göreceğiz" dedi. AKP’yi izleme formu da veren Aygün bu formda Erdoğan’ın ekonomiyle ilgili vaatlerini sıraladı. Aygün, sözlerin yapılıp yapılmadığını izleme formuyla izleyeceklerini kaydetti. Türkiye ekonomisi teslim tutanağına imza atılması istenen Erdoğan, imzaya gerek olmadığını, bu tutanaktaki ögelerin devraldıkları hükümetin karnesindeki notlar olduğunu söyledi. 
     
İlk brifing 14 Kasım’da      SEÇKİN ÜREY Ankara 

     AKP lideri Erdoğan ve parti kurmayları ekonomi bürokratlarından ilk brifingi perşembe günü AKP merkezinde alacak. 
     IMF ile ilişkilerin de gündeme geleceği brifing Merkez Bankası ve Hazine Müsteşarlığı üst düzey yöneticileri tarafından verilecek. Hazine’nin brifing sırasında borç ödemeleri ve finansman ihtiyacı, Merkez Bankası’nın ise enflasyon hedefleme hakkında bilgi vermesi bekleniyor. Merkez Bankası, daha önce yaptığı açıklamalarda enflasyon hedeflemesine geçmek için hazır olduğunu belirtmişti. AKP’li kurmaylar ise konuşma yasağı gelmeden önce hedeflemeye tek haneli bir ortamda geçilmesinden yana olduklarını açıklamışlardı. 
     Brifingte, Hazine ve Merkez Bankası’nın sıkı mali politikalara devam edilmesi yönünde mesaj vermesi bekleniyor. 
     



 EKONOMİ 


















</TEXT>
</DOC>
