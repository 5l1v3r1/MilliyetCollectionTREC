<DOC>
<DOCNO> 125740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/ekonomi/eko03.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan İhale Yasası ertelenmeli Kurul Hayır, hazırız uygulanmalı 
</HEADLINE>
<TEXT>

Bayındırlık Bakanı Zeki Ergezen’in Yönetmelikleri eksik, altı aya ancak hazır olur’ dediği İhale Kanunu için, Kurul Başkanı Sener Akkaynak, Mevzuat tamam, uygulamaya hazırız’ diyor 
     EKONOMİ SERVİSİ 

     İhale Kanunu ile ilgili tartışmalar sürüyor. AKP’nin önceki gün yapılan Merkez Yürütme Kurulu toplantısında, tepkiler üzerine, Ertelenmesi sözkonusu değil, bakıyoruz’ denilerek geri adım atılan Devlet İhale Kanunu konusunda, yeniden erteleme gündeme getirildi. Bayındırlık Bakanı Zeki Ergezen, "1 Ocak’ta yürürlük için hazırlıklar tamamlanmadı. Altı aydan önce mümkün değil" dedi. 
     İhale Kurulu Başkanı Sener Akkaynak ise, daha önce yaptığı Hazırız’ açıklamasını dün de tekrarladı. Genç Girişimciler Grubu’nun Sheraton’da düzenlediği toplantıda konuşan Akkaynak, "Mevzuat düzenlemelerini bitirdik. Bir aydır da eğitim çalışmalarına başladık. 70’i aşkın kuruluş eğitim için başvurdu. Kurul görevleri verilen zamanlama içinde sonuna kadar kullanmaya ve 1 Ocak tarihi itibariyle bu Kanun yürürlüğe girecek şekilde kendini hazırlamaya devam edecek" dedi. 
     Müstakil Sanayici ve İşadamları Derneği heyetini kabulü sırasında soruları yanıtlayan Bayındırlık Bakanı Zeki Ergezen ise hazırlıkların yapılmadığı görüşünü tekrarladı. Ergezen "Yönetmelikler tamamlanmadan yürürlüğe konsun’ demek gerçeğin üstünü örtmektir. Tüm gücümüzle çalışırsak bile altı aydan önce yapılmaz. Hükümet, Meclis’e altı ay ya da bir yıl ertelenmesi ile gelirse, bunu rahatlıkla savunurum" dedi. 
     



 EKONOMİ 

















</TEXT>
</DOC>
