<DOC>
<DOCNO> 117765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun21.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülay Çokay "Hakkımdaki suçlamalar siyasi baskı ile oldu " 
</HEADLINE>
<TEXT>

     Türkiye'nin, iadesi için İngiltere nezdinde hukuki yollara başvurduğu, ancak İngiliz Yüksek Mahkemesi tarafından iadesi uygun görülmeyen eski Şişli belediyesi başkanı Gülay Çokay, kararın, ''hakkındaki tüm suçlamaların kötü niyetle ve siyasi baskı sonucu yapıldığını kanıtladığını'' savundu. 
     Çokay, İngiltere'deki savunmasını üstlenen avukatlık bürosu kanalıyla yaptığı yazılı açıklamada ayrıca, Türkiye Cumhuriyeti hükümetinin gönderdiği iade dosyalarında, hakkındaki suçlamalarla ilgili en küçük bir zimmete geçirme deliline rastlanmadığını da kaydetti. 
     Çokay açıklamasında, ''Kanaatim odur ki, siyasi baskılarla hakkımdaki bu davaları açan kişiler Avrupa Birliği yolundaki ülkemizin imajına büyük ölçüde zarar vermişlerdir'' ifadesini kullandı. 
     





</TEXT>
</DOC>
