<DOC>
<DOCNO> 141585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/siyaset/siy09.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani Bayrak yakılması ahlaki değil 
</HEADLINE>
<TEXT>

Üçlü zirve önerdi 
     DHA 

     Irak Kürdistan Demokrat Partisi IKDP lideri Mesud Barzani, bölgede yaşanan gerginliğin giderilmesi ve sorunların çözümü için ABD, Türkiye ve Kürtlerin katılacağı üçlü toplantı önerdi. ABD Başkanı Bush’un önce gün yaptığı açıklamada ilk kez Irak’ta federal bir yönetimden söz ettiğini kaydeden Barzani, "Bush’a teşekkür ediyorum. Federal Irak, bizim ve Irak muhalefetinin temel görüşüdür. Taahhüdümüz var. Parlamenter ve demokratik bir Irak istiyoruz" dedi. 
     Barzani, Türkiye sınırındaki askeri hareketlilikle ilgili soruya "Umarız Türkiye bu birlikleri sınır ötesine göndermeyecektir. Aksi halde bunun bölgemiz, Türkiye ve bizim için son derece olumsuz sonuçları olacaktır" yanıtını verdi. 
     Kuzey Irak’taki gösterilerde Türk bayraklarının yakılmasının anımsatılması üzerine Barzani, "Bu bazı sorumsuz kişilerin işidir. Bunların hareketi Kürt halkının görüşünü yansıtmıyor" dedi. 
     



 SİYASET 


















</TEXT>
</DOC>
