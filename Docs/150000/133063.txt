<DOC>
<DOCNO> 133063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/spor/spo15.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Nihat oynuyor      CELTA Vigo maçında sakatlanan Nihat, bugün Real Sociedad’ın Atletico Madrid ile oynayacağı kritik lig maçında takımdaki yerini alacak. Bu kritik karşılaşma TSİ 22.30’da başlayacak ve TRT1’den naklen yayınlanacak. 
     
Tugay’ın zor sınavı      İNGİLTERE Ligi’nde temsilcimiz Tugay’ın takımı Blackburn Rovers bugün FA Kupası’nda kritik bir 90 dakika yaşayacak. Tugay Kerimoğlu’nun da ilk on birde forma giyeceği Sunderland sınavı TSİ 15.00’te start alacak. 
     
Slutskaya zirvede      İSVEÇ’TEKİ Avrupa Buz Pateni Şampiyonası’nda Rus Slutskaya, zirveyi kaptırmadı. Sporcumuz Tuğba Karademir’in de mücadele ettiği ve 26. sırada kaldığı bu kategoride, Slutskaya beşinci Avrupa şampiyonluğuna ulaştı. 
     
Yelkenciler durdu      TAZMANYA Adası’nda devam eden Dünya Dragon Yelken Şampiyonası’nda Türk ekibi, dün yapılan etabı 12. sırada tamamladı. Azat Baykal, Erdil Uzaltan ve Oğuz Ayan’dan oluşan ekibimiz, yedincilikteki yerini korumayı başardı. 
     
Briççiye ağır ceza      BRİÇ Şampiyonası’nda dopingli olduğu belirlenen Tarsus Amerikan Koleji sporcusu Cengiz Şeker’e 2 yıl men cezası verildi. Atlet Türkan Erişmiş, Candeğer Kılınçer ve Eşref Apak’a delil yetersizliğinden ceza çıkmadı. 
     



 SPOR 


























</TEXT>
</DOC>
