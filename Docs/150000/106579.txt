<DOC>
<DOCNO> 106579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo11.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Selçuk'tan, F1'in Başkanı'na 12 bin imzalı mektup gönderildi 
</HEADLINE>
<TEXT>

     Formula 1 Yarışları'nın İzmir'in Selçuk İlçesi'nde düzenlenmesi için uzun zamandır çalışmalarını yürüten Selçuk Belediye Başkanı Vefa Ülgür, Formula 1 Organizasyonu FOA Yönetim Kurulu Başkanı Bernie Ecclestone'a, topladığı 12 bin imzalı mektubu gönderdi. 
     Formula 1'in Türkiye ayağının İzmir-Selçuk'ta yapılması için İstanbul ve Antalya ile girilen yarışın sonuna doğru, Selçuk Belediye Başkanı Vefa Ülgür, FOA patronu Bernei Ecclestone'a yazılan bir mektubu, Selçuklulu vatandaşların imzasına açtı. 
     Dört günlük kampanya ile 12 bini aşkın imza toplayan Ülgür, yaptığı basın toplantısının ardından, mektubu Ecclestone'a gönderdi. 
     Mektupta, Formula 1 için seçilecek bölgenin İzmir-Selçuk olması istenirken, şu ifadelere yer verildi 
     ''Ege olarak bu organizasyonun yapıldığı ve yapılması düşünülen hiçbir ülke ve bölge halkının duymadığı heyecan ve sinerji ile doluyuz. Bu duygu selinin, mükemmel bir organizasyonun başlangıç ve başarıyı yakalama noktası olacağına inanıyoruz. Önerdiğimiz bölgenin sizler için aranan tüm özelliklere uygun olduğu gerçeği ışığında, biz binlerce Formula tutkununun yaratacağı sinerji ile Türkiye organizasyonunda prestij ve başarılarınızı doruğa çıkaracağınızdan lütfen emin olunuz. Geçmiş uygarlıkların beşiği Selçuk'un, bugünün ve yarınların uygarlık ürünü Formula 1 ile bütünleşmesinin yaratacağı uyumu düşünebiliyor musunuz Formula 1, Bernie Ecclestone olarak sizin insanlığa bırakacağınız en büyük mirasınız. Bu mirası, geçmiş tarihin izlerinin özenle korunup kollandığı Selçuk-Efes'de anıtlaştırmak istemez misiniz '' İmzaların birer örneklerini ilgili bakanlıklara da göndereceğini belirten Ülgür, şöyle konuştu 
     ''Yediden yetmişe Selçuklular'ın istem ve iradesini ortaya koyan 12 bini aşkın insanımızın bu samimi seslenişini, başta Ecclestone olmak üzere, tüm yetkililerin değerlendirmesine sunuyorum. Kararın verileceği bu son haftada, Selçuk halkı adına objektif davranılmasını herkesten rica ediyorum. Deniz Formulası'ndaki başarı İzmir'in bu organizasyondan da anlının akı ile çıkacağını gösterdi. Bu ilgililere bir mesaj olmalıdır.'' 
     





</TEXT>
</DOC>
