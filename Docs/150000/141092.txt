<DOC>
<DOCNO> 141092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur28.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'te Kıbrıs zirvesi... 
</HEADLINE>
<TEXT>

     Kıbrıs konusunun masaya yatırıldığı Kıbrıs zirvesinin ikinci bölümü başladı. 
     Çankaya Köşkü'nde Cumhurbaşkanı Ahmet Necdet Sezer başkanlığında yapılan zirvenin ikinci bölümüne, KKTC Cumhurbaşkanı Rauf Denktaş ve beraberindeki heyet de katılıyor. 
     Bu bölüme katılanlar arasında Denktaş'ın yanı sıra KKTC Başbakanı Derviş Eroğlu, Başbakan Yardımcısı Serdar Denktaş, Dışişleri ve Savunma Bakanı Tahsin Ertuğruloğlu ve Türkiye'nin Lefkoşa Büyükelçisi Hayati Güven bulunuyor. 
     Başbakan Abdullah Gül, Genelkurmay Başkanı Orgeneral Hilmi Özkök, Dışişleri Bakanı Yaşar Yakış ve Dışişleri Bakanlığı Müsteşarı Büyükelçi Uğur Ziyal, zirvenin ilk bölümüne de katıldı. 
     Zirvede, BM Genel Sekreteri Kofi Annan'ın revize edilmiş planına yönelik değerlendirme yapılacak ve 10 Mart'taki Lahey görüşmesi öncesi ortak tavır belirlenecek. 
     





</TEXT>
</DOC>
