<DOC>
<DOCNO> 104552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yasam/ayas.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Stresi kullanmayı bil yaşamaktan zevk al 
</HEADLINE>
<TEXT>

Tuzsuz aşım dertsiz başım’ demeyin. Stres sadece dert’ vermez. Aynı zamanda insanı harekete geçirir ve yeni bakış açıları kazandırarak farklı çözüm yolları bulmasını sağlar 
     STRESİ NASIL YENERİM - 3 
AYŞEGÜL AYDOĞAN 

     Genelde olumsuz çağrışımlar yapan "stres" sözcüğü uzmanlarca artık bir bütün olarak ele alınıyor. Uzmanlar, stresin olumsuz olduğu kadar olumlu yönleri hatta yararları bile olduğunu vurguluyor. Kısacası stresi daha başarılı ve verimli hale dönüştürmek elimizde... 
     Prof. Dr. Zuhal Baltaş, "Stressiz hayat tatsız tuzsuz, yavandır. Kişiyi paslandırır. Stres kişiye heyecan verip, yeni bakış açıları kazandırır" derken sözlerini şöyle sürdürüyor "Kişi, sağlıklı yaşamak için stresi olmayan bir hayat’ dilemek yerine, stresten yararlanıp lehine değişen şartlar doğrultusunda hareket edebilmeli. Böylece stresi kontrol altına almalı. Stres, mutlaka olumsuz veya zararlı değildir. Önemli olan stresin düzeyi ve kişinin başa çıkma becerisidir." "Verimli İş Hayatının Sırrı Stres" adlı kitabın yazarı Prof. Dr. Zuhal Baltaş, ayrıca şu noktalara vurgu yapıyor 
     "Durumu değiştiremiyorsak, ele alış biçimimizi düzeltmeliyiz. Ayakta kalabilmek için bakış açımız değişmeli. Örneğin yeni başladığınız bir işte nasıl başa çıkacağım’ demek yerine yeni işimde mutlaka başarılı olacağım’ demelisiniz. Burada önemli olan bakış açısı, stresi olumlu ya da olumsuz değerlendirmemizde etkili." 
     
     İşte başa çıkma formüller 

</TEXT>
</DOC>
