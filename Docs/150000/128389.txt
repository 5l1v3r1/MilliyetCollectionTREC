<DOC>
<DOCNO> 128389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur30.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da bankayı soyanlar kasadaki Euro'yu görememiş 
</HEADLINE>
<TEXT>

     Akbank Adana Merkez Şubesi'ni soyan biri banka görevlisi iki kişinin, kasa içerisinde bulunan büyük miktarda EURO'yu farkedemedikleri öğrenildi. 
     Türkkuşu Kavşağı'ndaki Akbank Merkez Şubesi'nde, kasaların bulunduğu odanın duvarını delip, kasayı da oksijen kaynağı ile keserek 500 milyar liranın üzerindeki parayı alan banka görevlisi Tayyar İ. ve arkadaşı Kenan Ş'nin yakalanması için çalışmalar aralıksız sürdürülüyor. 
     Soruşturmayı yürüten yetkililer, soyguncuların girdiği odada 3 ayrı kasanın bulunduğunu ancak, bunlardan yalnızca birinin açıldığını belirttiler. Yetkililer, Tayyar İ ve Kenan Ş'nin oksijen kaynağı ile keserek açtıkları ve 500 milyar liranın biraz üzerindeki parayı aldıkları kasada, büyük miktarda EURO bulunduğunu, ancak bunu farkedemediklerini anlattılar. 
     Emniyet Müdürlüğü yetkilileri, Tayyar İ. ve Kenan Ş.'nin yakalanması için havalimanları, sınır kapıları, İl ve İlçe Emniyet Müdürlükleri'ne bilgi verildiğini belirttiler. 
     Yetkililer, Tayyar İ. ve Kenan Ş.'nin yakınlarının da sorgulamalarının tamamlandığını ve serbest bırakıldıklarını söylediler. 
     





</TEXT>
</DOC>
