<DOC>
<DOCNO> 115900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yasam/yas03.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rolüne alışmak için çalıyormuş 
</HEADLINE>
<TEXT>

     DIŞ HABERLER SERVİSİ 

     Beverly Hills’deki lüks bir mağazada, hırsızlık yaparken yakalanan Amerikalı aktris Winona Ryder’ın, güvenlik müdürüne "Bunu yeni rolüme alışmak için yaptım" dediği ortaya çıktı. Ryder, aralık ayında Saks Fifth Avenue mağazasında güvenlik etiketlerini söktüğü 5 bin 560 dolar değerindeki 20 ürünü dışarı çıkarmak üzereyken yakalanmıştı. California’da önceki gün başlayan ve yaklaşık bir hafta sürmesi beklenen davada konuşan güvenlik müdürü Kenneth Evans, bazı ürünleri üzerine giyip, bazılarını da çantasına doldurarak çalmaya çalışan Ryder’ın, "Yönetmenim, yeni oynayacağım role hazırlanmam için bir mağazadan hırsızlık yapmamı istedi" dediğini aktardı. Ancak davayı takip eden BBC muhabiri David Willis, Ryder’ın tutuklanmasından bu yana, içinde "mağazadan hırsızlık" sahnesi geçen hiçbir film çevrilmediğini söyledi. Mağazaya makas ve bir giysi çantasıyla girdiği belirtilen Ryder suçlu bulunması durumunda 3 yıla kadar hapis yatacak. 
     



 YAŞAM 



















</TEXT>
</DOC>
