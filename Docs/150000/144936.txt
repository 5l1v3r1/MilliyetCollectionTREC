<DOC>
<DOCNO> 144936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/yasam/ayas.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bar kapısı savaşı 
</HEADLINE>
<TEXT>

Beyoğlu’nda bir bara girmek için ısrar eden grup, kapıda sıkı bir direnişle’ karşılaştı. Silahların konuştuğu kavgada bir kişi öldü 
     ŞAKİR AYDIN İstanbul 

     Beyoğlu İstiklal Caddesi Terkos Çıkmazı Sokak’ta bulunan Split Bar’a dün saat 04.30 sıralarında gelen 5-6 kişilik bir grup içeri girmek istedi. Ancak kapıda bekleyen görevliler, barın dolu olduğunu söyleyerek gruba izin vermedi. İki grup arasında başlayan sözlü tartışma kısa sürede büyüdü ve taraflar bellerindeki silahlara davrandılar. 
     
     Sırtından vuruldu 
     Tabancaların konuştuğu kavga sonucu, içeri girmek isteyen gruptan olduğu belirtilen bir kişi sırtından tek kurşunla vuralarak öldü. 
     Bar çalışanlarından Ayhan Kaya 23 ve Sabri Ergün 25 ile karşı gruptan olduğu öğrenilen Savaş Yavuz 29 da kurşunlara hedef olarak yaralandı. Taksim Eğitim ve Araştırma Hastanesi’ne kaldırılan yaralıların hayati tehlikelerinin bulunmadığı belirtildi. 
     Silah sesleri üzerine kısa sürede gelen polisler, kaçmaya çalışan Aydın Kaya’yı tabancasıyla birlikte gözaltına aldı. Barda ki aramada da çok sayıda sopa ve bir adet döner bıçağı ele geçirirken, durumları şüpheli görülen yaklaşık 10 kişiyi de ifadelerine başvurmak üzere karakola götürdü. 
     


YAŞAM 

























</TEXT>
</DOC>
