<DOC>
<DOCNO> 118377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yasam/yas02a.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk parkı deyip geçmeyin 
</HEADLINE>
<TEXT>

Amerika’da yılda 134 bin çocuk parkta yaralanıyor. Bizdeki çocuk parkları da feci durumda. Salıncak ve kaydıraklar kırık dökük, merdiven korkulukları paslı 
     AYTEN GÖRGÜN İstanbul 

     ÇOCUKLARIN en büyük eğlencesidir çocuk parkları. Yaşıtlarıyla buluşur, oyuncaklara binerler. Ancak İstanbul’daki çeşitli semtlerdeki çocuk parklarına gittiğimizde hiç de iç açıcı bir manzarayla karşılaşmadık. Kaydıraklar kırık, salıncakların kopan zincirleri iğreti bağlanmış, merdiven korkulukları pas içinde. Yağmurlu günlerde parklar çamurlu su birikintilerinden geçilmiyor. 
     
     Parklar tehlikeli 
     İZMİR’DE oyun grubu üreten Cemer’in Genel Müdürü Fuat Eroğlu, "ABD’de yılda ortalama 134 bin çocuk, parklarda yaralanıyor. Türkiye genelinde çocuk parkları tehlikeli. TSE, Avrupa standartlarını kabul etti. Bazı üretici firmaların elinde TSE belgesi var. Ancak kontrol eden bir kurum olmadığı için herkes oyun grubu yapıp belediyeye satıyor. TSE de bunu bilmiyor" iddiasında. 
     
     Yenileri gelecek 
     BÜYÜKŞEHİR’E ait 250, ilçe belediyelerinde ise yaklaşık 2 bin çocuk parkı olduğunu belirten Büyükşehir Belediyesi Çevre ve Koruma Dairesi Başkanı Dr. Faruk Anılsın, kendilerine ait her parkta motorize güvenlik elemanı olacağını söyledi. Anılsın, bir de müjde verdi "Bakım ve tamiri mümkün olmayan parklara 52 tane yeni paslanmaz alüminyum malzemeden koyacağız." 
     



 YAŞAM 




























</TEXT>
</DOC>
