<DOC>
<DOCNO> 107591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun17.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta dolarlarını yakan Amerikalı paniğe yolaçtı... 
</HEADLINE>
<TEXT>

     İskandinav Havayolları'na SAS ait Boeing 737 tipi yolcu uçağında dolarlarını yakan Amerikalı yolcu paniğe yol açtı. 
     İsveç'in başkenti Stokcholm'deki Arlanda Havaalanı polisleri, New York-Stockholm seferini yapan uçaktaki kimliği açıklanmayan ve çakmağıyla dolarlarını yakan 30 yaşlarındaki Amerikalı yolcunun ''çakırkeyif'' olduğunu belirtti. 
     Polis yetkilileri, çakmağı elinden alınan yolcunun bu sefer de uçağın sol kanadında bulunan acil çıkış kapısını açmaya çalıştığı sırada 5-6 yolcu tarafından engellendiğini kaydetti. 
     Amerikalının serbest bırakıldığı, ancak yine de İsveç yasalarına göre ''hava ulaşımı sırasında sabotaj'' suçuyla yargılanacağı ve hakkında 4 yıl hapis cezası istenebileceği belirtiliyor. 
     





</TEXT>
</DOC>
