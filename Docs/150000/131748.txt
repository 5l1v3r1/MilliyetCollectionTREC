<DOC>
<DOCNO> 131748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/siyaset/siy03.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte terör mağarası 
</HEADLINE>
<TEXT>

     FERİT ASLAN Diyarbakır DHA 

     Diyarbakır’ın Lice ve Hani ile Bingöl’ün Genç ilçeleri arasındaki Tapantepe mevkiinde bir uzman çavuşu şehit eden, beş askeri de yaralayan PKK - KADEK üyesi, 12 terörist, iki gün süren operasyonda saklandıkları mağarada öldürüldü. Helikopterle çatışma bölgesine götürülen basın mensuplarının havadan görüntü almasına izin verildi. Hava Filo Müdürlüğü’nde operasyonla ilgili bilgi veren Diyarbakır Valisi Cemil Serhadlı, teröristlerin açtığı ilk ateşte Uzman Çavuş İrfan Yayla’nın şehit düştüğünü, beş askerin de yaralandığını belirterek, "KADEK’liler teslim ol’ çağrılarına ateşle karşılık verdi" dedi. Serhadlı, öneceki gün sona eren çatışmada 1 Kanas suikast silahı, 1 M - 16 silahla 10 Kalaşnikov, telsiz, bol miktarda gıda, tıbbi malzeme ele geçirildiğini kaydetti. Havadan helikopterlerin destek verdiği operasyonda, teröristlerin gizlenmeye çalıştığı mağaranın girişi patlayıcılarla genişletildi ve operasyon sonunda 12 terörist ölü olarak ele geçirildi. 
     



 SİYASET 














</TEXT>
</DOC>
