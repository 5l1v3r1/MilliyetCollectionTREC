<DOC>
<DOCNO> 106075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun33.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Irak konusunda Fransa, Rusya, ve Çin liderleriyle görüştü. 
</HEADLINE>
<TEXT>

     ABD Başkanı George Bush, Irak konusunda Fransa, Rusya ve Çin liderleriyle görüştü. 
     Beyaz Saray'dan bir yetkilinin verdiği bilgiye göre, Irak lideri Saddam Hüseyin'in oluşturduğu tehdidi ortadan kaldırmak için uluslararası ortak karar arayan Bush, Fransa Cumhurbaşkanı Jacques Chirac, Rusya Devlet Başkanı Vladimir Putin ve Çin Devlet Başkanı Jiang Zemin ile görüştü. 
     Amerikalı yetkili, görüşmenin, ''Başkan'ın, Saddam Hüseyin'in yaydığı tehdidin nasıl ortadan kaldırılacağı konusunda dost ve müttefiklere danışması sürecinin başlangıcı'' olduğunu kaydetti. 
     BM Güvenlik Konseyi daimi üyeleri Fransa, Rusya ve Çin, Irak'a askeri harekat konusuna kuşkulu yaklaşıyor. 
     Bush'un, yarın Camp David'de İngiltere Başbakanı Tony Blair ile biraraya gelmesi bekleniyor. 
     Öte yandan, Rusya Devlet Başkanı Vladimir Putin, Irak'a karşı güç kullanmak için bir neden olduğu konusunda şüpheleri bulunduğunu söyledi. 
     Rus ajansı RIA'nın haberine göre, Kremlin'den yapılan açıklamada, Putin'in, İngiltere Başbakanı Tony Blair ile yaptığı bir görüşmede, ''Irak ile bağlantılı olarak güç kullanımı için herhangi bir neden bulunduğundan derin kuşkuları'' olduğunu ifade ettiği kaydedildi. 
     Açıklamada ayrıca, Bush ve Putin'in görüştükleri belirtildi, ancak iki lider arasındaki diyalogun detayları verilmedi. 
     





</TEXT>
</DOC>
