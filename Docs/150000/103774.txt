<DOC>
<DOCNO> 103774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur21.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş seçmen kaydını yaptırdı... 
</HEADLINE>
<TEXT>

     CHP'ye katılan eski Devlet Bakanı Kemal Derviş, ''Belirsizliğin çözülmesi için 3 Kasım'da sandıktan uyumlu, dürüst ve güçlü bir hükümet çıkması gerek'' dedi. 
     Derviş, bugün öğle saatlerinde Tarabya Mahallesi Muhtarlığı'na giderek seçmen kaydını yaptırdı, kendisi ve eşinin de ikametgah kaydını da buraya aldı. 
     Derviş, gazetecilere yaptığı açıklamada, ''Belirsizliğin çözülmesi için 3 Kasım'da sandıktan uyumlu, dürüst ve güçlü bir hükümet çıkması gerek. Koalisyonlarla, parçalanmış yapılarla sorunlara çözüm bulmak zor. Vatandaş bize destek versin'' diye konuştu. 
     Bu arada, Tarabya Mahallesi Muhtarı Hasan Refet Üstün ile bir süre sohbet eden Derviş, Üstün'ün ''Ben uzun yıllardır CHP'liyim. Deniz Baykal'la nasıl geçineceksiniz '' şeklindeki sözleri üzerine, ''30 yıllık arkadaşımdır, tanıdığımdır. Kendisini biliyorum'' dedi. 
     





</TEXT>
</DOC>
