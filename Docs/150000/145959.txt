<DOC>
<DOCNO> 145959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun52.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Myers, operasyon planını savundu... 
</HEADLINE>
<TEXT>

     ABD Genelkurmay Başkanı Orgeneral Richard Myers, Irak'taki Amerikan-İngiliz koalisyonundaki kuvvetlerin operasyon planını savundu. 
     Savunma Bakanlığı'ndan düzenlediği basın toplantısında, Orgeneral Myers, ABD'de su yüzüne çıkan eleştirilere karşı ''parlak'' olarak değerlendirdiği operasyonu savunurken, ''Plana bağlıyım'' ifadesini kullandı. 
     Myers, operasyonun başındaki Orgeneral Tommy Franks'in iyi bir plan ortaya koyduğunu belirterek, ''Size çok açık bir şey söyleyeyim Ben bu planın parlak olduğunu düşünüyorum. Her zaman bazı rastlantılar, sorunlar çıkabilir, ama plan iyi ve gerektiği gibi işliyor'' dedi. 
     Amerikan basını, ABD'nin Irak'taki stratejilerini eleştirmiş ve askeri yetkililerin savaşın öngörülenden daha fazla süreceğini kabul ettiğini açıklamıştı. 
     Amerikalı general William Wallace da Washington Post gazetesine verdiği demeçte, ''Irak silahlı kuvvetleri ve Iraklı milislerin kullandığı taktik ABD'yi şaşırttı'' ifadesini kullanmıştı. 
     




</TEXT>
</DOC>
