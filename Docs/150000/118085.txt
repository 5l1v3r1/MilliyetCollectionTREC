<DOC>
<DOCNO> 118085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yazar/guclu.html </URL>
<DATE> 2002/11/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Neşeli olmak için neden çok 
</HEADLINE>
<TEXT>

     Seçim öncesinde kafalar karmakarışıktı. Oysa şimdi pek çok şey şekillendi. Koalisyonlardan iyice bunalan piyasaların AKP’nin tek başına iktidara gelmesiyle yarattığı tablo ortada. Dolar iniyor, borsa coşuyor. Umarız aynı olumlu gelişmeler tüm alanlarda gerçekleşir. 
     Evet neşeli olmak için neden çok. Ama bunları bir kenara itip ille de gerginlik, kavga, dövüş yaratmanın kimseye bir faydası yok. Türkiye hemen her alanda çok zaman kaybetti. Daha fazlasına kimsenin tahammülü kalmadı. 
     Görünen o ki iktidar partisi olarak AKP buna hazır. Şu ana kadar verdikleri mesajlar hep bu yönde. Ama tedirgin olanlar da haksız değil. Tamam söylemleri iyi güzel de bir de geçmişte söyledikleri var. En iyisi mi icraatlarını görmek diyorlar. 
     Aslında her şeyi en açık şekilde zaman gösterecek. Ama karşılıklı güven ortamının bir an önce gerçekleşmesi gerekiyor. Gerçekleşsin ki yıllardır asık olan yüzler gülmeye, boş olan cepler dolmaya, aç olan karınlar doymaya başlasın... 
     Türkiye’nin her zamankinden daha çok neşeli olmaya ihtiyacı var. Halk buna hazır. Sanıyorum AKP kurmayları da. Erdoğan ve arkadaşlarıyla birlikte muhalefet de bu değişime hazır olduğunu gösterdi. Baykal hiç kendisinden umulmayan bir şekilde iktidar partisine dostluk eli uzattı. Her türlü desteği sağlama sözü verdi. 
     Cumhurbaşkanı Sezer de gerginlik bekleyenlerin beklentilerini boşa çıkarttı. Bu bahar havası keşke hep böyle devam etse... 
     
     Gerginlik biter mi 
     Eğitim zirvesinde yıllardır soğuk rüzg rlar esiyor. Uzlaşması gerekenler arasında hep gerginlik vardı. Cumhurbaşkanı, Başbakan ve Milli Eğitim Bakanlığı ile YÖK arasında ciddi sıkıntılar yaşandı. Bu gerginliğin artarak devam edeceğine inananların sayısı h l bir hayli fazla. 
     YÖK ile hükümet arasında türban krizi yaşanacağına ilişkin senaryoların biri gidiyor, diğeri geliyor. Her ne kadar seçim öncesinde Bülent Arınç gibi radikal söylemleri olanlar bulunsa da Erdoğan ve diğer AKP kurmaylarının bu yüzden bir sorun yaşanmasından özenle kaçındıkları dikkati çekiyor. 
     Eminim aynı duyarlılık YÖK tarafından da gösterilir. Yıllardır benzeri gerginlikler yüzünden temel sorunlar unutuldu gitti. Bu filmi bir kez daha görmek istemiyoruz. 
     Bu açıdan bakıldığında Milli Eğitim Bakanlığı’na atanacak isim çok önemli. Ortada değişik isimler dolaşıyor. Kesin gözüyle bakılan isimlere karşı daha şimdiden kampanya başlatıldı. Önceki bakanlığı döneminde Milli Eğitim kadrolarını ve üniversiteleri nasıl farklı bir noktaya çektiği konusunda değişik iddialar var. Oysa Demirel’in dediği gibi dün dündü bugün de bugün. Mademki değiştik deniliyor o halde aksini görünceye kadar inanmak zorundayız. 
     Kısacası neşelenmek istiyoruz. Keyfimizin kaçmasını hiç ama hiç temenni etmiyoruz. Bunu bozmaya da ne iktidarın ne de muhalefetin hakkı var. Özetin özeti Eleştirilmesi gereken noktalarla yüz yüze geldiğimizde elbette bunu görmemezlikten gelmeyeceğiz. Ama hiç kimse de bugünkü hoşgörü sınırlarını zorlamamalı. Türkiye’nin yediden yetmişe istediği öncelikli konu huzur ve istikrar. Buna katkıda bulunmak da herkesin görevi... 
     
     







Davul tozları 


Ramazan öyküsü 


Baykal’ın Erdoğan formülü 


11 Eylül dünyasında Atatürk ve Türk modeli... 


3 ve 10 Kasım 


Yaşasa dinde reform yapacaktı’ 


Neşeli olmak için neden çok 


Mustafa Kemal’i doğru anlamak için... 


Atatürk’ü anmak Atatürk’ü bilmek... 


Çin’e genç politbüro 


Bir gecede şöhret olmak 10 yılını almış 


Ey siyaset Meşruiyet tezgahından geçtin mi 


Bu dönemde Cumhurbaşkanı da seçilecek 


Mayın tarlasında zafer şenliği 


Bir müteşebbis bir şehrin kaderini değiştirebiliyor 


Dünya halleri ya da Kara Kutu’ 


</TEXT>
</DOC>
