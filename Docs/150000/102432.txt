<DOC>
<DOCNO> 102432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sontur15.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulların açılışı bir hafta ertelendi... 
</HEADLINE>
<TEXT>

     Milli Eğitim Bakanı Necdet Tekin, ilköğretim ve liselerde öğretimin 9 Eylül yerine, bir hafta ertelenerek 16 Eylül Pazartesi günü başlanacağını bildirdi. 
     Tekin, Milli Eğitim Bakanlığı Başöğretmen Salonu'nda düzenlediği basın toplantısında, telafi eğitimi ve ortalama yükseltme sınavlarının bazı okullarda 7 Eylül'e kadar uzadığını belirterek, okulların açılış tarihinin bir hafta geciktirilmesine karar verdiklerini bildirdi. Tekin, ilköğretim ve liselerde eğitim-öğretimin 16 Eylül Pazartesi günü başlayacağını kaydetti. 
     Bu yıl ilk defa başarısız öğrencilere yönelik telafi eğitimine başlatıldığını hatırlatan Tekin, 60 binin üzerinde öğrencinin bu haktan yararlandığını belirtti. 
     Bu eğitim nedeniyle, öğretmen, idareciler ve hizmetlilerin yorulacaklarını ifade eden Tekin, yıllardır süren uygulama çerçevesinde ortalama yükseltmek isteyen öğrencilere de sınav yaptıklarını, bunun için de yaklaşık 170 bin öğrencinin başvurduğunu söyledi. 
     Tekin, yılbaşı tatili ile Ramazan Bayramı'nın çakışması dolayısıyla 180 eğitim işgününde bir azalma olmayacağını bildirdi. 
     Mili Eğitim Bakanı Tekin, daha önce açıklanan eğitim-öğretim takviminde başka bir değişiklik olmayacağını sözlerine ekledi. 
     





</TEXT>
</DOC>
