<DOC>
<DOCNO> 123678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yasam/ayas.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Sunal hayranıyım’ 
</HEADLINE>
<TEXT>
Her şeyi Atatürk’e borçluyum’ 
Dünya Güzeli Azra Akın Milliyet’e konuştu... 
     NEVSAL ELEVLİ Londra 

     Dünya Güzeli Azra Akın, kraliçe seçildikten sonra yazılı basından ilk kez Milliyet’in sorularını yanıtladı. 
     Azra Akın Hollanda’da yaşayan bir Türk ailenin kızı. Orada doğmuş, orada eğitim görmüş. Türklüğünden hiçbir şey kaybetmemiş. Dünya güzeli seçildiği gün 21 yaşına bastı. Küçüklüğünden beri bale yapıyor, sanata çok düşkün. Sürekli gülümseyen, gülümsedikçe yüzünde güller açan Azra’nın en büyük arzusu ise dünyaya faydalı bir şeyler yapabilmek. 
     
     -Hayatında ne gibi değişiklikler oldu 
     Çok mutlu oldum. Çok gururlandım, ülkem için, hem de benim için büyük gurur kaynağı oldu. Bu hafta sonu Türkiye’ye gidiyorum. Ankara’yı hiç görmedim. 
     
     Henüz teklif almadım 
     -Sana gelen teklifler oldu mu 
     Çok erken. Henüz bir teklif almadım. 
     
     - Oyunculuk ya da mankenlik 
     Oyunculuğu çok seviyorum. Ama güzel, faydalı bir şeyler yapmak istiyorum. Bunun yanı sıra belki henüz bilmediğim başka kabiliyetlerim olabilir. 
     
     - Uzun yıllar Hollanda’da yaşadın. O zamanlar Türkiye’yi nasıl görüyordun. Şimdi nasıl görüyorsun 
     Türkiye’ye hep gittim. Bu yüzden düşüncelerimde bir değişiklik yok. Türkler çok sıcak insanlar, ayrıca geniş bir kültüre sahipler. Her konuda çok zengin bir ülke. Türk insanının en güzel noktası ise küçük bir şeyle bile mutlu oluyor ve gururlanıyorlar. Türkiye’de görmek istediğim çok yerler var. En çok Kapadokya’ya gitmek istiyorum. 
     
     - Dünya güzeli olduğun için bazı kısıtlamalar ya da kurallar var mı 
     Henüz bana bir şey söylenmedi, ama benim kendime göre kurallarım var. 
     Dünyayı gezecegim’ 
     
     - Bundan sonra Türkiye için neler yapmayı düşünüyorsun 
     Öğrendiğim kadarıyla dünyayı gezeceğim. Türkiye hakkında çok şeyler anlatmak istiyorum. Herkes Türkiye’ye gelsin, Türk turizmi için bu çok iyi olacak. 
     
     - Dünyada Müslüman kadının bir imajı var. Çarşaflı ya da türbanlı. Sana bu konuda bir soru yöneltildi mi hiç 
     Hayır. Bence herkes eşit olmalı. Hangi din olursa olsun herkes serbest olmalı. Ben bu yarışmada şunu öğrendim hangi din olursa olsun ilişkiler çok önemli. 
     
     - Ailen destekledi mi seni 
     Ailem beni desteklemeseydi, ben bunu başaramazdım. 
     
     - Yardım kuruluşlarına katkıda bulunacak mısın 
     En önemlisi eğitime katkı. 
     
     Hayatımda biri yok’ 
     - Hayatında şu anda özel biri var mı 
     Hayır yok. Olmaması daha iyi. Çünkü kendimi tamamiyle bu işe verebilirim. 
     
     - Aşka ve evliliğe bakış açın nedir 
     Sıcak bakıyorum. Ama evlilik çok önemli bir konu. Sorumluluk isteyen bir müessese. 
     
     - Erkekte aradığın özellikler neler 
     Dengeli olmalı, kadın ruhundan anlamalı. Zorlukları göğüslemeyi bilmeli ve esprili olmalı. Sevmeyi bildiği gibi romantik de olmalı. 
     
     - Türkiye AB’ye girmeli mi 
     Bence girmeli, Türkiye modern bir ülke. Atatürk Türkiye’yi modernleştirdi. Türkiye bence AB’ye girmek için hazır. Atatürk sayesinde Türk kadını çağdaşlığı yakaladı. Bugün buralara geldiysem bunu Atatürk’e borçluyum. 
     



 YAŞAM 






















</TEXT>
</DOC>
