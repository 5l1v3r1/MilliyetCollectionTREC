<DOC>
<DOCNO> 149891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/yazar/civaoglu.html </URL>
<DATE> 2003/04/15/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kuzu postu 
</HEADLINE>
<TEXT>

     Miloşeviç'le başlayan süreç, Afganistan'ın Taliban yönetimiyle sürdü. Saddam'ın sıfırlanmasına dayandı. 
     Sırada diğerleri var. Örneğin - işaretler gösteriyor ki - Suriye... Körfez'deki krallıklar, şeyhlikler... 
     Kuzey Kore. 
     Belki, İran. 
     Rafsancani'nin daha şimdiden "ABD ile ilişkilerin düzeltilmesi için bir halkoylaması yapılabileceği" yolundaki söylemi, ayakta kalabilmenin önlemi mi 
     Gerçekten ne müthiş bir deprem yaşanıyor. 
     
Acı çiçekleri      Sadece insan kasabı Miloşeviç'in sonu, yörede 6 devlet yarattı. 
     Kolay mı oldu 
     Kansız mı oldu 
     Hayır... 
     Belgrad ve çevresine NATO uçaklarından bombalar yağarken, dünya kamuoyu gene ikiye ayrılmıştı. 
     "Masum insanlar ölüyor. Çocuklara kıyılıyor. Dursun bu savaş" diyenler az değildi. 
     Kim savaş ister 
     Kim masumların öldürülmesinden, çocuklara kıyılmasından yana olabilir ki 
     Fakat, silahlı müdahalenin karşı seçeneği, kasap Miloşeviç'in ve faşist kafalı takımının başta kalmasıydı. 
     Onların halklara zorba dayatmaları, baş eğmeyenlere kıyımlarıydı. 
     Ne yazık ki, katil Miloşeviç, ancak nehir gibi masum kanı dökülmesine neden olduktan sonra tükeniş noktasına getirilebildi. 
     Şimdi bu acılı yıllardan sonra durup düşünmek ve sormak zamanıdır. 
     "Sırbistan - Karadağ, Hırvatistan, Slovenya, Bosna, Kosova, Makedonya" çok daha iyi koşullarda değil mi 
     Can güvenliğine, özgürlüklere, insan haklarına dayalı çağdaş bir yaşam paylaşılmıyor mu 
     Silahlar susmuş değil mi 
     O zamanların karşı sesleri acaba "yanılmışız" diye sorguluyorlar mı kendilerini 
     
Afganistan mezar mı oldu      Afganistan'da zorba Taliban rejimi de yıkıldı. 
     El Kaide gibi kirli örgütlere, Bin Ladin gibi kan tutmuş canilere yataklık yapan, halkına karanlık çağı yaşatan Taliban yönetimi çöktükten sonra Afganistan'da da koşullar, birkaç yıl öncesine göre çok daha iyi. 
     Oysa sonuç almak kolay değildi. 
     Aynı "koro" gene karşı çıkmaktaydı. 
     "Rusya çekilmek zorunda kalmıştı. Afganistan ABD'ye de mezar olacak, ABD de çekilmeye mecbur kalacak" diyorlardı. 
     Kehanetleri doğru çıkmadı. 
     The Independent'te Johann Hari şöyle yazıyor 
     "Afganistan, ekonomisi hareketlendi. Okula gitmeleri Taliban yönetiminde yasaklanmış 1 milyondan fazla kız çocuğu, şimdi eğitim görüyor. Seçimler öngörüldüğü gibi 2006 yılında yapılacak. 
     Daha modern ve daha az anarşik bir noktadan yola çıkacak olan Irak'ta kısa zamanda büyük ilerlemeler görülecek." Radikal 13 Nisan 2003 
     Berlin duvarının yıkılışı, Sovyetler Birliği ve uydu ülkelerinde komünizmin diktalarının sonunu getirmişti. 
     Duvarın arkasındaki o ülkelerin hepsinde halklar, artık bir süredir Batı ile bütünleştiler. Ekonomik koşulları çok daha iyi, insan hakları ve demokrasi ortamındalar. 
     
İki paket iskambil      Başta Saddam olmak üzere Irak'ta kanlı dikta rejiminin oyuncuları 52'lik iskambil kağıdı destesi haline getirilmiş. 
     Böyle bir deste değil ama, "son diktatörlerin" yer aldığı iskambil kağıtları da var. 
     Sayıları giderek azalmakta olan despotlar onlar. Şatoları iskambil kağıdından yapılmışçasına kafalarına yıkılıyor. 
     Yıkılmalar sürecek. 
     Bu hareketin başını ABD çekmekte. 
     Ne yazık ki - neredeyse - yalnız. 
     Oysa İngiltere'den şu yorum yaygınlaştırılmalı "ABD koskocaman bir uçak gemisi... Kılavuz kaptan gemisi gibi ona yol göstermek gerek." 
     İngiltere bunu yaptı. 
     AB, Türkiye de o rolü paylaşmalı. 
     Dünya kamuoyunu oluşturarak, geminin rotasındaki diğer psikopat diktatörlerin, savaşsız çekilmeleri sağlanabilir. 
     Diktatörlere, barışın kuzu postlarını giydiren "barış - savaş" ayrımı sığ kalıyor. 
     Öte yandan ABD günah mı çıkarıyor 
     Başta Ruslara karşı kullandığı Taliban olmak üzere Irak'ın Saddam'ının, Körfez krallarının, cuntaların, şeyhlerin dikta rejimlerinin, hatta Bin Ladin'in de bitlerini kanlandıran ABD değil miydi 
     
     







</TEXT>
</DOC>
