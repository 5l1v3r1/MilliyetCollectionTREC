<DOC>
<DOCNO> 118918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sontur08.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahurda borç çatışması... İki kişi öldü... 
</HEADLINE>
<TEXT>

     Sakarya'nın Geyve İlçesi'nde, borç tartışması yüzünden çıkan silahlı çatışmada 2 kişi öldü, 1 kişi yaralandı. 
     Hayrettin Dirican , inşaat yaptırdığı Seyit 38 , Salih 36 ve Maşallah Özen 24 kardeşlerle, hesap kesimi için gece sahurda biraraya geldi. 
     Özen kardeşlerin 11 milyar lira borç çıkardığı Hayrettin Dirican, böyle bir borcu olmadığını belirterek tartışmaya başladı. Tartışmanın kavgaya dönüşmesi üzerine silahlarını çeken Dirican ile Salih ve Maşallah Özen kardeşler karşılıklı ateş etmeye başladı. 
     Çıkan çatışmada ağır yaralanan Hayrettin Dirican ve Maşallah Özen, kaldırıldıkları Geyve Devlet Hastanesi'nde kurtarılamadı. Salih Özen ise buradaki ilk müdahalenin ardından Sakarya Devlet Hastanesi'ne sevk edildi. 
     Güvenlik güçlerinin olay yerinde yaptığı incelemede, bir ruhsatsız tabanca ve çok sayıda boş mermi kovanı bulundu. Olaydan sonra kaçan Seyit Özen aranıyor. 
     





</TEXT>
</DOC>
