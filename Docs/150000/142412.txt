<DOC>
<DOCNO> 142412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/sazak.html </URL>
<DATE> 2003/03/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gül’den sonra Erdoğan 
</HEADLINE>
<TEXT>

     Erdoğan’ın yasağı nedeniyle, 58’inci hükümet sürücü adaylarını ehliyet sınavına hazırlayan çift direksiyon’lu araba gibiydi. 
     Abdullah Gül sürücü koltuğunda oturuyor olsa da, denetim Erdoğan’daydı. 
     Üç buçuk aylık test sürüşü’ sonunda delikanlı sürücü’ direksiyona geçiyor. 
     Abdullah Gül, ABD’nin beklediği ikinci tezkereyi’ bayram ertesi TBMM’den çıkarabilse, olası Irak harekatının başlamasıyla birlikte iktidar süresini savaş sonrasına’ uzatabilirdi. 
     İlk senaryo öyleydi. 
     Gül ılımlı’ kişiliğiyle ABD’nin istemlerine olumlu yanıt verecek ve 2004’teki yerel seçimlere dek başbakan olarak kalacaktı. Yumuşak atın çiftesi sert olurmuş ’ Abdullah Gül, Washington’un beklediğinin aksine ikinci tezkereyi’ Meclis’ten geçirmek bir yana, AKP Grubu’nda tartışmaya açarak engelleyici bir rol oynadı. Başbakan olarak Bush’un davetine açık durmadı. 
     Böylece, savaş yerine barış’tan yana olan bir başbakan profili çizdi. 
     9 Mart’ta Erdoğan’ın Siirt’te seçimi kazanması kesinleşince, Başbakanlık görevini bırakması da, 1987 referandumunda Cindoruk’un genel başkanlık koltuğunu yasağı kalkan’ Demirel’e devretmesi olayını çağrıştırdı. 
     Erdoğan’ı zorlu bir parkur bekliyor. 
     Irak savaşının daha başlamadan ABD ile AB çekişmesine, Fransa, Almanya, Rusya’nın karşı koyduğu küresel paylaşım’a dönüşmesi, Türkiye’yi iradesi dışında bir kutuplaşmanın’ tarafı haline getirdi. 
     12 Aralık Kopenhag zirvesine dek AKP hükümetine çiçek atan çevreler, Irak ve Kıbrıs’ta öne çıkan politikalar nedeniyle Türkiye’yi tam bir kuşatma altına aldılar. 
     Düğmeye basılmış gibi... 
     Aleyhte kararlar peş peşe geliyor. 
     Türkiye’yi Kıbrıs’ta işgalci ilan eden AB yaklaşımı. Moody’s adlı kredilendirme kuruluşunun tezkere şantajı’ ve dün AİHM’den çıkan Öcalan’la ilgili adil yargılanmadı’ kararı. 
     AB’den dışlanan Ankara, ABD’nin kucağına itiliyor. 
     Tezkere baskısını artıran Bush yönetimi şimdi de BM kararı olmaksızın Hava sahasının açılmasını’ istiyor. Tayyip Erdoğan da, Gül gibi savaşı ötelemeye’ çalışsa da 2003 yılındaki 73.5 milyar dolarlık iç ve dış borcun nasıl çevrileceği meçhul. 
     Türkiye’nin yoksullaştığını yeni fark eden Dünya Bankası, 2003 bütçesi’ne itiraz ediyor. 
     Müstakbel başbakan Erdoğan bu şartlarda hükümeti devralıp, ekonomik durgunluğu, işsizliği ve ağır borç yükünü aşmaya çalışacak. 
     Tayyip Bey’i de Gül gibi uykusuz geceler’ bekliyor 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
