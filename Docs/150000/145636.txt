<DOC>
<DOCNO> 145636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yasam/yas03.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş’in yazısı’ kemiğine işlemiş 
</HEADLINE>
<TEXT>

Karagümrüklü Nuriş çetesinin alnına dövme kazıdığı Gazeteci Özsarı ameliyat edildi ama dövmenin ancak yüzde 20’si tıraşlanabildi... 
     TURAÇ TOP İzmir DHA 

     Uşak Cezaevi’nde iki yıl önce çıkan isyanda Karagümrük çetesinin elebaşları Nuri ve Vedat Ergin kardeşlerin alnına dövme yaptıkları yerel gazeteci Ahmet Sinan Özsarı 39 , İzmir’de ameliyat edildi. 
     Özsarı’nın üç saatlik ameliyatında, alnındaki dövmenin yüzde 20’lik kısmı silinebildi. Dövme izleri kemiğe geçen Özsarı’ya iki ameliyat daha yapılacağı ancak izlerin tamamen silinemeyeceği bildirildi. 
     
     Umudumu kaybetmedim’ 
     Atatürk Eğitim ve Araştırma Hastanesi Plastik Cerrahi Kliniği doktorlarından Meltem Ayhan, "Yaptığımız bir nevi tıraşlama yöntemiydi. İzin tamamıyla silinmesi mümkün değil. Dövme, kafatasındaki kemiklere işlemiş" dedi. 
     Ameliyata girerken bu izin hayatından çıkmasını beklediğini belirten gazeteci Özsarı ise, şunları söyledi 
     "Diğer insanlar gibi rahatça dolaşmak hayali, operasyon öncesi beni çok heyecanlandırmıştı. Umudumu kaybetmedim. Dövmenin hayatımdan, alnımdan çıkması için elimden geleni yapacağım." 
     
     İntikam için kazıdılar 
     Nuriş lakaplı Nuri Ergin ve kardeşi Vedat Ergin tarafından Uşak E Tipi Kapalı Cezaevi’nde başlatılan isyanda 5 kişi ölmüş, 20’ye yakın mahk m yaralanmıştı. 
     İsyan sırasında Ergin kardeşler, can düşmanı bildikleri İbrahim Cici’nin adamı olmak ve kendilerini öldürmek için bir fabrikayı basıp cezaevine girmekle suçladıkları Özsarı’nın alnına "İbrahim Cici ...ü beni deli divane etti" yazısı ile halı deseni kazımıştı. 
     


YAŞAM 























</TEXT>
</DOC>
