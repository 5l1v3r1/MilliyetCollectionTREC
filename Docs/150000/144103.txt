<DOC>
<DOCNO> 144103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/siyaset/siy07.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan 6.5 saat gecikti ’ 
</HEADLINE>
<TEXT>

     BARKIN ŞIK Ankara 

     Bağdat’a saldırı gerçekleştirildiği haberini alan gazeteciler Başbakanlık merkez binasına akın ederken, Kriz Koordinasyon Sekreteryası, bombalardan 4.5 saat sonra işbaşı yaptı. Kriz koordinasyondan sorumlu Başbakan Yardımcısı Mehmet Ali Şahin, 09.00’da Başbakanlığa gelerek sekreteryasını harekete geçirdi. Başbakan Erdoğan da 10.45’e kadar Başbakanlığa gelmedi. Şahin konuya ilişkin sorular üzerine sinirlenerek, "Siz bizim mesaimizi sadece Başbakanlık’ta mı yaptığımızı sanıyorsunuz Hükümet olarak gündemimizi dakikası dakikasına takip ediyoruz" dedi. 
     Bağdat’a ilk bombaların düştüğü haberini alan Genelkurmay Başkanı Orgeneral Hilmi Özkök ise, sabah 05.00’te karargaha giderek kurmayları ile toplandı. Başta, Genelkurmay İkinci Başkanı Yaşar Büyükanıt ve Harekat Başkanı Korgeneral Köksal Karabay olmak üzere J Başkanları ile bir araya gelen Özkök, Erdoğan’la da telefon görüşmesi yaptı. 
     



 SİYASET 















</TEXT>
</DOC>
