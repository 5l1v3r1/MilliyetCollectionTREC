<DOC>
<DOCNO> 114849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sondun22.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
''Çikolata'' filminin yıldızı Binoche çikolata reklamında 
</HEADLINE>
<TEXT>

     "Çikolata" filminin yıldızı Fransız Juliette Binoche, bir çikolata şirketinin reklam filminde oynadı. 
     Binoche, İtalya'nın ünlü çikolata markalarından Ferrero'nun Rocher adlı ürününün 20. yılı nedeniyle hazırlanan reklam filmi için 6.5 milyon euro aldı. 
     "Çikolata2adlı filmde çikolata üretip satan bir kadını canlandıran Binoche, büyük beğeni toplamış, filmi izleyen sinemaseverleri adeta çikolata yemeye zorlamıştı. 
     Reklamın 26 Ekim'den itibaren İtalyan televizyonlarında yayınlanacağını açıklayan Ferrero, Binoche'un reklamda büyücü bir kadın rolünde olduğunu ve Rocher'in gizli tadıyla neşe, sevinç, huzur saçtığını belirtti. 
     Geçen yıl 4.4 milyar euro'luk ciro yapan İtalyan çikolata şirketinin 15 üretim ve 28 satış merkezinde 16 bin kişinin çalıştığı bildirildi. 
     Ferrero'nun daha önceki reklam filmlerinde de Richard Gere, Pierce Brosnan gibi ünlü aktörler oynamıştı. 
     





</TEXT>
</DOC>
