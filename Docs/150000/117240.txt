<DOC>
<DOCNO> 117240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur31.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Tesadüfün böylesi" yada "hırsızın şanssızlığı.. " 
</HEADLINE>
<TEXT>

     İzmir'de çantasını çaldıran Mahmut Bilen, çantasını çalan kişiyi, Antalya'ya gelmek üzere bindiği otobüste yakalattı. 
     İzmir'den Antalya'ya gelmek üzere otogara giden derici Mahmut Bilen, otogarda çantasını çaldırdı. 
     İzmir Otogarı'nda durumu polise bildirdikten sonra Antalya'ya hareket eden otobüse binen Bilen, oturduğu koltuğun üst kısmında çantasını gördü. 
     Bilen'in durumu otobüs şoförüne bildirmesi üzerine araç Isparta Otogarı'nda arandı ve hırsızlık olayıyla ilgili oldukları iddia edilen yolculardan Halil İbrahim Korkmaz ve Mehmet Dağdeviren gözaltına alındı. 
     Adliyeye sevk edilen sanıklardan Halil İbrahim Korkmaz 42 tutuklanarak cezaevine gönderildi. 
     





</TEXT>
</DOC>
