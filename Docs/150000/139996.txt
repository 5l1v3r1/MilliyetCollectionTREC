<DOC>
<DOCNO> 139996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/guncel/gun16.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalimanında lüks oto talanı 
</HEADLINE>
<TEXT>

Bayram tatili için Atatürk Havalimanı otoparkına bırakılan çoğu cip yedi lüks oto profesyonelce soyulup soğana çevrildi 
     SİNAN TOROS İstanbul 

     Tatile çıkarken lüks ciplerini Atatürk Havalimanı otoparkında bırakanların, dönüşte tatsız bir süprizle karşılaştığı ortaya çıktı. 
     Bir hafta ile 10 gün arasında değişen süreler için araçlarını milyonlarca lira ödeyerek TAV’ın işlettiği otoparka teslim eden bazı vatandaşlar, yaklaşık iki hafta önce Kurban Bayramı tatilinden dönünce gözlerine inanamadı çünkü çoğu cip olan lüks otomobiller camları kırılarak soyulmuştu. Güvenliği, Tepe Özel Güvenlik birimlerince sağlanan katlı otoparktaki araçları soyulan vatandaşlar, Atatürk Havalimanı Emniyet Müdürlüğü’ne başvurdu. 
     
     Giden gitti, güvenlik arttı 
     Atatürk Havalimanı Mülki İdare Amiri Saim Eskioğlu, yedi araç sahibinin müracatta bulunduğunu belirterek, "Çalınan eşyalar ve oto teypleriyle ilgili şu ana kadar herhangi bir gelişme yok. Konuyla ilgili tahkikat sürüyor" dedi. 
     Tepe Güvenlik yetkilileri ise, personelin uyarıldığını ve otoparkta görev yapan güvenlik elemanı sayısının artırıldığını belirterek, "Bize dört adet son model cipte hırsızlık rapor edildi. Araçlar, kaportalara zarar verilmeden çok profosyonel bir şekilde açılmış" diye konuştu. 
     



 GÜNCEL 























</TEXT>
</DOC>
