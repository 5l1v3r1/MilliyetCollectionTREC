<DOC>
<DOCNO> 147670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/spo03.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Solda büyük sancı 
</HEADLINE>
<TEXT>

Milli Takım’dan sakat dönen Hakan Ünsal ve Ergün, Galatasaray’ın sol kanadına ağır darbe indirdi. Bu iki isme alternatif arayan Terim, kulüp doktorlarıyla da sürekli görüşüp, en azından birinin yarına yetiştirilmesini istedi 
     ERHAN TELLİ 

     Teknik heyet tedirgin 
     GALATASARAY, Diyarbakırspor maçı öncesinde sol kanatta büyük sıkıntı yaşıyor. Milli Takım’dan sakat dönen Hakan Ünsal ve Ergün Penbe’yi yarınki maça yetiştirmeye çalışan Sarı - Kırmızılılar’da teknik heyet büyük tedirginlik yaşıyor. Bu bölgeye alternatif isimler bulmakta güçlük çeken Teknik Direktör Fatih Terim, kulüp doktorları ile sürekli görüşerek iki yıldız isimden hiç olmazsa birinin maça yetiştirilmesini istedi. 
     
     Çeşitli alternatifler 
     FATİH hocanın, Hakan Ünsal’ın maça yetişmemesi durumunda Ergün’ü sol bek mevkiinde oynatarak bu kanada çözüm bulmayı amaçladığı, Ergün’ün oynayamaması durumunda ise orta sahanın solunda Hasan Şaş’a görev vereceği bildirildi. Suat Usta’nın da sakatlığının sürdüğü, bu üç futbolcunun durumunun bugün belli olacağı belirtildi. Bu arada sağ ayak bileği burkulan Berkant’ın Diyarbakır maçı kadrosunda yer almayacağı açıklandı. 
     
Lukunku oynasın’      GALATASARAY taraftarları Sarı - Kırmızılı takımın Kongolu forveti Lukunku’nun ilk onbirde oynamasını istedi. www.galatasaray.com sitesinde "Lukunku mu oynasın, Arif mi anketine katılan taraftarların yüzde 62.7’si Kongolu forvetin ilk onbirde forma giymesi yönünde görüş bildirdi. Yüzde 37.3’ü ise Arif’in oynaması gerektiğini bildirdi. 
     
Aslan olmak aylık 50      GALATASARAY Futbol Okulu, 12 Nisan Cumartesi gününden itibaren eğitime başlayacak. 1988-1995 yılları arasında doğanların katılabileceği futbol okulu için kayıtlara başlandığı belirtilirken, öğrencilerden aylık 50 dolar kurs ücreti alınacağı duyuruldu. Öte yandan eski öğrencilerin ise 3 Mayıs’a kadar ücretsiz eğitim görecekleri kaydedildi. 
     
Diyarbakır seferi bugün      CİM - BOM, Diyarbakırspor maçı hazırlıklarını dün akşam yaptığı antrenmanla sürdürdü. Çalışmaya sakat olan Hakan Ünsal, Ergün, Suat Usta ve Berkant katılmadı. Sarı - kırmızılı ekip, bu sabah yapacağı antrenmanın ardından öğleden sonra özel bir uçakla Diyarbakır’a gidecek. 
     


SPOR 


























</TEXT>
</DOC>
