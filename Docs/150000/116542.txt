<DOC>
<DOCNO> 116542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sondun03.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali saldırısı sanığı yakalandı 
</HEADLINE>
<TEXT>

     Endonezya'nın Bali adasında 12 Ekim'de meydana gelen, 180 kişinin öldüğü bombalı saldırının sanıklarından birinin yakalandığı bildirildi. 
     Polis başmüfettişliğinin açıklamasına göre, robot resimlere dayanılarak, adı R.S. olarak belirtilen kişi, Bali'nin 500 kilometre doğusunda Flores adasında Bajawa kentindeki otobüs terminalinde ele geçirildi. 33 yaşındaki uzun saçlı sanık, yüzünü gazeteyle kapattı ve adada otel arayan sade bir yurttaş olduğunu belirtti. 
     Bombalı terör katliamında ölenlerin yarısı Avustralyalı olduğundan, Endonezya emniyet teşkilatına 120 Avustralya polisiyle ABD, İngiltere, Japonya ve öteki ülkelerden uzmanlar soruşturmaya yardım ediyor. 
     Endonezya Savunma Bakanı Matori Abdülcelil, ABD'de 11 Eylül 2001 terör yıkımından beri en büyük terör darbesine sahne olan Bali'deki tuzak için, ''El Kaide örgütü bağlantılı'' diyor. Avustralya ve öteki ülkeler de ''Fail, El Kaide bağlantılı gizli örgüt İslam Cemaati'' tahminini yürütüyor. 
     Endonezya'nın resmi makamları, yeni infialler doğurmamak için doğrudan İslami örgütlerin üstüne gitmekten kaçınıyor ancak, İslam Cemaati örgütünün lideri Ebu Bekir Beşir gözaltına alınınca, radikal İslami odaklar tepki gösterdi. 
     





</TEXT>
</DOC>
