<DOC>
<DOCNO> 108558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/dunya/dun02.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Gürel’e savaş yakın’ mesajı 
</HEADLINE>
<TEXT>

ABD Başkan Yardımcısı Cheney, Dışişleri Bakanı Gürel’e Irak’a karşı askeri harek tın kaçınılmaz olabileceği mesajını verdi 
     YASEMİN ÇONGAR Washington 

     Bağdat’ın Birleşmiş Milletler BM silah denetçilerini ülkesine geri çağırması, Irak’la ilgili uluslararası tartışmaya yeni bir boyut kazandırmışken, Bush yönetimiyle üst düzeyde görüşmeler yapan Dışişleri Bakanı Şükrü Sina Gürel’e, "Savaş kaçınılmaz olabilir" mesajı verildi. 
     New York’ta ABD Dışişleri Bakanı Colin Powell ile görüşmesinin ardından, önceki gün de, Beyaz Saray’da, Başkan Yardımcısı Dick Cheney ve Başkan’ın Ulusal Güvenlik Danışmanı Condoleezza Rice ile ayrı ayrı bir araya gelen Gürel, ABD yönetiminin silah denetimleri konusunda Bağdat’a hiç güvenmediğini, ilk ağızdan dinleme fırsatı buldu. ABD yetkilileri Gürel’e, silah denetleyicilerinin Irak’a dönmesinin sorunu çözmeyeceğini, amacın bu ülkenin kitle imha silahlarından tümüyle arındırılması ve BM Güvenlik Konseyi’nin son 11 yılda aldığı bütün kararlara uyması olduğunu anlattılar. 
     Gürel ise, Irak’a yönelik bir askeri girişimin BM kararlarından "meşruiyet" alması gereğini vurguladı ve "Irak’ın toprak bütünlüğü ile egemenliğine saygı" koşulu üstünde durdu. Gürel, daha sonraki basın toplantısında ise, "Mesele sadece kitle imha silahları değil, başka konular da var. Irak spesifik konu üzerinde şu anda yapabileceğini yapmıştır, ama bu ABD’yi tatmin etmiş görünmüyor" dedi. 
     



 DÜNYA 











</TEXT>
</DOC>
