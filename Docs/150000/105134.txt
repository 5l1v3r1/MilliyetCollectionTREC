<DOC>
<DOCNO> 105134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sonspo02.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Tenis Turnuvası'nda, Hewitt ve Venus Williams 4. turda... 
</HEADLINE>
<TEXT>

     Sezonun son ''Grand Slam'' mücadelesi olan 122. ABD Açık Tenis Turnuvası, New York kentinde sürüyor. 
     USTA Ulusal Tenis Merkezi Arthur Ashe Kortları'nda süren 16.17 milyon dolar yaklaşık 26.7 trilyon lira toplam ödüllü turnuvanın 6. gününde, tek erkeklerde 3. tur maçları başlarken, tek bayanlarda da 3. tur maçları tamamlandı. 
     Tek erkeklerde dünya klasmanında ilk sırada yer alan bu yılın Wimbledon Turnuvası Şampiyonu ve 1 numaralı seribaşı Avustralyalı Lleyton Hewitt, 3. tur müsabakasında, ev sahibi ülkeden 25 numaralı seribaşı James Blake'i 6-7 5-7 , 6-3, 6-4, 3-6 ve 6-3'lük setlerle ve zorlu bir mücadele sonunda 3-2 yenerek 4. tura yükseldi. 
     Tek erkeklerde 1994 ve 1999 yıllarının şampiyonu olan 6 numaralı seribaşı ABD'li Andre Agassi, Paraguaylı Ramon Delgado'yu 6-2, 6-1 ve 6-2'lik setlerle 3-0, 13 numaralı seribaşı İsviçreli Roger Federer de 19 numaralı seribaşı Belçikalı Xavier Malisse'yi4-6, 6-3, 6-4 ve 6-4'lük setler ve 3-1'lik skorla geçerek tur atladı. 
     14 numaralı seribaşı Çek Jiri Novak da, 22 numaralı seribaşı Şilili Marcelo Rios önünde ilk 2 seti 6-3 ve 6-3'lük setlerle kazandıktan sonra rakibi sakatlığı nedeniyle maçtan çekilince, hükmen galip geldi ve 4. tura yükselerek bu turda Andre Agassi'nin rakibi oldu. 
     Tek bayanlarda ise son 2 yılın şampiyonu ve 2 numaralı seribaşı ABD'li Venus Williams, 3. turda Alman Martina Müller'e 6-1 ve 6-2, son 2 yılın Avustralya Turnuvası Şampiyonu 3 numaralı seribaşı ABD'li Jennifer Capriati, yurttaşı Meghann Shaughnessy'ye 6-2 ve 6-2, 9 numaralı seribaşı Çek asıllı İsviçreli Martina Hingis, Güney Afrikalı Amando Coetzer'e 6-3 ve 6-4, 10 numaralı seribaşı Fransız Amelie Mauresmo, 23 numaralı seribaşı İsviçreli Patty Schnyder'e 6-1 ve 6-4'lük setlerle 2-0, 7 numaralı seribaşı Belçikalı Kim Clijsters ise Rus Vera Zvonareva'ya 1-6, 7-5 ve 6-4'lük setlerle 2-1 üstünlük sağlayarak 4. tura çıktı. 
     Turnuvada yarın sabaha karşı tek erkeklerde 3. tur maçları tamamlanırken, tek bayanlarda ise 4. tur maçlarına başlanacak. 
     





</TEXT>
</DOC>
