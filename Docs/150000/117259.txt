<DOC>
<DOCNO> 117259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/ekonomi/eko08.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Umarım AKP şeffaf olmayan ilişkilere dönmez 
</HEADLINE>
<TEXT>

     EKONOMİ SERVİSİ 

     Ekonomiden sorumlu devlet eski bakanı Kemal Derviş, Türkiye’nin çok önemli yapısal değişiklikleri gerçekleştirdiğini, AKP’nin şeffaf olmayan ilişkilere dönmemesi gerektiğini söyledi. Dün akşam CNN Türk’te yayınlanan Erdal Sağlam ve Enis Berberoğlu’nun sunduğu E E programına konuk olan Kemal Derviş, "Türkiye önemli işleri yaptı. Esnek kur rejimine geçtik, kamu maliyesinde denge sağladık, faiz dışı fazlayı oturttuk, bankalardaki bozuklukları düzelttik. Enerji piyasasında adımlar attık. Dolayısıyla şimdi önemli olan yönetim ve yönetişim. Umarım AKP geriye dönmez, rant düzenine, ahbap çavuş ilişkilerine, şeffaf olmayan politika, ekonomi ilişkilerine dönmez." şeklinde konuştu. 
     
     Ekonomide güven şart 
     Ekonominin düzelmesi için güvenin şart olduğuna değinen Derviş, güveni sarsan bir gelişme olması durumunda bunun fiyatlara, faize, enflasyona yansıyacağını söyledi. Derviş, Financial Times’ta Türkiye’nin olumlu yönlerini gösteren bir makale yazdığını da belirterek, şöyle devam etti "Türkiye’nin ekonomisinde yapılanların ne kadar önemli olduğunu yazdım. Türkiye’de yeni iktidar bir şansla başlıyor. Sorumlu, uyumlu bir iktidarz olurlarsa, Türkiye’de ciddi iyileşme sürecinin iktidarı olabilirler." 
     



 EKONOMİ 




















</TEXT>
</DOC>
