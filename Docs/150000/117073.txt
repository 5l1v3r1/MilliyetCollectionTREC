<DOC>
<DOCNO> 117073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/siyaset/siy05.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşimin türbanı sorun olmaz’ 
</HEADLINE>
<TEXT>

CNN Türk ve Kanal D’ye çıkan Erdoğan, "Kırmızı bültenle arananlar milletvekili olabiliyor, şiir okuyanlar olamıyor" dedi 
     ANKARA Milliyet 

     AKP lideri Recep Tayyip Erdoğan, türbanlı eşinin kendisiyle birlikte davetlere katılmasıyla ilgili bir soru üzerine, "Asla başörtüsünü sorun olarak görmüyorum" dedi. 
     CNN Türk’te Mehmet Ali Birand’ın sorularını yanıtlayan Erdoğan, türbanlı eşinin kendisiyle davetlere katılmasıyla ilgili soruya şu yanıtı verdi "Asla başörtüsünü sorun olarak görmüyorum. İlk defa böyle bir göreve gelmiyorum ki. Büyükşehir Belediye Başkanlığı yaptım. Uluslararası birçok resmi protokollere katıldık. Hiçbirinde sorun yaşamadık. Devlet başkanları nezdinde protokollere katıldık sorun yaşamadık. Türkiye’de kendi içimizde böyle bir sorun yaşıyoruz. Bunu aşmamız lazım. Olay türban değil, olay başörtüsü sorunu. Bu bir inancın gereğidir. Bu ideloji olarak ele alınıyorsa CHP’ye oy verenlerin içinde de başörtülüler var. Bırakalım bu işler serbest olsun." 
     
     AKGÜNDÜZ ELEŞTİRİSİ 
     Kanal D’de Fatih Altaylı’nın sorularını da yanıtlayan Erdoğan, Fadıl Akgündüz’ün bağımsız milletvekili seçilmesini eleştirdi. Kırmızı bültenle arananların milletvekili olabildiğini, ancak şiir okuyanların milletvekili olamadığını söyleyen Erdoğan, Akgündüz’ün dokunulmazlığının kaldırılması için çalışma yapıp yapmayacağına ilişkin soru üzerine, "Program gereği herkes için aynı uygulama yaparız. Bizim dokunulmazlıkla ilgili programımızda yazan bellidir" dedi. 
     TSK ile bir gerginlik yaşamak istemediklerini de belirten Erdoğan, "Biz TSK ile iftihar ediyoruz. Ordu bizim gözbebeğimizdir" dedi. 
     
Kurmaylarıyla yemekte buluştu      Erdoğan, kurmaylarıyla dün akşam yemeğinde bir araya geldi. Hoşdere Caddesi’ndeki Beyoğlu Restoran’da Kurucular Kurulu Üyesi Cüneyt Zapsu, milletvekilleri Egemen Bağış, Reha Denemeç ve Mücahit Arslan’la buluşan Erdoğan’ın yemek mönüsünde karışık çorba, İnegöl köfte, Arnavut ciğeri, salata ve kola vardı. 
     



 SİYASET 




















</TEXT>
</DOC>
