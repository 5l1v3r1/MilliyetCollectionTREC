<DOC>
<DOCNO> 132717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo31.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, kamp için Antalya'ya gitti... 
</HEADLINE>
<TEXT>

     Birinci Süper Futbol Ligi ekiplerinden Altay, ikinci yarı hazırlık çalışmalarını sürdürmek üzere Antalya'ya gitti. 
     Altay Kutlu Aktaş Tesisleri'nde biraraya gelen kulüp asbaşkanı Nafiz Dede başkanlığındaki siyah-beyazlı kafile, Antalya'daki Porto Bello isimli otele karayoluyla gitti. 
     Altay Kulübü Başkanı Ahmet Taşpınar, Antalya'daki kötü hava koşullarının kendilerini endişelendirdiğini dile getirerek, havanın bir an önce düzelmesini beklediklerini söyledi. 
     Siyah-beyazlı takımın Antalya'da, Rusya'nın Rotor Volgograd, Litvanya'nın Levadia, İsviçre'nin Neuchatel Xamax ve FC Sion, Avusturya'nın Karnten, Rusya'nın Chernomorets, Yugoslavya'nın Kızılyıldız ve Bulgaristan'ın Spartak Varna takımlarıyla hazırlık maçı yapacağı belirtilirken, kamp çalışmasının 1 Şubat Cumartesi günü sona ereceği bildirildi. 
     





</TEXT>
</DOC>
