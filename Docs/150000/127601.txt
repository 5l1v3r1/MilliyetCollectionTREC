<DOC>
<DOCNO> 127601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko10.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım'a gaz pompalanmaya başlandı... 
</HEADLINE>
<TEXT>

     Rusya ve Türkiye arasında Karadeniz yatağından döşenen Mavi Akım doğalgaz boru hattına dün geceden itibaren gaz pompalanmaya başlandığı bildirildi. 
     Hattın Rusya tarafından denize girdiği Krasnodar bölgesindeki Beregovaya kompresör istasyonunun nöbetçi yetkilisinin İtar-Tass'a yaptığı açıklamaya göre hat operasyona girdi. 
     Projenin taraflarından olan Kubangazprom'un yetkililerinden Yuri Basarigin de, ''Gazprom'un son 10 yıl içerisindeki en büyük projesi'' dedi. 
     Gazprom, hattın 28 Aralık'ta devreye girebileceğini belirtiyor ancak yine de kesinlik olmadığını, resmi açıklamayı Pazartesi günü yapacağını belirtiyordu. 
     Öte yandan Botaş yetkilileri, Türkiye'nin Mavi Akım doğalgaz boru hattından gelecek gazı en geç 15 Ocak'tan itibaren kullanmaya başlayacağını bildirdiler. 

     
</TEXT>
</DOC>
