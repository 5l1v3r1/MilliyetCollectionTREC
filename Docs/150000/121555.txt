<DOC>
<DOCNO> 121555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun12.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Russel Crowe, Hollywood'un en soğuk oyuncusu seçildi 
</HEADLINE>
<TEXT>

     ''Gladyatör'' filmiyle Oscar ödülünü kazanan ünlü aktör Russel Crowe, Hollywood'un en ''soğuk ve itici'' oyuncusu seçildi. 
     ''Film threat'' adlı internet sitesinin düzenlediği geleneksel anketin galibi bu yıl Crowe oldu. Daha önceki yıllarda bu unvan için Robin Williams ve Freddie Prinze J.R'ı seçen internet kullanıcıları, bu kez oylarını Crowe'a verdiler. 
     Sitenin anketinde açık ara birinci olan Crowe'a oy verenler aktörü, ''vahşi, kaba, yontulmamış, ancak Oscar kazanacak kadar yetenekli'' sözleriyle tanımladılar. 
     Son olarak Londra'daki bir gece kulübünde önceden tanıdığı bir kişiyle kavga ederek tutuklanan ünlü aktör Russel Crowe, özel hayatında yarattığı skandallar ve geçimsizliğiyle tanınıyor. 
     Ankette, bir mağazadan hırsızlık yaptığı için yargılanan aktris Winona Ryder ikinci olurken, oyuncuyu sırasıyla Cuba Gooding J.R., Robert De Niro ve Woody Allen takip etti. 
     





</TEXT>
</DOC>
