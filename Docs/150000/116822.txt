<DOC>
<DOCNO> 116822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/magazin/amag.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçılar oylarının rengini belli etmedi 
</HEADLINE>
<TEXT>

Sahnelerde görmeye alıştığımız isimler sandık başında, "Normal vatandaş değiliz ki oy verdiğimiz partiyi söyleyelim" diyorlardı... 
     ABDULLAH MALKOÇ - İLKNUR GÜLMEZ 

     Sandık başına giden sanatçılar, siyasiler kadar ilgi çekti... Türk n Şoray oyunu, kızı Yağmur Ünal ile birlikte Bebek’teki evlerinin yakınındaki Tevfik Fikret İlköğretim Okulu’nda verdi. Ayrı ayrı sandıklarda oy kullanan anne kız, aynı partiye oy verdiklerini söylediler ancak partinin adını açıklamadılar. Oyunu kullandıktan sonra pusulayı zarfa koymayı unutan Şoray, yetkililerin uyarısıyla pusulasını zarfa yerleştirdi. Yağmur ise "Çok heyecanlıyım, ilk kez oy kullanıyorum. İnşallah hayırlı olur" dedi. Yağmur, sol yüzük parmağındaki tek taş yüzüğü soranlara da "Doğum günümde bir arkadaşım hediye etti" demekle yetindi. 
     
     "İktidara ben geleceğim" 
     Oğlu İdo ile sandık başına gelen İbrahim Tatlıses, oyunu, Tarabya’daki Alparslan İlköğretim Okulu’nda kullandı. Hangi partiye oy verdiğini açıklamayan Tatlıses, "İktidara hangi parti gelecek " sorusu üzerine "İktidara ben geleceğim" esprisini yaptı. 
     
     Sadece arkadaşım 
     Orhan Gencebay ise oyunu hayat arkadaşı Sevim Emre ile birlikte Baltalimanı Kemik Hastalıkları Hastanesi’nde kullandı. Gencebay "Yakın arkadaşınız Yaşar Nuri Öztürk’ün milletvekili adayı olduğu CHP’ye mi oy verdiniz " sorusu üzerine şunları söyledi "Yaşar Nuri Bey’i arkadaş olarak destekliyorum ama bu, aday olduğu partiye oy verdiğim anlamına gelmiyor. Oyumu Türkiye’ye hayırlı olacağını düşündüğüm bir partiye verdim." 
     
     "Türkiye’de lider yok" 
     Oyunu aynı mek nda kullanan Sertab Erener ise "Türkiye’nin bir lidere ihtiyacı var. Ama şu anda Türkiye’de bir lider yok" dedi. 
     
     Son dakika oyu 
     Tanıtım için gittiği KKTC’den sabah 07.00 uçağıyla İstanbul’a gelen Deniz Akkaya, apar topar Marmara Üniversitesi Göztepe Kampusu’na giderek oyunu kullandı. Akkaya, "Ben bilinçli bir insanım, o yüzden mantıklı bir karar verdiğimi ve oyumun boşa gitmeyeceğini düşünüyorum" diye konuştu. 
     
     Ünlüler açıklamaz 
     Gülben Ergen ise oyunu Fener Yolu’ndaki Pratik Sanat Kız Meslek Lisesi’nde kullandı. Ergen, "Normal bir vatandaş olsaydım, oyumu hangi partiye verdiğimi açıklardım ama mesleğim gereği siyasi düşüncemi saklamak zorundayım" diyerek, oyunun rengini gizli tuttu. 
     



 MAGAZİN 











</TEXT>
</DOC>
