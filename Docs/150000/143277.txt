<DOC>
<DOCNO> 143277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/dunya/tur.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

İsrail özel birlikleri Ürdün’den sızacak      Asker ve zırhlı araçlarla yüz binlerce birimden oluşan ABD ve İngiliz güçleri Kuveyt’te Irak’a saldırı emri beklerken, Irak’ın batısındaki Ürdün’de de çok gizli bir askeri yapılanma olduğu bildirildi. İngiliz The Times gazetesinin haberine göre, ABD ve İngiliz özel kuvvetleri, Irak ile 180 kilometre uzunluğunda sınırı olan Ürdün’de harek ta hazır bir konumda bekliyor. Gazete, ABD ve İngiliz birliklerine İsrail özel kuvvetlerinin de eşlik ettiğini ancak bu bilginin gizli tutulduğunu yazdı. Özel kuvvetler savaşın başlamasıyla birlikte Irak’a geçerek Scud avına çıkacak ve bu füzelerin İsrail topraklarına doğru ateşlenmesine engel olacak. 
     Ürdün hükümeti, ABD askerlerinin varlığını "savunma amaçlı" diye tanımlasa da, bu askerlerin Irak topraklarında operasyona katılmasına kesin gözüyle bakılıyor. Resmi yetkililer, ülkedeki Amerikan askerlerinin sayısını 5 bin diye açıklasa da bu sayının gerçekte 7 bin olduğu sanılıyor. Batılı askeri uzmanlar, Ürdün’de 100 kişilik bir İngiliz özel kuvveti bulunduğunu da belirtiyor. Gazete, İsrail’in komando gücü "ayeret Matkal" mensubu çok sayıda İsrail askerinin ise Ürdün’den Irak’a girerek keşif görevinde bulunduğunu öne sürdü. Birinci Körfez Savaşı’nda Irak, İsrail’e 39 Scud füzesi fırlatmıştı. 
     



 DÜNYA 











</TEXT>
</DOC>
