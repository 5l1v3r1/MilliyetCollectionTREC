<DOC>
<DOCNO> 123463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/spor/spo06.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇLER FİŞEK GİBİ 2-7 
</HEADLINE>
<TEXT>

Samsunspor deplasmanında fırtına gibi esen Başkent ekibi, zirve tırmanışını sürdürdü, üçüncülüğe yerleşti. Ev sahibi ise dibin korkusunu duymaya başladı 
     LİGDEKİ Gençlerbirliği kasırgası bu kez Samsun’u yerle bir etti. Karadeniz’deki randevuda Ertuğrul’un şok golüyle sarsılan Başkent takımı çabuk toparlandı, El Saka, Ahmet Hassan 3 , Thomas, Veysel ve Flip’in golleriyle ev sahibini bombaladı. Samsunspor ise Serkan’ın golüne eşlik edemedi. Gençlerbirliği bu galibiyetle üçüncü sıraya yerleşirken, Samsunspor tehlikeyi hissetmeye başladı. 
     
     Maçın karnesi CEMAL ERSEN 
     HAKEMLER İsmet Arzuman, Aykut Gümülü, Zekai Akıncı 
     SAMSUNSPOR Shorunmu 3 Murat Dk. 53 5 - Zoran 3 , Ercan 3 , Adnan 3 - Musa 5 , İgnatov 5 Serkan Dökme Dk. 66 4 , Ertuğrul 5 , Mehmet Nas 5 , Can 5 - Serkan Aykut 6 , Sinan 5 
     YEDEKLER Onur, Hakkı, Ertan, Muhammed, Murat 
     GENÇLERBİRLİĞİ Gökhan 6 - El Saka 6 , Ümit 6 , Deniz 7 - Serkan 8 , Okan 5 , Thomas 6 , Ahmet Hassan 8 Nihat Dk. 83 , Flip 7 - Veysel 7 Mustafa Dk. 87 , Youla 5 M’Bayo Dk. 68 6 
     YEDEKLER Hasan, Ömer, Murat, Bülent 
     SARI KARTLAR Adnan, Sinan Samsunspor 
     GOLLER Ertuğrul Dk. 11 , El Saka Dk. 24 , Ahmet Hassan Dk. 26, 71, 74 , Thomas Dk. 45 , Veysel Dk. 48 , Serkan Dk. 65 , Flip Dk. 90 
     
     Rastlantı değil’ 
     GENÇLERBİRLİĞİ Teknik Direktörü Ersun Yanal, takımının bugün geldiği noktanın rastlantı olmadığını, disiplinli ve özverili çalışmayla zirveyi zorlayacak bir ekip yarattıklarını söyledi. Genç teknik adam, "Erken gol yememize ve olumsuz hava koşullarına karşın, disiplinden kopmadık. Oyun düzenimizi değiştirmedik ve galibiyeti hak ettik" dedi. 
     
ALLAH KORUDUSamsun dönüşü Gençlerbirliği Başkanı İlhan Cavcav’ın bulunduğu araba dört takla attı, kaza şans eseri ufak sıyrıklarla atlatıldı 
     GENÇLERBİRLİĞİ Başkanı İlhan Cavcav ile iki yöneticinin bulunduğu araç, Samsun dönüşü kaza atlattı. İkinci Başkan Atilla Aytek ve Kulüpler Birliği Genel Sekreteri Ufuk Özerten’in bulunduğu Mercedes marka oto, Sungurlu yakınlarında işaret levhaları bulunmayan çukura düşerek dört takla attı. Cavcav kazayı ufak sıyrıklarla atlatırken, Aytek bel kemiğinden, Özerten kaburgalarından yaralandı. 
     ANKARA’YA tedavi için gönderilen Aytek ve Özerten sağlık durumlarının iyi olduğu, Cavcav’ın hurdaya dönen aracının ise çekiciler yardımıyla çukurdan çıkarıldığı bildirildi. Başkan, "Gece karanlığında ve yağışta uyarı levhası bulunmayan yolda, bir anda kendimizi dört metrelik çukurun içinde bulduk. Araba takla attı. Bindiğimiz araç güvenli bir araba olmasaydı, hepimizin sonu olabilirdi" dedi. 
     



 SPOR 







































</TEXT>
</DOC>
