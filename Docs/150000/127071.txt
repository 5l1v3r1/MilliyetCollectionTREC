<DOC>
<DOCNO> 127071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo27.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'ın tüzüğü... 
</HEADLINE>
<TEXT>

     Altay Hukuk Kurulu Üyesi Bülent Ünsalan, kulübün tüzüğünü modern hale getirmeye yönelik çalışma başlatacaklarını bildirdi. 
     Ünsalan, yaptığı açıklamada, siyah-beyazlı kulübün tüzüğünün modern hale getirilmesi yönünde Hukuk Kurulu'nca çalışma başlatacaklarını söyledi. 
     Altay'ın kurulduğu günden bugüne tüzüğünün toplu bir şekilde ele alınmadığını dile getiren Ünsalan, sözlerini şöyle sürdürdü 
     ''Genel kurullarda tek tek maddeler, Dernekler Kanunu'nca istenen maddeler tek tek alınıp yenileniyordu. Bu değişiklikleri yapıyorduk. Tüzüğün yenilenmesine ihtiyaç duyuluyor. Uzun vadeli bir çalışma. 2004 yılına kadar tamamlayacağız. Tamamladığımız çalışmayı önce Divan Kurulu'na, daha sonra da Genel Kurul'un onayına sunacağız.'' Yeni tüzüğe, Altay'ın ''menfaatlerinin'' korunması amaçlı yeni maddeler de ekleyeceklerini kaydeden Ünsalan, ''Yeni tüzüğe, Altay'a dışarıdan Ben adayım diyerek gelebilecek kişilere karşı da bir savunma mekanizmasını içeren maddeler de konacak'' diye konuştu. 
     





</TEXT>
</DOC>
