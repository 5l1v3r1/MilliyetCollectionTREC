<DOC>
<DOCNO> 126118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/guncel/gun02.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye özgürlüğe koşuyor 
</HEADLINE>
<TEXT>

"Özgürlükler Evi" isimli sivil toplum örgütü, 2002’de özgürlükler bakımından en fazla kazanım elde eden ülkenin Türkiye olduğunu açıkladı 
     İHSAN DÖRTKARDEŞ DHA 

     Tüm dünyada insan hakları uygulamalarını izleyen "Özgürlükler Evi" Freedom House isimli sivil toplum örgütü, 2002’de özgürlükler bakımından en fazla kazanım elde eden ülkelerin başında Türkiye’nin geldiğini açıkladı ve Türkiye’yi "yarı özgür ülke" listesine aldı. 
     Örgütün 192 ülkeyi kapsayan 2002 yılı raporunda, terör tehdidi ve dünya ekonomisindeki yavaşlamaya rağmen Türkiye’de bu yıl demokrasi açısından önemli kazanımlar elde edildiği belirtildi. Raporda buna gerekçe olarak "Ilımlı İslamcı parti" olarak nitelendirilen AKP’nin işbaşına gelmesi ve Kürtlerin kültürel haklarının genişletilmesi gösterildi. 
     Özgürlükler Evi örgütü Araştırma Bölüm Başkan Yardımcısı Arch Puddington, "Türkiye’nin siyasi alanda gösterdiği ilerlemeyi kayda değer bulduk ve özgürlükler alanında özel elde edilen en önemli beş kazanım arasında sıraladık" dedi. 
     Türkiye’de medeni haklar konusunda h l eksiklikler görüldüğünü savunan Puddington, şöyle devam etti 
     "Türkiye’nin Kürt sorununu çözmesi için daha fazla yol kat etmesi gerek. Çünkü Kürtler h l istedikleri kültürel hakları elde ettiklerini düşünmüyor. Türkiye’nin yarı özgür’ ülkelere alınmasının diğer nedeni ordunun siyasi alana müdahale etme potansiyeli. " 
     "Özgür Olmayan Ülkeler" sıralamasında bulunan 47 ülkeden yedisi ise "kötünün kötüsü" olarak sıralandı. Bu ülkeler arasında Irak, Suriye, Türkmenistan ve Suudi Arabistan ilk sıraları aldı. 
     



 GÜNCEL 
















</TEXT>
</DOC>
