<DOC>
<DOCNO> 143280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/ekonomi/eko02.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’dan da yaklaşım istedi 
</HEADLINE>
<TEXT>

Cavit Çağlar’a ait Nergis Grubu, Fon bankalarına olan borçlarını ödeme planına bağlamak amacıyla TMSF’ye başvuruda bulundu 
     EKONOMİ SERVİSİ 

     İşadamı Cavit Çağlar’ın sahibi olduğu Nergis Grubu, Bankacılık Düzenleme ve Denetleme Kurumu BDDK bünyesindeki bankalara olan borçların ödenmesi için Tasarruf Mevduatı Sigorta Fonu TMSF Tahsilat Dairesi Başkanlığı’na başvurdu. 
     Nergis Holding’den İMKB’ye gönderilen açıklamaya göre, Nergis Grubu bünyesinde bulunan Sifaş, Polylen, Nergis, Yeşim ve Aksoylar şirketleri tarafından 14 Mart 2003 tarihinde yapılan başvuruda, grup şirketlerinin, BDDK bünyesindeki bankalar dışındaki tüm bankalar ile anlaşma sağladığı kaydedildi. 
     
     Emsal faiz talebi 
     Açıklamada, ’Başvurumuzda, daha önceki görüşmelerimizde üzerinde mutabakat sağlanan anapara tutarları üzerinden kurumun daha önce başka grup ve veya şirketlerle yaptığı anlaşmalardaki faiz oranları emsal olmak şartıyla ödemek istediğimiz ifade edilmiştir’’ denildi. 
     Cavit Çağlar’ın şirketleri daha önce Halkbank, Vakıfbank ve Yapı Kredi ile tasfiye halindeki Emlak Bankası’yla anlaşmaya vararak, bu bankalara olan milyonlarca dolar tutarındaki borçlarını yeniden yapılandırmıştı. 
     



 EKONOMİ 





















</TEXT>
</DOC>
