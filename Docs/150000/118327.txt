<DOC>
<DOCNO> 118327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/ekonomi/eko01.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir uçurumu zenginlikle değil yoksullaşarak azaldı 
</HEADLINE>
<TEXT>

En alt ve en üst gelir grupları arasındaki fark 27.2 kattan, 20.1’e indi. Yıllık hane geliri en üst kesimde 2000’e göre yüzde 43.6, en alt kesimde yüzde 17.1 geriledi 
     Türkiye’de gelir dağılımının iyileşmesi zenginleşerek değil yoksullaşarak gerçekleşti. Veri Araştırma AŞ’nin araştırmasına göre, kriz sonrasında gelir kaybına uğrayanların başında en üst sosyo ekonomik kesim geliyor. 
     En üst yüzde 5’lik gelir dilimi içerisinde yer alan hanelerin kentsel Türkiye’deki toplam kullanılabilir gelirden aldıkları pay yüzde 22.6’dan yüzde 19.9’a düştü. En alt yüzde 5 ile en üst yüzde 5 içinde yer alan haneler arasında 2000 yılında 27.2 kat gelir farkı varken, bu fark 2002’de 20.1 kata indi. 
     Veri Araştırma AŞ’nin iki yılda bir gerçekleştirdiği Veri - SGT Statü - gelir - tüketim "Kentsel Türkiye Araştırmaları Dizisi"nin 2002 bulguları, 279 yerleşim biriminde bin 940 hane ve 4 bin 970 kişiyle yapılan görüşmelerle elde edildi. 280 dolara geriledi. 
     
     Metropol daha kötü 
     Sosyo ekonomik tabakalara göre hane başına düşen yıllık ortalama kullanılabilir gelire bakıldığında kriz sonrasında en fazla gelir kaybına uğrayanların başında metropollerdeki en üst sosyo ekonomik tabakalar geliyor. 2000’e göre 2002’de metropollerdeki gelir kaybı yüzde 40.6 iken, diğer kentlerde bu oran yüzde 26.4. 
     
     En çok giyimden kesildi 
     Araştırmaya katılanların yüzde 88.1’i giyim, yüzde 84.1’i mutfak masrafını azalttı, yüzde 10.4’ü kirası daha az bir konuta taşındı, yüzde 6.3’ü arabasını, yüzde 6.3’ü eşyalarını, yüzde 5.5’i gayrimenkulünü sattı. Yüzde 3.7’si çocuğunun okulunu, yüzde 1.6’sı yaşadığı kenti değiştirdi. 
     
     Üst grup işsizlikle tanıştı 
     2000’de yüzde 33.5 olan çalışan oranı, 2002’de yüzde 32.5’e düştü. Yüzde 5.4 olan işsizlik yüzde 8’e çıktı. 2000’de en üst kesimde işsizlik yokken, 2002’de yüzde 4 oldu. 2001 krizi, 15 - 21 yaş grubundakilerin öğrenci olma düzeylerinde artış meydana getirdi. 2000 yılında yüzde 35 olan oran, 2002’de yüzde 39’a çıktı. 
     
     Alt tabaka büyüdü 
     Krizin etkisiyle hane bazında üst ve orta tabakalar küçüldü, alt tabaka büyüdü. En üst kesimde yıllık ortalama hane geliri 2000’e göre yüzde 43.6 geriledi. En alt kesimdeki gelir kaybı ise yüzde 17.1 oranında gerçekleşti. Hane harcamalarının gelir içerisindeki payı düşerek, yüzde 65 oldu. Haneler, uğradıkları gelir kaybından çok daha fazla oranda harcama kısıntısına gitti. Eşya sahipliği iki yıl öncesine göre değişmezken, VCD ve cep telefonu sahipliği arttı. Hanelere her gün giren gazete girişi de azaldı. 
     
En üsttekiler de kaybetti Dolar Gelir dilimleri DİE 1994 SGT 2000 SGT 2002 En üst yüzde 20'lik dilim 19.406 18.678 11.602 Üst yüzde 20'lik dilim 6.071 8.186 5.530 Orta yüzde 20'lik dilim 4.025 5.630 3.967 Alt yüzde 20'lik dilim 2.777 4.043 2.780 En alt yüzde 20'lik dilim 1.639 2.216 1.657 Toplam 6.783 7.753 5.105      
     Yüzde 20'lik gelir dilimleri ayrımında, hane başına düşen yıllık ortalama kullanılabilir gelir. 
     
Kişi başı ortalama gelir 1.280 dolar Dolar Gelir dilimleri DİE 1994 SGT 2000 SGT 2002 En üst yüzde 20'lik dilim 4.381 4.571 2.876 Üst yüzde 20'lik dilim 1.381 1.975 1.372 Orta yüzde 20'lik dilim 919 1.399 963 Alt yüzde 20'lik dilim 670 1.048 696 En alt yüzde 20'lik dilim 426 614 442 Toplam 1,600 1,966 1,280      
     Yüzde 20'lik gelir dilimleri ayrımında, kişi başına düşen yıllık ortalama kullanılabilir gelir 
     SGT Veri Statü - Gelir - Tüketim Araştırmaları 



 EKONOMİ 


















</TEXT>
</DOC>
