<DOC>
<DOCNO> 101265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/yasam/ayas.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Son pişmanlığı sigara’ oldu 
</HEADLINE>
<TEXT>

Temel İçgüdü’ de dahil her filminde yıldızlara bol bol sigara içirten ünlü senarist ve büyük tiryaki’ Eszterhas, gırtlak kanseri olunca sigaraya karşı savaş ilan etti... 
     DIŞ HABERLER SERVİSİ 

     Başrollerini Sharon Stone ile Michael Douglas’ın paylaştığı Temel İçgüdü’nün de aralarında bulunduğu ses getiren birçok filme imza atan Amerikalı ünlü senaryo yazarı Joe Eszterhas, son pişmanlığını’ eyleme dönüştürdü. 
     12 yaşından beri günde birkaç paket sigara içen ve 18 ay önce gırtlak kanseri tanısıyla tedavi görmeye başlayan Eszterhas, bu acılı deneyimiyle ilgili duygu ve düşüncelerini The New York Times gazetesine yazdı. Yazısına, "Bir zamanlar sigara içmenin her bireyin hakkı olduğuna inanıyor, sigara aleyhtarı kampanyaları kişisel özgürlüklere saldırı olarak görüyordum" diye başlayan Eszterhas, yazdığı 14 senaryoda da sigaranın baş karakterlerin ellerinden düşmediğini hatırlattı. 
     
Tanrı’yla anlaştım’      Ünlü senarist, yazısında kendisini eski bir militan tiryaki’ olarak niteledi ve içkiyle sigaradan hoşlanan kahramanları aracılığıyla, insanın hayattan böyle zevk alabileceğini ortaya koyduğunu belirtti. 
     
     Sigara imajını Temel İçgüdü’de yoğun olarak kullandığını kaydeden Eszterhas, hatta bir sahnede Stone’un, sigarayı bırakmaya çalışan Douglas’ı yüzüne duman üfleyerek’ baştan çıkardığını, polis sorgusunda da seksi yıldızın iç çamaşırsız bacak bacak üstüne attığı o ünlü sahnede yine elinde sigara tuttuğunu yanda anımsattı. "Şimdi bunları hatırladıkça kendimi affedemiyorum" diye yazan Eszterhas, son pişmanlığını da şöyle dile getirdi 
     "Tanrı’ya yalvardım ve bir anlaşma yaptım. Bir daha senaryolarımda sigara asla yer almayacak. Sigara eroin gibi yasadışı sayılmalı. Beyazperdede sigara, 12 - 14 yaşlarındaki gençlere çevrilmiş bir silah gibi..." 
     



 YAŞAM 















</TEXT>
</DOC>
