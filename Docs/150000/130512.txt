<DOC>
<DOCNO> 130512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun25.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere...Terör örgütü DHKP-C'nin 6 üyesinin davası ertelendi... 
</HEADLINE>
<TEXT>

     İngiltere'de faaliyeti yasaklanan terör örgütü DHKP-C'nin 6 üyesiyle ilgili davanın duruşması 4 hafta sonraya ertelendi. 
     Savcı Susan Hemming, sanıklar hakkında daha fazla delile ihtiyaç duyulduğunu belirterek, duruşmanın ertelenmesini istedi. Bow Street Sulh hakimliği yargıcı Timothy Workman da savcının isteğini yerinde bularak, duruşmayı 4 hafta sonraya erteledi. 
     Erteleme kararının ardından yargıç, daha önce açıklanan kefalet koşullarının 10 Şubat'a kadar geçerli olacağını da ilan etti. 
     1'i İngiliz, 5'i Türk toplam 6 sanık, İngiltere'de faaliyetleri yasaklanan terör örgütü DHKP-C'nin üyesi olmak ve bu örgüt adına bağış toplamakla suçlanıyor. 
     Rory O'Driscoll 29 , Alaattin Kalander 36 , Gürkan Gür 38 , Songül Özgür 27 , Selver Kapan 30 ve Birten Kalaycı 30 adlı sanıkların ilk duruşmada belirlenen kefalet koşulları gereği pasaportlarına el koyan yargıç, bu kişilerin duruşmalara ara verildiği sırada birbirleriyle görüşmelerine de yasak getirmişti. 
     Sanıklardan Kalender ve Kapan'ın, topladıkları bağışları, Almanya ve İstanbul'a gönderdikleri öne sürülüyor. 
     





</TEXT>
</DOC>
