<DOC>
<DOCNO> 101269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/yasam/yas04.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık kimse GİREMEZ ’ 
</HEADLINE>
<TEXT>

İki turistin 25 milyon ödeyip göremeden çıkınca’ önünde protesto eylemi yaptığı Yamaç Evler, Bakan talimatıyla tamamen’ kapatıldı 
     VEYSEL EROL İzmir DHA 

     Antik Efes Kenti’ndeki Yamaç Evler’de birçok yerin ziyarete kapalı olması nedeniyle eylem yapan turistlerin protestosu ses getirdi. 
     Arkeoloji dünyasının dikkatini çeken antik tripleks villalar, hafta başında ilginç bir eyleme sahne oldu. Efes’i gezen Fransız turistler Mijhel Gerom ve sevgilisi Sylvie Babin, koruma çatısıyla ziyarete açılan 12 odalı, alttan ısıtmalı, sıcak - soğuk akar suyu bulunan evleri gezmek için 25’er milyon lira ödeyerek içeri girdi. Ancak antik evlerin içleri de dahil kompleksin birçok bölümü Girilmez’ levhaları ve kırmızı beyaz şeritlerle ziyarete kapatıldığı için, iki turist büyük hayal kırıklığına uğradı. Bunun üzerine Gerom ve Babin, Çok az yeri’ görebildikleri gerekçesiyle giriş paralarının iadesini istedi. 
     
Telefonla Efes’i aradı      Ancak görevliler bu talebi reddedince, iki turist Yamaç Evler’ girişi önünde oturma eylemi yapıp içeri girmeye niyetli diğer turistleri de Girmeyin... Nasıl olsa bir şey göremezsiniz ’ diye uyarmaya başladı. 
     İki Fransız turistin yaklaşık iki saat süren ve Milliyet’te de yer alan bu ilginç ve Türkiye için ilk eylemi, ses getirdi. 
     Duruma el koyan yeni Kültür Bakanı Suat Çağlayan, olayı öğrendikten sonra, Efes Müzesi yetkililerini telefonla arayarak, içinde göz kamaştıran güzellikte freskler ve taban mozaikleri de bulunan Yamaç Evler’i tamamen ziyarete kapattı. Bakan Çağlayan, kapatma gerekçesini de, "Yamaç Evler’in tümü gezilebilir hale gelmeden ziyarete açık tutulmaması gerekir. Bu nedenle kapattım" sözleriyle açıkladı. 
     



 YAŞAM 















</TEXT>
</DOC>
