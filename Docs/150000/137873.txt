<DOC>
<DOCNO> 137873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/yas01.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatımız KARardı 
</HEADLINE>
<TEXT>

Yurdun büyük bölümünü etkisi altına alan kış koşulları yüzünden 5033 köy yolu kapandı. İstanbul dahil birçok merkezde okullar bugün tatil 
     İSTANBUL-ANKARA Milliyet 

     OKULLAR TATİL 
     YURDUN büyük bölümü kar altında. Değişik bölgelerde 5033 köy yolu ulaşıma kapandı. Nevşehir, Niğde, Bingöl, Afyon, Malatya, Siirt, Şırnak, Mardin, Kahramanmaraş, Adana, Balıkesir ve ilçelerinde eğitime ara verildi. İstanbul’da da sabah başlayan kar vatandaşları teslim aldı. İstanbul İl Milli Eğitim Müdürü Ömer Balıbey, ilköğretim okulları ile liselerin bir gün süreyle tatil edildiğini bildirdi., "Cuma günü için duruma göre karar verilecek" dedi. 
     
     THY SEFERLERİ İPTAL 
     KAR en çok ulaşımı etkiledi. Sabah işe ve okuluna gitmek için yola çıkanlar, saatlerce yollarda kaldı. THY’nin İstanbul-Diyarbakır, Ankara-Batman, Ankara-Van uçak seferleri iptal edildi. 200 metreden uzun olan ve tehlikeli yük taşıyan tankerlerin İstanbul Boğazı’ndan geçmesine izin verilmedi. Gökçeada-Çanakkale ve Gökçeada-Kabatepe arasındaki fırtına nedeniyle deniz ulaşımı da sağlanamadı. 
     
     İSTANBUL 
Öğlene kadar 300 kaza      Yolların kayganlaşması ve görüş mesafesinin kısalması, dün öğlene kadar 300’ü aşkın kazaya neden oldu. Kağıth ne’de hatalı sollama sonucu Şükrü Kızılırmak yönetimindeki deterjan yüklü kamyon ile Ahmet Ekşi’nin kamyonu kafa kafaya çarpıştı. Şoförler kazayı hafif yaralı atlatırken, kamyonlar hurda yığınına döndü. Yetkililer, vatandaşlara "Gerekli olmadıkça trafiğe çıkmayın" dedi. n DİNÇER ŞEREF 
     
     İSTANBUL 
     Kar en çok ulaşımı olumsuz etkiledi. Yağış, özellikle Silivri, Beylikdüzü, Gaziosmanpaşa, Maslak, Avcılar, İkitelli ve TEM Otoyolu’nun Mahmutbey - İSTOÇ Mevkii’nde trafikte yoğunluk meydana gelmesine yol açtı. 
     
Cemre düştü, kar’a devam      TÜRK dünyasının kültürüne, hava bilimlerine ve edebiyatına bile konu olan, her yıl Şubat - Mart aylarında beklenen "cemre"nin ilki bugün havaya düşecek. Ancak bu, kar yağışlarını durdurmuyor. Devlet Meteoroloji Genel Müdürlüğü yetkilileri, kar yağışlarının cumartesiye kadar süreceğini söyledi. İzmit Meteoroloji Bölge Müdürü Gürkan Say da Marmara Bölgesi’nde bugün ve yarın Sibirya soğukları yaşanacağını bildirdi. Say, "Karayelden esecek etkili rüzg r nedeniyle gündüz sıfır derece olan sıcaklıklar, geceleri eksi 10-15 derece olarak hissedilebilir" dedi. 
     
     VAN 
     SEBAHATTİN YILMAZ 

     Doğu Anadolu Bölgesi’nde etkili olan kar yağışı yolları kapatırken, köylerde hayvan yemi sıkıntısı baş gösterdi. Van’da köylüler, yollar kapalı olduğu için hayvan yemini sırtında taşıdı. 
     
     BODRUM 
     YAŞAR ANTER 

     Türkiye’nin dört bir yanı karla boğuşurken, bir aydan beri güneşe hasret kalan tatil beldesi Bodrum’a ise bahar geldi. Kırlar, gelincikler ve papatyalarla doldu. Çocuklar da bunu fırsat bilip kırlara koştu. 
     



 YAŞAM 




















</TEXT>
</DOC>
