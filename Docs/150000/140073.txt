<DOC>
<DOCNO> 140073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun17.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in girdiği Han Yunus kampı bölgesinde 1 Filistinli öldü... 
</HEADLINE>
<TEXT>

     İsrail askerlerinin Batı Şeria'nın El Halil kentinde, aranmakta olan üç Filistinli'yi tutukladığı bildirildi. 
     İsrail askeri kaynakları, tutuklanan üç Filistinlinin de Filistin lideri Yaser Arafat'a bağlı El Fetih grubunun silahlı kanadı Tanzim mensubu olduklarını açıkladı. 
     Askeri kaynaklar ayrıca, İsrail ordusunun El Halil yakınlarında bulunan Favar mülteci kampına bugün düzenlediği operasyonda patlayıcı yapımında kullanılan önemli miktarda kimyasal madde ele geçirdiğini belirtti. 
     Bu arada, İsrail tanklarının, Gazze Şeridi'nde Han Yunus mülteci kampına yaptığı operasyonda çıkan çatışmalarda ölen Filistinlilerin sayısının 2'ye yükseldiği, yaralı sayısının ise 40 civarında olduğu bildirildi. 
     





</TEXT>
</DOC>
