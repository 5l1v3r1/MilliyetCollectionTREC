<DOC>
<DOCNO> 120726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yasam/ayas.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Garip ama gerçek bir gasp vakası 
</HEADLINE>
<TEXT>

Bıçağını gösterdi ve çantamı istedi. Normalde korkutucu bir gasp... Ancak hırsızın tavrı itibariyle 101 Dalmaçyalı’ ve Evde Tek Başına’ filmlerindeki soygunları hatırlatıyor 
     NİLAY ÖRNEK 

     Her zaman hırsızların cazibe odağı’ olacak en son insanlardan olduğumu düşünmüşümdür... Patrick Süskind’in Koku’sunu okuyanlar bilir, romanın kahramanı insan kokusu taşımadığı için hiçbir insanın dikkatini çekmez ya... Ben de paralı görüntüsü vermediğimi düşünür, rahat gezinirim... Sivri topuklu ayakkabılar dükk nına’ girdiğimde hiçbir tezg htar, ben seslenmeden gelip nasıl bir şey istediğimi sormaz mesela Ve ben bunu sever, sakız satıcılar’a görünmeden istediğim modeli seçerim... Neyse konumuza dönelim... 
     Çarşamba akşamı soyuldum 
     
     O gerçek bıçak mı ’ 
     Nasıl bir hırsız, 29 renkli bir külotlu çorap ile askılı bahçıvan tarzı etek giymiş, saçlarını örmüş, sırt çantalı birini soymak ister ki 
     Elimde iki koccaman’ oyuncakçı, bir de market poşeti, gece geçmemem gereken bir kestirmenin duvarını atlarken yakalandım hırsıza... Ve bıçağın soğuk nefesini hisset me dim çünkü üzerimde hırka vardı 
     Başında, bozuk paralarını değerlendirmek için Fener maçına girerken alınmışa benzeyen sarı kar maskesiyle öyle acemi görünüyordu ki, "O gerçek bıçak mı " diye sormak cesaretini bile gösterdim... Ve neyse ki "Evet gerçek" diyerek saplamak’ yerine göstermeyi tercih etti 
     
     Hırsızla -gereksiz- muhabbet 
     Bundan sonra aramızda -sonradan benim bile inanamadığım- şöyle bir dizi diyalog geçti... 

</TEXT>
</DOC>
