<DOC>
<DOCNO> 136117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/ekonomi/eko08.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Cezayir ve Sudan yolcusu 
</HEADLINE>
<TEXT>

     Devlet Bakanı Kürşad Tüzmen başkanlığındaki işadamı heyeti, 19-22 Şubat tarihleri arasında Cezayir’e gidecek. Alınan bilgiye göre, Türkiye’nin izlediği komşu ve çevre ülkeler ile Kuzey Afrika’ya açılma stratejisi çerçevesinde, Bakan Tüzmen başkanlığındaki bir başka heyet Cezayir’in ardından, Sudan’a gidecek. Bakan Tüzmen Cezayir’de 20 Şubat tarihinde, 4. Türk İhraç Ürünleri ve Türk Yapı ve İnşaat Malzemeleri Fuarı’nın açılışını gerçekleştirecek. Fuara, 99 firma katılacak. Cezayir’e Türkiye’nin ihracatı, 2001 yılında 433.2 milyon dolar, 2002 yılında ise 522.2 milyon dolar olmuştu. Bakan Tüzmen başkanlığındaki bir başka heyet de 28-3 Mart tarihleri arasında Sudan’a gidecek. Sudan’a gidecek heyet de Bakan Tüzmen’in yanı sıra ihracatçı ve müteahhitlerden oluşan 150 işadamı yer alacak. Bakan Tüzmen, 3 Mart tarihine kadar sürecek ziyareti sırasında, Sudan’da üst düzey hükümet ve devlet yetkilileri ile görüşecek. Özel uçakla Sudan’a gidecek işadamları, Sudan’lı işadamları ile biraraya gelecek ve işbirliği imkanları araştırılacak. 
     



 EKONOMİ 


















</TEXT>
</DOC>
