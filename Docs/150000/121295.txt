<DOC>
<DOCNO> 121295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yazar/guclu.html </URL>
<DATE> 2002/11/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mumcu’dan çözüm bekleyen eğitim sorunları 
</HEADLINE>
<TEXT>

     Bakanlıklar içerisinde en zor olanı hiç kuşkusuz Milli Eğitim Bakanlığı. 16 milyon öğrenci, yarım milyon öğretim elemanı, 20 milyon veli, 60 bin okul ve daha neler neler sadece ve sadece tek bakanın kontrolünde. 
     Erkan Mumcu’nun işi zor. Hem de çok zor. Ayrıca Cumhurbaşkanı’ndan sade vatandaşa kadar üzerinde bir umut yaratılmanın ağır bir yükü var. Metin Bostancıoğlu gibi tüm işi bürokratlara havale edip protokol bakanı olmaya da niyeti yok gibi. İlk izlenimlerim böyle. Bu akşam Kanal D’de Genç Bakış’ta kendisini hep birlikte biraz daha yakından tanıyacağız. 
     Elbette eğitime yönelik çözüm önerileri için çok erken. Ama zaten önemli olan olaylara bakış açısı. Sorunları çözmekten mi yana yoksa buzdolabına kaldırmaktan mı yana Onu görelim yeter. 
     YÖK ve Talim Terbiye Kurulu gibi biz yaptık oldu mantığında mı Yoksa akıl ve bilimsel çözümden yana mı Uzlaşmacı mı yoksa inatçı mı Hoşgörülü mü yoksa bürokrasiden yana mı Önceliği Atatürk ilkeleri mi alacak yoksa parti programı mı Öğrenci, öğretmen, veli mağduriyetlerine kulağını mı tıkayacak yoksa onların çektiği ıstırabı yüreğinde hissedip çözüm yolları mı arayacak .. 
     Mumcu’yu kamuoyu olarak belki de ilk kez bu kadar yakından tanıyacağız. Önceki bakanlıkları döneminde toplum kendisini bu kadar yakından tanıma gereksinimi hissetmemişti. Oysa şimdi tanıma konusunda öylesine yoğun mesajlar geliyor ki şaşırmamak elde değil. 
     
ÖSS dil, maaşlar      Eğitimin sorunları çığ gibi. Üstelik yediden yetmişe hepimizi çok yakından ilgilendiriyor. Bakan Bey’e daha şimdiden soru yağıyor Eminim bugün de yağmaya devam edecek. Teknik olarak bu kadar kısa sürede çözüme yönelik teknik ayrıntılara girmesi mümkün değil. Ama konulara yaklaşımı çok önemli. Zaten bugünkü programın amacı da bu. Bir ay sonra gerçekleştireceğimiz ikinci bir programda ise artık çözüm önerileri ve takvim isteyeceğiz ki takip süreci başlasın. Yapıtıklarını alkışlayıp, buzdolabına kaldırdıklarını eleştirelim... İşte okurlarımızın ivedilikle cevap bekledikleri konulardan bazıları 
     n Üniversiteye giriş sistemi değişecek mi n Yeni öğretmen alımı olacak mı Olacaksa kimler başvurabilecek n Yabancı dille eğitimden vazgeçilecek mi n Öğretmen ve öğretim elemanlarının maaşları iyileştirilecek mi n Eğitimde vek let dönemi bitecek mi İdari görevlere atama yapılırken öncelik ne olacak n Türban konusunda neler düşünüyor n Mesleki eğitim eski önemine kavuşturulacak mı n Üniversiteli işsizlerin hali ne olacak n Öğretmen yetiştirme sistemi değişecek mi n Okul öncesi ve yetişkinlerin eğitimine ağırlık verilecek mi n Temel eğitim 12 yıla çıkacak mı n Merkez ve taşra teşkilatının yeniden yapılanmasında öncelikler neler olacak n Eğitimin finansman sorunu nasıl çözülecek n Eğitim içerikleri sorgulanacak mı n Öğrenci bursları artacak mı, yurt sorunu çözülecek mi, af çıkartılacak mı n AB ile uyum nasıl gerçekleşecek n Norm kadro devam edecek mi n YÖK ile koordinasyon nasıl sağlanacak 
     Özetin özeti İlk izlenim çok önemli. Bugünkü büyük buluşma umarım yeni bir dönemin başlangıcı olur. 
     
     







Anayasa ve dokunulmazlık 


Yine Köyceğiz oh be, dünya varmış be... 


Gölge boksu.. 


Arınç’tan izlenimler 


Gerçek gündemden sapmak büyük hatadır 


Nuh’un 2. gemisi 


Mumcu’dan çözüm bekleyen eğitim sorunları 


2002 euro’ya şans getirdi 


Başbakan Gül genel başkan da olsun 


Ya örtünmek istemeyen kadınların hakları 


Başbakan’ın telefonla müdahalesi... 


Yoksulluk yardımı annelere 


Ayrılık hukuku Hayal mecalsizliği 


Mali milat ve nereden buldun kalkıyor 


</TEXT>
</DOC>
