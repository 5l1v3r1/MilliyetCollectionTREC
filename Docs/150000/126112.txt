<DOC>
<DOCNO> 126112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/ekonomi/eko08.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Murdoch, Mao’nun şehrinde yayına geçti 
</HEADLINE>
<TEXT>

Ünlü medya patronu Murdoch, Çin’de bir yerel TV grubu ile ortaklık anlaşması yaptı 
     EKONOMİ SERVİSİ 

     Medya baronu Rupert Murdoch Çin TV pazarına önemli bir adım daha attı. Murdoch’ın sahibi olduğu News Corporation Çin’in Hunan kentinde devlete ait yerel bir TV grubu olan Hunan Broadcasting Group ile anlaşma imzaladı. 
     Hunan kenti aynı zamanda Çin’in efsanevi lideri Mao Zedung’un da doğduğu kent. News Corporation geçtiğimiz yıl Çin tarafından ülkede programlarının yayımlanmasına izin verilen üç şirketten birisi olma iznini almıştı. 
     Anlaşma kapsamında News Corporation’ın bir kolu olan Star, ilk defa programlarını devletin sahibi olduğu TV’de gösterebilecek. Hunan Grubu yetkilileri yaptıkları açıklamada anlaşmanın parasal bir değeri bulunmadığını, kültürel değişim esasına dayandığını belirtti. Avustralya doğumlu Rupert Murdoch ABD’de bir medya şirketi alabilmek için bu ülkenin vatandaşlığına geçmişti. Murdoch Star’ın eski üst düzey yöneticilerinden birisi olan Çin’li Wendi Deng ile evli. 
     



 EKONOMİ 
















</TEXT>
</DOC>
