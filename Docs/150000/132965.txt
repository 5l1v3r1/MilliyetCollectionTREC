<DOC>
<DOCNO> 132965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sonspo40.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Volkan için yanıt bekliyor... 
</HEADLINE>
<TEXT>

     Transfer çalışmalarını sürdüren Galatasaray, Volkan için Kocaelispor'dan yanıt bekliyor. 
     Sarı-kırmızılıların, transferi için bir süredir çaba harcadığı Volkan için Kocaelispor'a 400 bin dolarlık bir öneride bulundukları açıklandı. 
     Yönetim kurulu üyesi Özer Saraçoğlu, Xavier'in transferini tamamladıklarını ve bu futbolcuyla sözleşme imzaladıklarını, Lalatoviç için de görüşmelerin sürdüğünü belirterek, ''Bunun dışında Kocaelisporlu Volkan için de girişimlerimiz sürüyor. Bu futbolcu için Kocaelispor'a 400 bin dolar teklif ettik. Yanıt gelmesini bekliyoruz'' diye konuştu. 
     Bu arada Kızılyıldız'da oynayan Lalatoviç'in bu akşam takımıyla birlikte Antalya'nın Belek beldesine geleceği belirtildi. 
     





</TEXT>
</DOC>
