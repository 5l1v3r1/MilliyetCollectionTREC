<DOC>
<DOCNO> 131145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/spor/spo05.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme takibi 
</HEADLINE>
<TEXT>

     DENİZLİSPOR formasıyla müthiş bir çıkış yakalayan Servet’e Galatasaray ve Fenerbahçe’den sonra Avrupa kapıları da açıldı. Emre’nin performansından sonra Türkiye’deki yıldızları yakın takibe alan İtalyan kulüpleri, Servet için Denizlispor ile temasa geçti. Teknik Direktör Rıza Çalımbay, yönetimle görüşerek hiçbir futbolcusunun satılmamasını talep etti. 
     BAŞKAN Mustafa Baysal ise Servet için İtalya’dan cazip öneriler aldıklarını doğruladı. Mustafa Baysal, teklifleri geri çevirdiklerini de dile getirdi. Denizlispor Başkanı, "UEFA Kupası maçları bitmeden hiçbir futbolcumuzu göndermeyeceğimizi kulüplere ilettik. Bizim hedeflerimiz var. Hiçbir futbolcumuzu göndermek gibi bir niyetimiz yok" diye konuştu. 
     
Denizli’nin yeni efsanesi      DENİZLİSPOR’U UEFA Kupası’nda 4. tura çıkararak tarihindeki en büyük başarıya imza atmasını sağlayan Teknik Direktör Rıza Çalımbay’ın heykeli tamanlanma aşamasına geldi. İki mermer ustası tarafından birebir ölçülerde yapılan heykelin bir hafta içinde hazır olacağı öğrenildi. Rıza Çalımbay, heykel olayıyla ilgili olarak, "Benim değil tüm takımın heykelinin yapılmasını istiyorum" diye konuştu. 
     
     



 SPOR 



























</TEXT>
</DOC>
