<DOC>
<DOCNO> 122559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/ekonomi/eko05.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Yatırım düğmesine basıyoruz 
</HEADLINE>
<TEXT>

     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, ekonomide canlanmaya destek için yatırım düğmesine basma kararı aldıklarını söyledi. Reuters’e açıklamalarda bulunan Sabancı, "Ufukta güzellik görünüyor. Yabancının da gelmesi ile tekrar yatırım düğmesine basacağız. Telekom, perakende, enerji ve gıda yatırımlarımız olacak. İstikrarsız ortamlarda yatırımlar azalıyor. Mesela Akbank çoktan gelinlik çağına geldi ama damat adayı çıkmıyor. Yabancı sermaye gelirse, damat da gelir" diye konuştu. 
     
     Gerilmeyelim’ 
     Politikacıların 50 yılı övünmekle geçirdiklerini belirten Sabancı, hükümetin duble yol gibi projeler yerine öncelikleri iyi belirlemesi, vergi affının sözünü dahi etmemesi gerektiğini belirtti. Sabancı, şimdi türban ve dokunulmazlıklar gibi konularla gündemi germenin zamanı olmadığını söyledi. Sabancı, "Koalisyonlardan o kadar bıktım ki seçimde tek başına iktidara komünistler gelseydi ona da razıydım" dedi. 
     



 EKONOMİ 

















</TEXT>
</DOC>
