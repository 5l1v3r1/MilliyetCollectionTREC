<DOC>
<DOCNO> 104819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun23.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu,muhasebe müdürünü ihraç etti. 
</HEADLINE>
<TEXT>

     AB Komisyonu, bir süre önce görevden aldığı muhasebe müdürünün Komisyon binalarına girmesini yasakladı. 
     İspanyol bayan muhasebe müdürü Marta Andreasen 48 , AB Komisyonu'nun yıllık bütçesinin güvenilir hesaplara dayanmadığı iddiasıyla basına çeşitli açıklamalar yaptığı için görevinden uzaklaştırılmıştı. 
     Komisyon bugün, Andreasen hakkında ağır ithamlar olduğu gerekçesiyle, maaşının ödenmesine devam edileceğini, memur olarak kalacağını, ancak AB Komisyonu binalarına girmesinin yasaklandığını açıkladı. 
     Komisyon, Andreasen'in basına yaptığı açıklamalar, üstlerinin emirlerine uymaması ve göreve nedensiz gelmemesi gibi gerekçelerle disiplin cezasına çarptırılacağını bildirdi. 
     AB Komisyonu'nun, eski muhasebe müdürü tarafından, ''güvenilir hesaplara dayanmadığı'' ileri sürülen yıllık bütçesi, 2002'de 95 milyar euro olarak belirlendi. 
     Marta Andreasen, Paris'te, Ekonomik İşbirliği ve Kalkınma Teşkilatı'nın OECD Muhasebe Müdürü olarak görev yaparken, bu kurumun mali sistemini ve bazı üst düzey yetkililerini eleştirdiği için görevden alınmış, 2002 başında AB Komisyonu'na girmişti. 
     





</TEXT>
</DOC>
