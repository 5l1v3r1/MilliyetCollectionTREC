<DOC>
<DOCNO> 136284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/spor/spo02.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Elbise başa iş açtı 
</HEADLINE>
<TEXT>

Tüm uyarılara rağmen maçlara sivil kıyafetle çıkmayı sürdüren Oğuz Çetin’i gözlemciler rapor etti, bir ay ceza gündeme geldi 
     CEMAL ERSEN 

     GEÇEN hafta oynanan Beşiktaş maçının ilk yarısında sahaya takım elbise ile çıkan, ancak devre arasında yapılan uyarı sonunda eşofmanlarını giyen Fenerbahçe antrenörü Oğuz Çetin, Ankaragücü karşılaşmasına da sivil kıyafetle çıkınca gözlemciler tarafından rapor edildi, bir ay ceza alması gündeme geldi. Çetin, Sadık Deda ve Halit Gerçeker’in raporu sonucu PFDK’ya sevkedilecek. 
     OĞUZ Çetin’in "talimatlara aykırı hareket" başlıklı 23. maddeye göre işlem göreceği ifade edildi. Söz konusu madde, "Türkiye Futbol Federasyonu yasa ve talimatlarına kasten aykırı harekette bulunan kişi ya da kuruluşlar, bu hususta ayrı ceza hükmü bulunmadığı takdirde iki aydan iki yıla kadar yarışmalardan men cezası verilir" hükmünü içeriyor. 
     



 SPOR 


























</TEXT>
</DOC>
