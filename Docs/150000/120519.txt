<DOC>
<DOCNO> 120519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/eko04.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi stoku hazırladık 
</HEADLINE>
<TEXT>

Son altı ayda stok oluşturduklarını, firmalar için limit tahsisi yaptıklarını belirten Safa Ocak, "Kamu bankaları artık hazır. Gelecek yıl kredi hacmini genişleteceğiz" dedi 
     Kamu Bankaları Ortak Yönetim Kurulu Başkanı Safa Ocak, Ziraat ve Halk Bankası’nda 1.5 yıldır sürdürülen yeniden yapılanma çalışmaları sonucunda, bilançoların dünyadaki herhangi bir sağlam ve şeffaf banka ile eşit hale geldiğini söyledi. Ocak, "Son altı ayda her iki bankada da 2003’e stok oluşturduk, birçok firmada limit tahsisini yaptık ve bu limitleri kullanma aşamasına geldik. Gelecek yıl kredi hacimlerini genişleteceğiz" dedi. 
     21 - 22 milyar dolarlık bilanço büyüklüğü hedefine ulaştıklarını ve bu büyüklüğün sistemin yüzde 20’sinin üzerinde bir bölümü oluşturduğunun altını çizen Ocak, geçtiğimiz dönem yaşanılan sıkıntıların tekrarlanmaması için, kıt kaynakların çok doğru şekilde kullanılması gerektiğini söyledi. Ocak şöyle konuştu 
     "Sanıyorum ekonomik faaliyetler bir perspektif kazandıkça, 2002’de tüm sektör bazında çok daralmış olan kredi faaliyetleri, önümüzdeki dönemde önemli bir ivme kazanacak. Şimdi ise Ziraat Bankası ve Halk Bankası bunun başını çekebilme aşamasına geldi. Biz bu sene, son 6 ayda her iki bankada da 2003’e stok oluşturduk, birçok firmada limit tahsisini yaptık ve bu limitleri kullanma aşamasına geldik." 
     
     Amiral gemisiyiz’ 
     Tek parti hükümeti ile ekonomik aktörlerin daha uzun vadeli programlar yapabilme aşamasına geldiğini anlatan Ocak, artık hayatın içinde yürümeye başladıklarını’ ve Türkiye’nin her köşesinde ihtiyaçlara cevap verecek şekilde yenilendiklerini söyledi. Ocak, "Zaten bu sene sonunda çıkarılacak bilançolar da gösterecek ki, iki banka da bütün fedak rlıklarla birlikte, artık bankacılık sektörünün amiral gemileri haline gelmiş bulunmaktadır" diye konuştu. 
     



 EKONOMİ 
























</TEXT>
</DOC>
