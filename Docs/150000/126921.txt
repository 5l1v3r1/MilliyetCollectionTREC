<DOC>
<DOCNO> 126921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/siyaset/siy01.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus basını Bize de bir Erdoğan lazım 
</HEADLINE>
<TEXT>

Rusya gazeteleri, "Avrupa ile ilişkilerde Türkiye’den öğreneceğimiz çok şey var" yorumunu yaptı 
     AKP Genel Başkanı Recep Tayyip Erdoğan’ın Rusya ziyareti, Rus gazetelerinin hemen hepsinde "başarılı" olarak nitelendirildi. Gazeteler, "İki ülkenin de, ilişkilerin durumundan memnun olduklarını" yazdı. 
     Türkiye’nin AB yolundaki çabalarına dikkat çeken haftalık Moskovaski Novostey gazetesi, "Avrupa ile ilişkilerimizde Türkiye’den öğreneceğimiz çok şey var. Bu konuda bize de bir Tayyip Erdoğan lazım" ifadesini kullandı. Aleksandr Yanov imzasıyla yayımlanan yorumda şöyle denildi "Liberallerimiz sürekli, Avrupa’nın Rusya’yı AB’nin eşiğinde tuttuğundan şik yet ediyor. Bu durumda ben de, Bizim Erdoğanımız nerede ’ diye düşünüyorum. Neden Rusya da Türkiye’nin AB’ye girmek için harcadığı çabaları harcamıyor Avrupa’nın soğuk tutumuna karşı çaba göstermek, onları eleştirmekle kalmamak, adım adım Avrupa’ya yaklaşmak gerekir." Vremya Novostey gazetesi de, Erdoğan’ın Rus basınında daha önce "İslamcı" olarak tanıtıldığına dikkat çekerek, "İslamcı dediğimiz liderin, teröre karşı etkin bir savaşçı olduğunu gördük" ifadesine yer verdi. İzvestiya gazetesi de, Putin’in bu sözlerini kullanırken, Kommersant gazetesi, Putin’in "Türkiye - Rusya ilişkilerinin durumu memnun edici" sözlerine dikkati çekti. Resmi yayın organlarından Rassiskaya gazetesi de, Putin’in "İki ülke oldukça eski ortaklar" şeklindeki ifadesini öne çıkardı. 
     



 SİYASET 



















</TEXT>
</DOC>
