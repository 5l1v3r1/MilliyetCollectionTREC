<DOC>
<DOCNO> 148105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun53.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li General "Zaferi kutlamak için erken" 
</HEADLINE>
<TEXT>

     ABD'nin Katar'daki Merkez Komutanlığı sözcüsü Tuğgeneral Vincent Brooks, Irak savaşında zaferi kutlamak için çok erken olduğunu, ittifak güçleri Bağdat'ın merkezini ele geçirse bile yapacak çok iş bulunduğunu söyledi. 
     Brooks, basın toplantısında, ittifak güçlerinin bugün Bağdat'taki devlet başkanlığı sarayına girdiği saldırının iyimserliğini artırdığını, ancak hala ihtiyatlı olduğunu belirtti. 
     Vincent Brooks, ''Henüz işimizi bitirmediğimiz çok açık, dolayısıyla zaferi kutlamak için daha uzun yolumuz var. Sonuca ilişkin şüphemiz olmadığını söylemeye devam edeceğiz ama şu aşamada hala yapacak işimiz var'' dedi. 
     Bağdat'ta Amerikan askerlerinin hala girmediği bölgeler bulunduğunu kaydeden Brooks, şunları söyledi 
     ''Rejimin, nüfus üzerinde kontrolü elinde tuttuğu bölgeler var. Halkın rejime karşı gelmemesi için hatırı sayılır bir enerji harcandı. Rejimin, askeri birlikler ve kapasitesi üzerinde kontrol sağlayabileceği yerler olduğunu da gördük, ancak bu düşük seviyede bir kontrol.'' 
     





</TEXT>
</DOC>
