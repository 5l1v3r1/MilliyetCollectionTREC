<DOC>
<DOCNO> 147816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/siyaset/siy02.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sav Tekme tokatla bizi yıldıramazlar... 
</HEADLINE>
<TEXT>

CHP Genel Sekreteri Sav, AKP’nin kaba kuvvet ve zorbalıkla Meclis’in onurunu zedelediğini söyledi 
     ANKARA Milliyet 

     CHP Genel Sekreteri Önder Sav, Meclis’teki Anayasa değişikliği görüşmeleri sırasında çıkan olaylarla ilgili olarak, CHP Grup Başkan Vekilleri ile birlikte ortak bir basın toplantısı düzenledi. Yaşanan olayları "skandal" diye niteleyen Sav, AKP’nin kaba kuvvet ve zorbalıkla Meclis’in onurunu zedelediğini savundu. 
     AKP’nin CHP Genel Başkanı Deniz Baykal’ın oturduğu sıralara kadar kaba kuvvet uyguladığını öne süren Sav, bu saldırıların laik hukuk devletine ve demokratik rejime yönelecek tehditlerin bir işareti olduğunu iddia etti. Sav, "Dün önceki gün yaşananlar kendisini her şeyi yapmaya muktedir gören bir iktidarın anayasa konusunda CHP ve toplumun diğer kesimleriyle uzlaşma sağlamadan hiçbir değişikliği hayata geçireme-yeceğinin acı bir şamarı oldu" dedi. 
     CHP’li bir kadın milletvekilinin tartaklanarak oy pusulasının alındığını kaydeden Sav, ilk maddenin oylanması sırasında AKP’li bir milletvekilinin yerine başka bir milletvekilinin oy kullandığının da tespit edildiğini kaydetti. Sav, "AKP’nin yapması gereken, soygunlarla, banka boşaltmalarla kaybedilen kaynağı sorumlularından tahsil etmektir. Ne yüzük toplamak, ne orman arazilerini satmak, ne de savaş pazarlığı üzerinden kaynak sağlamak olanağı yoktur" diye konuştu. 
     


SİYASET 

















</TEXT>
</DOC>
