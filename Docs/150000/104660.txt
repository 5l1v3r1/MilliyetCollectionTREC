<DOC>
<DOCNO> 104660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sonspo02.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtan denge...43 Federasyonun bütçesi Ariel Ortega 
</HEADLINE>
<TEXT>

     Gençlik ve Spor Genel Müdürlüğü bünyesindeki 43 federasyon, 2002 yılı faaliyetlerini 24 trilyon 520 milyar lirayla yürütmeye çalışırken, Fenerbahçe'nin, özellikle Avrupa Şampiyonlar Ligi'ne katılmayı hedefleyerek kadrosuna dahil ettiği Arjantinli yıldızı Ariel Ortega'yı yaklaşık 33 trilyon liraya mal etmesi, Türk sporundaki çelişki olarak nitelendiriliyor. 
     Futbol kamuyounda, ''20 milyon dolarlık transfer'' olarak ifade edilen Fenerbahçeli yıldız oyuncu Ortega, sarı-lacivertlilerin Avrupa Şampiyonlar Ligi 3. ön eleme turunda Hollanda'nın Feyenoord Rotterdam takımına her iki karşılaşmada da yenilerek elenmesi, ''Böyle büyük bir transfere ihtiyaç var mıydı '' tartışmalarını da gündeme getirdi. 
     Öte yandan Arjantinli yıldız oyuncunun Fenerbahçe'ye maliyetiyle Türk sporuna harcanan para arasındaki büyük fark da ilginç tezatı oluşturdu. 
     
     43 FEDERASYONA HARCANAN PARA 

     Gençlik ve Spor Genel Müdürlüğü bünyesindeki 43 federasyon, 2002 yılı içinde faaliyetlerini 24 trilyon 520 milyar lirayla yürütüyor. Bu rakam da Ortega'nın maliyetinin yüzde 74.4'ünü oluşturuyor. 
     Spor federasyonlarına verilen bütçe ödeneğinin 19 trilyon 400 milyarlık bölümünü olimpik olan branşlar, atıcılık, atletizm, basketbol, binicilik, bisiklet, boks, buz sporları, cimnastik, eskrim, güreş, halter, hentbol, judo, kayak, kürek, masa tenisi, okçuluk, taekwondo, tenis, triatlon, voleybol, yelken, yüzme federasyonları kullanıyor. 
     2002 yılı bütçe ödeneğinin 5'te 1'i olan 5 trilyon 120 milyar liralık bölüm de olimpik olmayan diğer branşlar tarafından kullanılıyor. 
     Federasyonların tahsis edilen bütçe rakamları şöyle 
     

FEDERASYON 2002 BÜTÇESİ Atıcılık ve Avcılık 800 milyar Atletizm 1.6 trilyon Badminton 320 milyar Basketbol 1.5 trilyon Bedensel Engelliler 450 milyar Bilardo 210 milyar Binicilik 200 milyar Bisiklet 400 milyar Boks 1.1 trilyon Briç 100 milyar Buz 500 milyar Cimnastik 700 milyar Dağcılık 250 milyar Eskrim 270 milyar Geleneksel Spor Dal. 150 milyar Golf 50 milyar Görme Engelliler 250 milyar Güreş 2.1 trilyon Halk Oyunları 200 milyar Halter 1 trilyon Hentbol 1.35 trilyon Herkes İçin Spor 220 milyar İşitme Engelliler 560 milyar İzcilik 165 milyar Judo 700 milyar Kano ve Rafting 100 milyar Karate 500 milyar Kayak 500 milyar Kürek 400 milyar Masa Tenisi 400 milyar Okçuluk 980 milyar Otomobil Sporları 80 milyar Satranç 430 milyar Tekvando 1.1 trilyon Tenis 350 milyar Voleybol 1.450 trilyon Yüzme Atlama ve Sutopu 1 trilyon Su Kayağı ve Sualtı 360 milyar Triathlon 250 milyar Üniversiteler Spor 550 milyar Vücut Geliştirme 150 milyar Yelken 650 milyar Zihinsel Engelliler 200 milyar      





</TEXT>
</DOC>
