<DOC>
<DOCNO> 147774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sontur07.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgili cinneti... 17 yaşındaki kızı başından vurup öldürdü 
</HEADLINE>
<TEXT>

     İzmir'in Konak İlçesi nde hırsızlıktan sabıkalı Erdem Yamaç, barışmak için geldiği sevgilisinin evinde erkek arkadaşını görünce dehşet saçtı. Yamaç, kız arkadaşı 17 yaşındaki Eda Kuntay'ı tabancayla başından vurarak öldürdükten sonra kaçtı. 
     Olay, dün saat 21.30 sıralarında Halil Rıfatpaşa caddesi, 354 numarada bulunan Işık Apartmanı'nda meydana geldi. İşsiz olduğu ve hırsızlıktan sabıkasının bulunduğu öğrenilen 20 yaşındaki Erdem Yamaç, bir süre önce ayrıldığı kız arkadaşı 17 yaşındaki Eda Kuntay'la telefonda görüştükten sonra evine gitti. 
     Evde kendisiyle aynı suçtan sabıkalı ve E.K. nin daha önceki erkek arkadaşlarından Olgun Babatutmaz ı gören Yamaç, çılgına döndü. Üzerindeki ruhsatsız tabancasını çıkartan Erdem Yamaç, Kuntay'ı başından vurdu. Kanlar içinde yere yığılan genç kız olay yerinde hayatını kaybederken, Yamaç kaçtı. 
     
     KISA SÜREDE YAKALANDI 

     Silah sesini duyan komşularının ihbarıyla olay yerine giden polis, yaptıkları araştırma sırasında olay yerinde olduğunu belirlediği Olgun Babatutmaz ın telefondaki itirafları doğrultusunda Yeşilyurt Meltem Sitesi'ndeki eve yaptıkları baskında Erdem Yamaç ı silahıyla birlikte yakaladı. Gözaltına alınan Yamaç ın ifadesinde Barışmak için Eda nın evine gittim. Kendisini başka birisiyle görünce korkutmak için tabancamı çıkartım başına dayadım, silah bu sırada ateş aldı'' dedi. Soruşturma başsürdürülüyor. 
     





</TEXT>
</DOC>
