<DOC>
<DOCNO> 149098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/soneko09.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi ABD Silahlı Kuvvetleri'yle herhangi bir anlaşma yok 
</HEADLINE>
<TEXT>

     ABD Silahlı Kuvvetleri'nin Yumurtalık'ta yer alan depoları vasıtasıyla yurtdışından tedarik ettiği akaryakıtları, tankerlerle Irak'ın kuzeyine taşıdığı bildirildi. 
     Petrol Ofisi'nden Borsa'ya gönderilen açıklamada, Irak harekatı kapsamında ABD Silahlı Kuvvetleri'nin akaryakıt ihtiyacının bir kısmının karşılanması için şirketten istenen teklif için kotasyon verildiği anımsatıldı. 
     Söz konusu tekliflerin ABD makamları tarafından halen değerlendirilmekte olduğu ve şu ana kadar herhangi bir genel anlaşma yapılmadığı belirtilen açıklamada, ''Şirketimize ulaşan bilgiler, ABD Silahlı Kuvvetleri'nin, Yumurtalık'ta yer alan kendilerine ait depoları vasıtasıyla yurtdışından tedarik ettikleri akaryakıtları tankerlerle Kuzey Irak'a nakletmeye başladığı doğrultusundadır'' denildi. 
     





</TEXT>
</DOC>
