<DOC>
<DOCNO> 132739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur14.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetiştirme yurdunda kalan kızların kavgası kanlı bitti... 
</HEADLINE>
<TEXT>

     Erzurum Nenehatun Çocuk Yuvası ve Kız Yetiştirme Yurdu'nda kalan iki kızın kavgası kanlı bitti. Bıçakla göğsünden yaralanan kızın hayati tehlikesi sürüyor. 
     Edinilen bilgiye göre, yetiştirme yurdunda kalan H.D 16 dün akşam bir gün önce tartıştığı S.G 17 ile tekrar tartışmaya başladı. H.D'nin aynı yurtta kalan ablası M.D. 19 kavgayı ayırmaya çalışırken, H.D dayısına bayram hediyesi aldığı çakı bıçağı ile S.G'yi göğüsünden bıçakladı. 
     Aziziye Araştırma Hastanesi Göğüs Cerrahisi servisinde tedavi altına alınan S.G'nin hayati tehlikesinin sürdüğü, olayla ilgili soruşturmanın devam ettiği bildirildi. 
     Yaralanan S.G'nin yurtta sinirli ve hırçın tavırlarıyla dikkat çektiği, H.D'nin ise örnek gösterilen bir öğrenci olduğu belirtildi. 
     
</TEXT>
</DOC>
