<DOC>
<DOCNO> 103214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur16.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den Bakanlar Kurulu'nda Derviş eleştirisi 
</HEADLINE>
<TEXT>

     Kemal Derviş ile MHP arasında iklimin pek sıcak olmadığını herkes biliyordu. 
     Derviş'in hükümetten istifasında da MHP kanadının ısrarı etkili olmuştu. 
     MHP Genel Başkanı ve Başbakan Yardımcısı Devlet Bahçeli bugün bakanlar kurulu'nda Derviş'in koltuğunda oturan Masum Türker'e özel bir ilgi gösterdi. Açıklamaların bitiminde isim vermeden Derviş'i eliştirip "Bakanlar Kurulu'nda ilk kez Hazine hakkında böylesine ayrıntılı bilgi sahibi oluyoruz" dedi. 
     Masum Türker'in Bakanlar Kurulu'na yaptığı uzun sunumu dinledi ve iki soru yöneltti. 
     Devlet Bahçeli daha sonra Masum Türker'e uzun açıklamalarla Bakanlar Kurulu'nu durum hakkında bilgilendirdiği için teşekkür etti. 
     Teşekkür mesajının satır aralarında, Kemal Derviş'in Bakanlar Kurulu'ndan bağımsız hareket ettiği eleştirisini siyaset çevreleri okumakta gecikmedi... 
     
</TEXT>
</DOC>
