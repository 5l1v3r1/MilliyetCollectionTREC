<DOC>
<DOCNO> 148668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sontur14.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, oynatmaya hazırlanıyor... 
</HEADLINE>
<TEXT>

     Bir süredir ABD'de bulunan pop müzik sanatçısı Tarkan Tevetoğlu, İstanbul'a geldi. 
     Türk Hava Yolları'na THY ait uçakla New York'tan dönen ünlü sanatçı, Atatürk Havalimanı'nda hayranlarıyla hasret giderirken, Togay isimli küçük bir çocuğu da sevdi. 
     Basın mensuplarının soruları üzerine yılbaşından bu yana ABD'de bulunduğunu hatırlatan ünlü sanatçı, ''ABD'de bazı projelerin üzerinde çalışıyoruz. Türkiye için sürprizlerle geldim. Şarkılarla geldim. 'İnsanların biraz neşelenmesi lazım' diye düşünüyorum. Ben oynatmayı seviyorum. Çok güzel bir şarkı geliyor'' diye konuştu. 
     Şavaş ile ilgili düşüncelerini de dile getiren Tarkan, savaşı kınadığını belirterek, ''Savaşa destek verenleri de, savaşa yaltaklık edenleri de, terörizmi de kınıyorum. İnsanların ve çocukların öldürülmesine benim kalbim dayanmıyor. Böyle şeylere çok üzülüyorum'' dedi. 
     Yeni albümünün 2 ay sonra piyasaya çıkacağını kaydeden sanatçı, uzun bir süre Türkiye'de kalacağını sözlerine ekledi. 
     





</TEXT>
</DOC>
