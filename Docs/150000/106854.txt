<DOC>
<DOCNO> 106854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/ekonomi/eko04.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank’tan masrafsız kredi 
</HEADLINE>
<TEXT>

Halkbankası, üç aylık taksit ödemeli ticari kredi kullanan KOBİ’lerden komisyon almayacak 
     EKONOMİ SERVİSİ 

     Halk Bankası, İstanbul Ticaret Odası İTO üyelerine özel kredi uygulaması başlattı. Üçer aylık taksit ödemeli ticari kredinin üst limiti 20 milyar lira olacak. 
     Banka, kredinin kullanımı sırasında, cari hesaptan asgari dört ödemenin Halkbank’tan yapılması ve asgari bir tahsilat ürününün bankaya yönlendirilmesi halinde, havale, çek provizyonu, çek, senet tahsilatı için masraf ve komisyon almayacak. Anlaşmanın imza töreninde konuşan İTO Yönetim Kurulu Başkanı Mehmet Yıldırım, yapılan işbirliğinin ileride büyük yatırımlara da katkı sağlayacağını söyledi. Halk Bankası Genel Müdürü Emel Çabukoğlu da törende emeklilere müjde vererek yalnızca kendilerine hizmet veren özel ödeme merkezleri açacaklarını bildirdi. 
     



 EKONOMİ 














</TEXT>
</DOC>
