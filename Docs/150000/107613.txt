<DOC>
<DOCNO> 107613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sonspo11.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika ilk yarı... 
</HEADLINE>
<TEXT>

     Stat İnönü. 
     Hakemler Mustafa Çulcu xx, Koray Gençerler xx, Selçuk Kaya xx . 
     Malatyaspor Miloşevski xx, Arsin xx, Tolga xx, Mert xx, Serkan xxx, Timuçin xxx, Ayman xx, Duro xxx, Mithat xx, Sertan xx, Fazlı xx . 
     Fenerbahçe Rüştü xx, Mustafa Doğan x, Ümit Özat x, Ogün xx, Abdullah x, Hakan Bayraktar x, Ali Güneş x, Steviç x, Ortega xx, Washington x, Serhat xx . 
     Birinci Süper Lig'de Malatyaspor kendi sahasında Fenerbahçe ile oynadığı maçın ilk yarısını 1-0 önde tamamladı. 
     7. dakikada Fenerbahçe atağında kazanılan serbest atışı Ortega kullandı, top barajdan döndü. 
     8. dakikada Malatyaspor atağında Ayman'ın derinlemesine pasında Sertan'dan önce topa sahip olan Ogün, topu kaleciye vererek büyük bir tehlikeyi önledi. 
     13. dakikada Fenerbahçe'nin atağında Ortega'nın ceza sahası dışından atığı sert şutta top üsten auta çıktı. 
     14. dakikada Malatyaspor atağında Duro'nun ceza sahasına gönderdiği topa, Sertan kafayla sert vurdu, top az farkla auta gitti. 
     16. dakikada soldan gelişen Malatyaspor atağında Timuçin'in pasında ceza sahasında topla buluşan Sertan, topu müsait durumdaki Serkan'a verdi. Serkan'ın vuruşunda top az farkla auta çıktı. 
     26. dakikada Malatyaspor atağında Timuçin'in soldan pasında, Fazlı'dan önce kaleci Rüştü topu kornere çeldi. Kornerden gelen topa Duro sert vurdu, top yandan auta gitti. 
     31. dakikada gelişen Fenerbahçe atağında ceza sahası içerisinde topla buluşan Ortega, müsait durumda topa sert vurdu, meşin yuvarlak defans oyuncularına çarparak kornere çıktı. 
     33. dakikada ceza sahası içerisinde topla buluşan Washıngton'un vuruşunda top defans oyuncularından döndü. Dönen topa Steviç vurdu, meşin yuvarlak üsten auta çıktı. 
     38. dakikada Mithat'ın pasıyla ceza sahasında topla buluşan Sertan kaleci ile karşı karşıya kaldı, vuruşunda top kaleci Rüştü'de kaldı. 
     41. dakikada Malatyaspor golüne kavuştu. Bu dakikada Malatyaspor atağında Fazlı'nın pasıyla yaklaşık 40 metre uzakta topla buluşan Duro, meşin yuvarlağı düzelterek mükemmel vurdu. Top ağlarla buluştu. 
     Maçın ilerleyen dakikalarında başka gol olmadı ve ilk yarı Malatyaspor'un 1-0 üstünlüğüyle sona erdi. 
     





</TEXT>
</DOC>
