<DOC>
<DOCNO> 103746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sonspo06.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Ergün'ün sakatlığı geçti... 
</HEADLINE>
<TEXT>

     Birinci Süper Futbol Ligi'nin 3. haftasında yarın Bursaspor'u konuk edecek Galatasaray, Florya Metin Oktay Tesisleri'nde kampa girdi. 
     Ligin ilk 2 haftasında aldığı galibiyetlerle liderliğe yükselen sarı-kırmızılı ekipte, tüm oyuncular kamp kadrosuna alındı. 
     Kulüp sağlık kurulu başkanı Prof.Dr.Mehmet Kurtoğlu, sol ayağında darbeye bağlı sakatlığı bulunan Ergün'ün iyileştiğini ve görev verilmesi durumunda oynayabileceğini açıkladı. 
     Galatasaray, bu akşam basına kapalı olarak gerçekleştireceği antrenmanla Bursaspor maçı hazırlıklarını tamamlayacak. 
     
     MUHTEMEL 11 
     Mecidiyeköy'deki son 19 lig maçını kazanan Galatasaray'ın, Bursaspor karşısına, Mondragon, Ümit Davala, Vedat, Sarr, Ergün, Cihan Berkant , Felipe, Batista, Hasan, Arif ve Ümit Karan muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak karşılaşmayı hakem Kuddusi Müftüoğlu yönetecek ve mücadele Digitürk Lig TV'den naklen yayınlanacak. 
     





</TEXT>
</DOC>
