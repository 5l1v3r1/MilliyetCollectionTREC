<DOC>
<DOCNO> 113121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur08.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sökmenoğlu Barzani tahrik ediyor 
</HEADLINE>
<TEXT>

     TBMM Başkanvekili Murat Sökmenoğlu, Kuzey Irak'taki Kürt liderlerden Mesut Barzanı'nin Türkiye"yi harbe sokmak için tahrik ettiğini söyledi. ABD'nin Kürtleri şımartan politikalardan vaçgemesi gerektiğini Sökmenoğlu, "TBMM, son dakikaya kadar savaşa direnmelidir" dedi. 
     Sökmenoğlu, yazılı açıklamasında, Türkiye'nin, Irak'ın toprak bütünlüğünde ısrar etmesi gereğine işaret etti. Türkiye'nin bu ısrarına karşın Barzani'nin "çok tehlikeli bir oyunun içine girdiğini, Türkiye'yi harbe sokabilmek için tahrik edip durduğunu, verdiği demeçlerle bölgeyi savaşın içine sokmaya çalıştığını" vurgulayan Sökmenoğlu, şunları kaydetti 
     
     "KERKÜK TÜRKMEN İLİDİR" 
     "Kuzey Irak'ta Kerkük başkent olamaz. Çünkü Kerkük, Bağdat'ın ve Saddam'ın askerlerinin yönetimi altındadır. Kürtlerin yeni anayasalarında Kerkük'ün başkent ilan edilmesi hayalidir. Çünkü, Kerkük ve Musul bir Türkmen ilidir. Anayasalarında Türkmenleri yok sayanların ve savaş narası atanların emelleri gayet açıktır. Türkiye bu tuzağa düşmez, ancak Türkmenleri koruyup kollama görevini de unutmaz, ihmal etmez. 
     "ABD, GÖRMEZDEN GELİYOR" 
     ABD, bu gerçekleri yok farzederek bölgedeki huzursuzluğu artıracak, Kürtleri şımartan politikalardan vazgeçmelidir. Bu bölgedeki hassasiyeti görmezden gelen Bush yönetimi çok dikkatli davranmalıdır. Orta Doğu dengelerini ortadan kaldırıcı girişimler, bölgeye kan ve baruttan başka bir şey bırakmazken, Kerkük'teki petrol meselesine Türkiye çok dikkatli bir gözle bakmalıdır. Milli bir enerji politikasının icapları seçim sürecinde unutulmamalı, gafil avlanılmamalıdır."' 
     BAKAN TÜRKER'E ELEŞTİRİ 
     Seçim hesaplarını hiç kimsenin "kan ve barut üzerine kurmaması" gerekitğini ifade eden Sökmenoğlu, savaşın millete getireceği zararın çok iyi hesaplanması ve titiz hareket etmeye devam edilmesini de istedi. 
     "Savaş marşları yerine barış şarkılarının notalarını kullanmalıyız. Mehmetçiğin hayatı herşeyden kıymetlidir" diyen Sökmenoğlu, şunları kaydetti 
     "Bu arada, TBMM'yi olağanüstü toplantıya çağırma girişimleri ise siyasi mülahazalarla olmamalıdır. Son dakikaya kadar TBMM savaşa karşı direnmelidir. Gerektiğinde gerektiği kadar yetki TBMM tarafından verilir. Ancak seçim yatırımı veya seçimin ertelenmesi, bu vahim durumla ayrı tutulmalıdır. 
     Öte yandan, ekonomiden sorumlu Devlet Bakanı'nın 'savaş ekonomisi' ifadeleri ise mesuliyetsizliğin ta kendisidir. Savaş en son düşünülecek, bir mecburiyetin neticesidir. Hazırlık yapılacak ise sessiz yapılır. Türker'in bu konudaki hassasiyetleri unutup demeç vermesi Türkiye'yi tedirgin etmiştir." 
     





</TEXT>
</DOC>
