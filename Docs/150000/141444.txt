<DOC>
<DOCNO> 141444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/akyol.html </URL>
<DATE> 2003/03/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs’ta riskli dönem 
</HEADLINE>
<TEXT>

     Farklı görüşlerin savunulduğu toplantıda Başbakan Gül’ün sözleri 
     - Annan planının önemli sakıncaları var ama reddetmek daha büyük sakıncalar doğurur. Referandum yolu açılmalı 
     Bu sözleriyle Gül’ün hem AB sürecini hem KKTC toplumundaki iç bölünmeyi dikkate aldığı belli... 
     Dışişleri Bakanı Yaşar Yakış ile Müsteşar Uğur Ziyal da bu görüşte idi... 
     Ama Cumhurbaşkanı Sezer’in görüşünde nüanslar vardı. 
     Genelkurmay Başkanı Org. Özkök bütünüyle Cumhurbaşkanı Denktaş’ın görüşlerini destekledi. 
     Evet, konu ak - kara netliğinde değil, nüanslar önemli. 
     Toplantı sonunda, nüanslar olmakla birlikte özetle, Annan planının reddi ve referandum konusunun KKTC’ye bırakılması yönünde karar çıktı. 
     
     BAŞBAKANLIKTAN bir kaynağın değerlendirmesi 
     - Yeni Rum lideri Papadopulos da Annan planına karşı ama Denktaş gibi ret diye açıklama yapmıyor uzlaşmazlığı Türk tarafına yüklemek için... 
     Ankara’nın ve Denktaş’ın hesabı şu 10 Mart Pazartesi günü Lahey’e gidildiğinde referandumdan vazgeçilip 25 Mart’a kadar müzakere zamanı alınırsa, yeni imkanlar elde ederiz 
     Fakat böyle de olsa Rum kesiminin AB üyeliği garantidir 
     KKTC Annan planını reddetse de kabul etse de Rumlar AB üyesi olacak. 
     Daha önemlisi 
     - Öyle bir durumda Annan planı ile BM’nin Türklere sağladığı imkan ve garantiler de ortadan kalkacak, BM aradan çekilecek. Denktaş’ın ve Ankara’nın muhatabı artık AB olacak Rumlar da AB üyesi .. 
     Ankara’da Dışişleri’nde ve hükümette kaygı yaratan asıl faktör budur 
     Şimdi umudumuz, pazartesi günü Lahey’de Denktaş gibi Papadopulos’un da plana ve referanduma hayır demesi ve müzakerelerin sürmesidir 
     Bu umutla, Türkiye ve Denktaş bir risk almıştır Bakalım Papadopulos ret mi diyecek, yoksa evet deyip bundan sonra karşımıza AB kimliği ile mi çıkacak 
     
     TEKNİK ayrıntılar elbette önemli... Annan planında Kıbrıs Türklerini ve Türkiye’yi rahatsız eden önemli unsurlar var. Denktaş bunlara "tuzak" diyor. 
     Ama Rumları, hele de Papadopulos’un temsil ettiği Rum milliyetçiliğini rahatsız eden önemli unsurlar da var. 
     Böyle konularda uzlaşma iki tarafın da fedakarlıklarıyla, karşılıklı tavizlerle gerçekleşir, tekil maddelerden sonra toplam "kayıp - kazanç" dengesine bakılır. 
     Kıbrıs meselesine bakarken, sadece güvenlik ve strateji faktörleri değil, ada nüfusundaki eğilimlerle birlikte Türkiye’nin AB siyaseti gözden uzak tutulamaz. 
     Rum tarafı AB üyesi olur da Türkiye’nin üyeliği sürecinde yeni sorunlar ortaya çıkarsa, Kıbrıs’taki Türk toplumu AB cazibesiyle önemli çapta fireler verebilir. Buna ilaveten, Türkiye de AB konusunda zorluklarla karşılaşabilir. 
     Nihai politika için "kayıp - kazanç" hesabı yaparken, Kıbrıs Türklerinin iradesini ve Türkiye’nin "devlet siyaseti" olan AB faktörünü gözden kaçırmamak lazımdır. 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
