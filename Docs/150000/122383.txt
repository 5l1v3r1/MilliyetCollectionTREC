<DOC>
<DOCNO> 122383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/ekonomi/eko09.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı yatırımcılar Başbakan Gül’le görüştü 
</HEADLINE>
<TEXT>

     Başbakan Abdullah Gül, Başbakanlık Merkez Binası’nda uluslararası altı yatırım kuruluşuna bağlı, 12 kişilik bir heyeti kabul ederek yaklaşık 30 dakika görüştü. 
     Gül tarafından temsilcileri kabul edilen yabancı yatırım kuruluşlarından Rexiter Capital State Street Global Adviser ABD’de yerleşik dünyanın en büyük fon yönetim şirketlerinden birisine bağlı toplam 700 milyar dolarlık fon yönetiyor. WestLB Asset Management, Almanya’nın en büyük bankalarından West Deutsche Landesbank’ın fon yönetim şirketi. Ashmore, gelişmekte olan ülkelerde toplam 2 milyar doları yönetiyor, özellikle Güneydoğu Asya ve Güney Amerika’da batık kredilere yatırım yaptı. 
     Tudor, ABD’nin en büyük fon yönetim şirketlerinden biri. Charlemange, İngiltere’de yerleşik sadece gelişmekte olan piyasalara yatırım yapan bir fon, toplam 500 milyon dolar fon işletiyor. 
     AHORRO Corporation Gesinca, İspanya’nın en büyük tasarruf bankasının fon yönetim bölümü. Gelişmekte olan piyasalarda yaklaşık 2.5 milyar dolar fon yönetiyor. 
     



 EKONOMİ 



















</TEXT>
</DOC>
