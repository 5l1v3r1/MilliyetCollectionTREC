<DOC>
<DOCNO> 116018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur23.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'ye Avrupa Sosyalistleri Partisi'nden destek 
</HEADLINE>
<TEXT>

     Avrupa Sosyalistleri Partisi PES Genel Başkanı ve Avrupa Parlamentosu Milletvekili Robin Cook, CHP Genel Başkanı Deniz Baykal'a bir mektup göndererek seçimlerde CHP'ye destek verdiğini bildirdi. 
     CHP'nin açıklamasına göre, Cook, mektubunda, Türkiye'nin gelecek birkaç yılda modern, Avrupa yanlısı ve reformcu bir hükümet tarafından idare edilmesinin hayati önem taşıdığını kaydederek, PES'in, 3 Kasım seçimlerinde CHP'yi desteklediğini ifade etti. 
     TBMM'nin aldığı kararların, Türkiye'nin AB'ye giriş sürecindeki uzun yolda büyük avantaj sağladığını vurgulayan Cook, Türkiye'de CHP liderliğindeki bir hükümetin, gerekli olan ilerleme ve gelişmeyi sağlayacağına inandıklarını belirtti. Cook, mektubunun sonunda, Baykal'a ve CHP'ye seçimlerde başarı diledi. 
     





</TEXT>
</DOC>
