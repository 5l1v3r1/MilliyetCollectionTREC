<DOC>
<DOCNO> 148799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun30.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklılar'a "rejime karşı ayaklanın" bildirisi... 
</HEADLINE>
<TEXT>

     Amerikan güçleri, Irak'ın başkenti Bağdat ve diğer kentlerde Iraklılara, ''Saddam Hüseyin rejiminden kalanlara karşı aslan gibi kükreyin'' çağrısında bulunulan bildiriler dağıtmaya hazırlanıyor. 
     Askeri kaynaklar, girişimin, Irak halkına ''onlarca yıldır kendilerini yöneten kişinin devrilmesinden sonuçta kendilerinin sorumlu olduğu'' düşüncesini aşılama çabalarının bir parçası olduğunu söyledi. 
     Arapça ve İngilizce hazırlanan, yarına kadar dağıtılacak bildiride, ''Saddam hükümetinin askeri olarak yenilgiye uğradığı ve Irak halkı için özgürlüğün çok yakın olduğu'' belirtiliyor. 
     Bildiride, ''Irak halkı. Vakit geldi. Sizi özgürleştirmek isteyen güçlere katılın. Aslanlar gibi kükreyin ve bu nesille gelecek nesillerin daha parlak geleceğini hayal edin'' deniliyor. 
     Bildiride ayrıca, Amerikan ve İngiliz güçlerinin kalmaya değil, sadece Saddam'ı devirmeye geldiği vurgulanıyor. 
     





</TEXT>
</DOC>
