<DOC>
<DOCNO> 117622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo21.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükrü Saraçoğlu Stadı, hasardan kurtulamıyor... 
</HEADLINE>
<TEXT>

     Fenerbahçe Şükrü Saracoğlu Stadı'nın konuk takım seyircileri için ayrılan tribünleri, hasardan kurtulamıyor. 
     Derbi maçta, stada alınıp daha sonra güvenlik nedeniyle çıkarılarak toplu olarak stattan uzaklaştırılan Galatasaraylı taraftarların, tribünlerde büyür bir hasar meydana getirdiği belirlendi. 
     UEFA Kupası 2. tur ilk maçında Panathinaikoslu taraftarların adeta yerle bir ettiği ve derbi maç için yeniden onarılan tribünler, yine hasardan kurtulamadı. 
     Stat müdürü Mürşit Tarhan, tribünlerde ve tuvaletlerde Panathinaikos maçından daha fazla hasar oluştuğunu söyledi. 
     Tarhan, sarı-kırmızılı taraftarların bulunduğu tribünde 189 koltuk ve bir tel bariyerin yanısıra, tuvaletlerde 3 büyük boyutta ayna, 3 gözlü 3 takım lavabo, 13 pisuar ve ara bölmeleri, 8 sifon takımı, 8 alüminyum tuvalet kapısı ve 3 tuvalet taşı kırıldığını kaydetti. 
     Galatasaraylı taraftarların, tribün girişinde yabancı madde atılmasına karşı koruyan körüğü de parçaladıkları belirlendi. 

     
</TEXT>
</DOC>
