<DOC>
<DOCNO> 115402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/spor/spo15.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Eroğlu evlendi      DÜNYA şampiyonu milli güreşcimiz Şeref Eroğlu dün Esra Eroğlu Ulukapı ile yaşamını birleştirdi. Eroğlu’nun mutlu gününde takım arkadaşları Hamza Yerlikaya ve Ercan Yıldız’ın yanı sıra GSG Müdürü Kemal Mutlu, Federasyon Başkanı Osman Şansal, Milli Takım Teknik Direktörü Salih Bora ve spor camiasından birçok isim katıldı. 
     
PSV’nin cezası arttı      UEFA Disiplin Komitesi, PSV Eindhoven’a Şampiyonlar Ligi’nde oynadığı Arsenal maçında taraftarlarının ırkçı davranışları nedeniyle nedeniyle verdiği 30 bin İsviçre Frangı cezayı artırdı. UEFA’nın başvurusu üzerine konuyu yeniden görüşen Disiplin Komitesi, ırkçı davranışlar konusundaki hassasiyet nedeniyle cezayı ağırlaştırmaya karar verdi. 
     
Hentbolde dün      Erkekler 
     Trabzon Bld - ASKİ 18 - 25 
     İzmit Bld. - Beşiktaş 17 - 27 
     Halk BankasıÇankaya Bld 24 - 21 
     Jandarmagücü - Milli Piyango 22 - 49 
     Bafra Bld. - İzmir Bld 33 - 24 
     Taşköprü - Polis Akademisi 34 - 37 
     Bayanlar 
     Üsküdar Bld - Osmangazi Ünv. 37 - 14 
     Karşıyaka - TMO 21 - 31 
     Z.Türk Telekom - İzmir Bld 35 - 26 
     Kastamonu - Anadolu Ünv 30 - 32 
     
Kolombiya’da yas      KOLOMBİYA, antrenman sırasında yıldırım çarpması sonucu hayatını kaybeden Deportivo Cali futbolcusu Herman Gaviria için ağlıyor. Kolombiya’nın üçüncü büyük kenti Cali’de düzenlenen cenaze törenine katılan binlerce kişi, 1992 Olimpiyatı ve 1994 Dünya Kupası’nda da milli formayı giyen tecrübeli oyuncu Gaviria’nın ardından gözyaşı döktü. 
     
Barça, Alaves’i dağıttı 6 - 1      GALATASARAY’IN Şampiyonlar Ligi’nde grubunda yer alan Barcelona, Beşiktaş’ın UEFA Kupası’nda karşılaşacağı Alaves’i dağıttı 6-1 Barcelona, İspanya Ligi’nde üç hafta aradan sonra galibiyete ulaşırken Alaves 5 puanda kaldı. Barcelona’nın gollerini Kluivert 3 , Mendiata, Luis Enrigue ve Xavi atarken, Alaves’in tek sayısı Begona’dan geldi. Denizlispor’un rakibi Sparta Prag ise deplasmanda Jablonec’i 2-0 yendi. 
     
Tugaylı Blackburn Arsenal’i devirdi      İNGİLTERE Premier Ligi’nde Tugay’ın forma giydiği Blackburn, deplasmanda Arsenal’i 2 - 1 yendi. İlk onbirde sahaya çıkan Tugay’ın 66 dakika forma giydiği maçta üst üste ikinci galibiyetine ulaşan Blackburn, 7. sıraya yükseldi. Arsenal ise ard arda 50. maçında da gol atmayı başarmasına rağmen son sekiz günde üçüncü yenilgisini aldı. Alpay’ın kadroya girmediği maçta ise Aston Villa, rakip sahada Manchester United ile 1 - 1 berabere kaldı. 
     
Leverkusen berabere      ALMAN Ligi’nde Yıldıray Baştürk’ün takımı Bayer Leverkusen, deplasmanda Hertha Berlin ile 1 - 1 berabere kaldı. Yıldıray, 90 dakika forma giydiği karşılaşmada bir de sarı kart gördü. Şampiyonlar Ligi’nde elenme tehlikesi ile karşı karşıya kalan Bayern Münih ise zayıf Hannover ile 3 - 3 berabere kalarak taraftarlarını şaşırttı. 
     
Amatör kümede meydan dayağı      TRABZON 1. Amatör Küme maçında Kalkınmaspor ile Düzköyspor arasında oynanan maçta arbede yaşandı. Oyunun sonlarına doğru dört kırmızı kartın çıkması ve oyuncuların hakeme saldırmasıyla başlayan gerginlik, tribünlerin de sahaya inmesiyle doruk noktasına ulaştı. Yaklaşık 40 kişi, bir saat kavga etti, 12 kişi yaralandı. Sahada sadece iki güvenlik görevlisinin bulunması tepki topladı. 
     



 SPOR 





























</TEXT>
</DOC>
