<DOC>
<DOCNO> 109398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/guncel/gun00.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik terörü okul yollarına pusu atıyor 
</HEADLINE>
<TEXT>

Geçtiğimiz eğitim yılı boyunca sadece İstanbul’da 0-11 yaş grubu 37 öğrenci trafik canavarının kurbanı oldu 
     SEMRA PELEK İstanbul 

     Türkiye’de yılda 10 bine yakın kişi trafik kazalarında yaşamını yitiriyor. Özellikle okulların açılmasıyla birlikte çocuk ölümlerindeki artış dikkat çekiyor. Trafik kazalarında geçtiğimiz eğitim yılı boyunca sadece İstanbul’da 0 - 11 yaş arası 37 çocuk hayatını kaybetti. Son iki yılda okul servislerinin neden olduğu kazalarda da okul çağındaki yedi öğrenci kendi servislerinin altında kalarak can verdi. Bu listeye önceki gün bir isim daha eklendi Dilara Şahin... 
     
     ÖNLEM ALAN YOK 
     Dilara da cep telefonuyla konuştuğu için kendisini fark etmeyen servis sürücüsünün kurbanı oldu. İki yılda sürücülerin yaptığı hata ve servis hostesinin bulunmaması nedeniyle ölümle sonuçlanan kazalarda sorumluların çoğu serbest kaldı. Her eğitim döneminin başında okul servisleriyle ilgili önlemlerin alındığı belirtilmesine rağmen üzücü olaylar devam ediyor. Öyle ki aynı şirketin araçları hatta aynı şoför, kısa süre arayla iki çocuğun ölümüne neden olabiliyor. 
     
Aynı şoför 2 yıl arayla 2 can aldı İki yılda 8 çocuk okul servislerinin altında can verdi. Çocukların ikisi 2 yıl arayla aynı şoförün, ikisi ise aynı şirkete ait araçların kurbanı oldu 

</TEXT>
</DOC>
