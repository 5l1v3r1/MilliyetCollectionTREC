<DOC>
<DOCNO> 120030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sontur08.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanlı sendika kavgası 3 kişi öldü... 
</HEADLINE>
<TEXT>

     Zeytinburnu'nda iki sendikanın üyeleri arasında çıkan bu sabah çıkan kanlı kavgada 3 kişi öldü. 
     Zeytinburnu'nda birbirine yakın iki binada yeralan iki sendika arasında bir süredir gerilim yaşanıyordu. Gerilim bu sabah çatışmaya dönüştü. 
     Türkiye Motorlu Taşıt İşçileri Sendikası TÜMTİS İstanbul 1. No'lu Şube üyeleri ile DİSK'e bağlı Nakliyat İş Sendikası Ambarlar Temsilciliği üyeleri arasında sendika üyeliği konusunda taş, sopa ve bıçakların kullanıldığı kavga çıktı. 
     Sokak aralarında uzun süren kavgaya her iki taraftan çok sayıda işçi katıldı. 
     Bölgeye takviye olarak gönderilen güvenlik kuvvetlerinin müdahalesiyle yatıştırılan kavgada, 3 kişinin öldü, çok sayıda yaralı da hastanele kaldırıldı. 
     Ölenlerin Oğuzhan Menek 25 ile Cemil Ballı 28 olduğu bildiriliyor. 
     Olayın ardından İstanbul Üniversitesi Tıp Fakültesi Hastanesi'ne kaldırılan Şerif Akbulut 48 , burada yaklaşık 1 saat süren tıbbi müdahaleye rağmen kurtarılamadı. 
     Bu arada, Avrasya Hospital'de bulunan Oğuzhan Menek 25 ve Cemil Ballı'nın 28 cenazeleri, gerekli incelemelerin yapılması amacıyla ambulansa konularak Adli Tıp Kurumu'na sevk edildi. 
     Basın mensuplarına bilgi veren Avrasya Hospital'in Başhekimi Opr. 
     Dr. Hüseyin Urlu, Menek'in sol göğsünün kalp hizasında kesici delici alet darbesi olduğunu, ayrıca karnının sol tarafında da buna benzer bir yaralanma bulunduğunu söyledi. 
     Cemil Ballı'nın sol göğüsten kalbi etkileyecek şekilde kesici delici alet darbesi aldığını belirten Opr. Dr. Urlu, vücutlarında darp izi ve kurşun yarası olmayan Menek ile Ballı'nın hastaneye getirildiklerinde çok kan kaybına uğradıklarını, müdahale edilemeden hayatlarını kaybettiklerini anlattı. 
     Öte yandan, gözaltında bulunan Ramazan Arıkan, Mehmet Kaya, Mehmet Selçuk ve İsmet Doğan da Haseki Eğitim ve Araştırma Hastanesi'ne getirilerek küçük çaplı yaralarının bakımı sağlandıktan sonra yeniden emniyete götürüldü. 
     İlk müdahaleleri yapılan diğer yaralılar ise İstanbul Üniversitesi Tıp Fakültesi Hastanesi'ne sevk edilerek tedavi altına alındı. 
     Olaydan sonra Nakliyeciler Sitesi'nde yoğun güvenlik önlemleri alan polis, tarafların birbirine yaklaşmaması için çaba harcıyor. 
     Polis hastaneleri dolaşıp, olaya karışan yaralıları arıyor. Şu ana kadar 7 yaralı saptandı. Ancak çevre hastane ve polikliniklerde çok sayıda yaralı olduğu belirtiliyor. 
     Kanlı sokak çatışmasıyla ilgili olarak 14 kişi gözaltına alındı... 
     
</TEXT>
</DOC>
