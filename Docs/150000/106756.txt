<DOC>
<DOCNO> 106756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun38.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sel felaketinden ölenlerin sayısı 23'e çıktı... 
</HEADLINE>
<TEXT>

     Fransa'nın güneydoğusunu etkisi altına alan sel felaketinde ölenlerin sayısı 23'e yükseldi. 
     Nimes, Avignon, Orange ve özellikle Gard bölgesinde aşırı yağış sonucu meydana gelen sel felaketinde, şu ana kadar kendisinden haber alınamayan kişilerin sayısının ise 30 civarında olduğu belirlendi. 
     Sel felaketinde hayatını kaybedenlerin sayısının artmasından endişe edilirken, maddi hasarın oldukça fazla olduğu bildirildi. 
     Başbakan Jean-Pierre Raffarin, kurtarma çalışmalarını yerinde izlemek ve yetkililerden bilgi almak amacıyla bu sabah bölgeye gitti. Raffarin, bölgede helikopterle incelemede bulundu. 
     Öte yandan, İçişleri Bakanı Nicolas Sarkozy, sel felaketinden mağdur olanlara yardım amacıyla ilk adımda bütçeden 10 milyon euro tutarında yardım tahsis edileceğini açıkladı. 
     





</TEXT>
</DOC>
