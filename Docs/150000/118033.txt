<DOC>
<DOCNO> 118033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/guncel/gun02.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Tehdit ediliyorum... 
</HEADLINE>
<TEXT>

F tipi cezaevlerinin kapılarının açılması konusunda tehdit aldığını belirten Adalet Bakanı Aysel Çelikel, "İyileştirmeler yapılıyor. Onlar da adım atsın" dedi 
     ESRA ALUS İstanbul 

     Adalet Bakanı Aysel Çelikel, F tipi cezaevlerinde kapıların açılması için tehdit edildiğini belirterek, "Beni kapıları açmam konusunda boşuna tehdit etmesinler. Yapabileceklerimiz sınırlı" dedi. 
     Çelikel, İstanbul Barosu Kadın Hakları Uygulama Merkezi’nce düzenlenen, "Aile’nin Korunmasına Dair Kanun ve Medeni Kanuna İlişkin Uygulama Sorunları"nın tartışılacağı sempozyuma katıldı. 
     
     Düzeni bozamam 
     Toplantı sonrası Çelikel, F tipi cezaevleriyle ilgili soru üzerine şöyle dedi "Onları anlıyorum, yüzlerce kayıpları var. F tipinde kapıları açmamı istiyorlar. Bunu gerçekleştiremem. Üç aylık bakanlık dönemimde, benden önce kurulmuş düzeni bozamam. İki gün önce Serkan diye bir çocuk daha öldü. Onların annelerine söyleyin, çocuklarıyla konuşsunlar. Onlar da bir adım atsınlar." 
     Serkan Karabulut’un iki ay önce ölüm orucunu bıraktığını, ancak uzun süre aç kaldığı için tedaviye cevap vermediğini anlatan Çelikel, şunları söyledi "İçeride pek çok şeyi iyileştirmeye çalışıyoruz. Kitap, gazete sayısını artırmak için çalışıyoruz. Oturup çay içmeleri için uygun mek nlar yapabiliriz, ama beni kapıları açmam konusunda boşuna tehdit etmesinler. Bu konuda yapabilecekle-rimiz sınırlı. Hücrelerinden çıksınlar, ortak kullanım alanları için hazırlanan mek nları kullansınlar, yoksa yeni hükümet döneminde buralar kullanılma-dığı için kapa-tılabilir." 
     



 GÜNCEL 















</TEXT>
</DOC>
