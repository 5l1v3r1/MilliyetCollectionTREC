<DOC>
<DOCNO> 111806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun27.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD - Kuveyt tatbikatında olay 
</HEADLINE>
<TEXT>

     Kuveyt'te süren ABD-Kuveyt tatbikatı sırasında 2 kişinin öldürüldüğü, 2 Amerikan askerinin yaralandığı bildirildi. 
     Kuveyt Savunma Bakanlığı sözcüsü Ahmed El Rahmani, ölen kişilerin hangi ulustan olduklarının henüz bilinmediğini, Amerikalı askerlerin durumunun ise iyi olduğunu söyledi. 
     Sözcü, olayın soruşturulduğunu belirtti. 
     Güvenlik kaynaklarına dayanan Reuters ajansı ise tatbikattaki Amerikan deniz piyadelerine ateş açıldığını, çıkan çatışmada 2 kişinin öldüğünü, bir Amerikan askerinin yaralandığını duyurdu. 
     Güvenlik kaynakları, sivil bir araçtan Amerikan askerlerine ateş açıldığını, askerlerin de bu ateşe karşılık vererek, araçtaki 2 kişiyi öldürdüğünü belirtti. 
     Amerikan deniz piyadelerinin eğitiminin sürdüğü Faylaka adasının her türlü girişe kapandığı kaydedildi. 
     Bir Arap savunma kaynağı ise ölen kişilerin muhtemelen Asya kökenli olduğunu söyledi. 
     





</TEXT>
</DOC>
