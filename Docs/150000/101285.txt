<DOC>
<DOCNO> 101285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/yazar/yilmaz.html </URL>
<DATE> 2002/08/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kemal Derviş AKP’ye ekonomiyi anlatacaktı 
</HEADLINE>
<TEXT>

     Devlet Bakanı Derviş’in arkadaşı’ Prof. Dr. Asaf Savaş Akad, "Derviş AKP ile koalisyon yapabilir" diyor da, bu yakınlaşmayı bilmiyor muyuz 
     Size bundan iki hafta önce bu köşede eminim çoğunuzun, "Amma da uçmuş" dediği bir senaryoyu aktardım. Senaryo ABD’nin siyaset dizaynını takip eden çevrelerin malıydı. O günlerde yalnızca objektif gazetecilik gereği, konuyu naklettim, çok da tepki aldım. 
     Şimdi Gördünüz mü ’ deme hakkına sahip birkaç kişiden biri olduğumu da saklamayacağım. Senaryoyu hatırlatayım... 
     Meclis’e birinci parti olarak girmesine neredeyse kesin gözüyle bakılan AKP’ye yeni gömlek biçiliyordu. AKP’ye oyların renginin silme yeşil olmadığını da bilen aynı çevre, partiyi sisteme’ uyumlu hale getirmeye çabalarken, eldeki joker Derviş’i de öne sürüyordu. Derviş ile AKP arasında nazik temaslar hissediliyordu. 
     Derviş, senaryo henüz ham haldeyken, AKP Genel Başkanı Tayyip Erdoğan’ın da davetli olduğu bir uluslararası toplantıda "Muhalefet desteklemeseydi, AB’ye uyum yasalarını çıkaramazdık, kendisine teşekkür ediyorum" diyerek, salondan alkış da koparmayı başarmıştı... Bu sıcaklık o günlerde gözden kaçmıştı .. 
     
     Aksiyon zamanı 
     Derviş, Yeni Türkiye YTP oluşumu ortaya çıkar çıkmaz soluğu ABD’de aldı ve dönüşü en azından İsmail Cem ve arkadaşı’ Hüsamettin Özkan için muhteşem olmadı. Derviş, istifa etmesine rağmen halen ortada Ne sağda, ne solda... Peki nerede O günde yazdım, iktidara yakın yer neresiyse orada. Şeklini tartışmıyorum, çünkü bilemiyorum. 
     Edindiğim izlenim, Derviş "lider ol" baskısına boyun eğmeyecek, açık destek isteyecek... Derviş için, iş dünyasından aksiyon’ bekleme zamanı geldi. 
     
     AKP - MHP korkusu 
     Senaryonun devamına gelelim, Erdoğan seçimlere giremezse ne olur Doğu Karadeniz’den edindiğim izlenim, AKP baraja takılır. AKP’liler ise oy patlaması’ yaşanıacağını düşünüyor. Peki Erdoğan olası Başbakanlık görevini Abdullah Gül’e verdiğini açıkladığında, siyaset nasıl şekillenir 
     Bugün dışarıda kalan ve AKP ile olmayan ancak merkez sağda siyaset yapmaya kararlı birkaç isim, yeni dizaynın parçaları haline gelmezler mi Merkez sağda ANAP ve DYP silinmez mi 
     Sözünü ettiğim çevre de bunu biliyor. Erdoğan iyi - kötü, Beni yanlış anladınız, değiştim’ diyor ve uyumlu olmazsa iktidar koltuğuna oturamayacağından emin. Emin olmasa türbanlı kadınları milletvekili adayı yapmamak gibi bir taviz’ verir mi Erdoğan’sız AKP o kadar uyumlu’ olur mu 
     
     AKP’ye brifing 
     AKP’den milletvekili adayı olmak için 11 bin kişi sırada, bunun yalnızca 2 bini İstanbul’dan. Sormadan istifamı verdim, beni aday yapın’ diye kuyruğa girenler mi ararsınız, 6 ay önce partili olup, Hadi adımı yazın’ diyenler mi... 
     Rüzgarı gören Derviş istifadan önce, AKP yöneticilerine ekonomi brifingi vermeye söz vermişti, durum değişir mi, göreceğiz. Derviş, AKP binasına ilk adımını, birifing vererek atmış olacak. 
     Daha fazlası olur mu Şahsi görüşüm, Derviş, AKP’ye giremez, çünkü taban kabul etmez. Ne yapar Ekonomi yönetiminde söz sahibi olmayı. Niye IMF programındaki imzasının arkasında durma zorunluluğu hisseden Derviş, arkadaşı Prof. Akad gibi çok iyi biliyor ki, kurulacak yeni Meclis’ten bir AKP - MHP koalisyonu çıkarsa AB işi yatar. 
     
     Halkın iradesi endişesi 
     Derviş ile Erdoğan’ın siyasi bir projede yanyana gelmesinin zor olduğu bilindiği kadar, her iki taraf için de gereklilik koşulları ortada. Derviş - Erdoğan senaryolarının konuşulması boşuna değil. Sorun büyük. Seçim sonuçları karşımıza halkın iradesinin yüzde 50’sini dışarıda bırakan bir Meclis çıkartabilir. Olmaz olmazları başaran Meclis’in ıskaladığı Seçim Sistemi ve Partiler Yasası diye bir konu vardı ya, onu diyorum. 
     
     







Pire berber iken, deve tellal iken... 


Erkeklere ders 


Derviş ve solda birlik 


Orkestra 


Menderes’in son sözleriyle veda etti 


Gençler neden bu kadar mutsuz 


İster döv, ister aldat, yeter ki boşanma 


"Temel’leröle helalleştik... 


4 Kasım sabahı 


Mehmetçik sağ olsun 


Narin nefesli adamlar ve saydam sevgilileri 


Derviş’in istifası sonrasında umut ve k bus senaryoları 


Erzincan güzel ama... 


Kemal Derviş AKP’ye ekonomiyi anlatacaktı 


</TEXT>
</DOC>
