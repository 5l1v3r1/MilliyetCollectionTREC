<DOC>
<DOCNO> 147360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/dunya/dun08.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Savunma Bakanı Hoon 
</HEADLINE>
<TEXT>
9 binden fazla Iraklı esir var 
     İngiltere Savunma Bakanı Geoff Hoon, Amerikan ve İngiliz güçlerinin, 9 binden fazla Irak askerini savaş esiri olarak aldığını açıkladı. Hoon, parlamentoda yaptığı konuşmada, İngiliz güçlerinin şu an Irak’ın ikinci büyük kenti Basra’da önemli banliyöleri denetiminde bulundurduğunun altını çizerek, İngiliz güçlerinin uygun gördükleri bir tarihte Basra’da daha da ilerleyeceğini söyledi. İngiliz askerlerinin, Irak’taki harekatları sırasında Irak halkının aklını ve kalbini kazanmaya odaklandığını söyleyen Hoon, bu yüzden İngiliz güçlerinin operasyon yaptığı birçok yerde günlük hayatın normale dönmeye başladığını ifade etti. 
     


DÜNYA 


















</TEXT>
</DOC>
