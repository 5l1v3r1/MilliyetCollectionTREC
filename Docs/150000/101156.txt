<DOC>
<DOCNO> 101156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun12.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da UFO şovu... 
</HEADLINE>
<TEXT>

     Bulgaristan Türklerin yoğun olarak yaşadığı Kırcaali kentinin ''Vızrojdentsi'' semti sakinlerinin, her gece UFO gösterisi izlediği açıklandı. 
     Sofya'da yayımlanan bağımsız Standart gazetesi, üç gündür devam eden UFO'ların ziyaretinin ilk önce 14 yaşındaki Anton Dimitrov adlı bir çocuk tarafından farkedildiğini yazdı. 
     UFO'yu görür görmez ailesi ve komşularını da çağıran Anton, ''üçgen şeklinde kırmızı ışıklı cisim'' olarak tanımladığı ilk UFO'ya daha sonra iki UFO daha katıldığını anlattı. 
     Verilen bigiye göre, semt karşısındaki tepenin semalarında 8-10 daire çizen UFO'lar daha sonra şehir dışındaki Kırcaali barajına doğru uzaklaşıp kayboluyorlar. 
     Her gece tekrarlanan UFO gösterisinin, semt sakinleri arasında büyük heyecan yarattığı bildirildi. 
     Standart gazetesi, geçen yaz yine Kırvaali'de benzer bir olay yaşandığını kentte esrarengiz uçan ışıklarının seyredildiğini anımsattı. 
     





</TEXT>
</DOC>
