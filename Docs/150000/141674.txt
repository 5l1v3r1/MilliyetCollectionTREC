<DOC>
<DOCNO> 141674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur12.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Pearson ile 3,5 saat görüştü... 
</HEADLINE>
<TEXT>

     ABD Ankara Büyükelçisi Robert Pearson, AKP Genel Başkanı Tayyip Erdoğan'ı ziyaretinde 3 konuyla ilgili detayları görüştüklerini bildirdi. Pearson, "görüşmede bazı yanlış anlamalara açıklık getirdiğini" söyledi. 
     Pearson, AKP Genel Merkezinde, Genel Başkan Recep tayyip Erdoğan ile 3.5 saat süren bir görüşme yaptı. Devlet Bakanı Ali Babacan ile Dışişleri Bakanı Yaşar Yakış'ın da katıldığı görüşmenin ardından bir açıklaka yapan Pearson, çok neşeli olduğu gözlenirken, "Çok iyi bir toplantı oldu" dedi. Erdoğan'ın bazı soruları bulunduğunu, görüşmede "bazı yanlış anlamalara açıklık getirdiğini" söyleyen Pearson, "Onları, ABD'ye bildireceğim" dedi. 
     AKP Genel Merkezi'ne herhangi bir müzakere için gelmediğini ifade eden Pearson, "Buraya herhangi bir müzakere için gelmedim. Sadece hükümet ile müzakere yapıyoruz. Ve gelecekteki herhangi bir hareket için de Başkan'dan herhangi bir şey istemedim" diye konuştu. 
     
     GAYRETLERİMİZ DEVAM EDECEK 

     Pearson, görüşmede çok açık ve net bir anlayış ortaya koyduğunu söylerken, Türk tarafına kendilerine verdiği zaman için teşekkür etti. Pearson, "Ve bu iyi bir ortam yarattı. 
     Gayretlerimiz devam edecek umarım bunun sonunda bir anlaşmaya varırız" diye konuştu. 
     Pearson, bir gazetecinin "Yanlış anlamaları düzeltmek için mi burada geldiniz Yanlış anlamalar çok muydu " sorusu üzerine, gülerek "Sadece detaylara girmek gerekiyor. Bazı dokümanlarda bir sürü detaylar var. Herhangi bir şeyi tartışmak için değil, detayları açıklığa kavuşturduk" karşılığını verdi. 
     "Müzakerelerin yarınını etkileyecek yanlış anlaşılmalar var mı " sorusu üzerine Pearson, "Birinci tezkereyle ilgili herhangi bir referansta zaten bulunmadım, kimse de bununmadı. Üç konu var bunlarla ilgili detaylara girdik" dedi. 
     
</TEXT>
</DOC>
