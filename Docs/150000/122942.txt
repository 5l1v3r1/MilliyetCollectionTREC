<DOC>
<DOCNO> 122942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/spor/bvol.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK’dan kötü start 2-3 
</HEADLINE>
<TEXT>

Mavi-Beyazlılar, Avrupa Şampiyonlar Ligi’ndeki ilk sınavında umduğunu bulamadı, Rusya’nın güçlü temsilcisi Lokomotiv Belgorod’a mağlup oldu 
     VOLEYBOLDA, Erkekler Avrupa Şampiyonlar Ligi D Grubu’nda mücadele eden SSK, gruptaki ilk maçında Rusya’nın Lokomotiv Belgorod takımına 3 - 2 mağlup oldu. İlk seti zor da olsa 29 - 27 önde kapatan temsilcimiz, ikinci seti 25 - 12 kaybetti ve durum eşitlendi. SSK üçüncü sette üstünlüğü ele almasına rağmen Lokomotiv Belgorod Tetyukhin ve Meana ile coştu, 3 - 2’lik galibiyete ulaştı. 
     
     Maçın karnesi 
     HAKEMLER Todorov Krassimir, Podornikov Borislav Bulgaristan 
     SSK Maric 7 , Oushakov 7 , Berezin 6 , Gürsel 6 , Erkan 6 , Ender 5 , Taylan 7 , Ömer 5 , Hakan 5 , Bülent 6 
     LOKOMOTİV BELGOROD Kossarev 6 , Egorchev 6 , Baranov 6 , Tetyukhin 8 , Kozlov 6 , Vadim 7 Meana 8 , Kolodinsky 6 , Melnik 5 
     SETLER 29 - 27, 12 - 25, 25 - 23, 12 - 25, 14 - 16 
     
Güneş’e yazık oldu 3-2Sarı - Kırmızılılar, Şampiyonlar Ligi’ndeki ilk randevusunda Uzice’yi salladı, ama yıkamadı 
     BAYANLAR Avrupa Şampiyonlar Ligi B Grubu ilk maçında Vakıfbank Güneş Sigorta, deplasmanda Yugoslav Jedinstvo Uzice takımına 3 - 2 yenildi. Büyük çekişme içerisinde geçen karşılaşmada temsilcimiz rakibini oldukça zorlamasına rağmen galibiyeti yakalayamadı. Maçın Yunan hakemleri ev sahibi lehine verdikleri yanlı kararlarıyla dikkat çekti. 
     
     Maçın karnesi 
     HAKEMLER C.Bantianidis, S.Mirotheos Yunanistan 
     JEDİNSTVO UZİCE Sanja 7 , Jelena 8 , Natasha 6 , Vesna 7 , Annaje 7 , Alexandra 6 , Suzanna 6 
     VAKIFBANK GÜNEŞ SİGORTA Elif 6 , Olga 6 , Aysun 8 , Pelin 7 , Neslihan 6 , Burçin 6 , Necla 7 
     SETLER 26 - 24, 25 - 22, 18 - 25, 20 - 25, 17 - 15 
     
Erdemir yenildi 3-0      VOLEYBOL Avrupa Şampiyonlar Ligi Erkekler C Grubu’nda mücadele eden Erdemirspor, ilk maçında deplasmanda İspanya temsilcisi Unicaja Almeria’ya 3 - 0 mağlup oldu. Rakibi karşısında fazla bir varlık gösteremeyen Kırmızı - Mavili temsilcimiz maçın setlerini ise 25 - 23, 25 - 20 ve 25 - 20 geride kapadı. 
     
Özel derbi Cim-Bom’un      Cem Akyüz 

     Türk voleybolunun unutulmaz isimlerinden İsmail Vuran’ın anısına düzenlenen dörtlü turnuvanın ilk gününde Galatasaray, Fenerbahçe’yi 3 - 1 yendi. Sarı - Kırmızılılar, 22 - 25, 25 - 22, 25 - 23 ve 25 - 19’luk setlerle galibiyete ulaştı. Turnuva’nın diğer maçında ise Mısır’ın Al Ahly takımı, İstanbul Büyükşehir Belediyesi’ni 3 - 0 mağlup etti. 
     



 SPOR 
























</TEXT>
</DOC>
