<DOC>
<DOCNO> 144183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun31.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam yaralandı mı 
</HEADLINE>
<TEXT>

     İngiltere Savunma Bakanı Geoff Hoon, ilk gece yapılan saldırı sırasında Saddam ile iki oğlunun bulunduğu bir evin hedef alındığının hatırlatılması ve bu saldırıdan ne sonuç çıktığının sorulması üzerine ''Hala durum tespitine çalışılıyor. Bu konudaki analizler sürüyor. Ama size şunu söyleyebilirim ki, Saddam'ın bu saldırıdan zarar görüp görmediği henüz bilinmiyor'' diye konuştu. 
     Bu arada, Amerikalı istihbarat yetkilileri, Irak lideri Saddam Hüseyin'in Bağdat'a düzenlenen ilk füze saldırısında yaralanmış ya da ölmüş olabileceğini düşünüyorlar. 
     Amerikalı yetkililer, Iraklı yöneticilerin Saddam'ın sağ ve sağlık durumunun iyi olduğu yönündeki açıklamasına karşın, istihbarat verilerine göre, Irak liderinin sığınakta ağır şekilde yaralanmış olabileceğini belirttiler. 
     
     Kim komuta ediyor 

     Öte yandan Amerikan kaynakları da Irak ordusuna kimin komuta ettiğinin belli olmadığını kaydettiler. 
     İngiliz istihbarat kaynakları da, Irak ordusunun seçme birlikleri Cumhuriyet Muhafızları'nın yüzde 20'sinin firar ettiğini bildirdiler. 
     Bu arada, Amerikalı yetkililer, ilk saldırıdan sonra Irak televizyonunda yayınlanan görüntülerdeki kişinin gerçekten Saddam Hüseyin olup olmadığının anlaşılması için Irak liderinin eski metresinin bilgisine başvurdular. 
     Saddam'ın eski metresi Parisula Lampsos, görüntülerdekinin Irak lideri olmadığını söyledi. 
     

     
</TEXT>
</DOC>
