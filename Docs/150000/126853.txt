<DOC>
<DOCNO> 126853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur03.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Noel kutlandı... 
</HEADLINE>
<TEXT>

     İstanbul'daki Hıristiyan cemaati, çeşitli kiliselerde düzenlenen ayinlerle Noel'i kutladı. 
     Noel nedeniyle İstanbul'daki kiliselerde ayin düzenlendi. Birçok kilisede cemaatin rahatsız olabileceği gerekçesiyle ayinler basın mensuplarına kapalı olarak gerçekleştirilirken, Saint Esprit Kilisesi'ndeki Noel ayini basına açıldı. 
     Ayine katılan cemaat, dualar ve ilahiler eşliğinde Noel'i kutlayarak, mumlar yaktı. 
     Cemaatten bazıları, kilisede, içinde bir azizin heykelinin bulunduğu cam bölmenin üzerine mumla ''Allah'ım bizi koru'', ''Derslerime yardımcı ol'' ve ''Ağabeyime yardım et'' gibi çeşitli dua ve dileklerini yazdılar. 
     Hıristiyanlar, 24 Aralık'ı 25 Aralık'a bağlayan gece İsa'nın doğum gününü kutluyor. 
     





</TEXT>
</DOC>
