<DOC>
<DOCNO> 144347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur16.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ''Iraklı diplomatları sınırdışı edin'' 
</HEADLINE>
<TEXT>

     ABD, Ankara'dan Irak Büyükelçiliği'nde görevli bazı diplomatların sınırdışı edilmesini istedi. Ankara'nın yeni kanıt istemesi üzerine Washington "Yeterli kanıt sunduk" yanıtını verdi. 
     Türkiye ile ABD arasında yeni bir krizin ilk işaretleri gelmeye başladı. CNN Türk'ün haberine göre, Irak'ın Ankara Büyükelçiliğinde görevli bazı diplomatların isimlerinin listesini verdi ve Amerikan güvenliği için tehdit oluşturduklarını öne sürerek sınırdışı edilmelerini istedi. 
     Ancak listenin neredeyse tüm elçilik personelini kapsadığı belirtiliyor. Bunun üzerine Dışişleri Bakanlığı Washington'dan ek kanıt istedi ancak Washington'dan "yeterli kanıt sunduk" yanıtı geldi. 
     Ankara'nın ilk yanıtı bu konuyu değerlendiririz oldu. 
     ABD kısa bir süre önce yaklaşık 40 ülkedeki Irak Büyükelçiliklerinde görevli bazı diplomatların Irak istihbarat teşkilatı için çalıştığını öne sürerek sınırdışı edilmesini istemişti. 
     ABD'nin, çok sayıda ülkeden Irak elçiliklerini kapatımalarını isteyeceği söyleniyor. Ancak Ankara'dan henüz bu yönde bir talepte bulunmadı. 
     Türkiye'de görev yapan büyükelçi dahil Iraklı diplomatların sınırdışı edilmesine yönelik ABD isteğine ilişkin iddialar muallakta kaldı. Bir ABD yetkilisi "doğrulamıyoruz" derken Türk yetkilileri de iddiayı doğrulamaktan veya yalanlamaktan kaçındı. 
     

     
</TEXT>
</DOC>
