<DOC>
<DOCNO> 120494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sontur12.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül Meclis Camii'nde... 
</HEADLINE>
<TEXT>

     Cumhurbaşkanı Vekili ve TBMM Başkanı Bülent Arınç ile Başbakan Abdullah Gül, Cuma namazını Meclis Camii'nde kıldı. 
     TBMM'deki camiye ilk olarak Arınç, hemen ardından Başbakan Gül geldi. Arınç ve Gül'ün yanı sıra Devlet Bakanı Mehmet Aydın, Maliye Bakanı Kemal Unakıtan, Adalet Bakanı Cemil Çiçek, Sanayi ve Ticaret Bakanı Ali Coşkun ile çok sayıda milletvekili Cuma namazı için Meclis'e geldi. 
     Başbakan, Meclis Başkanı ve bakanların koruma görevlileri ile camiye gelmesi, avluda bir koruma ordusunun oluşmasına neden oldu. 
     Caminin erken saatlerde dolması nedeniyle kalabalığın bir bölümü bahçede namaz kıldı. 
     Camiden Arınç'la birlikte ayrılan Başbakan Gül, gazetecilerin sorularını yanıtsız bıraktı. 
     
     ''FRAK SİPARİŞİ VERDİM'' 

     TBMM Başkanı Bülent Arınç, namaza gelirken gazetecilerle sohbet etti. ''Frakınız hazır mı sorusuna, Arınç,''Siparişi verdim, bugün ya da yarın getirecekler'' karşılığını verdi. 
     
     ''BAŞKA TEHLİKELER VAR'' 

     Sanayi ve Ticaret Bakanı Ali Coşkun, namaz çıkışında bakanlık görevi nedeniyle kendini kutlayan gazetecilerle kısa süreli sohbet etti. Coşkun, gazetecilerin neden namazı izlediklerini sorarak, ''Yoksa irtica geliyor mu diyeceksiniz '' dedi. 
     Bir gazetecinin, ''Öyle bir tehlike mi var '' sorusuna karşılık Coşkun, ''Başka tehlikeler var.... Baskı, suçlama tehlikesi var'' diye konuştu. 
     





</TEXT>
</DOC>
