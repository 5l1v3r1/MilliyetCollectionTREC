<DOC>
<DOCNO> 100925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/guclu.html </URL>
<DATE> 2002/08/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimin sorunlarını unutmadık 
</HEADLINE>
<TEXT>

     Milliyet TIR’ıyla Anadolu yollarını arşınlarken aklımızın yarısı da İstanbul’daydı. Şehirlerarası koşuşturmaca nedeniyle sadece gündemden kopmakla kalmıyor, gelen mesajlardan da uzak kalıyoruz. Şik yetler öylesine yığılmış ki, bugün hiç zaman kaybetmeden bir çırpıda onları ele almak istiyorum... 
     Hatırlayacaksınız geçen hafta bir deniz kazası nedeniyle tekerlekli sandalyede yaşamını sürdürmek zorunda kalan Selahattin’in nasıl YÖK kurbanı olduğunu yazmış ve hangi üniversitenin kendisine sahip çıkacağını merakla beklediğimizi yazmıştık. Birçok üniversiteden aradılar ama sadece ikisi ona yönelik formül üretti. Kendilerine tüm özürlü öğrenciler adına teşekkür ediyoruz... 
     Bilgi Üniversitesi, yasalar çerçevesinde bilgisayar mühendisliğine almaya hazır olduğunu, puanı yetmediği takdirde önce iki yıllık bilgisayar bölümüne, ardından 4 yıllık mühendisliğe geçiş olanağı sağlayabileceğini bildirdi. Hem de öğrencinin tüm masraflarını karşılamak koşuluyla. Gerekirse evden getirip götürme işini de üstlenebileceklerini söylediler... 
     Eski bakanlardan Namık Kemal Zeybek de, Selahattin’in istemesi halinde mütevelli heyeti başkanlığını yaptığı Kazakistan’daki Ahmet Yesevi Üniversitesi’ne hemen kaydını yapabileceklerini söyledi. İnternet üzerinden sanal eğitim yapan 2 yıllık bilgisayar programcılığı ya da 5 yıllık bilgisayar mühendisliğine uzaktan eğitim yoluyla evinden devam edebileceğini belirtti... 
     
     Öğretmen adayları 
     Öğretmenlik başvuruları yakında başlıyor. Üniversitelerin son sınıfındaki öğrencilerden bir kısmı ise eylülde mezun olacaklar. Bir - iki ders nedeniyle bu yılki başvuru hakkını kaçırmak istemeyen öğrenciler, eylülde mezun olacaklara da başvuru hakkı tanınmasını istiyorlar. Gençlerin bu haklı isteklerine umarız Bakan Tekin de sıcak bakar ve bir yılları yanmaz .. 
     
     Tercihlerde son gün 
     Üniversite tercihlerinde bugün son gün. Eğer h l vermeyenler varsa ellerini çabuk tutmaları gerekiyor. Bazı adaylar ek kontenjandan yararlanmak için kontenjan listesini vermiyor. Bence bu hatalı. Eğer istedikleri bir yer yoksa tamam. Ama ek kontenjanda istedikleri fakültelerin puanının düşeceğini sanıyorlarsa yanılırlar. 
     Bu arada son gün olmasına karşın h l tereddütte olanlar var ki onlara da önerim tercihlerini istekleri doğrultusunda kullanmaları. Meslek seçiminin üniversite seçiminden daha önemli olduğu da akıldan çıkartılmamalı. Pek çok aday ille de şu üniversitede okuyacağım ya da ben başka kente gitmem diye hayallerinden vazgeçiyor. Bu çok yanlış. Üniversite sadece 4 yıl, oysa meslek ömür boyu... 
     
     Gençleri düşünen yok 
     Gerek yurtiçinde gerekse yurtdışında çok iyi üniversiteleri kazanan gençlerimizden pek çoğu ekonomik nedenlerle kazandıkları üniversitelere devam edemiyor. Devletin burs sistemi işlemiyor. Özel kurumların ya da vakıfların verdikleri ise çok sınırlı. Oysa sadece devletin verdiği bölük pörçük burslar tek bir çatı altında toplansa çok daha yararlı hale gelir. Ama nedense gençlerin bu çok önemli sorunu seçim öncesi olmasına rağmen hiçbir siyasetçinin gündemine gelmiyor. Sonra da çıkıp gençler niye her şeye küstü diyoruz. İşte bu yüzden .. 
     Evrim Görmüş, bugüne kadar hep burslu okudu ve uluslararası ilişkileri bitirdi. Şimdi Oxford’u kazandı. Yine burslu ama gidiş geliş ve barınma giderleri için 10 milyar liraya ihtiyacı var. Başvurmadığı kapı kalmadı ama o h l dünyanın en iyi üniversitelerinden birine gidemiyor... 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
