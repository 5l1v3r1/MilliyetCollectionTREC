<DOC>
<DOCNO> 112600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sonspo07.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da, Trabzonspor maçı hazırlıkları 
</HEADLINE>
<TEXT>

     Ligde istediği sonuçları alamayan ve teknik direktör değişikliğine giden Kocaelispor, Tabzonspor maçının hazırlıklarını sürdürüyor. 
     Hafta başında göreve başlayan teknik direktör Güvenç Kurtar, bugünkü idman öncesinde yaptığı açıklamada, Kocelispor'da üçüncü kez görev aldığını hatırlatarak, ''8 haftada alınan 1 puan umut verici değil, ancak Kocaelispor büyük bir camia ve bu sıkıntılı dönemi elele vererek atlatacaktır'' dedi. 
     Takımının lig sıralamasındaki yeri kötü olmasına karşın, futbolcuların performanından memnun olduğunu dile getiren Kurtar, ''Takımın kondisyonu çok iyi ama gol atamıyor. İlk aşamada transfer düşünmüyoruz, mevcut kadroyu koruyarak gol yollarındaki sıkıntıyı gidereceğiz'' diye konuştu. 
     Trabzonspor maçına da değinen Kurtar, maçın zor olacağını, ancak bu maçı dönüm noktası olarak gördüklerini kaydeden Kurtar, taraftarlardan da takımı yalnız bırakmamalarını istedi. 
     Sabah antrenmanında şut çalışması ve çift kale maç yapan Körfez ekibi, yarın Gençlerbirliği ile hazırlık maçı yapacak. 
     





</TEXT>
</DOC>
