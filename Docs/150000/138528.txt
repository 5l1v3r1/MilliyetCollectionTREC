<DOC>
<DOCNO> 138528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yazar/cemal.html </URL>
<DATE> 2003/02/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan’la daldan dala... 
</HEADLINE>
<TEXT>

     Sakin, güler yüzlü olmaya özen gösteriyor. Kendisine ters gelen yorum ve sorularda da yüz çizgilerini germiyor, hatta hiç kıpırdatmıyor. Beklenmedik anda patlayan, hırçın olabilen fevri tabiatından söz edilir Tayyip Erdoğan’ın. 
     Önceki akşam öyle değildi. 
     Ayrıca oturuşuyla, üslubuyla kendinden emin, rahat bir lider profili çizmeye gayret ediyor. Noktasıyla virgülüyle konuşması ve eski deyişle ihata yani kavrayış gücüyle mesajlarını anlaşılır biçimde veriyor. 
     Ama derinleşme’ye ihtiyacı var. 
     Özellikle uluslararası ilişkiler ve ekonomiyle ilgili konularda dersini daha çok çalışması, - belki çevresini de zenginleştirmesi - lazım AKP liderinin. Çünkü, dışa vuran yetersizlikleri her zaman zeka kıvraklığıyla kapatmak güçtür. 
     Üslubu Kasımpaşalı değildi. 
     Bu konuda kendisine sormak istediğim bir soruya zaman kalmadı. Acaba Başbakan Gül özellikle dış politika alanında Tayyip Erdoğan’ın Kasımpaşalı üslubundan bazen rahatsız mı oluyordu İçerikten çok ifade ediş tarzını uygunsuz mu buluyordu 
     Kuliste böyle havalar esiyor. 
     AKP’de daha şimdiden Tayyip - Gül çekişmesinin izlerini arayanlar ve geleceğe dönük çatlakların öngörüsünü yapanlar var. 
     Olabilir ama daha çok erken. 
     Önce 9 Mart, yani Tayyip Erdoğan’ın Siirt milletvekili seçilip TBMM’ye girmesi ve Başbakanlık koltuğuna oturması gerekiyor. Kabinede revizyon yapılacak mı Gül, başbakan yardımcısı mı, yoksa - büyük ihtimalle - Dışişleri Bakanı mı olacak Irak savaşındaki gelişmeler, bu süreci nasıl etkileyebilir 
     Tayyip Erdoğan böylesi soruları Demirel’in deyişiyle yanıtlıyor 
     "Doğmamış çocuğa don biçilmez " 
     Ekonomiyle ilgili olarak kendisinde popülist eğilimlerin ağır bastığı yolundaki görüşlerime karşı çıktı AKP lideri. Özellikle hükümetteki ilk iki aylarının kayıp olduğunu, bu yüzden faiz ve kurların yükseldiğini, beklentilerin olumsuza döndüğünü belirttim. 
     Ama o farklı düşünüyor. 
     Popülist olmadığını, asla da olmayacağını söyledi. Tayyip Erdoğan’ın ilgisini çeken konulardan bir başkasına gelince 
     Seçilmiş - atanmış ilişkisi... 
     AKP lideri, bunun Türk siyasetinde ne anlama geldiğini siyasal yaşamındaki çok taze deneyimlerinden iyi biliyor. Bu yüzden, öyle anlaşılıyor ki, daha üç aylık geçmişi olan iktidar oyununda bu konuya şimdiden gerçekçi yaklaşmaya başlamış... 
     Bu arada, seçilmişler - atanmışlar konusunda tek cesur liderin Özal olduğunu söyledi Tayyip Erdoğan... 
     AB yolunda Kıbrıs engel mi 
     Bu konuda Tayyip Erdoğan’ın hiçbir kuşkusu yok. Kıbrıs’la ilgili olarak üç ay önce ne düşünüyorsa bugün de düşünmeye devam ettiğini, Kıbrıs’ı çözmekte kesin kararlı olduklarını belirtiyor. 
     Açık söylemese de anlaşılıyor 
     Denktaş’la yıldızı barışık değil. 
     Hatta reklam arası kısa sohbette öyle bir izlenim edindim ki, Güney’de Rum lider Klerides’in uğradığı seçim yenilgisine Denktaş’ın da uğrayacağını düşünüyor. Bu arada Tayyip Erdoğan, Avrupa Birliği’ne karşı olan bir Mümtaz Soysal’ın danışman ve müzakereci olarak Denktaş’ın yanında yer almasını da doğru bulmadığını belirtti. 
     73.5 milyar dolar borç 
     Bence bu konu Türkiye’nin şu sıralar Amerika’yla sürdürdüğü tezkere pazarlığında belki de en önemli düğüm noktası. Irak’ı konuşurken, "Bu yıl toplam 73.5 milyar dolar iç ve dış borç ödemek zorunda Türkiye" diyor. Washington’la ipleri koparmayı düşünmediklerini belirtiyordu Tayyip Erdoğan... 
     Değişti, değişmedi 
     Bu konu sürpriz olarak açıldı program sırasında. Bir keresinde Tayyip Erdoğan, "Hasan Cemal’in değişmeye hakkı var da, benim yok mu " demişti. 
     Ben de yanıtlamıştım 
     "Elbette herkesin değişmeye hakkı var. Ben oturup nasıl değiştiğimi, geçmişteki yanlışlarımla birlikte yazdım. Sizden ille de kitap yazmanızı beklemiyorum. Ancak neden değiştiniz, niçin geliştiniz Hiç olmazsa bunları anlatın. Geçmiş yanlışlarınızdan söz edin. Çünkü siz Türkiye’yi yönetmeye soyundunuz." Bu sorular yine yanıtsız kaldı. 
     Radikal İslamcı geçmişi ile ilgili olarak konuşmak istemiyor Tayyip Erdoğan... 
     Bir reklam arasında futbolu konuştuk AKP lideriyle. Tayyip Erdoğan, malum sıkı Fenerli. Futbol oynadığı yıllarda tam Fenerbahçe’ye giderken, babası kıyameti koparmış ve topçu olmasını engellemiş... 
     Revivo’nun bize, pardon Galatasaray’a bırakılmasını büyük yanlış olarak görüyor. 
     Fener’in iyi yönetilmediği kanısında. Galatasaray Başkanı Özhan Canaydın’dan olumlu söz ediyor. Kendisiyle birkaç kez konuştuğunu, ilkeli, insana güven telkin eden bir havası olduğunu belirtiyor. Ancak, Galatasaray yönetiminin de kendilerini şampiyon yapan Lucescu’yu göndermekle hata yaptığını söylüyor. 
     Bir soru daha soracaktım 
     "Türkiye ilk kez imam hatip kökenli bir Başbakan’a hazırlanıyor bu acaba Türk demokrasisinde yeni bir aşama ya da normalleşmenin bir işareti mi sayılacak sizce .." 
     Vakit kalmadı. İyi pazarlar 
     
     
     







Çıktım erik dalına, anda yedim üzümü 


Kanalda diyalog 


Uzlaşmaya doğru 


Tayyip Erdoğan’la daldan dala... 


Rötarlı Sevgililer Günü 


Krizde bir başbakan portresi 


YÖK yasası bu haliyle TBMM’den geçer mi 3 


Hangi ünlünün yatağında uyumak istersiniz 


Kıssadan hisseyi siz bulun 


Ceyar Bush’a karşı 


Lezzetlerin seyahatleri engellenemez 


İmparatorluk ve sokaklar 


Gezi tazminatı 


Bir maraza çıksa da ekonomiyi kurtarsak 


İstanbul’da gökdelen yapılacak arsa kalmadı 


</TEXT>
</DOC>
