<DOC>
<DOCNO> 136132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/magazin/mag03.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Botox’lu oyuncuya yapımcı boykotu... 
</HEADLINE>
<TEXT>

İngiliz yapımcılar botox’lu oyuncuyu istemiyor. Nedeni ise kırışıklıklarla beraber mimiklerin de gitmesi 
     DIŞ HABERLER SERVİSİ 

     YÜZ kaslarını felce uğratarak kırışıklıkları ortadan kaldıran botox yöntemi, gün geçtikçe yaygınlaşıyor. Yalnız oyuncular ve şarkıcılar değil, normal insanlar da bu yöntemi uyguluyor. İngiltere’de de film yapımcıları, oyuncu seçerken botox kullanıp kullanmadığına bakıyor. Ancak sanılanın aksine botox kullanan oyuncular işsiz kalıyor. 
     
     Yüzde hiçbir duygu yok 
     İNGİLİZ Casting Oyuncu seçimi Yönetmenleri Derneği Başkanı Paul de Freitas, botox’un oyuncuların mimiklerini de yok ettiğini söylüyor ve ekliyor "Yakın plan çekimlerinde, yüzde hiçbir duygu ifadesi görünmüyor. Bazıları dudaklarına o kadar çok kolajen enjekte ediyor ki Lanetliler Kasabası’ filminden fırlamış gibi duruyorlar." 
     
     Hollywood da istemiyor 
     "BOTOX yüzünden yüzü kasılan" Mickey Rourke’un İngiltere’de çevrilecek bir filme kabul edilmediği de gelen haberler arasında. Hollywood’da da Martin Scorsese ve Baz Luhrman gibi yönetmenlerin, oyuncuların botox kullanmasından rahatsız olduğu biliniyor. 
     



 MAGAZİN 













</TEXT>
</DOC>
