<DOC>
<DOCNO> 100935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/yilmaz.html </URL>
<DATE> 2002/08/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bir yanda darağacı öbür yanda yemek’ 
</HEADLINE>
<TEXT>

     Çok dramatik bir başlık oldu biliyorum ama, Gümüşhane’de Milliyet TIR’ının kapağını açar açmaz duyduğumuz sözcükler bunlardı. Önce üç çocuğu ile dul kalan Filiz Aydoğdu’dan başlayayım "Kocam bekçiydi, 10 milyar lira borç yüzünden kendini vurdu. Üç ayda bir aldığımız 250 milyon lira maaşa kaldık. Devlet bankaları tefecilik yapar mı " Masamızın etrafını saran kalabalık AKP, BBP, SP, MHP ve CHP’yi cephe almış, hararetle tartışıyor. Not tutmakta zorlanıyorum. Bir yandan laf yetiştiriyorum, öbür yandan yazıyorum. Halkı dinlemeye gittik ya ölüme yakınlaşmış bir yaşamın sınırında nöbete durmuş bir dert daha... 
     
     Çocuğu için vazgeçmiş 
     Genç bir adam işsizlikten yakınıyor. O kadar dinlediğimiz bir sorun ki, gözüm yeni sorunlara değmeye çalışırken, dudakları titreyen işsiz adamın sözlerine kilitleniyorum "30 yaşında insan darağacını hazır etti. Yiyecek ekmeğim yoktu, Gümüşhane Belediyesi yemek gönderdi bir gün. Gücüme gitti, belediyeden mi karnımı doyuracağım Darağacını kurdum bir yemeğe bakıyorum, bir ipe. Aklıma çoluğum çocuğum geldi, vazgeçtim..." 
     Trabzon, Rize, Samsun, Giresun gibi büyük şehirlerde insanlar sorunlarını evlerine hapsediyor küçük yerlerde ise paylaşma isteği artıyor. Gümüşhane durağımız belki de bu yüzden panele dönüştü. 
     Karadeniz Teknik Üniversitesi İnşaat Fakültesi Öğretim Görevlisi Erdal Akkaya’dan şehrin potansiyeliyle ilgili bilgi alabildik. 
     
     Demiryolu istiyorlar 
     Önümüzdeki günlerde fakültede Erzincan-Trabzon arası demiryolu projesini tartışacaklar. 250 kilometre uzunluğundaki 1.2 milyar dolara malolması planlanan demiryolu Gümüşhane için umut. Doğu’dan gelen mallar Trabzon’da limana demiryolu ile taşınabilecek. Gümüşhane’nin ele gelen ürünü kuşburnu ama kuşburnuna sahip çıktıkları söylenemez. Dağlarda yetişecek, onlar da ambalajlayıp satacaklar. Yeniden üretmek, pazarlamak... Kuşburnu ürünlerine yatırım yapmaları zor... Kalkınmada Öncelikli Yöreler arasında ama ne yazar 
     Altın, gümüş, barit, kurşun, bakır, çinko, demir, manganez, madenkömürü, kobalt, pirit bu bölgenin yeraltı zenginlikleri. Gelin görün ki şehrin adını aldığı gümüş bile burada çıkartılmıyor. Bergama’daki altın şirketi Normandy ve Amerikan şirketi Cominco il sınırları içinde arama izni almışlar. Normandy son 2 yıldır 12 ton altın rezervi bulunduğu iddia edilen bölgede çalışmalar yapıyor. Halk da çevreye zarar vermeden çıkacak altını bekliyor. Devlet Gümüşhane için önemli bir gelir kapısı ve bugüne kadar ilin çıkarttığı tek bakan da Oltan Sungurlu. O nedenle herkeste bir Sungurlu hayranlığı var... 
     
     Ankara yakın takipte 
     Siyasetten beklenti giderek artıyor Gümüşhane’de. Önceki seçimlerde MHP ve FP’nin birer milletvekili çıkarttığı ilde, bu seçim döneminde CHP atağa kalkıyor. Saadet Partisi ve Büyük Birlik Partisi’nin de adını duyuyoruz buralarda. Hazine’nin ne kadar borcu var, Meclis’te kaç kişi yemek yiyor, kim ne kadar para hortumlamış, kim yatırım yapıyor, kim rantiye, kim doğru, kim eğri hepsini takip ediyorlar. Tercihleri "Ne dediysem o" diyenden yana yani CHP, MHP ve AKP... 
     Aradan sıyrılan olursa bilemem. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
