<DOC>
<DOCNO> 145215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun12.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın başlamasıyla İngilizler'in savaşa desteği arttı 
</HEADLINE>
<TEXT>

     İngiltere'de yayımlanan The Guardian gazetesinin ICM kamuoyu araştırma grubuna yaptırdığı son araştırmanın sonuçları, halkın yüzde 54'ünün Irak'a saldırıyı haklı bulduğunu ortaya koydu. 
     Gazetenin haberinde, bu desteğin geçen hafta yüzde 38 civarında olduğu hatırlatıldı ve savaşın başlamasının, halkı İngiliz ordusunun arkasında birleşmeye ittiğini belirtildi. Savaş karşıtlığında geçen bir hafta içinde keskin bir düşüş görüldüğü kaydedilen haberde, savaşa karşı çıkanların oranının yüzde 44'ten yüzde 30'a düştüğüne dikkat çekildi. 
     Haberde, erkeklerin yüzde 61'inin, kadınların ise yüzde 47'sinin savaşı desteklediği, savaş karşıtlığının ise erkeklerde yüzde 28, kadınlarda yüzde 33 oranında olduğu bildirildi. 
     Muhafazakar Parti seçmenlerinin yüzde 66'sının desteklediği, yüzde 22'sinin karşı çıktığı savaşa, iktidardaki İşçi Partisi'nin seçmenlerinden yüzde 58'i destek verdi, yüzde 29'u karşı çıktı. 
     




</TEXT>
</DOC>
