<DOC>
<DOCNO> 106187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/gun04a.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Servis ücretleri arttı 
</HEADLINE>
<TEXT>

Servis araç ücretleri geçen yıla göre yüzde 25 artırıldı. Tarifeye göre, veliler en kısa mesafe için 56 milyon, 15 - 20 km. içinse 125 milyon ödeyecek 
     İSTANBUL Milliyet 

     İstanbul’da yeni eğitim - öğretim yılında uygulanacak servis araç ücretleri geçen yıla göre yüzde 25 artırıldı. Tarifeye göre, veliler en kısa mesafe için 56 milyon 250 bin lira ödeyecekler. Veliler, 20 kilometrenin üzerindeki mesafelerde her kilometre için 1 milyon 750 bin lira, ayrıca köprü geçişlerinde de geçiş ücretini ek olarak ödeyecekler. Tarifede, belirlenen mesafe dilimine ait kilometrenin aşılması durumunda bir üst dilim ücreti uygulanacak. 
     İstanbul Servis Aracı İşletmecileri Odası Başkanı Musa Çakrak, zammın yüzde 25 oranında olduğunu belirterek, bu rakamların yüksek olmadığını savundu. 
     
     Denetim yetkisi tartışması 
     Okul servis araçlarında hostes bulunup bulunmadığını denetleme yetkisinin kendilerinde değil, okul idareleri ve emniyette olduğunu vurgulayan Çakrak, "Yasalarda bizde görülen bu yetkiyi, İstanbul Valiliği’nin yönetmelikleri nedeniyle kullanamıyoruz. Denetim yetkisinin, tekrar bize verilmesini istiyoruz" diye konuştu. İstanbul Servis Aracı İşletmecileri Odası’ndan alınan bilgiye göre, 1 Eylül -31 Aralık arasında geçerli olacak öğrenci taşıma tarifesi şöyle 
Mesafe Eski Fiyatı Yeni Fiyatı 0 - 3 km. 45.000.000 56.250.000 3 - 5 km. 50.000.000 62.500.000 5 - 10 km. 70.000.000 87.500.000 10 - 15 km. 90.000.000 112.500.000 15 - 20 km. 100.000.000 125.000.000      



 GÜNCEL 





















</TEXT>
</DOC>
