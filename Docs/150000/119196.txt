<DOC>
<DOCNO> 119196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/spor/spo02.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KISMETTE KONYA VARMIŞ 
</HEADLINE>
<TEXT>

Şampiyonlar Ligi’nde final parolasıyla yola çıkan Fenerbahçe, UEFA Kupası’na da veda edince, gözünü Konyaspor ile oynayacağı Türkiye Kupası maçına çevirdi 
     YUSUF KOBAL 

     Hedefler yok oldu 
     SEZON başında Ortega’yı transfer ederek Avrupa’nın gündemine oturan Fenerbahçe’nin büyük hedefleri birbiri ardına yok oldu. Başkan Aziz Yıldırım’ın büyük fedakarlıklarla oluşturduğu 100 milyon dolarlık takım önce Şampiyonlar Ligi ön elemesinde Hollanda temsilcisi Feyenoord karşısında hüsrana uğradı. İki maçı da kaybeden Sarı - Lacivertliler UEFA Kupası için bilendiler. 
     
     Hesaplar tutmadı 
     ANCAK evdeki hesap, çarşıya uymadı ve Fenerbahçe, Panathinaikos karşısında aldığı ağır yenilgiyle bu kupadan da elendi. Eleştiriler Lorant üzerinde yoğunlaşırken, Alman hoca futbolcularını suçladı. Fenerbahçe’yi Dünya Takımı yapacağını iddia eden ancak futbolun kötülüğüne hiçbir önlem almayan yönetimin elinde şimdi sadece Konyaspor ile deplasmanda oynayacağı Türkiye Kupası maçı kaldı. Kısacası neye niyet, neye kısmet. 
     
Rüştü’nün kredisi çok’      PANATHİNAİKOS karşısında yediği hatalı gollerde boy hedefi olan kaleci Rüştü’ye hem takım arkadaşları, hem de idari menajer Kemal Dinçer sahip çıktı. Sarı - Lacivertli oyuncular, Rüştü’nün şanssız bir gece geçirdiğini belirtirken, Dinçer, "Onun bitmez bir kredisi var. Kalecinin kaderi budur. Kendisi de çok üzgün. Rüştü’yü kimse suçlayamaz" ifadelerini kullandı. 
     
Apo’nun çilesi bitti      Atina’da görüşüldü 
     ADANASPOR maçı sonrası Teknik Direktör Lorant’ın isteği üzerine Yönetim Kurulu tarafından kadro dışı bırakılan Abdullah’a af çıktı. Sarı - Lacivertli yönetim, Atina’da yaptığı toplantıda yine Alman hocanın raporu doğrultusunda tecrübeli oyuncunun yeniden A takıma alınmasına karar verdi. Yönetici Nihat Özdemir, "Abdullah’ın geri dönmesini olumlu karşıladık" dedi. 
     
     Ankara’ya gidiyor 
     BİR süredir PAF takımıyla idmanlara çıkan Abdullah’ın yarından itibaren tekrar Samandıra’da çalışmalara başlayacağı açıklandı. Teknik Direktör Lorant’ın, bu oyuncuyu Bursaspor maçı için Ankara’ya götüreceği ve ilk on birde görev vereceği belirtildi. Bu arada Başkan Aziz Yıldırım’ın, dün Alman hoca ile bir araya gelerek takım hakkında bilgi aldığı öğrenildi. 
     
6-0 bile yetmedi      SEZON başı Avrupa şampiyonluğu için yola çıkan ve hem Şampiyonlar Ligi’nde, hem de UEFA Kupası’na çok çabuk havlu atan Fenerbahçe’de yönetim ve teknik heyet taraftarın güvenini iyice kaybetti. Galatasaray karşısında alınan 6-0’lık tarihi galibiyete rağmen, Panathinaikos yenilgisi Sarı - Lacivertli taraftarlarda büyük bir hayal kırıklığı yarattı. 
     FENERBAHÇELİ taraftarlar arasında düzenlenen ankette, Başkan Aziz Yıldırım’a olan destek ilk kez yüzde 48’lere kadar düştü. Sarı - Lacivertli renklere gönül verenler, yönetime yüzde 40, futbolculara ise sadece yüzde 12 güven oyu verdi. Teknik Direktör Werner Lorant ise barajın altında kaldı ve Fenerbahçeliler’den sadece yüzde 5’lik bir destek alabildi. 
     
Fenerbahçe’in dediği oldu      BAŞKENT’TEKİ bilet krizinde Fenerbahçe’nin istediği oldu. Pazar günü cezası nedeniyle Ankara’da oynayacağı Bursa maçının biletlerini 1-2 milyon liradan almak isteyen Sarı - Lacivertliler’in bu talebi yerine getirildi. 19 bin civarında biletin satış hakkını alan Fenerbahçe, İstanbul’da kendi belirleyeceği fiyattan satış yapacak. 
     
Fatih sıkıntısı      SAĞ arka adalesinde ödem oluşan Fatih Akyel’in Bursaspor maçında forma giymesinin zor olduğu açıklandı. Teknik Direktör Lorant’ın bu oyuncunun yerine sakatlığı düzelen Mustafa Doğan’a şans verebileceği belirtildi. Alman hocanın Panathinaikos yenilgisi sonrası takım içinde yine değişikliğe gidebileceği de ifade edildi. 
     
Ortega gidiyor      CEZASI nedeniyle bu hafta da takımdaki yerini alamayacak olan Ortega, pazartesi günü ülkesine gidecek. Arjantin’in 20 Kasım’da Japonya’da oynayacağı milli maç için kampa katılacak olan Ortega, 21 Kasım’da tekrar İstanbul’a dönerek Kocaelispor maçında takımdaki yerini alacak. Bu arada yıldız oyuncu Ankara’ya götürülmeyecek. 
     
Lorant çıldırdı      ALMAN hoca Panathinaikos maçının hıncını yine basından çıkardı. Lorant, sabahki idmanda bir muhabirin gazetecilere ayrılan bölümü biraz geçmesi üzerine çılgına döndü ve menajer Kemal Dinçer’e şikayette bulundu. Bu arada Rüştü idmanı yarıda bırakırken, Panathinaikos maçında forma giyenler hafif bir ter antrenmanı yaptılar. 
     
Atina sallandı      Ağır başlıklar 
     PANATHİNAİKOS taraftarları Fenerbahçe zaferini sabaha kadar kutladı. İspanyol hakemin son düdüğü çaldığında Yunan Milli Marşı ile başlayan coşku tüm gece boyu sürdü. Gazeteler de maça geniş yer ayırdı. To Vima, "Rüştü’den çifte hediyeli tur", Elefterotipia, "Panatinaikos Fenerbahçe’yi dağıttı", Apoyevmatini, "Büyük Avrupalı, büyük Yunanlı Panathinaikos Türkleri utandırdı" başlığını attı. 
     
     Markaryan’ın ayıbı 
     ETNOS gazetesi, "Panathinaikos tarih yazdı, Bahçe’de yonca yeşerdi" derken, Filathlos "Yunanistan böyle kazanır" yorumunu yaptı. Maç sonrası Panatinaikos’un Ermeni asıllı hocası Sergio Markaryan ise dostlukla bağdaşmayacak bir demeç verdi ve "Türkler karşısındaki başarımız için ayrıca mutluyum. Ailem çok şey çekti, bu da kalbimden hiçbir zaman silinmeyecek" ifadesini kullandı. 
     



 SPOR 




























</TEXT>
</DOC>
