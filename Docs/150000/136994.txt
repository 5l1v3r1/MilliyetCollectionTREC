<DOC>
<DOCNO> 136994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/ekonomi/eko02.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim rüzg rı ÖFK’lara yaradı 
</HEADLINE>
<TEXT>

Özel finans kurumlarındaki hesapların tutarı son bir yılda yüzde 40 artarak 17 Ocak itibariyle 1.9 milyar dolar oldu 
     EKONOMİ SERVİSİ 

     AKP’nin yükselişe geçerek iktidara taşındığı 2002’de özel finans kurumlarındaki ÖFK hesapların toplam tutarı, 1.9 milyar doları geçti. Büyük bölümü yabancı para olan bu hesaplarda, son bir yılda yüzde 40’a yakın büyüme gözlendi. 
     Merkez Bankası verilerine göre, özel finans kurumlarının zorunlu karşılığa tabi cari ve katılma hesaplarının toplam tutarı, 17 Ocak itibariyle 1 milyar 913.9 milyon dolar olarak gerçekleşti. Bu hesaplar, gerçek ve tüzel kişilerin hesaplarını ve özel finans kurumlarının yurtdışı şubeleri adına Türkiye’den topladıkları hesapları içeriyor. 
     ÖFK’lardaki hesapların büyük bölümünü yabancı para hesapları oluşturuyor. 17 Ocak itibariyle ÖFK’lardaki dolar hesapları 1 milyar 250.7 milyon dolar, euro hesapları 396.6 milyon euro oldu. Diğer hesapların toplam tutarı ise 1.8 milyon dolar olarak gerçekleşti. Böylece, toplam yabancı para hesaplarının tutarı 1 milyar 671.7 milyon dolar düzeyinde oluştu. Türk Lirası hesapların toplam tutarı ise aynı tarih itibariyle 396 trilyon 139 milyar lira yaklaşık 242.3 milyon dolar olarak gerçekleşti. 
     



 EKONOMİ 



















</TEXT>
</DOC>
