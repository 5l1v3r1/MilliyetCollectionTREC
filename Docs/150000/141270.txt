<DOC>
<DOCNO> 141270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko36.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak Finansal Kiralama'ya, Şeker Finansal Kiralama talip oldu 
</HEADLINE>
<TEXT>

     Toprak Finansal Kiralama'nın yüzde 83.8 oranındaki hissesi için Şeker Finansal Kiralama 10 milyon dolarlık teklif verdi. Şeker Factoring ise, Toprak Factoring'in yüzde 83 oranındaki hissesi için 6.8 milyon dolarlık teklif verdi. 
     Toprak Finansal Kiralama A.Ş'den Borsa'ya yapılan açıklamada, Tasarruf Mevduatı Sigorta Fonu bünyesindeki şirketin yüzde 83.8 hissesinin satışına yönelik Şeker Finansal Kiralama A.Ş'nin, 2 milyon doları hisse devir tarihinde, 2 milyon doları bu tarihten 180 gün sonra, 6 milyon doları da hisse devrinden 360 gün sonra olmak üzere toplam 10 milyon dolarlık teklif verdiği bildirildi. 
     Açıklamada, alınan teklif bedeli üzerinde yapılan görüşmelerin devam ettiği duyuruldu. 
     Öte yandan, Toprak Factoring A.Ş'den Borsa'ya yapılan açıklamada, Tasarruf Mevduatı Sigorta Fonu bünyesindeki şirketin yüzde 83 hissesinin satışına yönelik Şeker Factoring Hizmetleri A.Ş'nin, 1 milyon 360 bin doları hisse devir tarihinde, 1 milyon 360 bin doları bu tarihten 180 gün sonra, 4 milyon 80 bin doları da hisse devrinden 360 gün sonra olmak üzere, toplam 6.8 milyon dolarlık teklif verdiği bildirildi. 
     Açıklamada, alınan teklif bedeli üzerinde yapılan görüşmelerin devam ettiği duyuruldu. 
     Bankacılık Düzenleme ve Denetleme Kurumu Tasarruf Mevduatı Sigorta Fonu, Toprak Faktoring'deki yüzde 83 ve Toprak Finansal Kiralama'daki yüzde 83.8 oranındaki hisselerin ihale yoluyla satışı için 1'er adet yatırımcıdan teklif alındığını açıklamıştı. 
     





</TEXT>
</DOC>
