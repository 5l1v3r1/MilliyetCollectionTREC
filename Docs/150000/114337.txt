<DOC>
<DOCNO> 114337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/magazin/amag.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yerde oynadı Cem ile tanındı 
</HEADLINE>
<TEXT>

Beş yıldır pek çok dizide önemli roller üstlenen İdil Fırat, ancak Cem Yılmaz’la yaşadığı ilişkiyle tanınmaktan yakınıyor 
     BİRSEN ALTUNTAŞ 

     ŞOVMEN Cem Yılmaz’ın Türkiye Güzeli Deniz Barut’tan ayrıldıktan sonra aşk yaşadığı İdil Fırat, şimdilerde, Zeki Ökten’in yönettiği Tarık Akan, Rutkay Aziz, Okan Bayülgen ve Nebahat Çehre’nin başrolleri paylaştığı Gülüm’ adlı sinema filminde Bayülgen’in eşini oynuyor. Ve şunları söylüyor "9 Eylül Üniversitesi Tiyatro Bölümü mezunuyum. Beş yıldır İstanbul’dayım ve Deli Yürek, Dikkat Bebek Var, 90-60-90, Yüzleşme gibi epeyce bir dizide oynadım. Televizyon ekranında çokça görülüyorum. Ancak yeni fark ediliyorum." 
     
     Onu çok seviyorum’ 
     ÖZEL yaşamındaki kişiyi insanlardan gizlemek gibi bir sorunu olmadığını ama açıklama yapmayı normal karşılamadığını belirten Fırat, şöyle konuşuyor "Elbette, çok ünlü biriyle birlikte olunca insanların ciddi şekilde merakını çekebiliyorsunuz ama ben herkesin özel yaşamının kendine ait olması gerektiğini düşünüyorum. Seviye ve kalite çok önemli benim yaşantımda. Sonuçta Cem’i çok seviyorum ama insanlar kafasında nasıl senaryolar yazacak, ne diyecek diye bir endişe taşımıyorum." 
     
     



 MAGAZİN 












</TEXT>
</DOC>
