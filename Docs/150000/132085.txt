<DOC>
<DOCNO> 132085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/guncel/gun04.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstikbal artık uzayda 
</HEADLINE>
<TEXT>

Türkiye’nin uzay projesi Hava Kuvvetleri’nin koordinasyonuyla hayata geçecek. Bir Türk subayının astronot olarak yetiştirilip uzaya gönderilmesi planlanıyor 
     ÖNAY YILMAZ İstanbul 

     Türk Hava Kuvvetleri, uzayda da görev yapmaya hazırlanıyor. Türk Uzay Ajansı’nın kuruluşuna ilişkin çalışmalar sürüyor. TBMM’ye gönderilmeyi bekleyen yasa taslağına göre, asker ve sivil kuruluşların uzay projesine yönelik tüm çalışmalar Hava Kuvvetleri’nin koordinasyonunda gerçekleştirilecek. 
     Türk Hava Kuvvetleri’nin internet sitesinde komutanlığın vizyonuyla ilgili ayrıntılı bilgiler veriliyor. Genelkurmay Başkanlığı’nın bir Türk subayını astronot olarak yetiştirip uzaya göndermeyi planladığının anlatıldığı "Uzaya Türk Astronot" başlıklı yazıda şunlar kaydedildi 
     
     MGK’da görüşüldü 
     "Orgeneral Özkök, ABD ziyaretine çıkmadan önce Türk Uzay Ajansı’nın çalışmaları hakkında kapsamlı bir brifing aldı. Özkök’ün Kennedy Uzay Üssü’ndeki incelemeleri sırasında konuyla ilgili olarak Amerikalı yetkililerle görüştüğü bildirildi. Çeşitli defalar MGK’da da görüşülen uzay çağı projesi, asker ve sivil kökenlilerin ABD’ye gönderilerek uzay programı kapsamında eğitimden geçirilmesini öngörüyor." Hava Kuvvetleri Komutanı Orgeneral Cumhur Asparuk, Savunma ve Havacılık dergisinin son sayısında yer alan röportajda da komutanlığın vizyonu hakkında şunları söyledi 
     "Hava Kuvvetleri’nin geleceği ilişkin vizyonu hava ve uzay harek t ortamını bir arada ele alarak, süratli, hareket ve beka kabiliyeti yüksek, teknolojik olarak üstün, nitelik ve etkinliği artırılmış ve profesyonel insan gücüne sahip bir Hava Uzay Kuvveti’ne dönüştürmek." 
     
     Geleceğin uçağı 
     Asparuk, iki ve üçüncü nesil muharip uçaklar olarak bilinen F - 4 ve F - 5’lerin 2015 - 2020’li yıllarda envanterden çıkarılacağını, elde kalan F - 16 uçaklarının modernize edilerek, dördüncü nesil savaş uçağı JSF Joint Strike Fighter ile birlikte kullanılacağını söyledi. İnsansız hava ve uzay araçları ile füze sistemlerine de büyük önem verileceğini açıklayan Asparuk, "2020’li yıllarda 24 saat ve her hava şartında harek t icra edebilecek, gelişmiş silahlarla donatılmış yeni nesil uçakların envantere girmesi planlanmış olup bu sayede düşük görülebilirlik, yüksek dayanıklılık, hassas angajman ve diğer gelişmiş teknolojilerin de kazanılması hedeflenmektedir" dedi. 
     



 GÜNCEL 


















</TEXT>
</DOC>
