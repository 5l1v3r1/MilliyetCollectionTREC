<DOC>
<DOCNO> 113441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sondun12.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara delikleri inceleyecek uydu fırlatıldı 
</HEADLINE>
<TEXT>

     Başta kara delikler olmak üzere evrenin bazı gizemli olaylarını araştıracak Avrupa uydusu "İntegral", bugün başarıyla fırlatıldı. 
     "İntegral"i taşıyan Rus Proton roketi, sabah erken saatlerde Kazakistan'daki Baykonur uzay üssünden uzaya gönderildi. Uydu, Yer'den 9 bin ila 1 bin km yüksekteki eliptik yörüngesine yerleşecek. 
     Fransa'nın Toulouse kentindeki Ulusal Uzay Araştırmaları Merkezi'nden yapılan açıklamaya göre, Avrupa Uzay Ajansı'nın geliştirdiği "İntegral" İnternational Gamma-Ray Astrophysics Laboratory uydusu, 2003 başında gözlem yapmaya başlayacak. Gözlem süresi, en az 2 yıl olacak. 
     Yaklaşık 10 yıl süren çalışmalar sonunda geliştirilen uydu, bilim adamlarına kara delikler, süpernovalar ve gama ışın patlamaları gibi gizemli astronomik olayları gözlemleme olanağı sağlayacak. Uzmanlar, uydunun sağlayacağı verilerle bu olayların üzerindeki sır perdesini aralamayı umuyor. 
     4.1 ton ağırlığında, 5 metre boyunda, 3.7 metre çapındaki uydu, yaklaşık 350 milyon dolara mal oldu. 
     





</TEXT>
</DOC>
