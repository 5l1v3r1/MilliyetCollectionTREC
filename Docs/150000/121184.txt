<DOC>
<DOCNO> 121184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur06.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta yarın önemli gün... Mesut Yılmaz istifa edecek... 
</HEADLINE>
<TEXT>

     ANAP Merkez Karar ve Yönetim Kurulu MKYK , Genel Başkan Mesut Yılmaz'ın başkanlığında yarın toplanacak. 
     Yılmaz'ın 3 Kasım seçimlerinin ardından aktif politikadan ve ANAP Genel Başkanlığı'ndan ayrılma kararını açıklamasının ardından, ANAP'ta olağanüstü kongre için takvim işlemeye başladı. 
     Geçen hafta toplanan Başkanlık Divanı'nın olağanüstü kongre için kararlaştırdığı 11 Ocak 2003 tarihi, yarın toplanacak MKYK'nın onayına sunulacak. 
     Genel Başkan Mesut Yılmaz'ın, daha önce açıkladığı şekilde yapılacak MKYK toplantısında istifa etmesi bekleniyor. Aynı toplantıda, Yılmaz'ın istifasıyla boşalacak genel başkanlık için bir genel başkanvekili seçilecek. ANAP, olağanüstü kongreye seçilecek genel başkanvekili ile gidecek. 
     ANAP tüzüğünde, genel başkanın istifasının ardından 15 gün içinde genel başkanvekili seçiminin yapılması ve istifanın gerçekleştiği günden itibaren 45 içinde olağanüstü kongrenin toplanması öngörülüyor. 
     





</TEXT>
</DOC>
