<DOC>
<DOCNO> 136371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/guncel/gun00.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmeksiz ve korkusuz... 
</HEADLINE>
<TEXT>

"Piketeros sonu kestirilemeyecek yeni bir başlangıç" diyor Nahuel. Margarita da "Biz vazgeçersek çocuklarımız açlıktan ölür" diye ekliyor. Onlar Arjantin’in aç ve öfkeli çocukları Piketero’lar 
     Buenos Aires'te Son Tango - 1 

     Ece TEMELKURAN 

     Pikete Barikat. Piketeros Barikatçılar Kaybedecek hiçbir şeyi kalmayan insanlar. Hiçbir şeyi, ama hiçbir şeyi olmayanlar. Şehri çevreleyen gecekondu mahallelerinin her birinde örgütlenip yürüyerek çevre yollarına iniyorlar. Şehre giren bütün ana arterleri kesiyorlar. Onlar, istediklerini böyle, şehre giriş çıkışı ve ekonominin akışını engelleyerek elde ediyorlar. Bugün 2 Şubat 2003. Piketeros grupları, bütün gazetelerde ilan edildiği üzere, Buenos Aires’te 4 ana arteri, bütün Arjantin’de de ticari yolları 5 noktada kestiler. Yarattıkları hareket ile bütün dünyanın dilindeler. Öyle ki, The Guardian gazetesi geçtiğimiz haftalarda 10 sayfalık bir eki sadece onlara ayırdı. Onlar, Arjantin’in halının altına süpüremediği bir öfke bulutu gibi büyüyorlar. 
     
     BARİKATLAR ARASINDA... 
     Burası, eylem noktalarından biri olan Puente Pueyrredon. Ellerinde demir ve tahta çubuk olan kadınlar ve adamlar güvenlik için grubun etrafını sarıyor. Gruplar halinde, merkez polisinin yetkilerinin bittiği noktada duruyorlar. Köprünün bir ucunda polis, bir ucunda Piketeros, bekliyorlar. Barikattan sadece ambulanslar geçebiliyor. Bu arada çöp kutularından yapılan davullar hiç durmadan çalıyorlar. Gürültü ne canlı yayın ne de TV röportajı için duruyor. Davulların üzerinde hep aynı yazı "Dario Y Maxi prensente " 
     Onlar, polisin öldürdüğü iki Piketero. Şehrin her yerinde isimleri ve resimleri var. Çünkü Piketero’lar her gece şehre inip bütün duvarlara onların isimlerini yazıyor Kendilerini hiç unutturmuyorlar 
     Pankartlarda grupların örgütlendiği mahallelerin adlarından başka sadece üç sözcük var "Trabajo Dignidad Cambio Social " 
     İş, onur ve sosyal değişim Hükümetin aile başına ayda yaptığı 150 pesoluk yardımın 300 pesoya çıkarılmasını, yardım kesilen ailelere yeniden yardım verilmesini talep ediyorlar. "Sosyal değişim" ise sadece para değil, başka bir hayat istediklerinin işareti. 
     
     İDEOLOJİSİZ HAREKET’ 
     Hareketin liderlerinden Daffuntio 28 yaşında. 7 yıldır Piketero. Evli bir çocuk babası. 23 yaşındaki karısı Negrita da bir Piketera. Daffuntio, hızla hareketi anlatıyor "Bu ideolojik bir hareket değil, sosyal bir hareket. Bu insanların hepsinin fikri farklı, hatta çoğunun bir ideolojisi bile yok. Zaten bu yüzden başlangıçta sol partiler Piketeros hareketine lumpen dediler. Ama şimdi onlar da Piketero oldu. Bizi bir grup manyak sanıyorlardı. Şimdi gazeteler bizden bahsediyor. Çünkü biz sadece para değil, daha fazlasını istiyoruz." 
     "İdeolojisizlerden" biri bekar anne Monica. Eylemde çocuğunu emzirirken konuşuyoruz 
     - Çocuk için tehlikeli değil mi burası 
     - Ona bir şey olmayacak tek yer burası. 
     Osvaldo ve Caroline grubun en gençleri. Daha yirmilerinde bile değiller ama ikisi de gecekondu mahallelerinde komünal yaşamın kurulmasında çalışıyorlar. Büyük şirketlerin kullanmadıkları alanları işgal edip kütüphane, yemekhane ve sebze bahçesi kurmuşlar. İnsanların katılımı nasıl peki 
     
     "Katılmazlarsa açlıktan ölürler." 
     Elinde demir çubuğu olan Margarita 60 yaşında gösteriyor, ama 40 yaşında. 11 çocuğu var ve kocası krizden sonra evi terk etmiş. Demir çubuğu sorunca, "Arabaları ellerinle durduramazsın" diyor. 
     Önceleri komünal yaşamdan yararlanmanın karşılığı olarak eyleme geliyormuş ama şimdi "Bazı şeyleri anladım. Dünyayla ve ülkemle ilgili. Vazgeçemeyiz. Yoksa çocuklarımız açlıktan ölür." 
     Bir elinde puset, bir elinde demir çubuk olan kadınlar grubun çoğunluğunu oluşturuyor. Zaten herkesin ağzında aynı cümle "Kadınlar bu hareketin temel direği " İkinci direk ise gençler. Yirmilerine yeni girmiş çocuklar bütün büyükleri yönlendirip bir yandan da TV’ye röportaj veriyorlar. Ve hiçbir şey umurlarında değil, hiçbir şey... Yüzlerinde, hareket eden cisimlerin rüzg rı... 
     
     DEVRİM OLMAZ’ 
     Pankartları tutanlardan bir çocuk, yere oturmuş kitap okuyor. Bu, Nahuel. Antropoloji son sınıf öğrencisi. ingilizcesi mükemmel. Her halinden belli ki o bir gecekondulu değil. Yaptığı seçimi anlatıyor "Hareketin içindeyken şu anı değiştiriyorum. Hayata doğrudan müdahale ediyorum. Gecekonduda yaşamayı orada komünal hayata katılmayı seçtim, çünkü bu beni özgürleştiriyor." Beklentisi ne peki 
     "Buradaki insanlar bazen sadece kendilerine, bu kalabalığa bakıp Arjantin’de devrim olacağını düşünüyorlar. Elbette devrim falan olmayacak. Ama bu ülkede diktatörlük dönemi boyunca düşünen iki kuşak yok edildi. Piketeros bu yüzden önemli. Yeni bir başlangıç. Görüyorsun değil mi, bütün liderler daha yirmilerinde. Bu yeni bir şey demek. Sonunu kimsenin kestiremeyeceği bir şey " Nahuel’in gözlerinde zekanın ışığı... 
     Kızlar ve oğlanlar, yolları bırakmıyorlar. Polisler kıpırdamıyor. Davullar susmuyor. Bunlar açlığın davulları. 
     
     
Başka bir hayat mümkündür      Bulutlar çelik bir kalkan gibi kırılıyor. Buenos Aires’te bu mevsimde hiç görülmemiş bir yağmur Corrientes Bulvarı’nı insanlardan sıyırıyor. Radyoda dünyanın en acıklı tangosu çalıyor "Porce Porce " Niye Niye Niye buradaydım ben 
     Arjantin tıpkı bizim gibi bir kriz yaşadığı için. Geçtiğimiz yıl "Türkiye Arjantin olur mu olmaz mı " tartışmaları dillere pelesenk olduğu için. Ama onlar Türkiye gibi değil, başka türlü davrandığı için. "Toplumsal patlama" denen şeyin ne olduğunu görmek için. Ve elbette buradan çıkan, bütün dünyanın diline düşen muhalif hareketi ve paranın yer almadığı alternatif yaşam biçimlerinin nasıl şeyler olduğunu görmek için. Ama yolculuklar bazen insana sadece aradığını değil, daha fazlasını gösterir. Bu yüzden okuyacağınız hik ye, acıklı, tuhaf ve büyülü bir Buenos Aires hik yesidir. 
     
     ŞÜPHEYİ YENEN M N 
     Gazeteciler bazen hayatı izlemekle hayata katılmak arasındaki bir tereddütte kalır. Hele ki tam da içinde olmak istediği bir şeyi izliyorsa. Ama bu "amatörce" eğilim zamanla yok olur, gazeteci hayata şüpheci ve soğukkanlı bir mesafe alır. İşte tam o sırada yeniden heyecanlanırsa, demek ki gördüklerinde şüpheci sorularla yok edilemeyecek kadar büyük bir m n vardır. Bugün Buenos Aires’te olanlar, o soğukkanlı ve mesafeli mesleki duruşu sarsacak kadar gerçektir. 
     Sonra bir gece bir adam, bir tango salonunda, en iyi adımını atarken, gözlerimin önünde... Ölmüştür. Hayat istesem de istemesem de artık başka bir şeydir. Oysa gece, ölümden sonra da devam edecektir... 
     Daha sabah olacaktır, yolları kesip Arjantin’deki hayatı durduran Piketeros hareketinin eylemine, öğlen bir kenar mahalledeki komün evine, sonra paranın olmadığı bir trampa pazarına, akşam aç insanların aldığı dans derslerine, gece işçilerin ele geçirdiği 70 fabrikadan birine gidilecektir. Hayat, hiç böyle, bir debi ile akmamıştır... Anlatacağım. 
     Ama önce Buenos Aires’e istediğimden ve kaldırabileceğimden fazlasını gösterdiği için ağzım kırık teşekkür etmeliyim. 
     
Piketeros nedir      "Piketeros" basında görünür olduktan sonra aldıkları isim. Aslında onlar, "İşsiz İşçiler Hareketi". 20’nci yüzyılın başında fabrikaların kapısında kurulan barikatlarla başlayan gelenek şimdi fabrikalar kapandığı için yollara taşınmış. Bu eylemler sayesinde 1 milyon 900 bin kişi devletten yoksulluk yardımı almayı başarmış. Piketeros’a toplumun geri kalanı da sempatiyle bakıyor. Hatta bir gün öncesinden eylemlerinin buluşma noktaları gazetelerde duyuruluyor. Onların yaptığı tek şey barikatlar değil. Onlar yaşadıkları yerde komünal bir hayat inşa ediyorlar. 
     
     YARIN 

</TEXT>
</DOC>
