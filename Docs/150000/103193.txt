<DOC>
<DOCNO> 103193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sonspo22.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hikmet Karaman "Hakan Şükür'ü istiyorum" 
</HEADLINE>
<TEXT>

     Kocaelispor Teknik Direktörü Hikmet Karaman, Hakan Şükür'ün transferini istediğini söyleddi. 
     Hikmet Karaman, Samsunspor maçı hazırlık çalışması öncesinde gazetecilere yaptığı açıklamada, Hakan Şükür'ün transferi konusunda kamuoyuna yansıyan haberleri değerlendirerek, ''Hakan Şükür'ü istiyorum'' dedi. 
     Kentte herkesin bu transferi benimsemesi gerektiğini ve Hakan Şükür'ün alınması için herşeyin yapılması gerektiğini ifade eden Karaman, şöyle konuştu 
     ''Hakan Şükür, milli takımlarda, Galatasaray gibi büyük bir kulüpte ve Avrupa'da büyük camialarda top oynadı. Ona da Anadolu takımına gelip hem takımının UEFA Kupası'ndaki gücüne güç, hem de Türkiye liglerine renk katma misyonu düşmektedir. Hakan'ın gelmesi bize güç katar.'' Bu arada kondüsyon ve taktik çalışması yapan Körfez ekibinde, futbolcuların, Beşiktaş maçının moral bozukluğunu üzerinden attıkları gözlendi. 
     Körfez ekibinde, bugün İstanbul'da ameliyat olacak Altan, bel fıtığı olan Lazarov ve Orhan Ak'ın sakatlıkları sürüyor. 
     





</TEXT>
</DOC>
