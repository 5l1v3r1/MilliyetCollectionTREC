<DOC>
<DOCNO> 117702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/siyaset/siy15.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

Özkök durumu değerlendirecek’      3 Kasım seçimlerinin hemen ardından temaslarda bulunmak üzere Washington’a giden Genelkurmay Başkanı Orgeneral Hilmi Özkök, pazar günü yurda dönecek. Özkök dönüşte, özellikle AKP’nin dile getirdiği birçok konuda değerlendirmelerde bulunacağı bir basın toplantısı düzenleyecek. Özkök Irak, Kuzey Irak, AGSP, askeri işbirliği gibi konularda Beyaz Saray, Pentagon, ABD Dışişleri ve Savunma bakanlıklarında temaslarda bulundu. 
     
m vekil için özel ant metni      TBMM Genel Sekreterliği, gözleri görmeyen AKP İstanbul Milletvekili Lokman Ayva için kabartma harflerle milletvekili yemini metni hazırlatıyor. TBMM Genel Sekreter Yardımcısı Rauf Bozkurt, Ayva’nın görevini yerine getirmesi için gereken ve talep edeceği her türlü hizmetle araç gerecin sağlanacağını söyledi. Bozkurt, "Kanunlar ve Kararlar Dairesi, sayın milletvekilinin ant içmesi için kabartma harflerle ant yemini yaptırıyor. Yasama hizmetlerini yerine getirirken özel olarak sunmam gereken hangi hizmet varsa önlem alacağız" dedi. 
     
Erdoğan için Anayasa değişecek      AYDIN ARSLANYILMAZ Zonguldak DHA 

     AKP’nin başbakan adayları arasında adı geçen Zonguldak Milletvekili Köksal Toptan, Anayasa’da yapacakları değişiklikle Recep Tayyip Erdoğan’ın başbakan olacağını söyledi. 
     Toptan, AKP’nin milletin verdiği kararla Anayasa’yı değiştirecek bir güçle tek başına iktidar olduğunu vurguladı. Toptan, "Bu halk hareketinin doğal lideri de Erdoğan’dır. Siz bize Anayasa’yı değiştirecek gücü verdiniz. Şimdi sizin dediğiniz olacak ve Erdoğan başbakan olacak" dedi. 
     
Işıkara "uyarıp" veda etti      ÜMRAN AVCI 

     ANAP’tan milletvekili adayı olan, Kandilli Rasathanesi eski Müdürü Prof. Dr. Ahmet Mete Işıkara, yine uyarılarını yaptıktan sonra emekli oldu. Emeklilik kararını açıklarken gözleri dolan Işıkara, Rektör Prof. Dr. Sabih Tansal’ın ısrarla kalmasını istediğini söyledi. Işıkara, "Ancak kendisinden izin istedim. Kan değişikliğinin gerekli olduğunu söyledim. Rektör danışmanı olarak çalışmalarımı sürdüreceğim" dedi. Siyaseti de bıraktığını ifade eden Işıkara, yine de açık kapı bırakarak, "Yeni Afet Yönetim Modeli’ne sahip çıkan, o modeli uygulayan siyasi iradeyi ortaya koyarlarsa düşünebilirim" dedi. 
     



 SİYASET 

















</TEXT>
</DOC>
