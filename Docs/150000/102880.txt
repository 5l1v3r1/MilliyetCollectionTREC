<DOC>
<DOCNO> 102880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/gureli.html </URL>
<DATE> 2002/08/20/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Halk bunalımda’ 
</HEADLINE>
<TEXT>

Dert anlatmak için geldikleri Milliyet TIR’ında buluşan Adanalı Cengiz Bey’le Semra Hanım, böyle deyip ekliyor "Sorunları çözememenin bunalımı bu..." 
     Milliyet TIR’ına dertlerini anlatmaya, görüşlerini belirtmeye gelen yüzlerce Adanalıdan ikisiydi. Ayrı yerlerden gelmişler, masamızda tesadüfen buluşmuşlardı. Bize ayrı ayrı sorunlarını anlatacaklardı, ama konuşma ikisinin diyaloğu haline dönüştü. İsterseniz biz aradan çekilip günün gerçekçi bir tablosunu çizen bu konuşmanın özetini aktaralım size. Semra Eraslan özel okuldan emekli öğretmen. SSK’dan 230 milyon lira maaş alıyor. Emekli Sandığı’na bağlı aynı düzeyde bir öğretmenin 270 milyon aldığını belirterek, bu eşitsizliğin sona ermesini istiyor. "Maaşım elektrik, su, telefon parasına gidiyor. Bereket eşim de çalışıyor da idare edebiliyoruz. Oğlumuz bu yıl Kuleli Askeri Lisesi’ni kazandı da çok şükür kurtulduk, yoksa baş edemezdik." 
     
     Yeni insan çıkmıyor’ 
     Sabancılar’ın bir fabrikasından emekli olan Cengiz Özbahar, burada söze giriyor "Şükür ede ede bu hale geldik. Sıra gelince de kötünün iyisini seçiyoruz. Tam iyiyi ve dürüstü aramıyoruz ki." 
     Sema "O dürüst ve iyi insan eğitimle yetişir. Her işin başı eğitim." 
     Cengiz "Bir öğretmen geçinebilmek için dışarıda ikinci iş yapmak zorunda kalıyorsa, o ülkede işler iyi gitmez." 
     "Aslında siyasette yeni yüzler arıyoruz, onları da bulamıyoruz, ortaya çıkanlara da tam güvenemiyoruz." 
     "Kimler mesela yeni " 
     "İsmail Cem mesela." 
     "Cem bugüne kadar işin içinde değil miydi " 
     "Doğru. Yeni insan çıkmıyor. Güveneceğimiz kimse yok." 
     "Bizim insanımız kadar duygusal ve birbirine bağlı olan yok. Ama güven duygumuzu kaybettik." 
     "Güven duygusunu politikacılar kaybettirdi." 
     "Tabii, önce kendileri güvenilmez hale geldiler." 
     "Kime oy vereceğiz, bilemiyoruz." 
     "Araştırma şirketleri şimdiden kazanan partileri ilan etti, medya hükümeti kurdu bile. Halk bunlardan etkileniyor tabii." 
     "Bir de kendi işini gördüreceğini hesap eder. Ben 1997’deki kredi kartı borcunu ödeyemedim, her ay 150 - 200 milyon lira faizini ve taksiti ödüyoruz, borcu bir türlü bitiremiyorum." 
     "İnsanlar bunalımda." 
     "Patlama halinde." 
     "Evet ama bir şey yapamıyoruz. Bu da insanları bunaltıyor. Çaresizlik bunalımı yaşıyoruz." 
     Yalnızca Sema Hanım’la Cengiz Bey’i değil, birçok insanı dinledikten sonra, inşallah seçim bir çare getirir, diyoruz. Yoksa .. 
     
     Birkaç cümleyle... 
     Şenol Denizci işletme fakültesi muzunu, kozmetik şirketi sahibi "Siyasi Partiler Kanunu değişmedikçe, herkesin oyu boşa gidecektir. İkinci olarak nereden buldun yasasının çıkması da şart. Yoksa istediğimiz kadar konuşalım, hepsi boş." 
     Hüseyin Karslı İncirlik Üssü’nde atölye şefi "Medya grevimize duyarsız. Bu grevle ilgilensin." 
     Haluk Binen büfeci "Çiller’in Amerika’daki malları için gün sayıyordunuz. Niye vazgeçtiniz " 
     Tevfik Ongun Çukobirlik’ten çıkarılmış "İki yıldır işsizim. Kürkçüler köyüne gittiğimde, köylülerin halini görüp ben mi zor durumdayım, bunlar mı diye soruyorum kendi kendime. Motoruna mazot koyamıyor, insanlar aç." 
     Aziz Tahtacı züccaciyeci "Eskisi gibi kültür etkinlikleri olmuyor. Altın Koza Film Festivali 3 yıldır yapılmıyor. Eskiden yazarlar daha fazla gelirdi imzalı kitaplarını alırdım." 
     Osman Sert ilköğretim okulu müdürü "Beyin göçü önlenmeli. Meriç’in öbür yakasında milli gelir 12 bin dolarken bu yakasında 2 bin dolar oluşunun nedenini birileri açıklamalı." 
     
     







Derviş ve sol 


Kemal ve Kemal 


Son söz Ecevit’e... 


Baykal’ın kamp gecesi 


HADEP yol ayrımında 


Koalisyon istemeyiz’ 


Halk bunalımda’ 


3 Kasım’da önseçim yapacağız 


AKP, CHP yarışı 


Doğu’nun bakir topraklarından organik bal 


Adanalı çocuklar kanallarda ölür... 


Dağdan inene ekmek bulmalı 


</TEXT>
</DOC>
