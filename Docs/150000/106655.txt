<DOC>
<DOCNO> 106655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/guncel/gun08.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçan hırsıza ateş etmek doğru mu 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Marmara Üniversitesi M.Ü. Öğretim Görevlisi Mehmet Kandil, oğlunun oturduğu yan dairenin balkonunda gördüğü hırsızı "Dur, yoksa vururum" diye uyardıktan sonra, kaçmak istemesi üzerine pompalı tüfekle vurarak öldürdü. Kandil, çıkarıldığı mahkeme tarafından tutuksuz yargılanmak üzere serbest bırakıldı. Kaçan bir hırsızı vurmak meşru müdafaa mı Hukukçuların görüşleri şöyle 
     
     Prof. Dr. Uğur Alacakaptan Avukat 
Meşru müdafaa olur      Bizim kamuoyunda yerleşmiş kanaate göre "Bir kimse suç işlediyse mutlaka tutuklanmalıdır". Böyle bir şey yok. Mutlaka herkesin tutuklanması gerekmez. Bu fiil suç teşkil eder mi, etmez mi O ayrı mesele. İnsanın kendi evine giren kimseye karşı meşru müdafaa hakkı vardır. Şartlar gerçekleşmişse eğer. Mahkemenin hangi şartlarla serbest bıraktığına bakmak lazım. Zaten Türk Ceza Kanunu’nda bunlar belirtilmiştir. Meşru müdafaada ya hiç ceza verilmez ya da önemli ölçüde indirilerek verilir. 
     
     Kadir Kartal Avukat 
Kasıt unsuru yok      Kasıt unsuru yok. Eve girmeye çalışan kişi, vuran kişiyle tanışmıyor. Bir alacak verecek meselesi ya da daha önceden kaynaklanan anlaşmazlık yok. Meşru müdafaa sınırları içinde saymak lazım. Ancak tabii bunun da sınırlarını çok iyi belirlemek gerekiyor. Adam vurmanın keyfi bir hal almaması, çok hassas bir dengeye bağlıdır. Canı ön planda tutmak lazım. Öldürmek en son çaredir. Ancak olayın heyecanı, statüsü, psikolojik yapısı da buna etkendir. Örneğin kişi kendini korumak amacıyla ayağına ateş etmesi gerekirken, o psikolojiyle yanlış bir şey yapabilir. Meşru müdafaa sınırları içindedir. 
     Eve girmeye çalışan, tinerci, uyuşturucu bağımlısı da olabilir. Bunu çok iyi tahlil etmek lazım. 
     
     Turgut Kazan Eski İstanbul Barosu Bşk. 
Kaçarken vurmak yanlış      Olayın nasıl olduğuna bağlı. Örneğin evinizdesiniz, gecenin bir saatinde balkonun zorlandığını görüyor ve hissediyorsanız, oradan tehlike geleceği bellidir. Tam bu noktada ateş etmişseniz hiçbir sorumluluğunuz olmaz. Ancak kapının zorlandığını fark ettiniz. "Kim o " deyince, hırsız kaçmaya başladı. Siz de ateş etmeye başladınız. İşte bu noktada buna hakkınız yok. Olayın oluşuna göre değerlendirmek gerekir. Tehlike arz ediyorsa ateş edebilirsiniz, çünkü kendinize gelecek zararı bertaraf etmek zorundasınız. Ancak hırsız kaçmaya başladıysa sizin göreviniz onu polise teslim etmektir. 
     
     Prof. Dr. Burhan Apaydın Avukat 
Adam öldürmeye girer      Korkutmak için ateş edilebilir. Doğrudan onu hedef yaparak ateş edilemez. Bu adam öldürme suçunu oluşturur. Kişi hırsızla evin içinde karşılaşıp meşru müdafaa durumunda kalırsa cezai sorumluğu yoktur. Kaçmaya çalışan hırsızı öldürme mahiyetinde ateş etmek ise sorumluluktan kurtaramaz. 
     Bu tür durumlarda korkutmak için havaya ateş edilir. Öldürücü olarak ateş edilmesi, adam öldürme suçunu meydana getirir. Aksi takdirde herkesin herkese karşı silah kullanma cesareti ortaya çıkar. Tutuklama şartlarını tayin ise h kime bağlıdır. 
     



 GÜNCEL 

















</TEXT>
</DOC>
