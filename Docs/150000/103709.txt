<DOC>
<DOCNO> 103709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas11.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Yıldırım’a şok suçlama... 
</HEADLINE>
<TEXT>

Eşini öldürdüğü iddiasıyla yargılanan Şefik Şevki Yıldırım’ın, Diyarbakır’da da bir cinayete karıştığı ileri sürüldü 
     Balıkesir Edremit’e bağlı Akçay beldesinde eşini öldürdüğü iddiasıyla tutuklanan, Fenerbahçe Kulübü Başkanı Aziz Yıldırım’ın babası Şefik Şevki Yıldırım’ın davasına dün devam edildi. 
     Kendisinden 46 yaş küçük eşi Tülin Yıldırım’ı 31 17 Mayıs’ta av tüfeğiyle vurarak öldürdüğü iddiasıyla yargılanan Yıldırım, Burhaniye Ağır Ceza Mahkemesi’ndeki duruşmaya, 50 metre uzaklıktaki cezaevinden tekerlekli sandalyeyle, jandarma ve sağlık memuru eşliğinde getirildi. Duruşmada ise baba Yıldırım hakkında şok bir iddia ortaya atıldı. 
     Müşteki Avukatı Turhan Coşar, baba Yıldırım’ın geçmiş yıllarda Diyarbakır Ergani’de bir kişinin öldürülmesi olayına karıştığını iddia etti. 
     
Yıldırım ifadeye      Mahkeme tahliye talebini reddettiği Yıldırım’ın akli dengesinin yerinde olup olmadığının belirlenmesine, cinayet gecesi irtibata geçtiği oğulları Acar Yıldırım, Alaattin Yıldırım ve yeğeni Serkan Acar’ın ifadesinin alınmasına, Aziz Yıldırım’ın da bu görüşmelerle ilgili ifadesine başvurulmasına ve Turhan Coşar’ın iddialarının araştırılmasına karar vererek, duruşmayı erteledi. 
     



 YAŞAM 




















</TEXT>
</DOC>
