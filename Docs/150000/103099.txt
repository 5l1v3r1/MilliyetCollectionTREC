<DOC>
<DOCNO> 103099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yazar/akyol.html </URL>
<DATE> 2002/08/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi kayganlık 
</HEADLINE>
<TEXT>

     SEÇMEN katında deta yer yerinden oynuyor. 1991 yılına kadar yüzde 50 civarında dolaşan ANAP ve DYP’nin toplam oyları bu seçimde yüzde 20’yi bulacak mı 
     Kaybedilen yüzde 30’luk kesim, AKP ile MHP’nin kazandığı oyları ifade ediyor. 
     Sola baktığımızda, bu çapta değilse de, yine önemli oranda oy kayması olacak. Çok büyük ihtimalle DSP barajın altında kalacak, CHP solun büyük partisi olacak. 
     Ecevit böyle bir "final"i içine sindirebilir mi Solda olmadığım halde, saygımdan dolayı, Ecevit için böyle bir "final" benim bile içime sinmiyor. 
     Derviş’in aklında şöyle bir formül var DSP tüzel kişiliği ve Ecevit’in DSP liderliği devam eder. CHP çatısı altındaki "ittifak" için, Ecevit’in saygın kişiliğine ve soldaki tarihi misyonuna uygun bir onur sıfatı’ mesela "onursal genel başkanlık" önerilir. DSP’liler CHP listesinden aday olurlar... 
     Ecevit bunu kabul eder mi Kabul etmedi. Dün "İttifaklara ayıracak zamanım yok" diye açıklama yaptı. 
     
     DERVİŞ’İN geniş bir ittifak yelpazesi yerine "sol ittifak"a karar verdikten sonra "solda tek oy boşa gitmesin" sözü son derece anlamlıdır. Barajın altında kalacak her sol oy, parlamentoya girecek solun küçülmesi demektir. 
     Sağ için de böyle... 
     Kamuoyu araştırmaları CHP’nin AKP’den sonraki ikinci parti olduğunu gösteriyor. Seçim sürecinde CHP oylarını bir miktar daha artırabilir. Böyle bir gelişme olursa, seçim sistemi sebebiyle, CHP, alacağı oy oranından fazla oranda milletvekili kazanabilir. 
     Geçen seçimlerin ikinci partisi olan MHP yüzde 18 oyla, 550 milletvekilinin yüzde 24’ünü kazanmıştı. 
     Zemin çok kaygan olmakla birlikte, böyle bir süreç işlerse, solun Meclis’te CHP tarafından kuvvetli bir şekilde temsil edileceğini ama tek başına iktidarın hayal bile edilemeyeceğini söyleyebiliriz. 
     
     SAĞDAKİ kayganlık ve parçalanma daha derin... Benim hesaplarıma göre, seçmenlerin yüzde 40’tan fazlası son üç seçimde sağda o partiden bu partiye giderek müthiş bir kayganlık göstermiştir. 
     Merkez sağdaki iki partinin birinden kopan oylar ötekine gitmemiştir. Aradan, önce Refah ve Fazilet, sonra MHP yükselmişti... Şimdi daha büyük çapta AKP yükselmektedir. Hem de Murat Başesgioğlu ve Köksal Toptan gibi merkez sağın tipik isimlerini alarak... AKP artık merkez sağda bir partidir ve büyüdüğü oranda MHP’nin, DYP’nin, ANAP’ın yerini daraltmaktadır. 
     Muhalefetteki CHP neden tırmanıyor da, DYP neden aynı ölçüde tırmanamıyor Çiller’in bunu çok iyi düşünmesi lazım. 
     DYP yöneticilerinin, AKP’yi dünkü ortakları Erbakan’dan "daha tehlikeli" ilan etmesi de AKP’yi frenlemiyor. 
     Fakat bu kadar çabuk gelen oyların AKP’den de çabuk kopabileceğini, zaten kaygan oylara dayandığını unutmamak lazım. Ama AKP bu seçimde ANAP ve DYP’de şok yaratabilir. 
     Seçimlerde bir başarısızlık şoku yaşanırsa, bunun merkez sağda bir yeniden yapılanma fırtınasına yol açması kaçınılmaz olur... 
     Sağ kendi Derviş’ini çıkaramamış da olsa, tabiat boşluğu sevmez. 
     
     







Siyasi kayganlık 


Siyaset miyaset, politika molitika 


İç düşmanlar 


Ecevit "Baykal gel burada öl, diyor" 


Bu gençleri biri görmeli 


Pahalı sigara içenler daha mutlu oluyor 


Alt kimlik, üst kimlik, zenginlik 


Derviş, politikadan neden anlamıyor 


Bir parkın düşündürdükleri... 


Sol seçmen olarak kime oy vereyim 


Tarıma destek yerine köstek 


</TEXT>
</DOC>
