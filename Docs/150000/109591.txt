<DOC>
<DOCNO> 109591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/guncel/gun00.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet değiller ama her şeyleri tamam... 
</HEADLINE>
<TEXT>

"Bağımsız devlet kurmuyoruz" diyorlar ama ordudan merkez bankasına, parlamentodan polis teşkilatına kadar her donanımları var 
     Körfez Savaşı’ndan sonra bölgeyi denetim altına alan Mesut Barzani ve Celal Talabani, bölgede kurumlaşmaya büyük ağırlık verdi. Erbil ve Süleymaniye’de iki ayrı Kürt parlamentosu ve hükümeti faaliyet gösterirken, bölgede düzeni sağlamak için birçok alanda yeni düzenlemeye gidildi. En önemli gelişme anayasa komisyonunun çalışmalarını tamamlaması. Yeni anayasaya göre kadınlar artık zorla evlendirilmeyecek ve erkeklerle her alanda eşit olacaklar. 
     
     İKİ GSM ŞEBEKESİ VAR 
     Düzenlemeler diğer yönetim organlarında devam etti. Düzenli ordu oluşturuldu, iç güvenlik için polis teşkilatı güçlendirildi. Toplumsal olaylara anında müdahale etmek için özel harek t birliği oluşturuldu. Sosyal, kültürel, eğitim ve yerel yönetim kurumları bakanlıklara bağlandı. Kent merkezi ve şehirlerarası yollarda denetimi sağlamak amacıyla trafik polisi teşkilatı desteklendi. 
     Bu arada bankaların faaliyetlerini ve para hareketlerini kontrol etmek amacıyla merkez bankası kuruldu. Yeni modern binasında hizmet veren bankaya Kürdistan Merkez Bankası adı verildi. 
     Her yerde yeni yollar, modern binalar, köprü ve viyadükler inşa ediliyor. İki cep telefonu şebekesi kurulmuş. Adları Korek ve Troya... Korek Finansal ve İdari Müdürü Hüseyin Mustafa, gururla bölgenin yüzde 50’sinde cep telefonu ile görüşmenin sağlanabildiğini söylüyor. 
     İnternet kafeler sayesinde dünyanın dört bir yanıyla iletişim sağlanabiliyor. Kürtler sayıları 30’u bulan internet cafelerde dünyanın birçok ülkesindeki gelişmeleri izleyip buldukları yeni arkadaşlarla chat yapıyor. Avrupa’ya geçiş yapmak için interneti kullanan Kürt gençleri, buldukları kız arkadaşları aracı yapıp Avrupa’ya yerleşmeye çalışıyor. Altyapı çalışmalarının hızla sürdüğü bölgede kentlerde gözle görülür bir canlanma yaşanıyor. Türk mühendis ve müteahhitlerinin desteği ile sürdürülen inşaat çalışmalarında da büyük hareketlilik göze çarpıyor. 
     
     SHERATON’A MAKYAJ 
     Kentler arasında çift şeritli yeni karayolları, köprüler, alt ve üstgeçitler, viyadükler ile modern binalar inşa eden Kürtler, turizmin canlanması için beş yıldızlı oteller de yaptırıyor. Körfez Savaşı sonrası KDP’nin televizyon, radyo ve gazete merkezi olarak kullanılan Sheraton Oteli, KDP - KYB çatışmasında büyük zarar görmüştü. Otelin yeniden onarılıp hizmete sokulması için Kürt Federe Hükümeti tarafından 6 milyon dolar ödenek ayrıldı. 
     
     TÜRK MARKALARI GÖZDE 
     Ayrıca Selahaddin ve Erbil kentleri arasındaki tepeye de yine Türk müteahhit ve mühendisleri tarafından Kahanzad adlı bir resort otel inşa ediliyor. Bölgede Türklerin h kimiyeti sadece inşaat alanında değil. Markalarımız da burada büyük rağbet görüyor. Beyaz eşya piyasasını Türkler ele geçirmiş durumda. Özellikle Arçelik, Beko ve Vestel firmalarının malları Kuzey Irak’taki evlerin büyük bölümünde kullanılıyor. Avrupa ve ABD’deki Kürtlerin getirdiği son model otomobiller ise bölgede bırakılıyor. Erbil caddelerinde şimdi Mercedes, Opel, BMW ve Toyota gibi araçlar boy gösteriyor. 
     
Barzani ve Talabani 4 Ekim’de buluşacak      Irak’a müdahale öncesi ABD’nin baskısı, yıllardır kendi aralarında çatışan KDP ve KYP’yi de bir araya getirdi. Parlamentoda daha önce 51’er milletvekili ile temsil edilen iki parti, Köysancak bölgesinde yaptıkları görüşmede 51’e karşı 49 milletvekili konusunda anlaştı. 4 Ekim’de parlamentonun açılışında buluşacak olan Barzani ve Talabani grupları, ortak çalışmanın ayrıntılarını görüşecek. 
     
Kürtler operasyonu heyecanla bekliyor      ABD’nin Irak’a düzenlemek istediği harek t, bölgedeki Kürtleri heyecanlandırırken, Türkmenleri kaygılandırıyor. Kürtler, bölgede kalıcı barış ve huzur ortamının sağlanması için Saddam Hüseyin’in en kısa zamanda mutlak yönetimden uzaklaştırılması gerektiğini söylüyor. Türkmenler ise ABD’nin harek tının kendilerini rahatsız edeceğini söylüyor. Türkmenler, ayrıca ABD’nin asıl hedefinin Musul, Kerkük petrolleri olduğunu ileri sürüyor. 
     
Ecevit Fiilen devlet kuruyorlar      Başbakan Ecevit, Kuzey Irak’ta fiilen devlet kurma yoluna girildiğini belirterek, "Bunu resmileştirmek yoluna gidilecek olursa çok ciddi sorunlar ortaya çıkar" dedi. STV’ye çıkan Ecevit, Irak konusundaki sözlerine şöyle devam etti "Biz, çok olumsuz gelişmeler olursa tedbirlerimizi alacağız. Irak, BM’nin koşullarını kabul etti. Müdahale konusunda en azından Bağdat’ın samimiyetini sınamak gerekirdi. Ancak Bush, başka koşullar ileri sürme yoluna girdi. Sertlik havası içinde söylemlere gidildi ve bu bizi kaygılandırıyor." 
     



 GÜNCEL 





















</TEXT>
</DOC>
