<DOC>
<DOCNO> 129644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/ekonomi/eko06.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’den bürokrat atama operasyonu 
</HEADLINE>
<TEXT>

Kamu kurum ve kuruluşlarında çok sayıda atama yapan AKP hükümeti, bazı bürokratları da görevlerinden aldı 
     ANKARA Milliyet 

     AKP hükümeti bürokraside kadrolaşma hareketine hız verdi. Resmi Gazete’nin dünkü sayısında yayımlanan kararnamelerle birçok kamu kurum ve kuruluşunda atamalar yapıldı. 
     TCDD İşletmesi Genel Müdür ve Yönetim Kurulu Başkanlığı’na Süleyman Karaman, emeklilik nedeniyle boşalan Rekabet Kurulu üyeliğine ise Danıştay’ın önerdiği iki aday arasından Tulez Barutoğlu atandı. Yeniden Yapılandırma Kurulu’nda boş bulunan üyeliğe, Sanayi ve Ticaret Bakanlığı Temsilcisi olarak Tuğrul Yemişçi getirildi. Başbakanlık Müsteşar Yardımcısı Özgün Ökmen ile Personel ve Prensipler Genel Müdürü Bahattin Şahin, Başbakanlık Müşaviri olarak görevlendirildi. İdari ve Mali İşler Dairesi Başkanlığı’na da Başbakanlık Başmüfettişliği görevini yürüten Mehmet Gürbüz atandı. 
     
     Müşavirlere tırpan 
     Bayındırlık ve İsk n Bakanlığı’nda bakanlık müşavirleri Atilla Üşenmez, Sadrettin Dinçer, Nuray Konur ve Necati Çakır, Tarım ve Köyişleri Bakanlığı’nda bakanlık müşavirleri İsmail Ünal, Natik Poyraz ve Mustafa Bayrak ile Sanayi ve Ticaret Bakanlığı’nda müşavir Mehmet Aksoy da görevlerinden alındı. 
     Bayındırlık ve İsk n Bakanlığı’nda Yapı İşleri Genel Müdür Yardımcısı Erdal Kaya görevinden alınırken Müsteşar Yardımcısı Harun Önder ise bakanlık müşavirliği görevine çekildi. Türkiye Şeker Fabrikaları Genel Müdür Yardımcısı ve Yönetim Kurulu Üyesi Cengiz Sezer görevden alındı, yerine Türkiye Zirai Donatım Genel Müdürlük Müşaviri Ahmet Gürbüz atandı. 
     



 EKONOMİ 




















</TEXT>
</DOC>
