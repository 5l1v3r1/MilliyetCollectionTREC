<DOC>
<DOCNO> 148049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yazar/temelkuran.html </URL>
<DATE> 2003/04/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Usta gitmiş, çırak ayarı bozuvermiş ’ 
</HEADLINE>
<TEXT>

     "Güzel Delikanlı Türkçe’miz" mütehassısı bir taksiciyle Taksim’e doğru ilerliyoruz. İstanbul’da dün yapılan savaş karşıtı miting yüzünden yollar kapalı, dolayısıyla taksici asabi. "Ya abla yav, bunların işi yok mu yav " diyor, "Toplaşmışlar böyle." 
     Önemliydi, falandı filandı, bir şeyler anlatıyorum. Bombalar, silahlar, çocuklar sıralıyorum. 
     Taksici patlatıyor 
     "Ben hep söylerim Usta gitmiş, çırak ayarı bozmuş." 
     Nasıl yani 
     "Bunlar dünyanın ayarını bozdular. Bak nisan ortası oldu h l bahar yok. Çukura girince jant çıkar ya, araba böyle allak bullak gider. Dünya da öyle. Bunlar atıyor bombayı, atıyor bombayı, mevsimler manyaklaşıyor tabii." 
     Doğru tabii. 
     "Hayır yani, çok afedersin, bundan sonra tavşanı bile defterde görcez. Aa, bak tavşan Oğlum bak bu tavşan, bu kedi’ diycez. Şimdi bakıyoz ya dinozorlara, aynen öyle." 
     Bi’ güzellik 
     Kırmızı ışıkta dertlenme arası. Derken serçe parmakla ikiye takılırken vites 
     "Ama ben hep söylerim Dünya yapacak bunlara bir güzellik Bu Bush’a filan... Yapacak yani. Görürsün.." 
     "Ee " diyorum, "O zaman niye kızıyorsun mitinge. Bi’ güzellik yapmaya gelmişler işte." 
     "Hayır ben diyorum ki, bunlara bir yer verseler. Stadyum filan. Orada olsa yani." 
     Dikiz aynasından bakıyor merakla, hakikaten merakla soruyor 
     "Olmaz mı öyle abla " 
     "Olmaz" diyorum, "Sokakta olması lazım." 
     "Yapma yav " 
     İşin içinden çıkamıyor. Nihayet iyi günler diliyor. 
     Çağlayan Meydanı’na pankartlarla, darbukalarla, davullar, boyalı yüzlerle kalabalıklar giriyor. İnsanlar dünya sokaklarını ele geçiriyor. Dünya, dün itibariyle bombalara bir "güzellik" daha yapıyor. 
Mühim not CNN Türk’te Baş Sayfa’ programında idik. Ben, Derya Sazak, Meral Tamer ve Osman Ulagay. Tayfun Ertan program yöneticisiydi. Programda bendenizin "CNN International ve BBC utanmazca yalan söylüyor. Onlar başka bir savaştan bahsediyor" demem üzerine çıkan gerilim ayrıca enteresandır. Ancak Radikal yazarı Hakkı Devrim programda söylediğim başka bir şeye takılmış. "Türkiye demokraside ABD’yi geçti" dediğimi yazıp bunu "gençlik heyecanına" bağlamış. Olay öyle değildir. Şöyledir Efendim NBC kanalı Türkiye’ye gelip savaşla ilgili bir tartışma programı çekti. Sağ olsunlar, beni de davet ettiler. Programın yöneticisi de bana "Türkiye demokratik mi " gibi bir soru sordu. Ben de "Biz hiç değilse kendi başkanımızı seçebilecek kadar demokratik bir ülkeyiz. Sizin başkanınızı kimin seçtiği belli değil" dedim. Bana sorarsanız iyi de dedim. Tabii ettiğimiz lafların bu bölümü ABD’de yayınlandı mı bilemiyoruz. Neyse efendim, Baş Sayfa programında da bu olayı anlattım. Demokratiklik meselesi budur yani Hakkı Beyciğim. Diğer yandan gençliktir, heyecandır, bunlar da saygı duyduğumuz, hürmet ettiğimiz şeylerdir. 
     
     







</TEXT>
</DOC>
