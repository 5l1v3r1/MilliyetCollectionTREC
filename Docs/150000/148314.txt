<DOC>
<DOCNO> 148314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun29.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf ''ABD, basına karşı histerik saldırılar düzenliyor'' 
</HEADLINE>
<TEXT>

     Irak Enformasyon Bakanı Muhammed Essahaf, Iraklıların müttefik güçlerine teslim olmadığını, ''onları yok edeceklerini'' söyledi. 
     Essahaf, yabancı gazetecilerin kaldığı Filistin Oteli'nin yanı başında basın toplantısı yaparken otel isabet alınca basın toplantısına ara verildi. Toplantıya daha sonra devam eden Essahaf, ''Amerikalıların üstesinden gelecek ve onları yok edeceğiz'' açıklamasını yaptı. 
     Muhammed Essahaf, oteli hedef alan saldırıdan ötürü ABD'yi suçladı. Bakan, ''Amerikan kuvvetleri, yabancı basına karşı histerik eylemlerde bulunuyor'' dedi. 
     Essahaf, ''Havadan gelip sivil mahalleleri, El Cezire bürosunu, Abu Dabi TV'sini ve burasını bombaladılar. Bu isterik eylemler, başarısız kalmaya mahkum'' diye konuştu ve ''Bu alçaklar kazanamayacaklar...'' ifadesini kullandı. 
     Irak Enformasyon Bakanı Muhammed Essahaf, Amerikan tanklarının ilerleyişi karşısında teslim olup olmayacaklarına ilişkin bir soruya, ''Amerikan güçleri teslim olacak ya da onları tankları içinde yakacağız. Bağdat, işgalcileri tokatlamak için güçleniyor'' yanıtını verdi. 
     





</TEXT>
</DOC>
