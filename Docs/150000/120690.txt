<DOC>
<DOCNO> 120690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/guncel/gunz1.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Başkan kaza yaptı İki ölü, dört yaralı 
     ESKİŞEHİR DHA 

     Sivrihisar’a bağlı Kaymaz Belediye Başkanı CHP’li Veysel Uyar yönetimindeki otomobil şarampole uçtu. Kazada iki kişi ölürken, dört kişi yaralandı. Oğlunu ve beldedeki üç genci Ankara’da yapılacak iş sınavına götüren Uyar’ın 47 kullandığı 06 GFK 31 plakalı otomobil, dün saat 06.00 sıralarında, dikkatsizlik ve tedbirsizlik sonucu yoldan çıkarak şarampole yuvarlandı. Kazada Başkan Uyar, eşi Ayşe 44 , oğlu Ali 19 ile araçta bulunan İsa Baytekin 20 , Göksel Baytekin 25 ve Levent Çakır 20 yaralandı. Eskişehir Devlet Hastanesi’ne kaldırılan Ayşe Uyar’la Çakır ölürken, diğer yaralıların durumunun ağır olduğu öğrenildi. 
     
     
     Sendikacı kavgası 4 kişi tutuklattı 
     ELVAN EZBER İstanbul 

     Zeytinburnu’nda Türk-İş’e bağlı Türkiye Motorlu Taşıt İşçileri Sendikası TÜMTİS ile DiSK’e bağlı Nakliyat-İş Sendikası üyeleri arasında dört gün önce üç kişinin öldüğü, 12 kişinin de yaralandığı kavganın ardından gözaltına alınan 46 kişi adliyeye sevk edildi. Tutuklama istemiyle mahkemeye sevk edilen yedi kişiden dördü tutuklandı. Savcı Hasan Dicle tarafından sorgulanan zanlılardan TÜMTİS şube sekreterleri İlker Dilcan ve Kemal Karabulut ile üyeler Aziz Özdoğan, Hasan Özdoğan, Hasan Doğan tutuklanma istemiyle Nöbetçi Mahkeme’ye sevk edildi. Burada tekrar ifadeleri alınanlardan Dilcan, Karabulut, Özdoğan ve Doğan tutuklanırken, diğerleri serbest bırakıldı. 
     
     Çeçen Halilov Ankara’yı karıştırdı 
     HABER MERKEZİ 

     Türkiye ile Rusya arasında zaman zaman gerginlik yaşanmasına neden olan Çeçenlerin sözde Türkiye temsilci yardımcısı İsmail Halilov’un Ankara’ya gelmesi, başkente hareketli saatler yaşattı. Türkiye’deki faaliyetlerinden rahatsız olan hükümetin geçtiğimiz eylülde "sınırdışı" ettiği Halilov, cuma 08.00’de Gulf Air’le uçakla havaalanına geldi. Halilov, hakkındaki yurda giriş yasağı nedeniyle engellenince, 50’ye yakın AKP milletvekili İstanbul Valiliği’ne başvuru yaparak Halilov’un ülkeye alınmasını istedi. Ancak gelişmeler valilik ve İçişleri Bakanlığı tarafından Dışişleri Bakanlığı’na bildirildi. Dışişleri’nin de Başbakan Abdullah Gül’ü araması üzerine, Gül, "Sıkıntı olacaksa girmesin’ mesajını verdi. Bu talimatla hareket eden valilik, Halilov’u Türkiye’ye sokmadan başka bir uçakla adı gizli tutulan bir ülkeye gönderdi. 
     
     
     

     
     



 GÜNCEL 




















</TEXT>
</DOC>
