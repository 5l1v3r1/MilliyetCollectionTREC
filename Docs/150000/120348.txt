<DOC>
<DOCNO> 120348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas01.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bardakçı Baba’ bir öğrenci şakası mı 
</HEADLINE>
<TEXT>

Bir diş hekimi, Fulya’daki Bardakçı Baba’ türbesiyle ilgili ilginç bir iddia ortaya attı O türbe, öğrencilik yıllarımızın bir şakasıydı 
     SERHAT OĞUZ İstanbul 

     Beşiktaş Fulya’da bulunan ve yıllardır dert ve dilek sahibi ziyaretçilerin medet kapısı haline gelen Bardakçı Baba Türbesi’nin aslında amiyane tabiriyle geyik muhabbetinden’ türeyen bir şakadan ibaret olduğu iddia edildi. 
     Bardakçı Baba Türbesi, Beşiktaş Spor Tesisleri’nin karşısındaki ağaçlık alanda yer alıyor. Türbe özellikle ramazan ayını yaşadığımız bu günlerde çok sayıda ziyaretçiyi ağırlıyor. Burada yatan kişi Allah dostuymuş... Çok değerli bir ermişmiş’ tanımlamalarıyla efsane haline gelen yeşil parmaklıklı Bardakçı Baba Türbesi, evlenmek isteyenlerin hayırlı bir eş, işsiz olanların paralı bir iş, hastaların şifa bekledikleri bir mek n. Bununla beraber, ziyaret edenler de dahil kimse Bardakçı Baba’nın kim olduğunu bilmiyor. 
     
     Mezara kafatası gömdük’ 
     İşte bu türbenin yakınında bulunan ve o dönem adı Diş Hekimliği Yüksekokulu olan Marmara Üniversitesi Diş Hekimliği Fakültesi’nden mezun bir diş hekiminin iddiaları, Bardakçı Baba’dan medet umanların hayallerini yıkacak nitelikte. 
     Çünkü bugün Beşiktaş’ta muayenehanesi bulunan diş hekimi H.D., 34 yıl önce öğrenciyken, koruluk alanda ders çalıştıkları yere şaka için Bardakçı Baba’ yazısı asıp küçük bir mezar yeri yaptıklarını, zamanla çevre sakinlerinin buranın etrafını çevirerek türbe yaptığını iddia ediyor ve Mezarın içi boş’ diye konuşuyor. 
     Türbeye inananların tepkisinden çekindiği için açık kimliğinin yayımlanmasını istemeyen H.D., olayı tüm ayrıntılarıyla Milliyet’e anlattı. 
     
     Masamız türbe oldu’ 
     Öğrenciyken, 1968 - 1969 yıllarında Fulya’da yol bile olmadığını söyleyerek söze başlayan H.D., Bardakçı Baba’ hikayesini şöyle sürdürdü 
     "Şimdi spor tesislerinin bulunduğu ağaçlık, koruluk alana bir masa koyup ders çalışıyorduk. Masada sürekli bardaklarımız duruyordu. Espri olsun diye bir tahtaya Bardakçı Baba’ yazıp oraya astık. Küçük bir mezar da yaptık. Ders çalıştığımız kafatasını da içine koyduk. 1970’li yılların sonunda yol çalışması yapılırken, işçiler yazıyı ve buldukları kafatasını, yolun karşı tarafına yerleştirmiş. Zamanla etrafı çevrilmiş ve türbe haline gelmiş. Orayı kazsalar hiçbir şey çıkmaz. Belki benim plastikten damak ve diş yaptığım kafatası çıkabilir. Onun dışında böyle bir türbe yok." 
     İstanbul Türbeler Müdürü Erman Güven de, ellerinde Bardakçı Baba’yla ilgili herhangi bir kayıt bulunmadığını, ancak kesin bir şey söylemek için belediye ve arkeologların mezarı açması gerektiğini söyledi. Güven, "Mezar boş çıkarsa, yıkılır" dedi. 
     



 YAŞAM 


























</TEXT>
</DOC>
