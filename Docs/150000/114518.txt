<DOC>
<DOCNO> 114518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur33.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da 44 genç kız tarım ilacından zehirlendi 
</HEADLINE>
<TEXT>

     Antalya'da bir serada çalışan 44 kişi, tarım ilacından zehirlendi. 
     Altınova Köyü'ndeki İbrahim Çömez'e ait serada çalışan ve yaşları 15 ile 20 arasında değişen 44 genç kız, tarım ilacının etkisiyle zehirlenerek, Antalya Devlet Hastanesi'nde tedaviyle alındı. 
     Hastane yetkilileri, tarım ilacından zehirlenen 44 genç kızın midelerinin yıkandığını, serum takıldığını belirterek hiçbirinin hayati tehlikesinin bulunmadığını söyledi. 
     Gözlem odasında tutulan genç kızlar, buradaki yatak sayısının yetersizliği nedeniyle bir yatağa 3'er, hatta 4'er kişi yatırıldı. Zehirlenen 44 genç kızın çalıştığı çiçek serasının sahibi İbrahim Çömez, hastanede gazetecilerin sorularını yanıtladı. 
     Çömez, işçilerin, seradan toplanan çiçekleri, çiçek işleme tesisinde aranjman ve buket haline getirirken, çalıştıkları tesisin bitişiğinde yer alan bir tarım ilacı deposundan sızan ilaç kokusu nedeniyle zehirlendiklerini ifade ederek şunları kaydetti 
     "Çalışmaya başladığımızda koku aslında bizi rahatsız ediyordu. Ancak, zehirleneceğimiz aklımıza gelmemişti. Üç beş saat süren bir çalışmadan sonra bazı arkadaşlarda mide bulanması ve kusma başladığını gördük. Bunun üzerine hemen gerekli yerlere bilgi vererek, arkadaşlarımızı tek tek hastaneye getirdik." 
     





</TEXT>
</DOC>
