<DOC>
<DOCNO> 131573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/ekonomi/eko04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK suç duyurusunda bulundu 
</HEADLINE>
<TEXT>
Karamehmet dolandırdı Çağlar, Bilgin iştirak etti 
BDDK, Pamukbank’tan Çağlar ve Bilgin’in şirketlerine, Etibank’tan da Karamehmet’in şirketlerine karşılıklı’ kaynak aktarıldığının saptanması üzerine bu üç isim için suç duyurusunda bulundu 
     İSTANBUL Milliyet 

     Bankacılık Düzenleme ve Denetleme Kurumu BDDK , Çukurova Grubu’nun sahibi olduğu Pamukbank ve o dönemde Dinç Bilgin ile Cavit Çağlar’ın sahibi oldukları Etibank arasında, karşılıklı kredi kullanımıyla Pamukbank’ın zarara uğratıldığı’ gerekçesiyle Şişli Cumhuriyet Başsavcılığı’na suç duyurusunda bulundu. 10 Ocak 2003 tarihli yazıyla yapılan suç duyurusu, bankalar yeminli murakıplarının düzenlediği rapora dayanılarak yapıldı. 
     Murakıp raporunda, Pamukbank’ın Dinç Bilgin ve Cavit Çağlar’ın firmalarına 17 Ağustos 1998 ile 10 Eylül 1998 tarihleri arasında kullandırılan krediler ile bu iki grubun o dönemde sahibi oldukları Etibank tarafından da Çukurova Grubu firmalarına, aynı tarihlerde kullandırılan kredilerin, tarih, tutar, vade ve faiz oranı açısından birebir örtüştüğü, dolayısıyla back to back karşılıklı yöntemiyle Pamukbank’ın zarara uğratıldığı ifade ediliyor. 
     Bankanın zararının kredilerin anapara tutarı olan 35 trilyon 750 milyar Takip hesaplarına intikal ettirildiği 31 Aralık 2001 tarihli kurla 25 milyon dolar ve kayıtlara yansıtılan 6.6 trilyon lira tutarındaki faiz ile banka tarafından yürütülmeyen faiz tutarının toplamı kadar olduğunun tespit edildiği anlatılan raporda, bu işlemlerle Pamukbank’ı zarara uğrattığı belirtilen M. Emin Karamehmet, Osman Berkmen ve Orhan Emirdağ’ın TCK’nın 503 ve 504’üncü maddelerinde ifade edilen nitelikli dolandırıcılık’ suçunu işledikleri kanaatine varıldığı’ belirtildi. 
     
     Bilfiil yer aldılar....’ 
     Raporda, Dinç Bilgin ile Cavit Çağlar’ın da karşılıklı kredi işleminde bilfiil yer aldıkları ifade edilerek, ileri sürülen suçun işlenmesine iştiraklerinden dolayı TCK’nın 64’üncü maddesi kapsamında değerlendirilmesi gerektiği kanaatine varıldığı kaydedildi. 
     BDDK’nın başvurusunun Şişli Cumhuriyet Başsavcılığı’na ulaşması üzerine, Savcı Hamdi Sarmaşık tarafından soruşturma başlatıldı. 
     



 EKONOMİ 























</TEXT>
</DOC>
