<DOC>
<DOCNO> 148202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/eko02.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ, abonelerden aldığı 65 trilyonu vergiden kaçırdı 
</HEADLINE>
<TEXT>

Unakıtan’ın girişimiyle kanunda iki kelimelik değişiklik yapılarak, İGDAŞ’ın halktan abone parası olarak topladığı 65 trilyonun vergiden kaçırılması sağlandı 
     NEDİM ŞENER 

     Vergi Barışı Kanunu’nda, Maliye Bakanı Kemal Unakıtan’ın girişimi ile gerçekleştirilen iki kelimelik değişiklik sonucu İstanbul Büyükşehir Belediyesi’ne bağlı İGDAŞ’ın abonelerden aldığı ve gelir göstermediği 65 trilyon, gelir’ yazılmayarak vergiden kaçırıldı. 
     Bilindiği gibi, Vergi Barışı Kanunu kapsamında matrah artırımı’ndan yararlanmak isteyenler hakkındaki raporların tamamlanması için inceleme elemanlarına 31 Mart’ta dolmak üzere 30 günlük süre verilmişti. Unakıtan’ın girişimi ile gerçekleşen değişiklik sonucu bu süre 10 gün ileri alınarak 20 Mart’a çekildi ve bu tarihten sonraki raporlar da yazılmamış sayılarak, dikkate alınmadı. 
     Maliye Bakanlığı Hesap Uzmanları Kurulu’nun saptamalarına göre AKP yönetimine yakın şirketlere yönelik özel af’ niteliğindeki bu düzenlemeden yararlanan İGDAŞ, doğalgaz abonesi olmak için kayıt yaptıranlardan ilk başvuruda aldığı yüz milyonlarca lirayı kasaya attı. Depozito niteliğindeki bu para, sözleşmelerde aboneliğini sildirenlere iade edilmedi. Ancak, iade edilmediği halde vergi hesabında gelir’ olarak da gösterilmedi. 
     Uzmanların belirlemelerine göre, 1998 ve 2002 yılları arasında İGDAŞ’ın halkan depozito olarak topladığı para 65 trilyon lira. Geçmiş yıl zararları da düşüldüğü zaman bu gelire göre 50 trilyon lira dolayında vergiden kurtulduğu hesaplandı. 
     Uzmanların bu konudaki raporu da 21 Mart sonrası teslim edildiği gerekçesi ile yazılmamış sayıldı. Milliyet’in yaptığı araştırmalar sonucunda, bu değişiklikten AKP’ye yakınlığı ile tanınan Albayrakların da yararlandığı da ortaya çıkmıştı. 
     
     İGDAŞ yararlanacak 
     Konuyla ilgili olarak görüşlerini aldığımız İGDAŞ Genel Müdür Yardımcısı Ahmet Esat Ural, geçen cuma çıkan yeni yasal düzenleme gerçekleşmemiş olsaydı mahkemeye gidecektik. Ancak yapılan yasal düzenleme bize kolaylık getirmiştir. Mali Müşavirimizin önerisiyle biz de yasanın getirdiği kolaylıktan yararlanacağız. Konuyla ilgili incelemelerimiz de sürüyor’ dedi. 
     
İGDAŞ’ın kaçırdığı belirlenen vergi matrahı 220 trilyon 1998 Kurumlar Vergisi 9 trilyon 78 milyar  K.D.V 8 trilyon 164 milyar 1999 Kurumlar Vergisi 17 trilyon 729 milyar  Gelir Vergisi. 9 trilyon 352 milyar  K.D.V 11 trilyon 292 milyar 2000 Kurumlar Vergisi 24 trilyon 939 milyar  K.D.V 17 trilyon 812 milyar 2001 Kurumlar Vergisi 28 trilyon 020 milyar  Gelir Vergisi 11 trilyon 284 milyar  K.D.V 24 trilyon 568 milyar 2002 Gelir Vergisi 43 trilyon 082 milyar      
     Üç yıldır konu üzerinde çalışan uzmanlar, toplam 11 rapor yazdılar. Raporlarda Kurumlar Vergisi, Gelir Vergisi Kesintisi ve KDV matrah toplamının 220 trilyon olarak hesaplandı. 
     
CHP AKP bizi kullandı, Anayasa Mahkemesi’ne gideceğiz      AKP tarafından Vergi Barışı Kanunu’nda yapılan değişiklikle incelemesi tamamlanmış raporlarla ilgili tarihi 10 gün öne çekerek Albayraklar ve İGDAŞ gibi kuruluşları yüksek vergi ödemekten kurtaran düzenlemeye oy veren CHP, Maliye Bakanlığı’nı güvenlerini suistimal etmekle suçladı. 
     CHP Grup Başkan Vekili Mustafa Özyürek, "Yasa komisyona ilk geldiği zaman az gelişmiş yörelerde matrah artırım oranının düşük olmasını istemiştik, hükümet karşı çıkmıştı. Geçen hafta sizin istediğiniz düzenlemeyi çıkartalım’ dediler. Olur dedik. Teklif metnindeki ikinci maddeyi sordum, önemli değil teknik’ diye yanıtladılar. İnanıp imzaladık. Güvenimizi suistimal ettikleri bizi kullandıkları ortaya çıkıyor. Cumhurbaşkanı’nın yasayı veto edeceğini düşünüyorum. CHP olarak yasanın iptali için Anayasa Mahkemesi’ne gitme kararı aldık’ dedi. 
     


SİYASET 


















</TEXT>
</DOC>
