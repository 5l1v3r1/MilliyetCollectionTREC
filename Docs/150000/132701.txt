<DOC>
<DOCNO> 132701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo15.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da ikinci yarı hazırlıkları... 
</HEADLINE>
<TEXT>

     Bursaspor, ikinci yarı hazırlıklarını kendi tesislerinde sürdürüyor. 
     Vakıfköy Orhan Özselek Sosyal Tesisleri'nde yapılan ve yaklaşık 2 saat süren antrenmanda teknik direktör Erdoğan Arıca, teknik ve taktik ağırlıklı çalışmalara ağırlık verdi. 
     Antrenmanda önce tek kale, ardından da çift kale maç yaptıran Arıca, çalışmayı sık sık keserek, futbolcularına hata yapmamaları konusunda uyarılarda bulundu. Arıca'nın, savunma ve forvette farklı oyuncuları denediği gözlendi. 
     Antrenmanın son bölümünde penaltı çalışması yaptıran Arıca, penaltı atışını kaçıran oyunculara koşu cezası verdi. 
     Sakatlıkları süren Murat ve Tayfun'un katılmadığı antrenmanda Ender, doktor kontrolünde yürürken, Emre yalnızca koşu yaptı. 
     Bu arada özel işleri nedeniyle ülkesine giden Majdan, bugünkü antrenmanda yer aldı. 
     





</TEXT>
</DOC>
