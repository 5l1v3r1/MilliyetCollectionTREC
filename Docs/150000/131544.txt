<DOC>
<DOCNO> 131544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur19.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Büyükelçisi Pearson "Türkiye ile ABD arasında kriz yok" 
</HEADLINE>
<TEXT>

     ABD'nin Ankara Büyükelçisi Robert Pearson, Türkiye ve ABD'nin, Irak sorununa karşılıklı olarak kabul edilebilir ortak bir çözüm aradığını belirterek, iki ülke arasında bir kriz bulunmadığını söyledi. 
     Pearson, AK Parti ve CHP grup başkanvekillerine büyükelçilik konutunda verdiği brifingin ardından yaptığı açıklamada, ABD'nin 4 başlıktan oluşan Irak perspektifini özetlediğini belirtti. 
     Büyükelçi Pearson, bunların "Sorunun barışçı yollardan çözümü, meşruiyet kavramı, BM mensubu olarak Irak'ın yükümlülüklerini yerine getirmesini temin etmek ve Türkiye ile tam işbirliğini tesis etmek" olarak sıraladı. 
     Görüşmede, grup başkanvekillerinden herhangi bir talepte bulunmadığını ifade eden Pearson, 23 Ocak'ta Türkiye'de yapılması planlanan bölgesel foruma ilişkin olarak "Barış için yapılacak bütün girişimleri olumlu karşılarız. Bu da o kapsamda ele alınacak bir gelişme" diye konuştu. 
     





</TEXT>
</DOC>
