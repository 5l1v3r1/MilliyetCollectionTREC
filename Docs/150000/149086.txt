<DOC>
<DOCNO> 149086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun51.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askerleri Basra'da banka soymaya çalışanları vurdu.. 
</HEADLINE>
<TEXT>

     İngiliz askerlerinin, dün Irak'ın güneyindeki Basra kentinde banka soymaya çalışan 5 yağmacıyı öldürdüğü bildirildi. 
     Katar'daki Amerikan Merkez Komutanlığı'ndan Tuğgeneral Vincent Brooks, düzenlediği basın toplantısında, banka soymaya çalışan yağmacıların devriye gezen İngiliz askerlerine ateş açması sonucu vurularak öldürüldüklerini söyledi. 
     Müttefik güçlerinin, Irak'ta polis rolünü üstlenmeyi planlamadığını belirten Brooks, İngiliz birliklerinin olaya müdahalesinin diğer yağmacılar için caydırıcı olduğunu ifade etti. 
     Brooks, olayın ardından Basra'da yağmalamaların azaldığını da sözlerine ekledi. 
     





</TEXT>
</DOC>
