<DOC>
<DOCNO> 104637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko17.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İSDEMİR, geçen ay faaliyet karı elde etti... 
</HEADLINE>
<TEXT>

     Ereğli Demir ve Çelik Fabrikaları A.Ş.'ye ERDEMİR devir öncesi zarar eden İskenderun Demir Çelik A.Ş. İSDEMİR geçen ay faaliyet karı elde etti. 
     Ereğli Demir Çelik, 1 Şubat 2002 tarihinde hisselerinin tamamını devraldığı İSDEMİR'in geçen 6 aylık dönemdeki üretim ve satış rakamları ile kar-zarar durumunu Borsa'ya bir yazıyla bildirdi. 
     Açıklamaya göre, İSDEMİR 1 Şubat 2002 tarihinden 31 Temmuz 2002 tarihine kadar 839 bin ton satılabilir ürün üretti ve 871 bin ton satış gerçekleştirdi. Satış karşılığında, 223 trilyon 993 milyar lira 155 milyon dolar net satış geliri elde edildi. 
     Devir öncesinde zarar eden İSDEMİR, 2001 yılını 226 trilyon 597 milyar lira 184 milyon dolar dönem zararı ile kapattı. 
     Devri sonrası gerçekleştirilen yeniden yapılanma ve maliyet düşürücü çalışmaların etkisiyle, İSDEMİR'in 2001 yılı ilk 6 aylık dönem zararı 67 trilyon 846 milyar lira 63.5 milyon dolar iken, 1 Şubat 2002-31 Temmuz 2002 döneminde 6 aylık birikimli dönem zararı 28 trilyon 587 milyar liraya 20.7 milyon dolar geriledi. 
     İSDEMİR, geçen ay da aylık bazda faliyet karına geçerek, 1 trilyon 775 milyar lira 1.1 milyon dolar faaliyet karı elde etti. 
     





</TEXT>
</DOC>
