<DOC>
<DOCNO> 127106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur26.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İki köylünün erotizm merakı başlarına dert açtı... 
</HEADLINE>
<TEXT>

     Bursa'nın Mustafakemalpaşa İlçesi'nde, komşularının telefon hatlarına girerek, yurtdışındaki erotik içerikli hatları aradıkları belirlenen 2 köylü, tutuklandı. 
     İlçeye bağlı Soğukpınar Köyü muhtarı Kemal İnan ile köylüler Sadullah Ablay, Ahmet Kemal Demir, Mehmet Memlek ve Mehmet Mestan, 5-6 milyar lira tutarında telefon faturaları gelmesi üzerine, Mustafakemalpaşa İlçe Cumhuriyet Savcılığı'na başvurdular. 
     Savcılığın talimatı üzerine harekete geçen Çaltılıbük Jandarma Komutanlığı'na bağlı ekipler, aynı köyde oturan ve durumlarından şüphelenilen Mustafa Ergen 25 ve M.E'yi 17 gözaltına aldı. 
     Zanlıların, verdikleri ifadede, köyün alt tarafından geçen telefon hatlarına ''Saplama'' yöntemiyle girerek, yurtdışındaki ''Alo Seks'' numaralarını aradıklarını itiraf ettikleri bildirildi. 
     Mustafa Ergen ve M.E., sorgulamalarının tamamlanmasının ardından sevk edildikleri mahkemece tutuklandı. 
     





</TEXT>
</DOC>
