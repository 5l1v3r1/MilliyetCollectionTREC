<DOC>
<DOCNO> 147243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun40.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO "Irak'taki savaş en kısa sürede sona ermeli" 
</HEADLINE>
<TEXT>

     NATO Genel Sekreteri George Robertson, Irak'taki savaşın en kısa sürede sona ermesi gerektiğini söyledi. 
     Robertson, Brüksel'de AB ve NATO üyesi ülkelerin dışişleri bakanlarının biraraya geldiği yemekten sonra düzenlediği basın toplantısında, NATO ve AB üyelerinin savaşın sona ermesi konusunda aynı fikirde olduklarını belirtti. 
     Robertson, ''Geçmişte fikir ayrılıkları oldu, ancak gelecek konusunda büyüyen bir uzlaşma olduğunu görüyorum'' dedi. 
     NATO Genel Sekreteri, Irak'taki çatışmaların en kısa sürede sona ermesi, insani kaybın azaltılması ve Irak halkına acil yardım edilmesi gerektiği konusunda aynı fikirde olduklarını söyledi. 
     Yemeğe katılan NATO ve AB dışişleri bakanlarının, ''BM ile diğer uluslararası örgütlerin, şartlar elverdiği takdirde hemen Irak'ın yeniden yapılanmasıyla ilgilenmesi gerektiği'' yönünde görüş bildirdiği belirtildi. 
     





</TEXT>
</DOC>
