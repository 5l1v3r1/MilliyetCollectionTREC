<DOC>
<DOCNO> 117819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo11.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, Ankaragücü maçının hazırlıklarını tamamladı... 
</HEADLINE>
<TEXT>

     Ankaragücü ile yarın kendi sahasında karşılaşacak olan Diyarbakırspor, çalışmalarını tamamlayarak Ali Gaffar Okkan Diyarbakırspor Tesisleri'nde kampa girdi. 
     Teknik direktör Ümit Kayıhan, hafta içinde yaptıkları çalışmalarda futbolcuların hırslı olmasının kendisini sevindirdiğini belirterek, ''İyi oyunumuzu 3 puanla süslemek istiyoruz'' dedi. 
     Teknik heyet olarak takımın son maçlarda sergilediği oyundan memnun olduklarını da ifade eden Kayıhan, iyi oyunlarını skora yansıtma güçlü çektiklerini, bu sorunun Ankaragücü maçıyla son bulacağına inandıklarını söyledi. 
     
     FORVET OYUNCU ARAYIŞLARI 
     Kayıhan, forvet oyuncu arayışlarının sürdüğünü belirterek, yönetimin İsrail'in Hapoel Tel Aviv takımında oynayan 27 yaşındaki Sloven Milan Osterç ile görüşmelerini sürdüğünü kaydetti. 
     Bu oyuncunun Diyarbakır'a gelme taraftarı olmadığını öğrendiklerini Kayıhan, ''Bizde oynamak istemeyeni biz de istemeyiz. Duyumlarımız, gelmek istememesi yolunda. Takımda oynamasını isteriz. Ama ısrarcı değiliz. Arkadaşlarımız görüşmelerini sürdürüyor. Bu görüşmeler önümüzdeki günlerde netlik kazanır'' diye konuştu. 
     





</TEXT>
</DOC>
