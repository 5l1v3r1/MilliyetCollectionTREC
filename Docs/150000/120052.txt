<DOC>
<DOCNO> 120052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/dunya/adun.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Başımızı kumdan çıkaralım 
</HEADLINE>
<TEXT>

AB, Kıbrıs ve AGSP bir paket halinde ele alınmalı’ diyen AKP lideri, bu üç konunun birbiriyle bağlantılı olduğunu söyleyen ilk Türk lider oldu 
     ABDULLAH KARAKUŞ Berlin, Londra 

     AKP lideri Recep Tayyip Erdoğan, İngiltere Başbakanı Tony Blair’e Kıbrıs, Avrupa Güvenlik ve Savunma Politikası AGSP ve AB konularının bir paket halinde ele alınmasını önererek, "Artık başımızı kumdan çıkarmak gerekiyor" dedi. Erdoğan bu açıklamasıyla bu üç konunun birbiriyle bağlantılı olduğunu söyleyen ilk Türk lider oldu. 
     Türkiye’nin Kıbrıs’ta farklı bir politika uygulaması gerektiğini belirten Erdoğan, siyasetin netice alma sanatı olduğunu belirterek, "Aksi takdirde orta sahada top çevirirsiniz. Aynı örneği Blair’e verdim" diye konuştu. 
     
Gücümüz artar      İngiltere’deki temasları sırasında konuşan Erdoğan, AB’den tarih alma sürecinde Türkiye’nin önüne hep Kıbrıs’ın çıkarıldığını vurguladı. Kıbrıs, AGSP ve AB konularının ayrı ayrı değerlendirilmesinin "suni" olduğunu kaydeden Erdoğan, bu konuların bir paket halinde ele alınması durumunda, Türkiye’nin 12 Aralık’ta tarih alma gücünün artacağını söyleyerek, şöyle konuştu 
     "Bu, aynı tarih ve günde olma anlamına gelmez. Hepsi prensip olarak bir takvim içinde olmalı. Mesela 12 Aralık’a kadar Kıbrıs olayı mümkün değil. Önceliği olan müzakereyi yapmamız lazım. Denktaş’ın ABD’den dönmesi şart. Türkiye’de h l hükümet kurma süreci bitmiş değil. Aralık’ın ilk haftasına kadar sürebilir. Selanik Zirvesi’ne kadar müzakereler bitirilmeli. Yunan tarafı da olumlu yaklaşırsa biter. Kıbrıs’ta sadece bizden taviz vermeyi beklemek yanlış. Karşı taraf da vermeli. Böylece orta yol bulunmalı." 
     
Tarih için tarihe evet      Almanya Başbakanı Schröder ve Dışişleri Bakanı Fischer’in, "Kopenhag’da tarih beklemeyin" dediğini açıklayan Erdoğan, ilginç yaklaşım sergileyerek, "Tarih için tarih de kabul edilebilir" şeklinde konuştu. 
     



 DÜNYA 













</TEXT>
</DOC>
