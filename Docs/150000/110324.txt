<DOC>
<DOCNO> 110324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun43.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, Erdoğan'ın başvurusunu hızlandırdı, hükümetten bilgi istedi 
</HEADLINE>
<TEXT>

     Avrupa İnsan Hakları Mahkemesi AİHM , Adalet ve Kalkınma Partisi AKP lideri Tayyip Erdoğan'ın yaptığı şikayet başvurusuyla ilgili Türkiye'den bilgi istedi. 
     Erdoğan'ın Yargıtay kararı için yürütmeyi durdurma kararı alınması talebini reddeden, ancak başvurunun hızlandırılarak görüşülmesini kararlaştıran mahkemenin, davayı hızlandırma kararı uyarınca, hükümetten bilgi istediği bildirildi. 
     Türk hükümetinin, AİHM'nin başvuruyla ilgili bilgi talebine en geç iki ay içinde yanıt vermesi bekleniyor. 
     Erdoğan, AİHM'nin iç tüzüğünün 39. maddesi uyarınca, kendi aleyhinde çıkan Yargıtay kararı için ihtiyati tedbir kararı alınması talebinde bulunurken, aleyhine alınan kararlarda Avrupa İnsan Hakları Sözleşmesi'nin AİHS ihlal edildiğini savunmuştu. 
     





</TEXT>
</DOC>
