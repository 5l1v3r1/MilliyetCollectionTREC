<DOC>
<DOCNO> 103678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/siyaset/siy12.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     ANAP’ta kritik gün pazartesi 
Danışmanlar gitti, Mumcu beklemede      ANKARA Milliyet 

     ANAP’ta kalıp kalmayacağı merak konusu olan Isparta Milletvekili Erkan Mumcu, kararını bir türlü veremedi. Danışmanları Fethullah Gündüz ile Efkan Ala’yı AKP’ye gönderen Mumcu’nun pazartesi günü yapılacak olan Merkez Karar ve Yönetim Kurulu MKYK toplantısını beklediği ifade edildi. 
     Mumcu’nun memleketi Isparta’nın ANAP İl Başkanı Baki Songör, "Burada Mumcu’nun kararını bekleyen seçmen sayısı oldukça çok" dedi. 
     Mumcu’nun partiden ayrılması durumunda ANAP’ın Isparta’da silinmeyeceğini belirten Songör, il yönetimi olarak Mumcu’nun parti içinde kalıp mücadelesini sürdürmesinden yana olduklarını söyledi. 
     
     Cem Uzan YDP’yi ele geçirdi 
Güzel’in partisini elinden aldılar      ANKARA Milliyet 

     Hasan Celal Güzel’in "Partiyi para vererek satın aldı" iddiasında bulunduğu Cem Uzan, Türk siyasi tarihine geçecek ilginç bir siyasi operasyonla, seçime girme hakkı olan Yeniden Doğuş Partisi’ni YDP ele geçirdi. 
     Dün YDP genel merkezinde yapılan 2. olağanüstü kongrede tüzük değişikliğiyle YDP’nin adı Genç Parti olarak değiştirildi. Genel başkanlık için yapılan seçimlerin ilk iki turunda salt çoğunluk sağlanamazken, Uzan, tek aday olarak girdiği seçimlerin 3. turunda 439 kayıtlı delegeden oy kullanan 192 delegenin 189 geçerli oyunu alarak, genel başkanlığa seçildi. 
     Kongrede, Genç Parti adını alan YDP’nin amblemi ve adresi de değiştirildi. Böylece, seçime girme hakkı olan YDP, fiilen Genç Parti’ye iltihak etti. 
     
     Gözlerini CHP’ye diktiler 
6’lar Baykal’dan davet bekliyor      SALİHA ÇOLAK Ankara 

     DSP’den istifa eden muhalif Dokuzlar’ın 6’sı Uluç Gürkan, Ali Arabacı, Emin Karaa, Sadık Kırbaş, Ertuğrul Kumcuoğlu ve Ahmet Arkan, solda güç birliğinin adresi olarak gördükleri CHP’den çağrı bekliyorlar. Siyasete devam için Baykal’dan sinyal bekleyen 6’lar, şunları söyledi 

</TEXT>
</DOC>
