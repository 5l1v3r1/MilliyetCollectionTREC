<DOC>
<DOCNO> 102303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur30.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aspendos'taki Mustafa Sandal konseri tartışılıyor... 
</HEADLINE>
<TEXT>

     Kültür Bakanlığı, Aspendos Antik Tiyatrosu'nda, pop müzik sanatçısı Mustafa Sandal'ın vereceği konsere 5000 kişiden fazla izleyici alınmayacağını ve ses cihazlarının kontrol altında tutulacağını bildirdi. 
     Kültür Bakanlığı, Aspendos Antik Tiyatrosu'nda Mustafa Sandal'ın sahneye çıkmasına ilişkin olarak yaptığı yazılı açıklamada, Mardinliler Eğitim ve Dayanışma Vakfı'nın, 17 Ağustos 2002 tarihinde Aspendos Antik Tiyatrosu'nun Mustafa Sandal konserine tahsis edilmesi için talepte bulunduğu, talebin, bakanlığın tahsis yönergesi doğrultusunda yapılan bir protokolle kabul edildiği ifade edildi. 
     Antalya Müze Müdürlüğü ile Vakıf arasında yapılan protokol dahilinde yer alan koruma kurulu kararında istenilen, tiyatroya 5 bin kişilik ziyaretçiden fazla alınmaması ve antik tiyatronun yıpranmaması için yüksek frekanslı ses cihazlarının kullanılmaması şartlarının da yerine getirildiği kaydedildi. 
     Açıklamada, tiyatronun zarar görmemesi için gerekli tüm önlemlerin alındığı ifade edildi. 
     





</TEXT>
</DOC>
