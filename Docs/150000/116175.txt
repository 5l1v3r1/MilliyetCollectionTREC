<DOC>
<DOCNO> 116175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko21.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ekonomisi yüzde 3.1 büyüdü... 
</HEADLINE>
<TEXT>

     ABD ekonomisinin, yılın 3. üç aylık döneminde yüzde 3.1 oranında büyüdüğü açıklandı. 
     ABD Ticaret Bakanlığı'ndan yapılan açıklamada, ekonominin en sağlıklı göstergesi olarak kabul edilen ve bir ülke sınırları içinde üretilen bütün mal ve hizmetlerin toplamını ifade eden Gayri Safi Yurtiçi Hasıla'nın GSYİH , Temmuz-Eylül ayları arasında yüzde 3.1 büyüme gösterdiği belirtildi. 
     Yılın 3. çeyreğinde sağlanan bu büyüme, bazı iktisatçıların beklentilerinin altında kalsa da, bir önceki üç aylık dönemde yüzde 1.3'lük cılız büyümeyle karşılaştırıldığında olumlu bir rakamı temsil ediyor. 
     ABD ekonomisinde 3. çeyrekte sağlanan toparlanmanın, özellikle otomobil gibi pahalı mallara yönelik tüketici harcamalarındaki artıştan kaynaklandığı belirtiliyor. 
     Bununla birlikte iktisatçılar, Irak'a karşı savaş ihtimalinin güçlenmesiyle oluşan kaygıların, tüketici güveninde yol açtığı aşınma yüzünden, bu toparlanmayı kış mevsiminde bir daralmanın izleyebileceğini belirtiyorlar. 
     





</TEXT>
</DOC>
