<DOC>
<DOCNO> 140955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/civaoglu.html </URL>
<DATE> 2003/03/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Siirt’ten savaşa... 
</HEADLINE>
<TEXT>

     Irak’a harek tı ilk adım olarak görmekte. Ardından, Suriye, İran, bu haritadaki diğer despotlar, krallar, şeyhlere sıra gelecek... Domino teorisine göre taşlardan birinin düşmesi, dünyayı, diğer birkaçından, savaşa gerek olmaksızın kendiliğinden kurtaracak. Nükleer silaha sahip olan ve kitle imha silahları için haydut devletlere teknoloji veren Kuzey Irak da listede. 
     
Dünyayı değiştirecek seçim      İşte bu yeni yüzyıl yapılanma iddiasında duyarlı aşil topuğu Siirt seçimleri... 
     Pazar günü, yapılacak ara seçimler tarihi değiştirebilir. 
     Açayım. 
     9 Mart’ta denizler nehirlere akmazsa R. T. Erdoğan Siirt’ten milletvekili seçilecek. 
     En geç üç gün sonra başbakan... 
     Ve tezkere yeniden TBMM’ye gelecek. 
     Oylanacak. 
     Ve... O gün de denizler nehirlere akmazsa, kabul edilecek. 
     Genelkurmay Başkanı Org. Özkök’ün özenli üslubu ile verdiği "Silahlı Kuvvetler tezkere bağlamında, hükümetle aynı görüştedir" mesajı TBMM oylama aritmetiğini değiştirir. 
     Gül hükümetiyle 2. tezkere şansı - neredeyse - yok. 
     Her neyse... 
     Türkiye’nin yol haritası belli olmuştur. 
     Türkiye, ABD güçlerine, topraklarından Kuzey Irak’a koridor açacaktır. Kendi kuvvetlerinin, Kuzey Irak’taki sayısını 2’ye, 3’e katlayacaktır. 
     Türkiye kendi iradesi dışında oluşan savaşı engelleyemiyor ama böylece hiç değilse savaş sonrasına ağırlık koyabilir. 
     Bu tercih, iki kötüden daha az kötü olanıdır. 
     Genelkurmay Başkanı Org. Özkök de dün gerçekten çok yönlü mesajları ustalıkla veren konuşmasında bunu söyledi. 
     
Seçim toto      Peki... 
     Tarihi değiştirecek önemdeki Siirt seçimlerini R. T. Erdoğan’ın yitirme olasılığı var mı 
     Sadece Türkiye değil, Irak ve diğer bölge ülkeleri ile ABD de bu sorunun cevabına odaklanmış bulunmakta. 
     Siirt, bir tek milletvekili ile savaşın kaderine yön verecek. 
     Uçak ve savaş gemilerinin, milyonlarca ton savaş araç gereçlerinin, füzelerin yönlerini belki sadece 20 - 25 bin Siirtlinin oyu belirleyecek. 
     ABD’nin kuzeyden cephe açması ile başlayacak ve dünya enerji zenginliklerinin denetimine, Washington imparatorluğu macerasına uzanabilecek bir seçim bu. 
     Ya Erdoğan’ın seçilmemesi olasılığı .. 
     Neredeyse "sıfır." 
     Siirt’in nabzını tuttum. 
     Halkın çoğunluğu sandığa gitmemek eğiliminde. 
     Gidecek olanlar ise Siirt’ten başbakan çıkartmaya odaklanmışlar. 
     Siirt’in estetik ameliyat geçirmişçesine kalkınacağına inanılıyor. 
     AKP’nin tezkere göndermesi, Kürt ve Arap kökenli Siirt seçmenini - biraz - etkilemiş ama başbakan çıkarmak motivasyonu ağır basmakta. 
     DEHAP, HADEP gibi yörenin kuvvetli partileri CHP’yi destekleselerdi, bir şeyler değişirdi... Ama dün Karayalçın’ın SHP’si ile birlikte ortak açıklama yaptılar. "Hiçbir partiye destek yok" dediler. 
     Sonuç... 
     AKP, 3 milletvekilinin 3’ünü de çıkarabilir. 
     Kötü olasılıkla 2’de kalır, CHP de l milletvekili alabilir. 
     Bu sonuç da tarihin akışını değiştirmez. 
     Savaşın çarkları 9 Mart Pazar akşamı sandıklar kapandığı anda dönmeye başlayacak. 
     Savaş düğmesine Siirt’te basılır. 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
