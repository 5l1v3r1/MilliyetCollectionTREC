<DOC>
<DOCNO> 142649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun11.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson, 5.3 milyon dolar tazminat ödeyecek... 
</HEADLINE>
<TEXT>

     Pop şarkıcısı Michael Jackson, konserlerini iptal ederek yapılan sözleşmeleri ihlal ettiği gerekçesiyle 5,3 milyon dolar tazminat ödemeye mahkum edildi. 
     Karar, California eyaletinin Santa Maria kentinde, 12 kişilik jürinin üyeleri tarafından verildi. 
     Alman konser organizatörü Marcel Avram, sözleşme gereği Sydney ve Honolulu'da yapılması planlanan yeni binyıl konserlerini iptal ettiği için Jackson aleyhine 21 milyon dolarlık tazminat davası açmıştı. 
     Jackson, daha önceki duruşmalarda, saatlerce gecikerek ve duruşma salonuna ayağını örümcek ısırdığı gerekçesiyle yalınayak gelerek medyanın ilgisini çekmişti. 
     Ünlü şarkıcı yaptığı savunmada, sözleşmenin detaylarını hatırlamadığını söylemişti. 
     





</TEXT>
</DOC>
