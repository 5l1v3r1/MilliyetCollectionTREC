<DOC>
<DOCNO> 139713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo09.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Gençlerbirliği ile yarın 38. randevuda... 
</HEADLINE>
<TEXT>

     Trabzonspor ile Gençlerbirliğii yarın yapacakları karşılaşmayla birlikte ligde 38. kez karşı karşıya gelecek. 
     Bugüne dek 2 takım arasında yapılan 37 maçta, bordo-mavililerin galibiyetlerde 24-4 üstünlüğü bulunurken, 9 maçta ise taraflar sahadan beraberlikle ayrıldı. 
     Trabzonspor, söz konusu karşılaşmalarda rakip fileleri 79 kez havalandırırken, kalesinde ise 29 gol gördü. 
     
     DEPLASMANDA 2 YENİLGİ 
     Trabzonspor, Gençlerbirliği ile deplasmanda yaptığı karşılaşmalarda yalnızca 2 yenilgi aldı. 
     1985-86 sezonunda 3-2, 1990-91 sezonunda da 2-1'lik sonuçlarla rakibine yenilen bordo-mavili takım, 18 maçta, 10 galibiyet ve 6 da beraberlik aldı. 
     Gençlerbirliği'ne söz konusu maçlarda 30 gol atan bordo-mavililer, kalesinde ise 15 gol gördü. 
     Ligin ilk yarısında Hüseyin Avni Aker Stadı'nda yapılan karşılaşma ise 1-1'lik beraberlikle sonuçlanmıştı. 
     2 takım arasında en farklı skorlu galibiyetleri ise 1993-94 sezonunda 6-0, 1989-90 sezonunda da 6-1'lik sonuçla bordo-mavili takım aldı. 
     





</TEXT>
</DOC>
