<DOC>
<DOCNO> 139575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/guncel/gun90.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Politikanın politikacılara bırakılmayacak kadar ciddi bir şey olduğuna karar verdim. 
Charles de Gaulle Fransa’da Beşinci Cumhuriyet’in mimarı devlet adamı, asker, yazar 

Henüz Başlamamış Savaş Ve... 2      MUHALEFET... 
     Bağırıyor, çağırıyor, kızıyor "Türkiye’yi savaşa sokuyorsunuz" diye. Normaldir, Türkiye’de muhalefet çözüm üretmez, sadece kızar. Bir gün de bir tanesi "Sevgili vatandaşlar, biz çözümü bulduk. Şunu, şunu, şunu yaparsak en ufak bir zarar görmeyeceğiz. Biz, iktidar olmasak da vatanımıza borcumuzdur. Eyy iktidar, al bu planı uygula, helali hoş olsun" dememiştir. Muhalefetken iktidar olup, ülke gerçekleriyle karşılaşınca bu sefer başkaları onlara bağırır. Kimse çözüm üretmez. Türkiye’de "Politika" böyle bir oluşum... Daha süslü kelimelerle hamasi nutuklar atmakla, sorunlar çözülmüyor. Geçen sene verilen ekonomik savaş sırasında, IMF "Leb" demeden "Lebelebeleblebe" deyip tamamen teslim olanları unutmuş değiliz... 
     
     İKTİDAR... 
     Bu ülkenin sorunları belli mi Belli... Seçimden iktidar olarak çıkacaklar mı Kesinlikle... ABD’nin Irak’a saldıracağını Sağır Sultan herkesten önce duyuyor mu Hem de nasıl... Tabanıyla, milletvekiliyle, tüm Türk insanları gibi savaşa karşılar mı Evet... Eeee, helva, pardon bir "B", olmadı, "C" planı yapılsaydı ya... Öyleydi, böyleydi derken bu savaşın olacağı kesinleşti. Savaş sonrası ne yapacağımız belli mi Her türlü ihtimal düşünülerek 2, 5, 10 sene sonra ne yapacağımızı düşünen birileri var mı Yoksa ilerde de "Acil Eylem Planı"ndan "Daha da Acil Eylem Planları" mı yapılacak İktidar, kazın ayağının öyle görünmediği yerdir. Artık ayağı geçip gövdeye, kafaya baksalar fena olmayacak... 
     
     SON... 
     Bu savaş ne yazık ki olacak. Çünkü, fakiriz. "Tok, açın halinden anlamaz" derler, öyle bir anlıyormuş ki. Bu bizim istemeden yapacağımız son şey olmalı. Bir dahaki sefere "Bize ne kardeşim senin derdinden, gidin başka yerde oynayın" diyebilmemiz için, bu savaştan gereken dersleri çıkaralım. Uğruna dünyaya rezil olduğumuz yardımları yerinde kullanalım... Sayın Ülkeyi Yönetenler, kendi halkınıza karşı dürüst, doğru ve ahlaklı olun, yeter. Karşımızdakiler sürekli belden aşağı vuruyor, biz sadece "Çok Ayıp " diyoruz. Üstelik madalya takan da yok. Öyleyse biz de vuralım artık ki, elalemin delileriyle uğraşmak zorunda kalmayalım. 
     
     
     17 .. 
     "İnsan günde 17 kere yellenir yoksa yellenemiyorum diye doktora gider..." 
</TEXT>
</DOC>
