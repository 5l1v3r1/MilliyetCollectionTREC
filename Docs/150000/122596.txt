<DOC>
<DOCNO> 122596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/spor/bnba.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
MELEKLER DE AĞLAR 
</HEADLINE>
<TEXT>

NBA’in efsane takımı Los Angeles Lakers, üst üste 4. şampiyonluğu hedefliği bu sezon zor anlar yaşıyor. Shaq’ın dönüşüne rağmen, takım içi huzursuzluklar da ön plana çıkıyor 
     NBA’ye yakın plan METE AKTAŞ 

     Ünlü yönetmen Joel Schumacher’ın 1990 yapımı "The Flatliners" adlı filminde, ölümden sonrasını merak eden birkaç tıp öğrencisinin, kalplerini belli süre durdurarak, yaşamla ölüm arasındaki ince çizgide yaptıkları dans anlatılıyordu. 
     Son 3 yılın şampiyonu Los Angeles Lakers’ın da, bu filmde olduğu gibi şampiyonluk koleksiyonunu genişletirken, 3 yıl içinde ölümle yaşam arasında gidip geldiği birçok an oldu. Tıpkı 2000 Batı Finali 7. maçında Portland karşısında son 7 dakikaya 15 sayı farkla geride girmelerine rağmen, maçı kazanmalarında veya geçen sezon yine Batı Finali’nde, Sacramento Kings karşısında Robert Horry’nin 4. maçın son saniyesinde attığı mucize 3 sayılık basketiyle galibiyete ulaşmasında olduğu gibi. 
     
     İlk homurtular 
     Bu sezon arka arkaya 4. şampiyonluğunu kazanmak isteyen Lakers, Shaquille O’Neal’den yoksun başladığı maratondaki ilk 12 maçta sadece 3 galibiyet çıkartabilmiş ve son 36 yılın en kötü sezon başlangıcını gerçekleştirmişti. O’Neal’ın sahalara dönmesiyle birlikte Lakers’da yaşanan iyimserlik havası ise "Dev adamlı" kadronun da 6 maçın 3’ünü kaybetmesiyle kaybolmuşa benziyor. Geçen hafta oynanan 4 maçta Miami Heat, Orlando Magic ve Minnesota Timberwolves gibi sakatlıkların pençesindeki takımlara boyun eğmeleri, ligin dibinden Memphis’i uzatma sonunda zar zor yenebilmeleri, Los Angeles medyasından, sezonun ilk homurtularının duyulmasına neden oldu. 
     
     Gerginsiniz yine 
     Benchin önemli isimleri Devean George ve Samaki Walker’ın dışında Robert Horry’nin de yaşadığı sakatlıklar, oyun sisteminde ve temposunda istikrar yakalayamayan Kaliforniya ekibinin kötü gidişatındaki en önemli neden olsa da, oyuncular arasında yaşanan huzursuzluklar da, bu düşüşte pay sahibi. Geçen hafta yaşanan Kobe Bryant - Samaki Walker gerginliği dikkat çekiciydi. Sırtındaki ağrılardan dolayı sakatlar listesine konulan ve minimum 5 maçta forma giyemeyecek olan Samaki Walker’ı "yüreksizlikle" suçlayan Kobe Bryant, kendisinin de sakatlıklar yaşadığını, ancak acıya dayanarak forma giymeye devam ettiğini söyledi. Walker ise Bryant’ın suçlamalarını "belden aşağı vurmak" olarak niteledi, "Oyunumu eleştirse bir lafım olmazdı, ama kişiliğime laf atması beni üzdü" dedi. 
     Yine de Lakers oyuncuları kısa bir süre içinde kendi kendilerine kazdıkları ve giderek derinleşen bu kuyudan çıkacaklarını düşünüyorlar. Takım kaptanı Shaquille O’Neal tek ihtiyaçlarının zaman olduğunu söylüyor. 
     
Dallas keyfi      NBA’DE en iyi galibiyet yüzdesine sahip Dallas Mavericks, sahasında bu kez Toronto Raptors’ı 113 - 102 mağlup ederek 17. maçında 16. galibiyetini elde etti. Dallas’da Steve Nash 25 sayı, 7 asist, 4 ribaunt ile oynarken, sakatlanmasına rağmen oyunu bırakmayan Dirk Nowitzki de 23 sayı, 6 ribaunt üretti. Sezonun en formda takımlarından Merkez grubu lideri Indiana Pacers ise, Utah Jazz’a deplasmanda 102 - 91 teslim olunca, dört maçlık galibiyet serisini noktaladı. 
     
     Diğer sonuçlar 
     Orlando - Boston 97 - 102 
     New York - Cleveland 125 - 93 
     Phoenix - Miami 90 - 100 
     
SAYILARLA GEÇEN HAFTA      35.000 Postacı kapıyı 35.000. kez çaldı. NBA tarihinin en büyük oyuncularından Utah Jazz power forveti Karl "The Mailman" Malone, takımının San Antonio'ya 107 - 85 yenildiği maçta 16 - 1 şut isabetiyle oynamasına karşın 17 yıllık muhteşem NBA kariyerinin 35.000. sayısını kaydetti ve NBA tarihinde Kareem Abdul-Jabbar'dan sonra bu sayıya ulaşan 2. oyuncu oldu. 
     964 12 yıldır aralıksız Seattle Supersonics takımında yer alan All - Star guard Gary "The Glove" Payton, Sonics formasıyla 965. maçını oynayarak kulüp tarihinde en fazla maçta yer alan oyuncu unvanını kazandı. 
     262 New Orleans Hornets'ın süper guardı Baron Davis, sırtındaki sakatlıktan dolayı Boston Celtics'e karşı forma giyemedi ve kariyerinde ilk defa, tam 262 maç sonra bir maçta oynayamadı. 
     26 Phoenix Suns, San Antonio'yu evinde 94 - 87 mağlup ederken, sahanın yıldızı hiç şüphesiz Suns guardı Stephon Marbury'di. "Starbury", maçı 43 sayı ile tamamlarken, bu sayıların 26'sını maçın son çeyreğine sığdırdı ve Suns tarihinde bir çeyrekte en fazla sayı atan oyuncu oldu. 
     14 Ricky Davis'in kadro dışı bırakılması ve takım kimyasında yaşanan diğer problemler yüzünden sıkıntılı günler yaşayan Cleveland Cavaliers, tam 14 maçtır galibiyet yüzü görmedi. 
     9 Minnesota Timberwolves, deplasmanda L.A.Lakers'ı 110 - 107 yenerek, güçlü rakibi karşısında 9 yıl sonra ilk defa bir deplasman galibiyeti çıkardı. 
     3 Denver Nuggets, San Antonio'ya 99 - 68 yenilirken, maçın ilk çeyreğinde sadece 3 sayı üretebildi ve NBA tarihinde bir çeyrekte en düşük sayıyı üreten takım unvanını kazandı. Son 10 günde mahkemelik olan Blazerslı oyuncu sayısı. Kısa süre önce arabada esrar içerken enselenen Blazerslı Rasheed Wallace ve Damon Stoudamire'ın ardından bu kez de bir başka Blazerslı forvet Ruben Patterson'ın başı eşini dövdüğü için polisle derde girdi. 
     2.4 Saniye. Geçen hafta Sacramento maçıyla ilk NBA maçına çıkan Houston Rockets'ın çaylak guardı Tito Maddox'ın sahada kaldığı toplam süre. 
     2 İlk 14 maçını kazanan Dallas, 15. maçında Indiana'ya yenilerek 15 maçlık en iyi sezon başlangıcı rekoruna belki ulaşamadı, ancak 14 - 0lık sezon başlangıcı da, NBA tarihinin en iyi 2. sezon başlangıcı olarak tarihe geçti. 
     1 L.A. Clippers'a karşı 30, Minnesota'ya karşı ise 33 sayı atan Utah Jazz forveti Matt Harpring, Karl Malone haricinde 1986'dan beri iki maç arka arkaya 30 sayı barajına ulaşan ilk Jazz oyuncusu oldu. 
     
     HAFTANIN OLAYI 
     "Bu kez 0.1 bile geri dönme şansım yok. Sezon sonunda basketbolu bırakıyorum. Kararım 100 kesin." 24 Eylül 2001'de NBA kariyerinin son perdesini oynamak için Washington Wizards formasıyla sahalara dönen Michael "Air" Jordan, 2002-03 sezonu sonunda bu kez bir daha geri dönmeksizin basketbolu bırakma kararı aldığını geçtiğimiz hafta bu sözlerle açıkladı. 
     
     HAFTANIN TAKIMI 
     INDIANA PACERS 
     Haftalardır sorulan "Dallas Mavericks'e kim dur diyecek " sorusuna geçtiğimiz perşembe Ortabatı Grubu liderini üstün bir oyun sonunda 110 - 98 yenen Indiana Pacers yanıt verdi. Pacers, bu önemli galibiyet dışında, Washington Wizards'ı 1'i deplasmanda olmak üzere 2 defa ve son olarak yine deplasmanda L.A. Clippers'ı 92 - 97 yenerek haftayı 4 galibiyetle tamamladı ve haftanın takımı oldu. 
     
     HAFTANIN OYUNCUSU 
     ALLEN IVERSON PHILADELPHIA 76'ERS 
     İKİ haftadır büyük çıkış yaşayan ve son 7 maçını kazanan Sixers'ın bu başarısındaki en büyük pay sahibi All - Star guard Allen Iverson. Ivy, geçen hafta Sixers'ı 4 - 0'lık bir galibiyet serisine taşırken, bu 4 maçta 32.3 sayı 4.8 sayı ve 2.5 top çalma ortalamalarıyla oynadı. 2000 yılı MVP'si, takımının Cleveland'ı 106-99 yendiği maçın son anlarında sadece 23 saniyelik bir süreçte 4 sayı 2 top çalmalık bir performans sergileyerek maçı döndürmeyi başardı. 
     
     HAFTANIN ÇAYLAĞI 
     DAJUAN WAGNER CLEVELAND CAVALIERS 
     İDRAR yollarındaki rahatsızlıktan dolayı bir operasyon geçiren ve sezona sakatlar listesinde başlayan Cleveland Cavaliers'ın çaylak guardı Dajuan Wagner, iyileşti ve geçtiğimiz hafta NBA kariyerine müthiş başlangıç yaptı. 1.88 boyundaki "Allen Iverson namzeti" oynadığı 4 maçta 19.8 sayı ortalaması elde ederken, Sixers maçında da idolü Allen Iverson'ın karşısında başarıyla mücadele etti ve Iverson'ın 29 sayısına 29 sayı ile karşılık verdi. 
     
     HAFTANIN KARMASI 
     Allen Iverson Philadelphia 
     Stephon Marbury Phoenix 
     Matt Harpring Utah 
     Kobe Bryant L.A. Lakers 
     Jermaine O'Neal Indiana 
     
     NE DEDiN, NE DEDiN 
     "20 yaş dişimi çektirirken bile böylesi bir eziyete katlanmamıştım." Denver Nuggets coachu Jeff Bzdelik, takımının San Antonio'ya 99 - 68 yenildiği maç sonrasında söyledi. Nuggets bu maçın ilk çeyreğinde sadece 3 sayı kaydederek NBA tarihinde bir çeyrekte en az sayı atan takım oldu. 
     
     BU MAç KAÇMAZ 
     6 ARALIK 2002 PAZAR LOS ANGELES LAKERS-DALLAS MAVERICKS 
     ŞU anda kötü gidiyor olabilirler, ancak Lakers hala şampiyonluk unvanını taşıyan takım ve şampiyonluğun yolu da Los Angeles'dan geçiyor. Dallas Mavericks ise bu sezonun yükselen değeri ve bir çok otoritenin şampiyonluk adayı. İşte bu iki dev takım pazar günü Staples Center'da kozlarını paylaşacaklar. 19 Kasım'da Dallas'taki maçı ev sahibi 98 - 72 kazanmıştı. 
     
DOĞU KONFERANSI ATLANTiK GRUBU Takım G M Galibiyet Philadelphia 14 4 77.8 Boston 12 5 70.6 New Jersey 11 7 61.1 Orlando 10 8 55.6 Washington 6 10 37.5 New York 5 10 33.3 Miami  5 12 29..4      
     
MERKEZ GRUBU Takım G M Galibiyet Indiana 14 3 82.4 Detroit 12 5 70.6 New Orleans 11 6 64.7 Milwaukee 8 8 50.0 Atlanta 8 9 47.1 Toronto 6 11 35.3 Chicago 4 12 25.0 Cleveland 2 17 10.5      
     
BATI KONFERANSI ORTABATI GRUBU TAKIM G M Galibiyet Dallas  16 1 94.1 San Antonio  11 7 61.1 Houston 9 7 56.3 Utah  10 8 55.6 Minnesota 10 8 55.6 Denver 5 11 31.3 Memphis 2 15 11.8      
     
PASiFiK GRUBU TAKIM G M Galibiyet Sacramento 14 5 .73.7 Seattle 10 8 55.6 Phoenix 8 8 50.0 Portland 7 8 46.7 Golden State 6 11 35.3 L.A. Lakers 6 12 33.3 L.A. Clippers 6 12 33.3      
     
iSTATiSTiKLER 3 ARALIK 2002 iTiBARiYLE SAYI Oyuncu Takımı Ort. 1 - Tracy McGrady Orlando Magic 31.6 2 - Allen Iverson Philadelphia 76'ers 29.9 3 - Kobe Bryant L.A. Lakers 28.6      
     
RiBAUND Oyuncu Takımı Ort. 1 - Ben Wallace Detroit Pistons 15.3 2 - Kevin Garnett Minnesota T.Wolves 13.6 3 - Brian Grant Miami Heat 12.3      
     
ASiST Oyuncu Takımı Ort. 1 - Gary Payton Seattle S.Sonics 10.3 2 - Stephon Marbury Phoenix Suns 8.6 3 - Jason Kidd New Jersey Nets 8.4      
     
BLOK Oyuncu Takımı Ort. 1 - Elton Brand L.A. Clippers 3.33 2 - Ben Wallace Detroit Pistons 3.00 2 - Theo Ratliff Atlanta Hawks 2.94      
     
TOP ÇALMA Oyuncu Takımı Ort. 1 - Allen Iverson Philadelphia 76'ers 2.78 2 - Doug Christie Sacramento Kings 2.47 3 - Kobe Bryant L.A. Lakers 2.28      
     



 SPOR 

























</TEXT>
</DOC>
