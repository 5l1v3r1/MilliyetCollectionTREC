<DOC>
<DOCNO> 113875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sondun09.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Sayyaf'ın lideri internet kafede oyun oynarkan yakalandı 
</HEADLINE>
<TEXT>

     Filipinlerde radikal İslamcı Ebu Sayyaf grubunun liderlerinden Mark Bolkerin Gumbahale 21 önceki gün Manila'da bir internet kafede video oyunu onarken yakalandı. 
     Ebu Pula ve Dr. Ebu olarak da bilinen Gumbahale'nin, iki yıl önce Malezya'daki bir tatil beldesinden 10 Batılı turistle 9 Malezyalı ve iki Filipinli işçinin kaçırılması ve 30 Aralık 2000'de Filipinlerin başkenti Manila'da bir dizi bombalamayı gerçekleştirmek için, Güneydoğu Asya'da faaliyet gösteren radikal İslamcı İslam Cemaati militanları ile işbirliği yaptığı ileri sürülüyor. 
     İslam Cemaati'nin ruhani lideri olduğu ileri sürülen Ebu Bekir Beşir, bugün Endonezya'da tutuklanmıştı. 
     Filipinli bir işçi dışında kaçırılanların tamamı, Libya'nın verdiği iddia edilen parayla, büyük fidyeler ödendikten sonra serbest bırakılmıştı. 
     Ateşli silahlar uzmanı olan Gumbahale, Ebu Sayyaf grubunun en üst düzey 8 liderinden biriydi ve başına 5 milyon Peso 93 bin 826 dolar ödül koyulmuştu. 
     Manila polisi, Gumbahale'nin Aralık 2000'de hepsi de hemen hemen aynı anda gerçekleşen ve 22 kişinin öldüğü patlamalara karıştığını itiraf ettiğini de ileri sürdü. 
     





</TEXT>
</DOC>
