<DOC>
<DOCNO> 103674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/siyaset/siy06.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, bulamadığı rozetine kavuştu 
</HEADLINE>
<TEXT>

Kemal Derviş resmen CHP’li 
     ANKARA Milliyet 

     Kemal Derviş, "Daha önce de CHP üyesiydim. O zamanlar rozetim vardı. Geçenlerde aradım ama bulamadım" dediği CHP rozetine dün kavuştu. Derviş’e, CHP Genel Merkezi’nde düzenlenen törenle Genel Başkanı Deniz Baykal rozet taktı. Derviş’in katılımı nedeniyle izdihamın yaşandığı Genel Merkez’deki törende partililer, Derviş’e "Sen bize Kemalizm’in yolunu yeniden açtın" diye seslendi. 
     
     Oya Ünlü de katılacak 
     Derviş, konuşmasında "Eski sağ - sol tipi katı ayrımı yapmamalıyız. Çağdaş sosyal demokraside buluşmamız gerek. 18 ay önce Türkiye’deki siyasi parçalanmışlığın boyutunu algılayamıyordum" dedi. Sık sık "yeni Türkiye" vurgusu yapan Baykal ise Derviş’in YTP’yle yollarını ayırma sürecini, "Derviş’in buraya gelmesi kolay olmadı. Uzun, sancılı dönem yaşandı. Dağlar, denizler aşıldı" diye özetledi. Oya Ünlü’nün de aralarında olduğu Derviş’in ekibi ise, CHP’ye daha sonra ayrı bir törenle katılacak. 
     



 SİYASET 


















</TEXT>
</DOC>
