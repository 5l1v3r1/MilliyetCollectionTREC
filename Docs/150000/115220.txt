<DOC>
<DOCNO> 115220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/cemal.html </URL>
<DATE> 2002/10/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan’la işin püf noktası 
</HEADLINE>
<TEXT>

     AKP’nin başbakan adaylarından Abdullah Gül iki gün önce Brüksel’de Avrupa’nın önde gelen düşünce fabrikaları’ndan birinde davetli olarak konuştu. Centre For European Policy Study’ adındaki kuruluşta Abdullah Gül bir konuyu özellikle vurguladı 
     Türkiye’nin AB üyeliği... 
     AKP, Avrupa’yla uygarlığı eşanlamlı sayıyor, Avrupa Birliği’ni Türkiye’nin uygarlık projesi olarak görüyor ve Atatürk’ün çağdaş uygarlık anlayışının devamı olarak değerlendiriyordu. 
     Din bireysel, alkol kişisel bir konuydu. Ve AKP dini referanslı bir parti değildi. İslamcı parti nitelemesini kabul etmediklerini belirtti. Bunun üzerine gelen nasıl bir parti sorusunu şöyle yanıtladı 
     "Hıristiyan Demokrat türü bir parti." 
     Abdullah Gül, daha sonra bu nitelemesinin yanlış anlaşılabileceğini, "Bunun yerine keşke muhafazakar demokrat deyimini kullansaydım" diye düşündü. 
     AKP’nin AB taraftarlığı konusunda kuşku ifade eden sorular devam edince, bu kez meydan okuyan bir üslupla sürdürdü konuşmasını. "İcraatımızı bekleyin, göreceksiniz " dedi Abdullah Gül. İktidara geldiklerinde Türkiye’nin AB yolundaki bütün eksikleri büyük bir hızla gidereceklerini söyledi. 
     Evet, soru işaretleri... 
     AKP’nin gizli gündemi olabilir mi 
     İslamcı mı, değil mi 
     Bu sorular, Brüksel toplantısında da Abdullah Gül’ün ya da Tayyip Erdoğan ve yakın çevresinin veya AKP’ye damgasını vuran çekirdek kadro’nun peşini bırakmadı. 
     Şaşırtıcı değil. 
     Geçmiş insanın peşini kolay bırakmıyor. Çünkü, çekirdek kadroyu oluşturanların çoğunda radikal İslamcı bir gençlik dönemi ve İslamcı bir yakın geçmiş var. Henüz belleklerde tazeliğini koruyan bu mazi ister istemez gizli gündem kuşkularını besliyor. 
     Kuşkular kolay dağılmaz. 
     Dağılması için zaman gerekir. 
     İktidar testi gerekir. 
     Şeffaflık ve içtenlik gerekir. 
     Ama değişti, değişmedi sorusu konusunda, insanın öncelikle kendi kendisiyle içtenlikli olması gerektiğini düşünüyorum. 
     Bu nedenle bir Tayyip Erdoğan’ın, bir Abdullah Gül’ün, bir Bülent Arınç’ın kendi içlerine dönüp sormaları gerekiyor, gerçekten değişip değişmediklerini... 
     Müslümanlığı yakın geçmişlerinde nasıl, bugün nasıl anladıklarını iyice tartmaları gerekiyor. 
     Ya da zaten tarttılar mı 
     Örneğin, Kuran’ın inanç ve ibadet ile ilgili ayetleriyle, sayıları 200’ü geçen ve muamelat diye nitelenen üçüncü grup ayetler arasındaki ayrımı nasıl değerlendiriyorlar 
     Ya da bu ayrımı yaptılar mı 
     Kuran’daki bu üçüncü grup ayetlerin çoğunluğu hukuk alanına giriyor. Ceza hukukunu, miras hukukunu, borçlar hukukunu, devletler hukukunu, yani sadece kişiyi, vicdanı değil, devlet işleri’ni ilgilendiriyor. 
     Soru şu 
     Bunlara da Müslümanlığın gereği olarak uyulsun mu, uyulmasın mı 
     Püf noktası burası. 
     Çünkü, uymak zorunlu dendi mi ve uygulanması istendi mi, laiklikle çatışma gelir gündeme. Din - devlet işleri birbirine karışmaya başlar. 
     "Benim dinim, benim İslami referansım öyledir ki, hukuku da, kadın - erkek ilişkilerini de düzenler" dediniz mi, şeriat devleti bayrağı göndere çekilmiş oluyor. 
     Püf noktası bu. 
     Kendi benliğinizde, kendi derinliğinizde kendi mazinizle, radikal geçmişinizle art niyetsiz hesaplaştıysanız ve eğer laik demokratik Cumhuriyet düzeninde içtenlikle karar kıldıysanız, o zaman Türkiye 3 Kasım sonrası gerilmez, rahatlar 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
