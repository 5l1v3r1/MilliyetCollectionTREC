<DOC>
<DOCNO> 142776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/eko07.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell, abonesine vergi iadesi yapacak 
</HEADLINE>
<TEXT>

Turkcell, 1 - 9 Ocak arasında alınan Özel İletişim Vergisi tutarlarını faiziyle birlikte mart ayı faturalarından düşerek, abonelere iade edecek 
     EKONOMİ SERVİSİ 

     Turkcell Genel Müdürü Muzaffer Akpınar, yılbaşında sona erdiği halde, süre uzatımını öngören yeni kanunun yürürlüğe girdiği 9 Ocak’a kadar her hangi bir yasal dayanak olmadan alınan Özel İletişim Vergisi kesintilerini abonelerine iade edeceklerini söyledi. Akpınar, bu iadelerin mart fatura tutarında düşülerek yapılacağını belirtti. Turkcell bu kapsamda Hazır Kart abonelerine fazladan her 100 kontöre ücretsiz 25 kontör yükledi. 
     Bilindiği gibi, Maliye Bakanlığı, ocak ayında fazla ödenen Özel İletişim Vergisi’nin abonelere faiziyle iade etme kararı almıştı. Bu karar sonucunda Turkcell aboneleri, 1 Ocak ile 9 Ocak 2003 tarihleri arasında yaptıkları görüşme bedellerinin yüzde 25’ini oluşturan Özel İletişim Vergisi’ni geri alma hakkını elde etmişti. 
     Muzaffer Akpınar, 2002 yılı değerlendirme toplantısında yaptığı konuşmada, geçen yıl 3 katrilyon 173 trilyon liralık net gelir elde ettiklerini söyledi. 2001’de bu miktarın 2 katrilyon 182 trilyon lira olduğunu anımsatan Akpınar, 2002’de 144.6 trilyon liralık net k r sağladıklarını bildirdi. 
     Akpınar, Amerikan muhasebe sistemine göre ise şirketin 2001’de 1.7 milyar dolar olan gelirinin de geçen yıl 1 milyar 973 milyon dolara yükseldiğini, net k rının da 101.8 milyon dolar olarak gerçekleştiğini söyledi. 
     
Bir erken ödeme, bir borç yayma      Muzaffer Akpınar, 1999’da aldığı ve vadesi 2004 yılında dolacak olan 244 milyon dolarlık sendikasyon kredisini vadesinin dolmasını beklemeden bu ay sonunda ödeneceğini açıkladı. 244 milyon dolar tutarında anapara bakiyesi bulunan sendikasyon kredisinin tümünün 31 Mart 2003 tarihinde ödenmek üzere sendikasyon lideri bankaya gerekli bildirimin yapıldığını kaydeden Akpınar, bu arada 2000’de Garanti Bankası’ndan aldıkları 150 milyon dolarlık kredinin 75 milyon dolarlık kısmınının ödendiğini söyledi. Kredinin kalan 75 milyon dolarlık bölümün ise 3 eşit taksitte Haziran 2004, Ocak 2006 ve Nisan 2006’da ödenmesi konusunda da Garanti Bankası ile mutabakata varıldığı kaydedildi. 
     
Kullanım süresi 2001’e göre düştü      Akpınar, geçen yıl yüzde 29 abone artışı sağladıklarını belirterek, faturalı hat abonelerinin 4.7 milyon düzeyine çıktığını, ön ödemeli abonelik sisteminde büyüme kaydedildiğini, ön ödemeli hat kullanıcı sayısının 11 milyona yükseldiğini söyledi. Akpınar, genel ekonomik durum ve daha az harcama eğilimi ile aylık abone başına kullanım süresinin ortalama 64 dakikadan 56 dakikaya gerilediğini kaydetti. 
     Abone maliyeti düştü Muzaffer Akpınar, şirketin 15.7 milyona ulaşan abone sayısı ile 2002 yılında büyümesini sürdürdüğünü bildirdi. Rekabetin arttığı pazarda lider konumlarını koruduklarını dile getiren Akpınar, geçen yıl 3.5 milyon net abone kaydettiklerini söyledi. Abone alım maliyetinin 40 dolar düzeyinden ortalama 26 dolara indiğini belirten Akpınar, operasyonel verimliliklerinin de arttığını kaydetti. 
     
     TURKCELL 
     144.6 trilyon net k r 

</TEXT>
</DOC>
