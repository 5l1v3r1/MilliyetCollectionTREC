<DOC>
<DOCNO> 109810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/magazin/mag01.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağdan indi Bodrum’a 
</HEADLINE>
<TEXT>

Pamela’nın sevgilisi Kid Rock’un bir gecesi Gençlere saldırı, DHA muhabirinin flaşını kırma, turistlere küfür etme, sandalye fırlatma 
     BODRUM DHA 

     ABD’li seksi film yıldızı Pamela Anderson’ın Bodrum tatili, sevgilisi Kid Rock’ın sürekli kavga etmesiyle k busa dönüştü. 
     Atlantik Records şirketinin sahibi Ahmet Ertegün’ün davetlisi olarak Bodrum’a gelen Anderson ve Rock, önceki akşam Halikarnas Disco’ya gitti. İşletmeci Süleyman Demir’in konuğu olan çift arasındaki gerginlik, daha girişte başladı. Rock, Pamela’nın bir animatörün kolunda, kendisinden önce içeri girmesine sinirlendi. Yemek boyunca konuşmayan Rock, halk oyunları ekibinin gösterisini de beğenmeyerek yarıda kestirdi. Rock, ardından da gençlerin sevgilisine yoğun ilgi göstermesine köpürdü. 
     
     Önüne gelene saldırdı 
     Kıskançlık krizine giren Rock herkesle tartıştığı sırada, kapıda bekleyen gazeteciler de Demir’in davetiyle içeri alındı. 
     Sahnede iki şarkı söyleyeceği belirtilen Rock, sahneye çıkmadan ayrılmak istedi. Bu sırada basına çatan Rock, DHA muhabiri Yaşar Anter’e saldırarak fotoğraf makinesinin flaşını kırdı. Daha sonra diğer gazetecilerle tartışan Rock, güvenlik görevlilerine de küfürler yağdırdı. Halikarnas Disko’dan çıkışta da turistlere de küfreden Rock, Mavi Bar’a girerken de gazetecilere sandalye fırlattı. Bunun üzerine iki sevgili, Demir tarafından bir başka eğlence mekanına götürüldü. 
     Tatili yarıda kesmeyi düşünen Anderson’u Türkiye’de kalmaya da, Ertegün ve eşi Mika’nın ikna ettiği öğrenildi. 
     



 MAGAZİN 













</TEXT>
</DOC>
