<DOC>
<DOCNO> 104377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/uras.html </URL>
<DATE> 2002/08/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bağımsız 10 özerk imparatorluk 
</HEADLINE>
<TEXT>

     Eskiden TBMM Başkanlık kürsüsünün arkasındaki duvarda "Egemenlik kayıtsız şartsız milletindir" yazısı vardı. Millet dediğiniz 67 milyon insan. Bunların her biri egemenlik hakkını kullanmaya kalkar ise "curcuna" kopar. Onun için millet "vekilölerini seçiyor. Onları Ankara’ya yolluyor. Vekilleri aracılığıyla egemenlik hakkını kullanıyor. 
     Geliniz görünüz ki, milletin seçtiği vekillerin birçoğu Ankara’ya gidince "baştan çıkıyor". Egemenlik hakkını millet adına kullanacak yerde, kendi ceplerini ve de yandaşlarının ceplerini doldurmak için kullanıyor. 
     Bu nedenle milletin "vekillerine olan güveni" sarsıldı. Milletin yakınmaları o kadar arttı ki, sonunda "vekillerin de kendilerine güveni kalmadı". Güven bunalımı içeriden dışarıya sarktı. Başöğretmenimiz IMF’nin de vekillere güveni sarsıldı. Kendilerine güveni kalmayan vekiller içeriden, vekillere güveni sarsılan IMF dışarıdan elbirliği yaptı. "Egemenlik hakkı ve yetkisi" TBMM’den alınarak bağımsız, bağlantısız 10 özerk imparatorluğa devredildi. Artık milletin vekillerinin, vekillerinden oluşan hükümetin bu özerk imparatorluklara devredilen kamu görev ve sorumluluklarıyla ilgisi kalmadı. 
     Kısaca "politikacı" diye küçümsenen milletin vekillerinin ülkenin ekonomik ve sosyal yaşamında çok çok önemli yeri olan faaliyet alanlarında karar verme ve uygulama yapma hak ve yetkileri artık bu özerk kurumlarda görevlendirilen kişilerce kullanılıyor. Kullanılacak. 
     
İşler politikacının yetkisinden çıkarıldı      1 Para, kredi, döviz, faiz, enflasyon konularında özerk kuruluş Merkez Bankası, 2 Hisse senedi, borsa konusunda özerk kuruluş Sermaye Piyasası Kurulu, 3 Banka, kredi konusunda tüm yetkiler Bankacılık Düzenleme ve Denetleme Kurulu’nda, 4 Sesli ve görüntülü medyayı düzenleme işi özerk kuruluş, Radyo ve Televizyon Üst Kurulu’na verildi, 5 Kamu ve özel sektörde rekabeti Rekabet Kurulu denetleyip düzenliyor, 6 Telefon, telsiz, haberleşme işlerinden sorumlu özerk kuruluş Telekomünikasyon Kurumu, 7 Elektrik üretimi, dağıtımı, Elektrik Piyasası Düzenleme Kurumu’na devredilmiş durumda, 8 Devlet ihalelerinden özerk Kamu İhale Kurumu yetkili ve sorumlu, 9 Şeker üretimi, pancar üretimi Şeker Kurumu’nun işi, 10 Tütün, sigara, alkollü içki politikasını özerk Tütün ve Tütün Mamulleri ve Alkollü İçkiler Piyasası Düzenleme Kurumu belirliyor. 
     Tekrarda yarar var. Bunlar neden kuruldu Çünkü milletin kendi seçtiği milletvekillerine, politikacısına "güven"i sarsıldı. Onun için bu işler politikacının etki ve yetki sahası dışına çıkarıldı. Onun için bu kurulların her biri kendi sorumluluk alanında özerk bağımsız hale getirildi. Geliniz görünüz ki, bir ülkede ekonomi politikaları, sosyal politikalar paketlere bölünerek, her bir paket bir bağımsız gruba ihale edilerek yürütülemez. 
     Ekonomi politikaları bütünlük ister. Ekonomi politikalarını belirlemekten ve uygulamaktan "egemenlik hakkını ve sorumluluğunu taşıyan" TBMM ve onun içinden oluşan hükümetler sorumludur. 
     Seçim sonunda millet vekillerini belirliyecek. TBMM’de yeni bir hükümet oluşacak. Bu hükümet milletin istekleri ve bekleyişleri doğrultusunda bir program hazırlayacak... Ama bu programda para, kredi, faiz, döviz kuru, enflasyon, bankacılık konularında politika belirleme şansı yok. Bu işler özerk kuruluşlara devredilmiş durumda. Hükümetler elektrik üretimi, tütün üretimi, şeker üretimi konularında politika belirleyemez. Özerk kuruluşları bir araya toplayarak ortak bir politika belirlemeye kalkamaz. Bu kuruluşların özerklikleri zedelenir... Hadi bakalım kolay gelsin... Çıkınız işin içinden 
     
     Bağımsız bağlantısız 10 özerk kuruluş 
     1 Kanun No 3985 Tarih No 21.4.1994 TC Merkez Bankası 
     2 Kanun No 2499 Tarih No 28.07.1981 Sermaye Piyasası Kurulu 
     3 Kanun No 3984 Tarih No 13.04.1994 Radyo ve Televizyon Üst Kurulu RTÜK 
     4 Kanun No 4054 Tarih No 07.12.1994 Rekabet Kurumu - Kurulu 
     5 Kanun No 4389 Tarih No 23.06.1999 Bankacılık Düzenleme ve Denetleme Kurumu - Kurulu 
     6 Kanun No 4502 Tarih No 27.01.2000 5.4.1983 tarih ve 2813 sayılı Telsiz Kanunu’nun 5. md.si Telekomünikasyon Kurumu - Kurulu 
     7 Kanun No 4628 Tarih No 20.02.2001 Elektrik Piyasası Düzenleme Kurumu - Kurulu 
     8 Kanun No 4634 Tarih No 04.04.2001 Şeker Kurumu - Kurulu 
     9 Kanun No 4733 Tarih No 03.01.2002 Tütün, Tütün Mamulleri ve Alkollü İçkiler Piyasası Düzenleme Kurumu - Kurulu 
     10 Kanun No 4734 Tarih No 04.01.2002 Kamu İhale Kurumu - Kurulu 
     
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
