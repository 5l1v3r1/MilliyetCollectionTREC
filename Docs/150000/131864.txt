<DOC>
<DOCNO> 131864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur14.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kolonla "sayısalın" trilyonluk ikramiyesine ortak oldu... 
</HEADLINE>
<TEXT>

     Sayısal Loto'nun bu haftaki çekilişinde 2 trilyonu aşan büyük ikramiyeyi İzmir'den bir kişiyle paylaşan İstanbullu talihlinin, kendi doldurduğu 600 bin lira tutarındaki 2 kolonluk kuponu çekiliş günü yatırdığı belirlendi. 
     Milli Piyango İdaresi Sayısal Loto Daire Başkanlığı yetkililerinden aldığı bilgiye göre, İstanbullu talihli, 1 trilyon 35 milyar 361 milyon 750 bin lira ikramiye kazandıran kuponu, Harbiye Halaskargazi Caddesi Poyraz Sokak Numara 1 3'te bulunan Özkan Özmen'in sahibi olduğu ''Bizim Hasan Gişesi''ne, dün saat 17.18'de yatırdı. Kendi seçtiği rakamlarla 2 kolon oynayan talihli, ilk kolonda büyük ikramiyeye ortak olmasına yol açan sayıları buldu. 
     Bu arada bu haftaki çekilişte 6 rakamı bilerek 1 trilyon 35 milyar 361 milyon 750 bin lira kazanan diğer talihlinin, İzmir Konak Mimar Kemalettin Caddesi 1330 Sokak 1 numaradaki Ünal Tolu'nun sahip olduğu ''Ünalan Bayii''nden 8 kolonluk Sayısal Loto oynadığı anlaşıldı. 
     Şansını makineden deneyen ve 4. kolonda 1 trilyon lira kazanan İzmir'deki talihlinin, kuponunu geçen Cuma günü saat 16.46'da yatırdığı tespit edildi. 
     





</TEXT>
</DOC>
