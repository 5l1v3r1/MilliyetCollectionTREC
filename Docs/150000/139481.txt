<DOC>
<DOCNO> 139481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo21.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Sahamızdaki tüm maçları kazanmak zorundayız... 
</HEADLINE>
<TEXT>

     Adanaspor Kulübü Genel Menajeri Erdoğan Yılmaz, sahalarındaki tüm karşılaşmaları kazanmak zorunda olduklarını söyledi. 
     Erdoğan Yılmaz, yaptığı açıklamada, teknik direktör Yılmaz Vural'ın, göreve yeni başlamasına karşın takıma yeni bir kimlik kazandırdığını, bunun da antrenmanlara ve sporcuların davranışlarına yansıdığını bildirdi. 
     Yılmaz, hafta sonunda yapacakları Ankaragücü maçının kolay geçmeyeceğini belirterek, şunları kaydetti 
     ''Ligde kalan 13 maçımıza da 3 puan parolasıyla çıkacağız. Ligde kalmamız için özellikle sahamızdaki tüm maçları kazanmak zorundayız. 
     Ankaragücü iyi bir ekip. Şiddetle puana ihtiyacımız var. Ankaragücü engelini aşarak çıkışa geçmek istiyoruz.'' Bu arada kart cezalısı Volkan ile genç milli takım kampına giden Gürhan'ın, karşılaşmada forma giyemeyecekleri bildirildi. 
     





</TEXT>
</DOC>
