<DOC>
<DOCNO> 101963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/siyaset/siy07.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik açıklama bugün... 
</HEADLINE>
<TEXT>
Celal Doğan Derviş’ten umutlu değilim 
     ANKARA Milliyet 

     Solda birlik çalışmalarını yürüten Kemal Derviş’in bugün kararını açıklaması bekleniyor. Gaziantep Büyükşehir Belediye Başkanı Celal Doğan, Derviş’in bugün saat 17.00’ye kadar kararını vereceğini belirtirken, "İyi niyetli çalışmalardan sonuç alınır mı alınmaz mı bilmem, ama ben pek umutlu değilim" dedi. 
     Derviş dünkü görüşmelerine DİSK Başkanı Süleyman Çelebi ile başladı. Çelebi, eski bakanlardan Onur Kumbaracıbaşı ile birlikte Derviş’i çalışma ofisinde ziyaret etti. 
     Çelebi, "Baykal’dan bir mesaj mı getirdiniz " sorusu üzerine, Baykal ve Derviş’in mesajlarının açık olduğunu ifade ederek, kendisinin böyle bir yükümlülüğü bulunmadığını söyledi. Çelebi, şöyle devam etti 
     "Ben solun birlikteliğinin sağlanması temelinde çabalarımı sürdürüyorum. Yalnız iki partiyle buluşma değil, diğer partilerle de temasımız olacak. Yarın bugün yönetim kurulumuzu toplayacağız. Solun birlikteliğinin sağlanması temelinde genel kurul kararımız var. Diğer partilerin de bu konudaki görüşlerini alacağım. Cuma günü de başkanlar kurulunda değerlendireceğiz, görüşümüzü DİSK açısından kamuoyuna duyuracağız." 
     Onur Kumbaracıbaşı da "CHP ile ittifak mümkün olabilir mi " sorusu üzerine, " Umarım olumlu sonuçlar alınır" dedi. 
     



 SİYASET 





















</TEXT>
</DOC>
