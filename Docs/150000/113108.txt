<DOC>
<DOCNO> 113108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sonspo12.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'a 10 gün hak mahrumiyeti cezası verildi... 
</HEADLINE>
<TEXT>

     Profesyonel Futbol Disiplin Kurulu, Fenerbahçe Teknik Direktörü Werner Lorant'ı, Altay maçında hakeme karşı spor ahlakına ve centilmenliğe aykırı davranışta bulunmaktan 10 gün hak mahrumiyeti ile cezalandırdı. Lorant, Fenerbahçe'nin cuma günü Adanaspor ile oynayacağı lig maçında takımının başında sahaya çıkamayacak. 
     Kurul ayrıca, Bursaspor Kulübü'ne, Trabzonspor karşılaşmasında, seyircinin 1 ve 2 no'lu anonslara rağmen çirkin tezahürata devam etmesi nedeniyle, 1 maç seyircisiz oynama ve 2,5 milyar lira para cezası verirken, Beşiktaş Kulübü'nü de Gaziantepspor maçında çıkan olaylar nedeniyle 1 milyar lira ile cezalandırdı. 
     Boluspor ve Orduspor kulüplerinin sahaları birer maç kapatılıp, birer milyar lira para cezası verilirken, Çaykur Rizespor'a da bir maç saha kapatma ve 500 milyon lira para cezası uygulandı. Eyüpspor da 2 maç seyircisiz oynama ve 2 milyar lira para cezası aldı. 
     Kurulun verdiği cezalar şöyle 
2 ay hak mahrumiyeti Şükrü Perese Kırklarelispor malzemecisi 

1 ay hak mahrumiyeti Fahri Eken İnegölspor idarecisi , Hakkı Şahin Beylerbeyispor idarecisi , Hasan Acar Alibeyköyspor idarecisi , Ömer Sarıalioğlu Bakırköyspor idarecisi , Kayhan İpek Bandırmaspor idarecisi 

10 gün hak mahrumiyeti Werner Lorant Fenerbahçe Teknik Direktörü 

1 maç saha kapatma ve 1 milyar para cezası Boluspor, Orduspor 

1 maç saha kapatma ve 500 milyon lira para cezası Çaykur Rizespor 

2 maç seyircisiz oynama ve 2 milyar para cezası Eyüpspor 

1 maç seyircisiz oynama ve 2,5 milyar para cezası Bursaspor 

2 milyar lira para cezası Diyarbakırspor 

1 milyar lira para cezası Beşiktaş, Tekirdağspor 

750 milyon lira para cezası Zonguldakspor 

500 milyon lira para cezası Mersin İdmanyurdu, Silopi Cudispor, Bandırmaspor 

İhtar Kastamonuspor, Karşıyaka, Eskişehirspor 

     
</TEXT>
</DOC>
