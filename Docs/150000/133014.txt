<DOC>
<DOCNO> 133014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/ekonomi/eko07.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de bay McDonald’s arıyoruz 
</HEADLINE>
<TEXT>

Türkiye’deki işletmesini yerel bir girişimciye devretmeyi planlayan McDonald’s, bunun için şirket gruplarını değil, şahısları tercih edecek 
     EKONOMİ SERVİSİ 

     Türkiye’de 130 milyon dolarlık yatırımlarına karşın 5 kuruş k r edemediklerini açıklayan McDonald’s Türkiye Genel Müdürü Sadi Fansa, lisansörlüğü bir gruba değil, şahıslara vermek istediklerini söyledi. 
     
     Lüks olduk 
     Fansa, "Dünyadaki politikamız da bu şekilde. Yapılan işe daha iyi odaklanılacak olması nedeniyle şahıslara vermek istiyoruz. Lisansörlük talepleri var, bu yıl içinde sonuçlandıracağız" dedi. Geliştirici işletmeci formülüyle McDonald’s standartlarında işin daha iyi yapılacağını düşündüklerini anlatan Fansa, Türkiye’yi bırakmak istemediklerini söyledi. 
     
     Dünyada sandviçe yöneldi 
     Fansa, "Dışarıda McDonald’s restoranlara herkes gidebilirken, Türkiye’de satın alma gücünün düşmesi nedeniyle üst gelir grubuna hitap eder hale geldik" diye konuştu. Fansa, McDonald’s’tan dolayı yabancı şirketlerin Türkiye’ye 55 milyon dolarlık yatırım yaptığını anlattı. 
     McDonald’s’ın merkez ofisinde de yeniden yapılanma olduğunu hatırlatan Fansa, pizza, hazır yemek ve sandviç konusunda faaliyet gösteren şirketler alınarak, Avrupa ve Uzakdoğu’da uluslararası zincir oluşturmak istendiğini söyledi. 
     
Üç ayda 343 milyon dolar zarar etti      McDonald’s’ın merkez ofisinden yapılan açıklamada şirketin son üç aylık dönemde 343.8 milyon dolar zarar ettiği ve 500 şubeyi kapatma kararı aldığı belirtildi. Geçen yıl 271.9 milyon dolar k r eden şirketin çeşitli ülkelerde 30 bin şubesi bulunuyor. Satışları, en büyük pazar olan ABD’nin yanı sıra Avrupa’da da düşen McDonald’s’ın dünya çapındaki satış hacminin 10.5 milyar dolar olduğu ifade edildi. 
     



 EKONOMİ 



















</TEXT>
</DOC>
