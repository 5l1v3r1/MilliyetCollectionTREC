<DOC>
<DOCNO> 116257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/ekonomi/eko06.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam kararına Köşk’ten onay 
</HEADLINE>
<TEXT>

     ANKARA Milliyet 

     Çalışma ve Sosyal Güvenlik Bakanı Nejat Arseven, tüm bakanlar tarafından imzalanan SSK ve Bağ - Kur emeklilerinin maaşlarında iyileştirme yapılmasını sağlayacak Bakanlar Kurulu kararının, Cumhurbaşkanı Ahmet Necdet Sezer tarafından onaylanarak Başbakanlığa gönderildiğini bildirdi. 
     Arseven, dün yaptığı yazılı açıklamada, Bakanlar Kurulu Kararı’nın Cumhurbaşkanı Sezer tarafından onaylandığını ifade ederek, "4447 sayılı Kanun’un geçici 4. maddesine göre, SSK’dan aylık alan emeklilere yapılan ödemelerde ve Bağ - Kur tarafından ödenen aylıklarda yıl içinde yapılan artış oranı ile memur aylıklarında yıl içinde yapılan artış oranından kaynaklanacak fark Aralık ayında hesaplanarak, söz konusu aylık ve ödemelere yansıtılır" dedi. 
     Arseven, açıklamasına şöyle devam etti 
     "Bakanlar Kurulu Kararı ile 1 Ocak 2002 tarihi ile Aralık sonu itibariyle aradaki doğacak olan farkın tamamının SSK ve Bağ - Kur emeklilerimize yansıtılması karar altına alınmıştır. Daha sonraki zamlar, yine TÜFE gereği bu ekleme yapıldıktan sonra ortaya çıkan maaşın üzerine eklenmek suretiyle yapılacaktır" dedi. 
     



 EKONOMİ 





















</TEXT>
</DOC>
