<DOC>
<DOCNO> 116149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sondun22.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IRA silahlara veda etmiyor 
</HEADLINE>
<TEXT>

     Kuzey İrlanda barış sürecinin devamı açısından silahsızlanması büyük önem taşıyan İrlanda Cumhuriyet Ordusu IRA , bu yoldaki çalışmaları yürüten uluslararası silahsızlanma komisyonu ile olan bağını kopardığını açıkladı. 
     Gelişme, barış sürecine vurulmuş büyük bir darbe olarak nitelendirilirken, örgüt bu kararını İngiliz hükümetinin Barış Anlaşması çerçevesinde verdiği sözleri tutmamış olmasına bağladı. Cumhuriyetçi Katoliklerin yayın organı olan An Phoblacht gazetesinde yayınlanan bir açıklama ile kararını duyuran IRA, "Bu karara rağmen, kalıcı ve adil bir barış süreci fikir ve çabalarına bağlılığımız sürecektir" ifadesini kullandı. 
     Şimdi başta İngiliz hükümeti olmak üzere, diğer bütün tarafların barış süreci içinde karşılıklı güven oluşturmak için çaba sarf etmelerini beklediklerini belirten IRA yöneticileri, bunun da ancak verilen sözlerin tutulmasıyla mümkün olacağını kaydetti. 
     





</TEXT>
</DOC>
