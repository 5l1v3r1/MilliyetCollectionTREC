<DOC>
<DOCNO> 113773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko04a.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep’ten 1.2 katrilyon liralık vergi alınacak 
</HEADLINE>
<TEXT>

2003’te, cep telefonu abonelerinden alınan Özel İletişim Vergisi’nden 1.2 katrilyon liralık gelir sağlanması bekleniyor 
     TBMM’ye sevkedilen 143.2 katrilyonluk 2003 yılı bütçesinde toplam gelirler 96.4 katrilyon lira olarak öngörülürken, bu gelirin 81.5 katrilyonu vergilerden sağlanacak. Vergi geliri hedefi 2002 bütçesinde ise 57.9 katrilyon liraydı. 
     2003’te vergi gelirlerinin 27.9 katrilyonu Katma Değer Vergisi’nden, 20.8 katrilyonu Özel Tüketim Vergisi’nden sağlanacak. Deprem nedeniyle geçici olarak getirilen ancak 2003’te de uygulanmasına karar verilen cep telefonu abonelerinden alınan Özel İletişim Vergisi’nden ise 1.2 katrilyon gelir bekleniyor. Devletin Özel İşlem Vergisi geliri de 800 trilyon lira olacak. 
     
     Vergi iadesine devam 
     Gelir Vergisi’nde 16.2 katrilyon liralık hedefe karşılık, Kurumlar Vergisi geliri 7.6 katrilyon lira dolayında bulunacak. Bütçede, vergi iadesinin kalkmasına ilişkin herhangi bir hüküm ve tedbir de bulunmuyor. 
     
Cep'ten 1.2 katrilyon lira vergi toplanacak Bütçe gelirleri 2003 Hedefi milyar TL GENEL BÜTÇE GELİRİ 96.400.000 VERGİ GELİRİ 81.510.000 Gelir Vergisi 16.200.000 Kurumlar vergisi 7.650.000 Motorlu Taşıtlar Vergisi 1.110.000 Veraset ve int. Vergisi 40.000 Dahilde alınan KDV 15.535.000 Özel Tüketim Vergisi 20.850.000 Banka ve sigor. muam. 1.320.000 Damga Vergisi 1.800.000 Harçlar 1.520.000 Özel İletişim Vergisi 1.250.000 Özel İşlem Vergisi 800.000 Gümrük Vergisi 913.000 Akaryakıt Gümrük Vergisi 6.600 Tek ve maktu vergi 400 İthalde alınan KDV 12.445.000 Diğer dış ticaret 50.000 Kaldırılan vergi artıkları 20.000 VERGİ DIŞI NORMAL GELİR 10.490.000 Kurumlar hasıl. ve devlet pay. 140.000 Devlet patrimuvanının geliri 4.250.000 Faizler, taviz ve ikraz gel. 1.800.000 Cezalar 2.200.000 Çeşitli gelirler 1.100.000 RK, RTÜK, İMKB, SPK, Telekominikasyon, Tütün, Enerji, Kamu İhale Kur. gelirleri 1.000.000 ÖZEL GELİR VE FONLAR 4.000.000 Özel gelirler 1 Fonlar 3.499.999 Eğitim özel gelirleri 500.000 Katma bütçe geliri 400.000      
     
Memur kararı yeni hükümete bırakıldı      Maliye Bakanı Sümer Oral, memur maaş katsayısının yanı sıra memura 2 puanlık refah payı uygulamasının devam edip etmeyeceği konusunun, yeni hükümete bırakıldığını bildirdi. 
     2003 bütçesine katsayı konulmamasına ilişkin bir soruyu yanıtlayan Oral, bunun yeni hükümete bırakılmasının daha doğru olduğunu söyledi. Oral, "Biz 2003 bütçesini programa göre belirledik. Ama yeni hükümet, maaş zamları konusunda farklı bir oran belirler. İkinci yarı daha farklı bir zam belirler" dedi. Oral, 2 puanlık refah payının 2003’te devam edip etmeyeceğine yeni hükümetin, katsayıları tespit ederken karar vereceği belirterek, "Biz bütün yetkiyi yeni hükümete bırakmış oluyoruz" dedi. Oral, bir başka soruyu yanıtlarken de, hayat standardının kanun gereği 2003 yılında uygulanmayacağını söyledi. 
     



 EKONOMİ 






















</TEXT>
</DOC>
