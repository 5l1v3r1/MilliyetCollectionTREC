<DOC>
<DOCNO> 144509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun32.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat yeniden bombalanmaya başladı... 
</HEADLINE>
<TEXT>

     Bağdat'ın yeniden bombalanmaya başladığı bildirildi. 
     Bölgedeki Reuters muhabiri Nadim Ladki, bugün öğleden sonra yeni patlama sesleri duyulduğunu ve dumanların yükseldiğini söyledi. 
     Ladki, patlamaların 3'ünün kentin güneyinde, 3'ününse doğuda olduğunu belirtti. 
     Patlamaların, ''tehlike geçti'' sirenlerinden sonra meydana geldiği, birkaç dakika sonra ise sirenlerin yeniden çalmaya başladığı kaydedildi. 
     Kentteki AFP muhabiri de Bağdat'ın güneyindeki El Reşid askeri tesisinin bombalandığını, bölgeden iki patlama sesi duyulduğunu duyurdu. 
     AFP muhabiri, bombardımanın TSİ 14.30'dan kısa süre önce başladığını söyledi. 
     





</TEXT>
</DOC>
