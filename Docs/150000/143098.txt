<DOC>
<DOCNO> 143098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/siyaset/siy05.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci adresi AKP Merkezi 
</HEADLINE>
<TEXT>

     Dışişleri Müsteşarı Uğur Ziyal’in geçtiğimiz haftalarda üst üste bakanlık binası yerine AKP Genel Merkezi’ne gitmesi ve görüşmelerini burada yapması "bir bürokratın parti merkezlerinde devlet işlerini yürütmesi doğru mu " sorusunu akla getirdi. Bu eleştirilere Dışişleri yetkilileri "Bürokratı başbakan çağırdıysa ne yapsın..." derken, DYP Genel Başkanı Mehmet Ağar’ın bir davranışı siyasetçi-memur ayrışımını ortaya koydu. Ağar, partisinin Ege Bölge Toplantısı için Kuşadası’nda bir oteldeydi. Partililer ile toplantı yapan Ağar’ı kaymakam, emniyet müdürü ve vali gibi yöneticiler görüşmek için aradı. Ağar ise yöneticilere "Burada siyasi bir toplantı yapıyoruz. Gelmeniz doğru değil" dedi. 
     



 SİYASET 












</TEXT>
</DOC>
