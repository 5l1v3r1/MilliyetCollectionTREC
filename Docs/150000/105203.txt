<DOC>
<DOCNO> 105203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/siyaset/siy02.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hainler içten ve dıştan vurdu’ 
</HEADLINE>
<TEXT>

     BELMA AKÇURA Tekirdağ 

     Başbakan Bülent Ecevit, DSP’nin Tekirdağ mitinginde "Hainleri affetmeyeceğiz" diye bağıranlara, "Hangi hainleri kastettiğinizi bilmiyorum, ama bizi hem dışımızdan hem de içimizden vurdular" diyerek karşılık verdi. 
     Cengiz Topel Meydanı’nda 1000 kadar vatandaşa seslenen Ecevit ile eşi zaman zaman etkili olan yağmur nedeniyle yağmurluk giyerken partililer de alanda bulunan vatandaşlara yağmurluk dağıttı. 
     
     Arap atı gibi 
     "Sahte Sola Döneklere Oy Yok", "Son Devrimci Lider Ecevit" pankartlarının dikkat çektiği mitingte yaptığı konuşmada DSP’yi Arap atına benzeten Ecevit’in konuşma sırasında sesinin güçlükle çıkması üzerine vatandaşlar "Ses, ses" diyerek tepki gösterdi. 15 dakika süren konuşmasının ardından valiliğe giden Ecevit çifti İstanbul’a hareket etmeden önce Tekirdağ Erciyes Köftecisi’nde köfte yedi. Ecevit’in yemekte sigara içmesi ise dikkat çekti. Parti otobüsüyle gelen Ecevit çifti, İstanbul girişinde Ford marka siyah minibüse binerek Ceylan Oteli’ne gitti. 
     
1000 kişiye seslendi...      OZAN GÜZELCE 

     Tekirdağ miting için ATA uçağıyla Çorlu Havaalanı’na gelen Ecevit’i DSP’li bakanlar karşıladı. Başında kastetiyle uçaktan inen Ecevit, otobüse binerek Tekirdağ’a hareket etti. Çorlu girişinde bir grup CHP’linin "Başbakan Baykal" sloganlarıyla karşılaşan Ecevit, Tekirdağ’da 1000 kişiye seslendi. 
     



 SİYASET 















</TEXT>
</DOC>
