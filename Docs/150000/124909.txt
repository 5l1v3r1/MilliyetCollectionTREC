<DOC>
<DOCNO> 124909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/spor/spo15.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Holyfield havlu attı      BEŞİNCİ kez ağır sıklet kemerine sahip olarak rekor kırmak isteyen Holyfield’ın hevesi kursağında kaldı. Lennox Lewis’in, Chris Byrd ile dövüşmek istememesi üzerine boşalan Uluslararası Boks Federasyonu IBF ağır sıklet unvanı için ABD’deki maçta Byrd, 40’lık Holyfield’ı sayıyla mağlup etti. 
     
Eriksson’dan ultimatom      İNGİLTERE Milli Takım hocası Eriksson, özel yaşantısı üzerinde kurulan baskının artması halinde istifa edebileceği açıkladı. İsveçli teknik adam, TV sunucusu Ulrika Johnsson ile ilişkisi nedeniyle medyada ağır eleştirilere uğramıştı. 
     
Souness öfkeli      BLACKBURN ROVERS’DA Teknik Direktör Graeme Souness, 2 - 1’lik Everton mağlubiyetinin faturasını hakeme kesti. Hakem Graham Barber’a kızan İskoç hoca, "Neill’i atan Barber daha önce de bize haksızlık yaptı. Hakemler hatalarını kabul etmiyor" diye konuştu. 
     
Büyükuncu beşinci oldu      ALMANYA’NIN Riesa kentinde düzenlenen Avrupa Kısa Kulvar Yüzme Şampiyonası’nda 100 metre sırtüstünde Derya Büyükuncu beşinci oldu. Seçmelerde 53.55 ile en iyi yedinci dereceyi yaparak finale gelen Büyükuncu, 53.22’lik derecesiyle beşinci sırayı aldı. Altın madalyayı 51.51 ile Alman Thomas Rupprath elde etti. 200 metre bayanlar sırtüstünde 2.12.52 ile Türkiye rekoru kırarak finale kalan Derya Erke ise 2.15.35 ile sekizinci oldu. 
     
Hikmet Erenkaya yeniden başkan      KOCAELİSPOR Kulübü’nün dün yapılan olağanüstü genel kurulunda başkanlığa İzmit Büyükşehir Belediye Başkanı Hikmet Erenkaya yeniden seçildi. Kongreye 1308 üyeden 201’i katıldı. Erenkaya yaptığı konuşmada, "Kocaelispor’u, içinde bulunduğu durumdan kurtarılmasına herkesin katkısı olması gerekir" dedi. 
     
Göztepe isyanlarda      GÖZTEPE, Fenerbahçe karşısında kaçan üç puana yanıyor. Teknik Direktör Mustafa Fedai, "Hakem Hamza Mısır biraz dikkatli olsaydı, İzmir’e zaferle dönerdik. Geçen haftaki Malatya maçında da skor 1-0 iken bariz golümüz, ofsayt diye iptal edilmişti. 88. dakikada da Zafer golü attı, ama hakem faul diye vermedi. Bir penaltımız da boşa gitti" diye konuştu. 
     
Hakan Yakın Liverpool’da      İSVİÇRE’NİN Basel takımında forma giyen Hakan Yakın, İngiltere’nin köklü kulüplerinden Liverpool’a transfer oluyor. Aynı zamanda İsviçre vatandaşı olan ve 14 kez bu ülkenin milli formasını giyen golcü oyuncu her konuda anlaşmaya vardığı Liverpool ile bir kaç gün içinde sözleşme imzalayacak. 
     
Romanya ile eşleştik      16. Dünya Bayanlar Hentbol Şampiyonası Avrupa 2. Eleme Grubu’nda, Slovakya’nın ardından 2. olarak Play - Off’a yükselen A Milli Takım’ın rakibi Romanya oldu. Danimarka’nın Aarhus kentinde bugün yapılan kura çekimine göre milli takım, Romanya ile 24 - 25 Mayıs 2003’te Türkiye’de, rövanşı ise 31 Mayıs - 1 Haziran’da deplasmanda yapacak. 
     
Beşiktaş ringin kralı      TÜRKİYE Kulüpler Boks Şampiyonası dün sona erdi. Sakarya Atatürk Spor Salonu’nda 11 kulüpten 87 sporcunun katılımıyla yapılan müsabakalarda 44 puan toplayan Beşiktaş ilk sırayı aldı. Beşiktaşlı boksörler 6, Trabzon Belediyesi ve Ankara Gençlik Spor Müdürlüğü boksörleri 2’şer ve İstanbul Tekelsporlu boksörler ise bir siklette şampiyon oldu. 
     
İbrahim’den dokuz sayı      YUNANİSTAN Basketbol Ligi’nin yedinci haftasında sahasında Iraklis’i ağırlayan Panathinaikos, karşılaşmayı 57 - 52 kazanırken, İbrahim Kutluay 23 dakika forma giydi. Bu sürede 2 6 iki sayı, 1 2 üç sayı, 2 3 serbest atış, dört ribaund, bir top çalma ile oynayıp dokuz sayı kaydetti. Hiçbir oyuncunun çift rakama ulaşmadığı Yeşil - Yoncalarda McDonald dokuz sayı, iki asist, Kalaitzis, Lakovic, Fotsis ve Buford da yedişer sayı ürettiler. 
     



 SPOR 



























</TEXT>
</DOC>
