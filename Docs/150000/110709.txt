<DOC>
<DOCNO> 110709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yasam/yas01.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman’a Amerikalı newline babası’ sahip çıktı 
</HEADLINE>
<TEXT>

Amerikalı müstakbel kayınpederi, Almanya’da ABD hedeflerine saldıracak’ zannıyla tutuklanan Türk genci Osman kurtulsun diye çırpınıyor 
     SERAN SARGUR Walldorf 

     Almanya’nın Heidelberg kenti yakınlarında, 11 Eylül saldırılarının yıldönümü öncesi Amerikan tesislerine saldırı hazırlığı yaptığı gerekçesiyle tutuklanan Osman Petmezci’ye müstakbel kayınpederi sahip çıktı. 
     Terör suçlularının konulduğu Stuttgart Stammheim Cezaevi’nde nişanlısı Astrid Eyzaguirre ile tutuklu bulunan Petmezci’nin müstakbel kayınpederi Marco Antonio Eyzaguirre, Milliyet’e konuştu. Halen Virginia’daki Deniz Kuvvetleri’nde görevli ABD vatandaşı Eyzaguirre, kızı Astrid ve Osman’ın tutuklandığını Amerikan Federal Araştırma Bürosu’ndan FBI öğrendiğini söyledi. Eyzaguirre, FBI’a bunun mümkün olmayacağını anlattığını belirterek "Bir süre beni de sorguladılar. Serbest bırakıldıktan sonra Almanya’ya gelerek neler olduğunu araştırmaya başladım. Hala da araştırıyorum" diye konuştu. 
     Kızıyla hapishanede iki kez görüştüğünü kaydeden, her görüşmede Alman sivil polislerin de yanlarından ayrılmadığını söyleyen baba Eyzaguirre, çocukların komploya kurban gittiğini de iddia etti. 
     
     Bizi götür baba’ 
     Kızı Astrid’in sağlıklarının iyi olduğunu, Osman’ın suç işlemediğini ve onu çok sevdiğini söylediğini kaydeden ABD’li baba Eyzaguirre, "Astrid İddiaların hepsi düzmece. Bizi Almanya seçimlerine malzeme yaptılar. Birimiz Amerikalı, birimiz Türk olduğumuz için, Alman halkının milli duygularını tatmin ettik. Tam aranan kurbanlardık’ dedi" diye konuştu. 
     Kızı Astrid’in, ağlayarak serbest kaldıklarında Osman’la ikisini Amerika’ya götürmesini istediğini de belirten baba Eyzaguirre, Almanya’nın gençliklerini mahvettiği iki çocuğunu da en kısa zamanda yanına alacağını kaydetti. 
     
     Düğünlerini göreceksiniz’ 
     Osman ve Astrid’in şubatta kendisini ziyaret ettiklerini de söyleyen baba Eyzaguirre, sözlerini şöyle tamamladı "Ben Osman kadar Amerika’yı seven bir insan görmedim. İngilizce kursuna başlamıştı. Kızımla evlenerek orada öğrenim görmek istiyordu. Size söz veriyorum. Astrid ile Osman’ın düğününü göreceksiniz. Onları ben kendi elimle evlendireceğim. Ancak, bu ülkeye bir daha dönmeyecekler." 
     



 YAŞAM 














</TEXT>
</DOC>
