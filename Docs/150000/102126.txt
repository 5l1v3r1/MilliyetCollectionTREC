<DOC>
<DOCNO> 102126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur32.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de sevinç... Baykal konuşmayı olumlu buldu.. 
</HEADLINE>
<TEXT>

     CHP Genel Başkanı Deniz Baykal, Kemal Derviş'in açıklamalarını evinde televizyondan tek başına izledi. 
     Baykal konuşmanın bitiminden sonra kurmaylarına yaptığı değerlendirmede Derviş'in açıklamalarını "çok önemli" bulduğunu söyledi. 
     Baykal, kurmaylarına yaptığı değerlendirmede, Derviş'in açıklamalarının CHP'ye katılacağını gösterdiğini ve bunun CHP'ye güç katacağını söyledi. Baykal, "Kemal Derviş solun adresi olarak CHP'yi gösterdi. Bu olumlu ve önemli bir gelişme" dedi. 
     Kemal Derviş'in konuşması CHP Genel Merkezi'nde de büyük bir heyecanla izlendi. Genel merkez binasının tüm katlarında televizyonların başında toplanan CHP'liler konuşmanın bitiminde memnuniyetlerini dile getirdiler. 
     





</TEXT>
</DOC>
