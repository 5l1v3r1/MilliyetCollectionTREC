<DOC>
<DOCNO> 110092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/guncel/agun.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sokakta bahar yok 
</HEADLINE>
<TEXT>

İkinci Bahar dizisiyle gündeme gelen Samatya’nın İçkalpakçı Çıkmazı’nda çocuklar 12 yaşında çalışmaya başlıyor. Gelecekten ne bekliyorsunuz ’ sorusuna Hiçbir şey diyor 
     SEMRA KARDEŞOĞLU İstanbul 

     İkinci Bahar dizisi ile hayatımıza giren Samatya semtinde yapılan fotoğraf çalışması ve sosyoloji araştırması, semtle ilgili çarpıcı gerçekleri ortaya koydu. Güneydoğu’dan daha geri bir yaşamın kentin merkezine uzak varoşlarda değil, eski semtlerinde de sürdüğü anlaşıldı. İki yıl önce Fotoğraf Vakfı Girişimi’nin düzenlediği projede, semtin özelliklerini yansıtan İçkalpakçı Çıkmazı konu alındı. 
     
     İKİ YILLIK ÇALIŞMA 
     Fotoğraf sanatçıları Kemal Cengizkan ve Dora Günel, iki yıl boyunca sokak sakinlerinin günlük yaşamlarını belgeledi. Fotoğraf çalışması ile beraber sosyologlar Gülay Kayacan, Ebru Soytemel ve Gamze Toksoy, sokağın sosyoekonomik ve kültürel yapısını gözler önüne süren anket ve görüşmeler yaptı. 
     Samatya, birkaç çekirdek aile dışında bütçesi ortak olan ve birden fazla ailenin yaşadığı hanelerden oluşuyor. Hane halkı sayısı 7 ile 20 arasında. Sosyologların görüştüğü kişilerden hiçbiri Samatya doğumlu değil. Sadece dört aile İstanbul, üçte bire yakını Mardin, üçte birden fazlası Malatya, diğerleri sırasıyla Diyarbakır, Gaziantep, Erzurum, Kastamonu, İzmir, Nevşehir ve Tokat doğumlu. 
     
     BİR EVDE 20 KİŞİ 
     Kadınların büyük bölümü sadece akraba ziyareti için semt dışına çıkıyor. İstanbul’da en çok bildikleri mek nlar Samatya Parkı, sağlık ocağı, Samatya Eğitim Hastanesi. 7 nüfuslu Mardinli ailenin geçimini 12 yaşındaki kız ve 13 yaşındaki erkek çocukları sağlıyor. 
     Görüşülen bir evin hanımı eşinin işsiz olduğunu belirterek, oğlunu ve kızını sabahları zorla uyandırarak işe gönderdiğini söylüyor. Bu çocukların hepsi günde yaklaşık 10 saat çalışıyor. 
Çıkmaz sokaktan çarpıcı gerçekler...      Araştırmanın ortaya koyduğu çarpıcı sonuçlardan bazıları şöyle 

</TEXT>
</DOC>
