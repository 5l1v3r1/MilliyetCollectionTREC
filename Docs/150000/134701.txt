<DOC>
<DOCNO> 134701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/siy03.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu’ya musluk tamircisi danışman 
</HEADLINE>
<TEXT>

     Erkan Mumcu’nun Turizm Bakanlığı döneminde, "danışmanım" diyerek bakanlık koridorlarında gezen Sabri Bayer bu kez de Milli Eğitim Bakanlığı’nda boy gösteriyor. İddialara göre, Sabri Bayer, Erkan Mumcu’nun Isparta’dan arkadaşı... Isparta’da musluk tamirciliği yapan Bayer, çocukluk arkadaşı Mumcu’nun siyasete atılıp bakan olmasıyla Ankara’ya adımını attı ve Turizm Bakanlığı’na girdi. Mumcu, Milli Eğitim Bakanı olunca Bayer bu kez de MEB koridorlarında görülmeye başlandı. Gelişi öyle ani olmuştu ki Sabri Bey, kartvizit bastırmaya bile fırsat bulamadı. Kendisini ziyarete gelenlere de küçük k ğıtlara yazarak çoğalttığı "Danışman" yazılı k ğıt parçalarını vermekle yetindi. Bakanlıkta, Bayer’in önlenemez yükselişi dilden dile dolaşıyor. Hatta Turizm Bakanlığı’nda işi olanların bile işlerini Milli Eğitim’den Sabri Bey üzerinden sürdürmek istediği konuşuluyor. 
     



 SİYASET 















</TEXT>
</DOC>
