<DOC>
<DOCNO> 113700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko20.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılında kişi başına milli gelir 2 bin 599 'a çıkacak 
</HEADLINE>
<TEXT>

     Devlet Planlama Teşkilatı DPT , kişi başına gelirin bu yıl 2 bin 563 dolar civarında gerçekleşeceğini hesaplarken, 2003 yılında bu rakamın 2 bin 599 dolara çıkacağını öngördü. 
     DPT yetkililerinden alınan bilgiye göre, 2002 yılı için gayrisafi milli hasılanın GSMH , cari fiyatlarla 178 milyar 745 milyon dolar olarak gerçekleşmesi bekleniyor. 
     Türkiye'deki 2002 yıl ortası nüfus 69 milyon 749 bin kişi olarak alınırken, kişi başına gelir de 2 bin 563 dolar olarak ortaya çıkıyor. 
     
     2003'TE MİLLİ GELİR 
     GSMH'nin önümüzdeki yıl ise 184 milyar 196 milyon dolara ulaşılması hedefleniyor. 
     2003 yıl ortası nüfusun 70 milyon 877 bin kişi olduğu dikkate alındığında, 2003 yılında kişi başına gelirin 2 bin 599 dolar olacağı hesaplanıyor. 
     
     BÜYÜME 
     2003 yılı için GSMH'de yüzde 5'lik büyüme öngörülürken, gayri safi yurtiçi hasılanın GSYİH ise yüzde 4.9 oranında artacağı öngörülüyor. 
     Önümüzdeki yıl tarımda yüzde 0.8, sanayide yüzde 6.2, hizmetlerde de yüzde 5.3 oranında bir büyüme planlanıyor. 
     Bu büyüme hızlarının ardından tarımın GSYİH içindeki payı yüzde 13.5'ten 13'e düşerken, sanayinin payı yüzde 28.8'den 29.1'e, hizmetlerin payı da yüzde 57.7'den yüzde 57.9'a çıkacağı öngörülüyor. 
     





</TEXT>
</DOC>
