<DOC>
<DOCNO> 130123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun11.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı yine kurtuldu... 
</HEADLINE>
<TEXT>

Bakanlığın gönderdiği gizli yazıda "Sanık Çakıcı serbest dolaşacak" denildi 
     SEMRA PELEK İstanbul 

     Fransa’nın, Suçluların İadesine Dair Sözleşme kapsamında Türkiye’ye iade ettiği Alaattin Çakıcı, bu sözleşmenin ayrıcalıklarından yararlanıyor. İstanbul 1 No’lu DGM’ce beş yıl ağır hapis cezasına çarptırılan Çakıcı, tutuklu kaldığı süre göz önüne alınarak tahliye edilmişti. Davanın Yargıtay aşaması olması nedeniyle 45 gün içinde ülkeyi terk etme hakkı olan Çakıcı hakkında yurtdışına çıkış yasağı konmuştu. Yasak nedeniyle 45 günlük süre konusunda çıkan hukuki tartışma, Adalet Bakanlığı’nın yazısıyla son buldu. 
     Bakanlık, izin çıkmayan dava ve soruşturmaların sürdüğü İstanbul DGM, İstanbul, Bursa ile Ankara Başsavcılığı’na "gizli" ibareli bir yazı gönderdi. Yazıda, Çakıcı’nın yurtdışına çıkması önünde hiçbir engelin kalmadığı tarihten itibaren 45 günlük sürenin işlemeye başlayacağı vurgulandı. Bakanlık yazısında "Yurtdışına çıkış imk nının tanınmaması halinde sanık, ülkede serbest olarak zamanaşımı doluncaya kadar bulunabilecektir" denildi. 
     



 GÜNCEL 




























</TEXT>
</DOC>
