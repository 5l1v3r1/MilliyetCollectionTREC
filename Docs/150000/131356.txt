<DOC>
<DOCNO> 131356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/guncel/gun05.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
4 müebbetlik 2 yıl sonra serbest 
</HEADLINE>
<TEXT>

Tekstilbank Şube Müdiresi Adın’ı öldüren 9 gaspçıdan 4’ü ömür boyu hapse çarptırıldı. Ancak sanıklar aftan yararlanacak 
     İSTANBUL Milliyet 

     Tekstilbank Merter Şubesi Müdiresi Sema Adın’ın öldürülmesiyle ilgili 4.5 yıldır süren dava sonuçlandı.... Bakırköy 6. Ağır Ceza Mahkemesi’ndeki duruşmada, tutuklu sanıklar Abdülkadir Uslu, Muhammet Moroğlu, Mehmet Bozoğlu, Erdinç Kızılcık ile tutuksuz yargılanan Mehmet Uslu hazır bulunurken, tutuksuz sanıklar Mesut Barlak, Fatih Oral, Orhan Yazan ile Hüseyin Erkesen katılmadı. 
     Mahkeme heyeti, 24 Aralık 1998’de görülmesine başlanan davayı sona erdirerek kararı açıkladı. Karara göre Abdülkadir Uslu, "Adın’ı, gasp eylemini gizlemek amacıyla öldürdüğü" gerekçesiyle müebbet ağır hapis cezasına çarptırıldı. Ayrıca "çete lideri olmak", "bir kişiyi korkutarak para vermeye zorlamak" ve iki gasp olayıyla ilgili olarak toplam 62 yıl 10 ay 5 gün hapis cezası verildi. Uslu’nun bu cezalarının, başka suçtan ceza aldığı gerekçesiyle toplam 13 ay bir hücrede geceli gündüzlü tecrit edilerek tatbiki de kararlaştırıldı. Moroğlu, Bozoğlu ve Kızılcık da müebbet hapis cezasıyla 5 ile 9 ay arasında değişen tecrit cezalarına çarptırıldı. 
     
     4.5 YILDIR CEZAEVİNDE 
</TEXT>
</DOC>
