<DOC>
<DOCNO> 141500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sonspo12.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın Konseyi, Engin Verel'e yapılan saldırıyı kınadı... 
</HEADLINE>
<TEXT>

     Basın Konseyi, eski milli futbolcu ve futbol yorumcusu Engin Verel'e yapılan silahlı saldırıyı şiddetle kınadı. 
     Basın Konseyi Genel Sekreteri Gökalp Yazır, Verel'in evinin önünde yapılan silahlı saldırıyı ''kaba ve ilkel bir saldırı'' olarak nitelendirdi. 
     Gazetecilere yönelik şiddetin bir alışkanlık haline gelmeye başladığına dikkat çeken Yazır, bu saldırının sorumlularının bir an önce yakalanarak, adalete teslim edilmelerini istedi. 
     İletişim özgürlüğüne yönelik saldırının üzüntü verici olduğunu kaydeden Yazır, ''Bundan sonra bu saldırılara engel olacak tedbirlerin alınmasını istiyoruz'' dedi. 
     





</TEXT>
</DOC>
