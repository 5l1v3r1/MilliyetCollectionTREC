<DOC>
<DOCNO> 133689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo14.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor eski Başkanı Kaya Herkes alacağından vazgeçsin 
</HEADLINE>
<TEXT>

     Diyarbakırspor eski Başkanı Ali İhsan Kaya, ''Herkes alacağından vazgeçsin. Borçsuz bir Diyarbakırspor ortaya çıksın'' dedi. 
     Kaya, hiç bir yönetimin takımın iyi durumdayken görevinden ayrılmadığını ifade ederek, kendilerine yapılan haksız eleştiriler nedeniyle istifa etmek zorunda bırakıldıklarını söyledi. 
     Takımın zarar görmemesi için bu kararı aldıklarını bildiren Kaya, şöyle konuştu 
     ''Diyarbakırspor'u şampiyon yapsaydık bile bizi acımasızca eleştireceklerdi. Bizde takımın önünü açmak için istifa etmemizin en iyi karar olduğuna inandık ve istifa ettik. Bir yanda 38 milyarından vazgeçemeyen insanlar varken, ben 3.5 trilyon lirayı bir kalemde silmeye hazırım. Diyarbakırlıların bunu bilmesini isterim. Kulübe yazık etmesinler. Bu kulübün kişisel çıkar kavgalarına alet edilmesine müsaade etmeyeceğim. Diyarbakırspor'u kimseye yem etmem. Bu kulüp için en iyisi neyse sadece ona müsaade edeceğiz. Takımı tarafsız bir yönetime devredebiliriz.'' 
     
     ''HERKES ALACAĞINDAN VAZGEÇSİN'' 
     Kaya, Diyarbakırspor için iyi şeyler yaptıklarını ve iyi bir takım kurduklarını da kaydederek, konuşmasını şöyle sürdürdü 
     '''Bazı kötü niyetli insanlar bunları hazmedemediler. Eski yönetime takımı vermem. Herkes alacağından vazgeçsin ve borçsuz bir Diyarbakırspor ortaya çıksın. Bende dahil olmak üzere hiçbir arkadaşım takıma verdiği dövize faiz işletmedi. sadece verdiğimiz dövizi yazdık, faiz uygulamadık. Uyguladı diyenler ispat etsinler. Takımı almak isteyenler eğer iyi niyetlilerse gelsinler alacaklarından vazgeçsinler. Benim 3.5 trilyon lira, arkadaşlarımın ise 600 milyar lira kulüpten alacağı var. Bizler bu paralarımızın üstüne çizgi çekmeye hazırız. Yeterki diğer alacaklılarda paralarından vazgeçsinler.'' 
     





</TEXT>
</DOC>
