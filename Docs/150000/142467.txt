<DOC>
<DOCNO> 142467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/soneko09.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası, Pereja hisselerini satışa çıkardı... 
</HEADLINE>
<TEXT>

     Ziraat Bankası, Pereja İleri Kimya Sanayi A.Ş'deki yüzde 75.117 oranındaki hissesini satışa çıkardı. 
     Bankanın iştiraklerinden Pereja İleri Kimya Sanayi A.Ş'deki hisseler Hazine nam ve hesabına blok olarak satılacak. 
     İhale, ''kapalı zarf teklif alma usulü'' ile ancak banka tarafından gerekli görülürse, görüşmeler yapılmak suretiyle ''pazarlık usulü'' ile de gerçekleştirilebilecek. 
     İhale, lüzumu halinde pazarlık görüşmelerine devam edilen teklif sahiplerinin katılımıyla ''açık artırma'' ile de sonuçlandırılabilecek. 
     Bu arada bankanın gerekli görmesi durumunda ihale, kamuoyuna açık ve noter huzurunda da yapılabilecek. 
     İstekliler, şirket hakkında hazırlanan tanıtım dokümanı, ihale şartları ve ortak girişim beyannamesini Ankara Tandoğan'da bulunan Merkez Muhasebe Daire Başkanlığı'na yatırdıkları bedel mukabili, Yenimahalle'de bulunan Ziraat Bankası Genel Müdürlüğü Satın Alma ve İnşaat Dairesi Başkanlığı'ndan temin edebilecekler. 
     Teknik şartnameye göre hazırlanacak teklif mektupları, en geç 17 Nisan 2003 tarihinde saat 15.00'e kadar Satın Alma ve İnşaat Dairesi Başkanlığı'na elden teslim edilecek. 
     Satışa katılmak isteyenlerden 94 bin 920 dolar tutarında geçici teminat bedeli alınacak. İhalede asgari bedel 3 milyon 164 bin dolar olarak tespit edildi. 
     Hisseleri satışa sunulan Pereja İleri Kimya Sanayii A.Ş'nin ödenmiş sermayesi 96 milyar lira olarak açıklandı. 
     





</TEXT>
</DOC>
