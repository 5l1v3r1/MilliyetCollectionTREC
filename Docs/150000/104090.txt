<DOC>
<DOCNO> 104090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur22.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerin serinleme isteği faciayla sonuçlandı... 
</HEADLINE>
<TEXT>

     Adana'da, serinleemek için sulama kanalına giren genç, kardeşini sudan çıkartmayı başarırken, kuzenini ise kurtaramadı. 
     Emniyet Müdürlüğü'nden alınan bilgiye göre, 2000 Evler Mahallesi yakınlarındaki tarlada patlıcan toplayan Mustafa Akkılıç 26 , kardeşi Mevlüt 18 ve kuzeni Mehmet Uğraş 23 serinlemek amacıyla DSİ'ye ait sulama kanalına girdiler. Ancak, akıntıya kapılan ve yüzme bilmediği belirtilen Mehmet Uğraş, paniğe kapılarak yanındaki Mevlüt Akkılıç'ın boynuna sarıldı. Kardeşi ve kuzeninin birlikte akıntıya kapıldığını fark eden Mustafa Akkılıç, yüzerek önce kardeşine yetişti ve kanaldan çıkarttı. 
     Mustafa Akkılıç, ardından uzun uğraşlar sonucu Mehmet Uğraş'ı da sudan çıkartmayı başardı. Ancak, fazla su yuttuğu bildirilen Mehmet Uğraş, kurtarılamadı. 
     Mevlüt Akkılıç, Adana Numune Hastanesi'ne kaldırılarak tedavi altına alındı. Olayla ilgili soruşturma sürüyor. 
     





</TEXT>
</DOC>
