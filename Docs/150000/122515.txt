<DOC>
<DOCNO> 122515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur05.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da fırtına hayatı olumsuz etkiliyor... 
</HEADLINE>
<TEXT>

     Antalya'da şiddetli fırtına hayatı olumsuz yönde etkiliyor. 
     Fırtına nedeniyle, kentin bazı kesimlerinde elektrik telleri koptu, bazı ağaçlar yıkıldı. Yaklaşık 1 saatten bu yana Konyaaltı bölgesinin büyük bir bölümüne elektrik verilemiyor. 
     Kenti, Kemer ilçesine bağlayan tek yol olan Konyaaltı'nda, kıyıya vuran dalgaların getirdiği kaya ve çakıllar nedeniyle trafik zaman zaman kesintiye uğruyor. Trafik ekipleri geçişi sağlamaya çalışırken, Karayolları Bölge Müdürlüğü'ne bağlı arozöz ve greyderler yolu temizliyor. 
     Meteoroloji yetkilileri, fırtınanın hızının saatte 45, zaman zaman da 60 ve 70 kilometreye ulaştığını, fırtınanın yarın öğle saatlerine kadar süreceğini bildirdiler. 
     Yetkililer, fırtınanın denizlerde de etkili olduğunu, kıble ve keşişlemeden 4-6, zaman zaman da 7-8 kuvvetinde estiğini, dalga yüksekliğinin ise 5 metreyi bulduğunu belirttiler. 
     





</TEXT>
</DOC>
