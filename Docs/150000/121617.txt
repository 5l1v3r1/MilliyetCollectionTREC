<DOC>
<DOCNO> 121617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo06.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik kriz, sporu da vurdu... 3 dal olimpiyatlardan çıkabilir... 
</HEADLINE>
<TEXT>

     Uluslararası ekonomik krizin, dünya sporunu olumsuz etkilediği bildirildi. 
     Uluslararası Olimpiyat Komitesi UOK Başkanı Jacques Rogge, komitenin tasarruf gerekçesiye bazı spor dallarının olimpiyat kapsamından çıkarılması konusunun tartışılacağı toplantısının açılışında yaptığı konuşmada, ekonomik kriz nedeniyle uluslararası spor karşılaşmalarının düzenlenmesinde güçlüklerle karşılaşıldığını söyledi. 
     Rogge, UOK'nin geçmişteki basirteli politikaları nedeniyle imzalanan uzun vadeli sözleşmeler sayesinde mevcut krizden çok fazla etkilenmediğini ancak üyesi olan ulusal Olimpiyat komitelerinin ve çeşitli spor federasyonlarının önemli mali sorunlar şaşadığını belirtti. 
     UOK'nin üye kuruluşlara yardım görevinin bulunduğunu belirten Rogge, bu nedenle orta ve uzun vadede Olimpiyat oyunlarının kapsamının daraltılması ve maliyetlerin düşürülmesi politikasının izlenmesinin Komitenin bu amaçla kullanabileceği daha fazla gelire kavuşmasını sağlayacağını belirtti. 
     
     ÜÇ SPOR DALI TEHLİKEDE 

     UOK yönetimi, tasarruf nedeniyle 2008 yılındaki Pekin Olimpiyatlarından 3 spor dalının çıkarılmasını öneriyor. 
     Komite'nin Meksiko'da devam eden toplantısı sonunda pentatlon, beyzbol ve softboldan oluşan bu 3 spor dalının oyunlardan çıkarılması kabul edildiği takdirde, Olimpiyatların düzeninde 1936 yılından beri görülmemiş radikal bir değişiklik yapılmış olacak. 
     UOK merkez yönetimi bu sporların tüm dünyada yaygın olmadığı gerekçesine dayandırdığı önerisinin üye ulusal komitelerden sert bir direnişle karşılaşması bekleniyor. 
     Meksiko toplantısında, bu üç spor dalının Olimpiyat oyunlarından çıkarılması kabul görmediği takdirde, UOK yönetimi önümüzdeki 6 ay içinde başka seçenekler bulacak. 
     Bu durumda ise badmington, kürek, yatçılık, yelken ve senkronize yüzme gibi başka spor dalları tehlikeye düşecek. 
     





</TEXT>
</DOC>
