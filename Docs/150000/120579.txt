<DOC>
<DOCNO> 120579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yasam/yas05.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıdır Baba gönül gözüyle çekiyor... 
</HEADLINE>
<TEXT>

     ŞÜKRAN PAKKAN 

     Gözleri son 5 yıldır sadece ışığı seçebilen bir fotoğrafçı 69 yaşındaki Hıdır Canpolat... Çanakkale’den İstanbul’a 23 yaşında gelmiş ve işsiz kalınca 850 liraya Unkapanı’ndan 1921 Alman yapımı fotoğraf makinesi satın almış... 
     
     Her gün işinin başında 
     O günlerde, Karaköy Vergi Dairesi’nin önünde fotoğraf çekerek işe başlayan Canpolat, son 30 yıldır Bakırköy İstanbul Caddesi’ndeki Çavuşoğlu Pasajı’nın önünde sürdürüyor mesleğini... 38 yıllık fotoğrafçı... Son bir aydır ise hiç fotoğraf çekemese bile artık sadece antikacı dükk nlarında bulunabilecek bir makineyle her sabah sokaktaki yerini alıyor. Beş yıldır görmeyen gözlerine rağmen eşi yardımıyla her gün çevre esnafı tarafından ayrılmış sütunun önündeki iskemleye oturuyor Hıdır Bey... Objektif değerini verebiliyor ancak netlik yaparken esnaftan yardım istiyor. Canpolat devrini kapatmanın hüznünü şu sözlerle dile getiriyor "Siyah beyazın modası geçti, herkes lüks stüdyolarda çektirmek istiyor. En son bir ay önce bir kıza hatıra fotoğrafı çekmiştim." 
     



 YAŞAM 
























</TEXT>
</DOC>
