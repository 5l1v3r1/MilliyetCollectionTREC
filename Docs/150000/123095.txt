<DOC>
<DOCNO> 123095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/siyaset/siy99.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Tasarrufa kendinden başladı      ÖNDER YILMAZ Ankara 

     Bayındırlık Bakanı Zeki Ergezen tasarruf önlemlerine önce kendisi uydu. Ergezen, bakanlığına bağlı bütün tesislerden ücretsiz veya düşük ücretle faydalanma uygulamasını da kaldırdı. Ergezen, 25 Kasım’da kendisini ziyaret eden 250 kişilik Erzurum heyetinin iftar, sahur yemeği ve konaklama ücretini kendisi ödedi. İftar yemeğinin ardından "Hesap tamam efendim. Biz faturayı sürekli özel kaleme fatura ediyoruz" diyen garsona çıkışan Ergezen, 1.5 milyar liralık hesabı cebinden ödedi. 
     
Gül, Sultanahmet’te oğluyla namaz kıldı      NESLİHAN CUYAR İstanbul 

     Başbakan Abdullah Gül, bayramın ikinci günü Sultanahmet Camii’nde cuma namazını oğluyla birlikte kıldı. Yoğun izdihamın yaşandığı çıkışta, korumaların yoğun güvenlik önlemine rağmen Gül’ün önüne atlayan Gülşen Genç adlı bir kadın, oğlunun 5 yıldır solunum yetmezliği nedeniyle cihaza bağlı olarak yaşadığını söyleyerek yardım istedi. Kadının adres ve telefonlarını alan Gül, gereken yardımın yapılacağını söyledi. 
     
Erdoğan Türbanda iç hesaplaşmam var      ANKARA Milliyet 

     AKP Genel Başkanı Recep Tayyip Erdoğan, türban sorununun yok sayılamayacağını belirterek, "Bazı çevreler sorun çıkartmaya çalışıyor. Her an kendimle iç hesaplaşma yaşıyorum" dedi. 
     Erdoğan, CNN Türk’teki Soru - Cevap programında, vatandaşlardan çeşitli konularda gelen soruları yanıtladı. Erdoğan, başta türban olmak üzere, şu açıklamalarda bulundu 
     TÜRBAN Kopenhag’a eşimi götürmeyeceğim. Zaten günübirlik ziyaret. Başörtüsünü yok farzedemeyiz. Bazı çevreler, sorun çıkartmaya çalışıyor. Toplumsal mutabakatla muhakkak çözeceğiz. Her an kendimle bir iç hesaplaşma yaşıyorum. 
     GÜL Abdullah Gül’le şu ana kadar aramızda bir kriz yaşanmadı, yaşanmayacaktır. 
     DOKUNULMAZLIK Milletvekili seçilen bazı arkadaşlar hakkında açılan davalar, onların suçlu oldukları anlamına gelmez. Yargı bağımsızlığı yok. Bunun mağdurlarından biri de benim. 
     BEDELLİ Asker ihtiyacı var veya yok, bunun kararını Genelkurmay verir. Bedelli askerlik noktasında bir tavsiye gelmesi durumunda, hükümet bu konuda karar alabilecektir. 
     
Nil Demirkazık yine Erdoğan’a ulaşamadı      AKP Genel Merkezi’nde dün gerçekleştirilen ve Genel Başkan Recep Tayyip Erdoğan’ın da katıldığı bayramlaşmada izdiham yaşandı. Bayramlaşma sırasında çok sayıda partilinin Erdoğan’ın yanına ulaşmak istemesi üzerine partililerden bazıları ezilme tehlikesi atlattı. Bayramlaşmak için gelenler arasında sosyete antikacısı Nil Demirkazık da yer alırken, Erdoğan, bir saatten fazla süreyle partililerin elini tek tek sıktı. "Kıskananlar çatlasın", "Başbakan Erdoğan" ve "Türkiye seninle gurur duyuyor" sloganları atıldı. 
     Demirkazık, Erdoğan’ın elini sıkarak fotoğraf görüntüsü alanı içine girmek için çok uğraştı, ancak başarılı olamadı. Partililer, Demirkazık’ın önünde sıra oluşturarak, Erdoğan’ın yanına yaklaşmasını engelledi. Demirkazık’ın yakınlaştığı sırada da Erdoğan, uyarı üzerine bayramlaşmayı sona erdirdi. 
     
Kamer Genç AKP’yi içerek kutluyorum      DENİZ ALTUNTAŞ 

     Geçtiğimiz akşam Beyoğlu’nda Stars isimli barın açılışını yapan Kamer Genç, "İçti sarhoş oldu" şeklinde haber yapılmamasını rica etti. "AKP’nin iktidarını içki içerek kutluyorum" diyen Genç "Ne yapalım politikada işsiz kalınca böyle yerlere geleceğiz" diye şaka yaptı. İktidardaki AKP üyelerinin çoğunun geçmişinde kara lekelerin bulunduğunu belirten Genç, "Meclis’e giren herkes türban taksa memleketteki yoksulluk giderilir mi Bunlar hep suni gündem yaratıyor" diye konuştu. Deniz Baykal’ın yasadan, anayasadan anlamadığını iddia eden Genç, "O böyle boş, bu yüzden de muhalefet yapamıyor" dedi. DYP’li Genç, Tansu Çiller’in de siyasi yaşamının tamamen son bulduğunu söyledi. 
     
BM’ye karar için baskı var      BM silah denetçilerinin Irak’taki araştırmalarında şüpheli çok az şeye rastlamasına karşın ABD yönetimi, BM Güvenlik Konseyi’nin Irak’a karşı harekete geçmesi için somut adımlar atmaya başladı. Beyaz Saray, ilk olarak Irak’ın BM tarafından yasaklanan kitle imha silahlarına sahip olduğu yolunda elinde "sağlam delil" bulunduğunu ileri sürdü, ancak bu kanıtın tam olarak ne olduğunu açıklamadı. ABD, BM’yi savaş için ikna çabaları çerçevesinde ikinci adım olarak denetçiler üzerinde baskı kurmaya çalışıyor. New York Times gazetesi, yönetimin, Saddam’ın kitle imha silahlarını nerede sakladığını açıklamaları karşılığı sığınma hakkı verilmesi için kilit önemdeki Iraklı silah uzmanları ve bilim adamlarını belirlemek konusunda BM silah denetçilerine baskı yaptığını bildirdi. ABD yönetiminin, sığınma talebinde bulunacak Iraklı bilim adamları için özel bir şahit koruma programı uygulamayı önerdiği de belirtildi. 
     
ABD tesisleri terörün hedefi      WASHINGTON AA 

     ABD Dışişleri Bakanlığı, Türkiye’de terörist saldırı ihtimaline karşı vatandaşlarını uyardı. Bakanlık açıklamasında, teröristlerin Türkiye’nin güneydoğusunda bir terör eylemi düzenlemeyi planladıkları yönünde doğrulanmamış istihbarat alındığı belirtilerek, teröristlerin hedefinin Amerikan tesisleri ve personeli olabileceği vurgulandı. Açıklamada, "Adana havaalanının kapalı olması nedeniyle Gaziantep Havaalanını kullanan Amerikan vatandaşlarının özellikle dikkatli olması" istendi. 
     Açıklamada ayrıca, Türk hükümetinin terörist tehditle ilgili olarak gerekli tedbirleri aldığı kaydedildi. Dışişleri Bakanlığı açıklamasında, Türkiye’nin, ABD’nin terörle mücadelesine tam destek veren bir ülke olduğu da hatırlatıldı. 
     
Erdoğan’ın ABD gezisi uzuyor      ANKARA Milliyet 

     AKP lideri Tayyip Erdoğan, yurtdışı gezilerine hangi sıfatla çıktığına ilişkin eleştirilere, "ABD, Avrupa bizi hangi sıfatla karşılıyorsa biz o sıfatla gidiyoruz" yanıtını verdi. Erdoğan’ın, ABD gezisinde Başkan George Bush’la görüşmesinden sonra New York’a da gideceği bildirildi. Erdoğan’ın, Bush’la görüştükten sonra, Türkiye’nin AB yolundaki kaderini belirleyecek Kopenhag Zirvesi’ne gitmeden önce, 10 Aralık akşamı New York’a geçeceği ve buradaki Türk toplumuyla tanışacağı bildirildi. 
     Erdoğan, salı günü Bush’un Ulusal Güvenlik Danışmanı Condoleezza Rice ile de bir araya gelecek. Erdoğan’ın aynı gün, Washington’da Musevi lobisinin önde gelen isimleriyle de görüşmesi bekleniyor. 
     
Dinlemek 600 konuşmak 60 bin      ŞÜKRAN PAKKAN İstanbul 

     Nobel Ekonomi Ödülü sahibi dünyaca ünlü iki ekonomist, Türkiye’de 60’ar bin dolar yaklaşık 93 milyar lira karşılığı konuşma yapacak. Dinleyiciler ise 600’er dolar yaklaşık 930 milyon ödeyecek. Dünya Bankası eski başekonomisti Prof. Dr. Joseph Stiglitz şubat ayında, euronun fikir babası Prof. Dr. Robert Mundell ise mart ayında dinleyicilerle buluşacak. Konferanslar için tıpkı konser ya da tiyatroya gider gibi "bilet" satın almak gerekiyor. Konferans için 300 bilet basılacak. Ücrete, konferansa katılım ve soru sorma imk nının yanı sıra yemek ve çay - kahve ikramı da dahil. 
     
Kutan Hükümette çok başlılık var      ANKARA Milliyet 

     SP Genel Başkanı Recai Kutan, ABD’nin Irak’a yönelik operasyonuna Türkiye’nin destek vermesiyle ilgili çelişkili açıklamalar yapıldığını belirterek, "Hükümette çok başlılık göze çarpmaktadır. Hayati önem taşıyan konularda birçok değişik merkezden farklı yorum ve açıklamalar geliyor" dedi. 
     Cumhurbaşkanı Ahmet Necdet Sezer başkanlığında tüm siyasi partileri bir araya gelmeye ve milli bir mutabakat oluşturmaya çağıran Kutan, Sezer’den, Türkiye’nin geleceği açısından kritik kararlarda referanduma gitmesini istedi. Türkiye’nin Körfez Savaşı’ndaki maddi zararlarının karşılanmadığını ifade eden Kutan, "Önemli olan para değildir. Vaat edilen 3.5 milyar doların 20 katı verilse bile, Mehmetçik’in hayatı dolarla takas edilemez" diye konuştu. AB’nin Türkiye’yi oyaladığını öne süren Kutan, "Eğer AB ülkeleri iddialarında samimiyse, Müslüman bir ülkenin topluluğa katılması AB için zenginliktir" şeklinde konuştu. 
     
8 dil bilen büyükelçi huzurevinde      TUNCAY DAĞLI Adana 

     Adana Huzurevi’nde kalan emekli büyükelçi Yusuf İhsan Atak 82 , felç geçirmesi, konuşma ve yürüme güçlüğü çekmesine karşın, hayata bağlılığı nedeniyle herkese örnek oluyor. Kenya, Irak, Danimarka, Fransa, İsviçre ve Hollanda’da görev yaptıktan sonra Washington Büyükelçiliği’nden 1968’de emekli olan Atak, emekliliğinden sonra ABD’de bir firmada çalıştı. Rahatsızlanınca Türkiye’deki yakınlarının yanına dönen daha sonra huzurevine yerleşti. Atak, görev yaptığı dönemde kendisine verilen nişan, plaket ve sembolleri de huzurevine armağan etti. Huzurevi Müdürü Nurdan Kama da, "Çok bilgili, görgülü ve saygıdeğer bir insan. 8 dil biliyor. Onu çok seviyoruz" diye konuştu. 
     
Vasiliu Perşembe AB’ye katılıyoruz      Kıbrıs Rum yönetiminin Avrupa Birliği AB ile müzakere heyeti başkanı Yorgo Vasiliu, Kıbrıs Rum kesiminin 12 Aralık Perşembe günü AB’ye katılacağını söyledi. Vasiliu, "Kıbrıs sorununda ilerleme olup olmadığına bakılmaksızın, Kıbrıs Rum kesimi gelecek Perşembe günü AB’ye katılacak 10 ülkeden biri olacak" dedi. "Kıbrıs sorununun çözümlenmemesi durumunda AB’nin izleyeceği modeli belirleyip belirlemediği" yönündeki soruyu yanıtlayan Vasiliu, "Londra ve Zürih anlaşmalarında şekillenen Kıbrıs Cumhuriyeti’ AB’ye giriyor. Ancak AB müktesebatı Kıbrıs Cumhuriyeti’ denetiminde olan bölgelerde uygulanacak" diye konuştu. Vasiliu, AB ile müzakere ettikleri 31 başlığın tamamen kapatıldığını kaydetti. 
     



 SİYASET 
















</TEXT>
</DOC>
