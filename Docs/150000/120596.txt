<DOC>
<DOCNO> 120596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/guclu.html </URL>
<DATE> 2002/11/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öncelik türbanda mı yoksa yasasında mı olmalı 
</HEADLINE>
<TEXT>

     TBMM Başkanı Bülent Arınç, şu günlerde en çok konuşulan isimlerden birisi. Türban konusundaki radikal söylemleri ve inadına TBMM Başkanlığı’na seçilip, Cumhurbaşkanı Sezer’i uğurlamaya türbanlı eşiyle birlikte gitmesi tartışmaların odak noktası. 
     Oysa Arınç’ın satır aralarında kaybolup giden insani yönü unutuldu gitti. Trafik kazasında kaybettiği 16 yaşındaki oğlunun yüreğinde yarattığı acıyı, bir baba olarak nasıl derinden hissettiğini ve bir türlü üzerinden atamadığını açık yüreklilikle anlatması, pek çoğumuzu derinden etkiledi. Yanlış olduğunu bile bile bazen tenha bir köşe bulup ağladığını tıpkı diğer konularda olduğu gibi hiç gocunmadan samimiyetle dile getirmesi bir yandan çok üzdü, bir yandan da sevindirdi... 
     İşte nihayet trafik yasasını, TBMM komisyonlarında sürünmekten kurtarıp yasallaştıracak bir başkan geldi izlenimi verdi. Umarız diğer pek çok konuda gösterdiği kararlılığı bu konuda da gösterir ve TBMM’nin yeni yasama döneminde çıkardığı ilk yasalardan birisi trafik yasası olur. 
     Sanayi Bakanı Ali Coşkun da yine elim bir trafik kazasında eşini ve çocuğunu kaybetmiş. Ayrıca kabine de ve Meclis’te yakınını kaybeden daha pek çok isim var. Bu yüzden DSP milletvekili Ahmet Tan’ın başkanlığını yaptığı komisyon tarafından hazırlanan yasa önerisinin hayata geçirilmesi, bu Meclis’in öncelikli namus borcu olmalıdır. Tüm trafik mağdurları gibi Arınç’a, Coşkun’a ve arakdaşlarına, Allah sabırlarına sabır katsın derken, yeni acıları azaltacak her türlü girişimin öncüleri olmalarını temenni ediyor ve bekliyoruz... 
     
Anadolu liseleri      Anadolu liselerindeki mevcut eğitim sistemini savunmak nedense bazılarını rahatsız ediyor. MHP bu konuda çok çaba harcadı ama gerçekleştiremedi. Çünkü mantığı yoktu. Şimdi yine bir grup doğru işleyen bu sistemi sabote etmek için elinden geleni yapıyor. 
     Türkçenin daha iyi öğretilmesini, manevi ve kültürel değerlerimize şimdikinden daha fazla önem verilmesini hemen her koşulda, her zaman savunmuş biri olarak hala yanlış bir yola girildiğinde ısrar ediyorum. 
     Eğer amaç dil öğretmek ise anadolu liseleri bugüne kadar bu konuda başarılı bir performans sergiledi. İddia edildiği gibi negatif bir etkileri de olmadı. Kaldı ki genel öğrenci içindeki oranları yüzde bir dahi değil. Yine iddia edildiği gibi eğer diğer okullarda ilimi, bilimi, kültürü ve manevi değerleri çok iyi verebilseydik, o yüzde 1’lik kesim arada erir giderdi. Yani sorun anadolu liselerinde nasıl eğitim yapıldığında değil genel eğitim sistemimizin çarpıklığında. 
     Liselerde bir değil iki dil öğretilecekmiş Nasıl Bugüne kadar başarıldı mı ki Örnekleri var mı Ortaya daha iyi bir sistem konulsun, sistemin değiştirilmesi için en önde gidenlerden birisi de ben olurum. Ama aksi bir uygulama çiçeği burnundaki Bakan Mumcu’yu ve hükümeti hiç gereksiz yere kısır bir tartışma ortamının içine çekmekten başka bir işe yaramaz... 
     
Türban tartışması      AKP iktidarının nasıl bir yönetim sergileyeceğini merakla izleyenlerin en başında üniversiteler geliyor. Çünkü bu dönemde her zamankinden çok daha yoğun bir şekilde kendilerini Cumhuriyet’in kaleleri olarak görüyorlar. Üzerlerine gidilmesi gerginlikten başka bir şey yaratmaz. Bu konuda da dikkatli hem de çok dikkatli olunması gerekiyor... 
     Özetin özeti Türkiye bugüne kadar ben yaptım oldu mantığı yüzünden çok zaman kaybetti. Gereksiz gerginlikler yaşadı. Umarız bundan sonra sağduyu, hoşgörü ve uzlaşma mantığı öne çıkar. 
     
     







Turhan Selçuk’a mektup 


Kültür Bakanı 


Baykal freni 


Boğuşma sürecek, sağlam sinir lazım 


Kabuk değişimi 


Oğuldan mektup var 


Öncelik türbanda mı yoksa yasasında mı olmalı 


Yunan tavernasında Japon olursun inşallah 


İsveç Büyükelçisi AKP’li kadınlara iftar yemeği verdi 


Altemur Kılıç’ı Başbakan aradı mı 


Sezer ve CHP’nin misyonu 


Karayalçın’dan Türkiye’de solun özeleştirisi 


83. madde ne olacak 


Ak Günler’den AK Parti’ye 


</TEXT>
</DOC>
