<DOC>
<DOCNO> 109635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/spo20.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknolojiye hayır 
</HEADLINE>
<TEXT>

UEFA Konferansı’na katılan 52 milli takım çalıştırıcısı, hakem sayısı artırılarak, hataların azaltılması kararını benimsedi 
     AVRUPA’NIN önde gelen teknik direktörleri, hakemlerin kalitesinin artırılması gerektiği konusunda fikir birliğine vardı. Dünya Kupası’nda yaşanan hakem hatalarının gündeme geldiği Polonya’daki UEFA Milli Takım Teknik Direktörleri Konferansı’na katılan 52 teknik adam, hataların azaltılması için teknoloji yerine insan faktörünün ön plana çıkarılması gerektiğini vurguladı. 
     ŞENOL Güneş’in de katıldığı konferansta milli antrenörler adına konuşan Andy Roxburgh, hakemlerin teknolojinin futbola fazla müdahalesinden rahatsız olduğunu belirterek, video görüntüleri yerine hakem ve yardımcı hakem sayılarının artırılmasından yana olduklarını söyledi. Roxburgh, "Monitörlerden karar vereceğimize, insani tedbirleri artırıp futbolu akışına bırakalım" dedi. 
     
     
     



 SPOR 


























</TEXT>
</DOC>
