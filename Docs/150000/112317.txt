<DOC>
<DOCNO> 112317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun02.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Guinness rekorunu Türkler yedi bitirdi 
</HEADLINE>
<TEXT>

İki Alman ev hanımı, pişirdikleri 3 bin çeşit ekmeği Köln’deki Maritim Otel’de sergileyip Guinness Rekorlar Kitabı’na girecekti. Ancak gece yarısı otele Türkler geldi ve... 
     İSMAİL ŞAHİN 

     Uluslararası Gıda ve Gıda Teknolojileri fuarını gezmek için Almanya’ya giden Türkiye Odalar ve Borsalar Birliği TOBB üyelerinin kaldığı Köln kentindeki Maritim Hotel’de Guinness’ şoku yaşandı. 3 bin çeşit ekmek pişirerek Guinness Rekorlar Kitabı’na girmeyi hedefleyen iki Alman ev hanımı, rekor denemesi için güvenliği çok iyi olan beş yıldızlı Maritim Hotel’i tercih etti. Kadınlar, sabah 07.00’de gelip otelin lobisinde stand kurdu. Standa ekmeklerini özene bezene dizdiler, gece geç saatlere kadar aralıksız çalıştılar. Kimse gelip ekmeklere dokunmasın diye de standın etrafını kırmızı şeritlerle çevirdiler. Sonra da standın ön kısmına "Fırın - Ekmek - Dünya Rekoru" afişini koyup akşam otelden ayrıldılar. 
     
     30 EKMEK UÇTU 
     Sabah otele geldiklerinde ise sergilerindeki kasalardan birindeki ekmeklerin azaldığını gören iki kadın hemen otel yetkililerini bulup, "Bu ekmekleri kim yedi " diye sordu. Bütün çabalarına rağmen eksilen ekmeklerin akıbetini öğrenemeyen kadınlar, standlarına astıkları "Fırın - Ekmek - Dünya Rekoru" afişini toplayıp yeni ekmekler pişirmek üzere otelden ayrıldılar. 
     Eksik ekmek sayısı 30 kadardı. Ekmekleri alanların, rekoru sabote etmek gibi bir niyeti yoktu. Onlar geç saatte otele gelip ekmeklerin cazibesine dayanamayan bir grup Türk ziyaretçiydi. Bu ekmeklerin dünya rekoru için pişirildiğini hiçbiri fark etmemişti. Olayı son anda fark eden otel yetkilileri de onları uyarmamıştı üstelik. 
     
Kurbanın olayım bir öpücük ver      40 Türk firmasının da katıldığı Uluslararası Gıda ve Gıda Teknolojileri fuarı için 105 TOBB üyesi de Düsseldorf’a gitti. Türk grup, TOBB’un girişimleri sayesinde AB vatandaşı gibi işlem gördü. 233 bin metrekarelik alanda 17 dev salonda gerçekleşen fuarda süt, et, soğuk et, dondurulmuş gıda ürünleri ve teknolojileri tanıtıldı. Fuarda en çok ilgi gören stand ise üstsüz mankenler tarafından tanıtılan ekmekler oldu. Türk heyetinde yer alan bazı ziyaretçiler, üstsüz Alman mankene sarılarak hatıra fotoğrafı çektirmeyi ihmal etmedi. Hatta bazıları fotoğraf çektirmekle de kalmayıp Alman mankene "Gadanı alayım, kurbanın olayım, bir öpücük ver" diyerek mankeni öpmeye çalıştılar. 
     



 GÜNCEL 






























</TEXT>
</DOC>
