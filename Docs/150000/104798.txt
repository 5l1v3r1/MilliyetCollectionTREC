<DOC>
<DOCNO> 104798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun02.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Batı Nil virsü 555 kişiyi öldürdü... 
</HEADLINE>
<TEXT>

     ABD'de hızla yayılan Batı Nil virüsü vakalarının son bir hafta içinde yüzde 62 artış gösterdiği ve toplam vaka sayısının 555'e çıktığı bildirildi. 
     Sivrisinekler tarafından kuşlardan alınan mikrobun insanlara geçirilmesi yoluyla yayılan salgın, öldürücü beyin hummasına neden oluyor. Nil virüsü vakalarının doğudan batıya ABD'nin 41 eyaletinde görüldüğü, ayrıca Meksika ve Kanada'da virüse rastlandığı belirtildi. 
     ABD Hastalık Kontrol ve Önleme Kurumu CDC yetkilileri, vaka sayısının Eylül ortalarında en yüksek düzeye çıkmasını beklediklerini açıkladılar. 
     Afrika ve Asya ülkelerinde yaygın olan Batı Nil virüsü, ABD'ye ilk kez bundan 3 yıl önce gelmiş ve New York'ta 7 kişinin ölümüne sebep olmuştu. 
     Yetkililer, Meksika'da 72 yaşındaki Santos Espinoza adlı bir adamın da Nil virüsünden öldüğünü belirttiler. Espinoza'nın, virüsü 3 hafta önce ziyaret ettigi Houston'dayken aldığı sanılıyor. ABD'nin Nil virüsünden ölüm olaylarının görüldüğü eyaletleri arasında Mississippi, Illinois ve Ohio da bulunuyor. 
     





</TEXT>
</DOC>
