<DOC>
<DOCNO> 139603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/ymese.html </URL>
<DATE> 2003/02/28/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Hitchcock misali 
</HEADLINE>
<TEXT>

     14. dakikada T.Dosek’in çaprazdan sert şutunda yüreğimiz hopladı. 42. dakikada Pancu’nun klasik golü bizi rahatlattı. Ardından maçın bana göre kahramanı Ronaldo’nun golü yüreğimize su serpti, çeyrek final için umut saçtı. Ahmet Dursun ve İlhan Mansız’ın attığı gollerle "Tamam bu iş" dedim. Kartal bu ne yapacağı belli olmaz. Korku dolu gözlerle maçın bitiş düdüğünü bekledik. Hele 83. dakikada Çekler’in attığı ikinci golden sonra, inanın uzatmalar dahil 9 dakikayı zor bitirdik, tribünler ve bizler deyim yerindeyse dokuz doğurduk. 
     Hele bu uzatma dakikalarında Çekler’in sayılmayan bir üçüncü golü var ki, uzun süre tartışılacak. Yan hakem Stagnoli’nin kalkan bayrağı Beşiktaş’ı tur atlatan, rakibe ise darbeyi vuran en kritik andı. 
     Dört golün kahramanlarına elbette denecek bir şey yok. Bana göre sahanın yıldızı futbolu zekasıyla oynayan Ronaldo’dur. Adam 61 dakika defansta top sektirmedi, bir kez ileri çıktı, nefis gol attı ve gönlümüzde yine taht kurdu. 4 gollü fark hem sahada oynayanları rahatlattı, hem de kenar yönetimi Yani işin türkçesi Beşiktaş’a rahatlık yaramıyor. Çeyrek final hayırlı olsun. 
     
     



 SPOR 


























</TEXT>
</DOC>
