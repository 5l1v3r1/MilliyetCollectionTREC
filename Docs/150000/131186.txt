<DOC>
<DOCNO> 131186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/pulur.html </URL>
<DATE> 2003/01/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mesut Yılmaz’ın prensliği... 
</HEADLINE>
<TEXT>

     Mesut Yılmaz’ın hayatı, siyasete girişi, yükselişi, inişi ve çöküşü... X 
     Bize göre "Mesut Yılmaz"a "Hanedanın Son Prensi" demek pek doğru değil eğer "Hanedanödan maksat, "Turgut Özal Semra Özal Hanedanı"ysa, O, bu hanedanın prenslerine pek benzemez, dense dense, ille de "prens" demek şartsa, Mesut Yılmaz, geçimsiz, huysuz bir prenstir. Bu yüzden, zaman zaman, Hanedan’ın teveccühüne mazhar olsa da, zaman zaman da hışmına uğramış aforoz edilmiştir. 
     
     FARUK Bildirici, Mesut Yılmaz’ın hayatını ve kişiliğini anlatırken, bir dönemin ayrıntılarını ve o dönemin ünlü kişilerini de tanıtmış... 
     Mesela "köşe yazarı" diye tanınan bazılarının, perde arkasında Mesut Yılmaz’a danışmanlık yaptıklarını da öğreniyoruz. 
     
     MESUT Yılmaz’ın son yılları, bir sevdanın peşine takılıp gitti "Avrupa Sevdası." 
     Oysa Mesut Yılmaz’ın siyasette ilk yılları, Avrupa’yla ve Avrupalılarla pek "dostane" geçmemiştir. 
     Mesela, Kıbrıs konusunda, ilerleme sağlanması gereğini öne süren bir tasarı taslağı için, Alman Dışişleri Bakanı Genscher ile kavga bile etmiş "Bu gibi sözler, bizi rencide eder, hoş değil bu sözler " diye terslemiş, daha da ileri giderek Alman’ı "Siz bana üçkağıt teklif ediyorsunuz " diye azarlamıştır. 
     
     MESUT Yılmaz’ın bu davranışlarının ardında Avrupalılarla görülecek bir hesabı vardır da denilebilir. 
     Mesut Yılmaz, Avusturya Lisesi’nde öğrenciyken, "Barbar Türkler" diyen Alman öğretmenle kapışmış, Alman o’na "eşek" deyince Mesut Yılmaz’dan hemen karşılığını almıştır 
     "Eşek babandır." 
     Alman öğretmen hırsından, Mesut Yılmaz’a tebeşir atınca, öğrenci de, pergelini fırlatmakta hiç duraksamamış ve sonunda bu okuldan ayrılmıştır. 
     
     MESUT Yılmaz bu tavrını 1988’de Meclis tutanaklarına da geçirir 
     "Türkiye, Batı topluluğu içerisinde, nüfusunun yüzde 99’u Müslüman olan bir ülkedir, eğer Türkiye bu kimliğinden taviz vermeden, bütün bu değerleriyle birlikte Ortak Pazar kapısını zorluyorsa, burada sınav önünde olan Türkiye değil, Ortak Pazar’dır." 
     Faruk Bildirici, Mesut Yılmaz’ın Genscher’in karşısında celallenmesini anlatırken "Bu davranışın altındaki nedenlerden biri, onun Avrupa’ya bu bakışıydı" der. 
     
     1988’de Avrupa’ya böyle bakan Mesut Yılmaz, 2000’li yıllara gelince "Avrupa, Avrupa, ne pahasına olursa olsun Avrupa " diyenlerdendi. 
     Acaba neden 
     Evet, neden .. 
     İki - üç yıl içinde köprülerin altından hangi sular akıp gitmişti ki, Mesut Yılmaz, önce "Avrupa’nın yolu Diyarbakır’dan geçer" demiş, arkadan da bu yola "Üsküdar İmam Hatip Lisesi"ni de eklemişti. 
     Ne Avrupa yoluşmuş bu yol 
     Mesut Yılmaz, bu yolun ortasında kalakaldı. 
     x Ümit Yayıncılık 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
