<DOC>
<DOCNO> 123791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sontur02.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Tarih verilmemesi şüphe uyandırıyor" 
</HEADLINE>
<TEXT>

     AK Parti Genel Başkanı Recep Tayyip Erdoğan, AB'nin Türkiye'ye müzakere tarihi vermemesinin şüphe uyandırdığını ve şu andaki gelişmelere bakıldığından böyle bir hazırlığı hissettiğini söyledi. 
     Washington'a giderken uçakta gazetecilerin sorularını yanıtlayan Erdoğan, Türkiye'nin, AB'ye aday diğer ülkelerden daha iyi durumda olduğunu, ancak müzakere tarihi alamayan tek ülkenin de Türkiye olduğunu hatırlattı.. 
     Türkiye açısından bakıldığında son 18 ayda diğer aday ülkelerden daha ileri durumda olunduğunu ifade eden Erdoğan, Türkiye'de, uygulamada bazı eksikliklerin olabileceğini, aksaklıkların müzakere tarihi verildikten sonra giderilebileceğini belirtti. 
     Erdoğan, " Filan tarihe kadar devam edilsin. O tarih geldiğinde Kopenhag kriterleri yerine getirilirse müzakere tarihi verilir. ifadelerini kabullenmenin mümkün olmadığını dile getirdi. 
     AK Parti Lideri, "Biz diyoruz ki gelin şimdiden Roma'yı verin. Roma'da müzakere başlasın. En geç 2003 sonu müzakerelerin başlama tarihi olmalı" dedi. 
     Erdoğan, Rasmussen'le yaptığı görüşmenin sonunda Kıbrıs konusunun gündeme geldiğini ifade ederek, " Kıbrıs'ta durum nedir diye sordu. Ben de bu iş hallolmadan cevabını bizden beklemeyin dedim" diye konuştu. 
     Cumhurbaşkanı Ahmet Necdet Sezer'in AB'nin tavrını samimi bulmadığı için Kopenhag'taki zirveye gitmeyeceği yönündeki açıklamasının sorulması üzerine de Erdoğan, "Sayın Cumhurbaşkanı'nın tavrını ben belirleyemem" dedi. 
     





</TEXT>
</DOC>
