<DOC>
<DOCNO> 126698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/siy05.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan ders verdi 
</HEADLINE>
<TEXT>

Hong Kong’da Hollandalı başkanın Biz Türkiye’yi sadece tatil cenneti olarak biliyorduk’ sözü, Bakan Yıldırım’ı kızdırdı Bilmemeniz hayret verici 
     GÜLÇİN ÜSTÜN Ankara 

     Ulaştırma Bakanı Binali Yıldırım’ın katıldığı Uluslararası Telekomünikasyon Birliği’nin ITU Hong Kong’daki değerlendirme toplantısında gergin anlar yaşandı. Bakan Yıldırım, Türkiye’de 19 milyon sabit telefon, 20 milyon GSM abonesi, 3 uydu ve 6 milyon internet kullanıcısı olduğunu ve telekomünikasyon alanındaki altyapı çalışmalarını anlatınca Toplantı Başkanı Hollandalı Juhon Von Egmond, "Hayret ettik. Türkiye’yi sadece tatil yapılan bir ülke zannediyorduk" dedi. Bu sözlere Yıldırım, "Türkiye’nin tatil cenneti olduğu doğru. Ancak sizin gibi üst düzey bir bürokratın hangi ülkenin hangi konumda olduğunu bilmemesine de biz hayret ettik" yanıtını verdi. 
     Gerginlik, Yıldırım’ın toplantıda konuşma yapamayacağını öğrenmesiyle başladı. İtiraz eden Yıldırım’a 2 dakika konuşma süresi verildi. Süreye sinirlenen Yıldırım, "Kusura bakmayın, Türkiye’nin çalışmalarını 2 dakikada özetleyemem" diyerek salondan ayrılmaya teşebbüs etti. Yıldırım’ı kolundan tutan Egmond, "Süreniz 5 dakika olsun. Lütfen konuşmanızı yapın" diyerek ikna etti. Yıldırım’ın 8 dakika süren İngilizce konuşmasından sonra, bitti zannedilen gerginlik doruğa tırmandı. 
     Birlik üyelerinin bir sonraki değerlendirme toplantısının Türkiye’de olmasını istediklerini söylemesi üzerine toplantıdaki gergin hava yumuşadı. 



 SİYASET 















</TEXT>
</DOC>
