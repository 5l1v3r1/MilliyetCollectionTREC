<DOC>
<DOCNO> 123016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sontur01.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü baba oğlunu vurdu... 
</HEADLINE>
<TEXT>

     Gaziantep'te, alkollü olarak eve gelen baba, oğlunun ölümüne, kayınbiraderinin yaralanmasına yol açtı. 
     Alınan bilgiye göre, Barış Mahallesi Tahaoğlu Sokak'taki eve akşam alkollü olarak gelen Adem Sofuoğlu 30 , dışarıdan çocukların maytap patlatmasına sinirlenerek, pompalı tüfeği ile dışarıya ateş etti. 
     Tüfekteki mermilerin bittiğini düşünerek odaya giren Adem Sofuoğlu, alkolün de etkisi ile farkında olmadan tetiğe dokununca, karşısında oturan 10 yaşındaki oğlu Müslüm'ün ölümüne, oğlu ile yaşıt kayınbiraderi Halil İbrahim Doğan'ın yaralanmasına yol açtıktan sonra kaçtı. 
     Yakınlarınca hastaneye getirildiğinde ölmüş olduğu belirtilen Müslüm Sofuoğlu'nun ölüm nedenini araştıran polise, anne Selma Sofuoğlu, oynaması için tüfeği oğluna verdiğini ve olayın meydana geldiğini söyledi. 
     Annenin ifadesini çelişkili ve yetersiz gören polis, soruşturmayı derinleştirince, tüfeğin, Adem Sofuoğlu tarafından kazara ateşlendiğini belirledi. 
     Olaydan sonra kaçan baba Adem Sofuoğlu'nun gözaltına alındığı ve ifadesinde suçunu itiraf ettiği belirtildi. 
     





</TEXT>
</DOC>
