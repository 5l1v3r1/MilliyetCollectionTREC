<DOC>
<DOCNO> 121899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/guncel/agun.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç yılda tahliye .. 
</HEADLINE>
<TEXT>

Türkiye’nin bin bir güçlükle Fransa’dan geri aldığı Çakıcı, hakkında 456 yıl hapis istenmesine rağmen üç yıl içinde özgürlüğüne kavuştu 
     SEMRA PELEK, BERİL ÖZCAN 

     Türkbank ihalesine fesat karıştırmaktan eski eşi Uğur Kılıç’ı öldürmeye kadar pek çok suçtan arandığı sırada Fransa’da yakalanan Alaattin Çakıcı, Türkiye’ye iadesinin ardından geçen üç yılın sonunda tahliye edildi. İdamı istenen davalardan iade sözleşmesine göre yargılanamayan Çakıcı, Engin Civan ve Hıncal Uluç’un yaralanmasından affa uğradı. Çete suçundan aldığı beş yıl hapis cezasını tamamlayan Çakıcı, dün karar verilen Karagümrük Spor Lokali baskını davasından da yattığı süre göz önüne alınarak serbest bırakıldı. Çakıcı, iade sözleşmesine göre 45 gün içinde Türkiye’den gidecek. 
     
     KARARINIZA SAYGILIYIM’ 
     Karagümrük Spor Lokali’nde 15 kişinin yaralanmasıyla sonuçlanan silahlı saldırıyla ilgili İstanbul 1 No’lu DGM’de görülen karar duruşmasına, tutuklu sanıklar Alaattin Çakıcı, Ahmet Çelik, Okan Erünal, Başar Barış Çakıcı, Cihan Çakıcı, Ömer Koç ile tutuksuz yargılanan Erdoğan Öner, Cem Akarsu ve Müştak Çimenci katıldı. Lacivert takım, mavi gömlek giyen, memleketi Trabzon’un futbol takımının bordo - mavi renklerini taşıyan kravat takan Çakıcı’nın duruşmada sakin olduğu gözlendi. Çakıcı son savunmasında, "Vereceğiniz karar olumlu da, olumsuz da olsa saygılıyım. Neticede siz hukuk adına yemin etmişsiniz. Hukukun yasa üstündeki manevi boyutu olan Allah’ı temsil ediyorsunuz. Kararınıza saygılıyım" dedi. 
     2.5 saatlik aranın ardından kararını açıklayan mahkeme meyeti, çıkar amaçlı suç örgütü kurmak" suçundan Çakıcı hakkında 3 yıl 4 ay ağır hapis cezası verdi. "Eyleme azmettirmek" suçundan da 1 yıl 8 ay 21 gün ağır hapse mahk m etti. Çakıcı, bu suçtan yattığı süre göz önüne alınarak oyçokluğu ile tahliye edildi. "Azmettirmek" ve "çeteye üye olmak" suçlarından toplam 5 yıl 1 ay hapse mahk m edilen Barış Başar Çakıcı da yattığı süre dikkate alınarak tahliye oldu. Ancak Mahkeme Başkanı Nurettin Ak, 15 kişinin yaralandığı olay nedeniyle, Çakıcı’nın her bir yaralı için ayrı ayrı azmettirme suçunu işlediğini, bu verilecek cezanın daha fazla olması gerektiğini belirterek, tahliye kararına muhalefet etti. 
     
     TRABZON’A GİDECEK 
     Kararı avukatına sarılarak kutlayan Çakıcı, tahliye işlemlerinin yapılabilmesi için yeniden Kandıra F Tipi Cezaevi’ne gönderildi. Mahkeme kararını Çakıcı’nın avukatı Güzin Köprülükılıç, saat 18.00 sıralarında Kandıra Cezaevi’ne getirdi. İşlemlerin uzun sürmesi sebebiyle Çakıcı’nın çıkışı gecikti. Cezaevine gelen Gencay Çakıcı, 45 gün içinde Fransa’ya gitmesi gereken ağabeyinin iki hafta sonra Fransa’ya döneceğini tahmin ettiğini söyledi. Trabzon’a gidecek olan Çakıcı’nın resmini çekmek isteyen gazetecilerin cezaevi girişine yaklaşması engellendi. 
     
45 gün içinde gitmesi şart      Çakıcı, tahliye olduğu için Suçluların İadesine Dair Avrupa Sözleşmesi uyarınca 45 gün içinde ülkeyi terk edebilecek. Bu süre içinde Türkiye’den çıkmazsa Çakıcı’nın, Uğur Çakıcı ve Tevfik Nurullah Ağansoy davalarından yargılanması önündeki engel kalkacak. Sözleşme gereği pasaport alma hakkına herhangibir engeli yoksa sahip olan Çakıcı’nın, yurtdışına çıkması da güvenlik kuvvetlerince engellenmeyecek. 
     
Dört davadan yargılanamadı      Suçluların iadesine Dair Sözleşme’ye göre Alaattin Çakıcı’nın yargılanamadığı dört dava ise şunlar 

</TEXT>
</DOC>
