<DOC>
<DOCNO> 142116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/gun05.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Mardin’e iyice yerleşti... 
</HEADLINE>
<TEXT>

Mardin’de dün Türk askeri tatbikat yaparken, Amerikan askeri de un fabrikasının ardından kiralanan mobilya fabrikasına yığınak yaptı... 
     RAMAZAN YAVUZ ŞENOL ÇAKIR ADNAN AVUKA DHA 

     ABD’nin Güneydoğu’da harek t merkezi konumundaki Mardin’de savaş hazırlıkları tüm hızıyla sürerken, Türk zırhlı birlikleri de Kızıltepe’de karayolu üzerindeki boş bir arazide tatbikat yaptı. ABD’lilerin Kızıltepe yakınlarındaki Organize Sanayi Bölgesi’ndeki un ve yağ fabrikasından sonra kiraladığı mobilya fabrikasında da çalışmalar yoğunlaştı. İskenderun’dan sevk edilen ABD askerlerinin ihtiyacını giderecek seyyar tuvaletlerden, ranza, yatak, mobil telefon ve gıda malzemesine kadar her türlü lojistik malzeme, mobilya fabrikasında depolandı. 
     
     KARAYOLUNDA TANKLAR 
     Türk zırhlı birliklerinin Kızıltepe’de yaptığı tatbikata ise tank, top ve kariyerler katıldı. Tatbikatta, zırhlı birliklerin manevra kabiliyeti ölçüldü, Mehmetçik de temsili düşman askerlerini esir aldı. Tatbikatta, savaş sırasında alınacak önlemler ve yapılacak çalışmalar da değerlendirildi. Bu arada tatbikat nedeniyle zırhlı araçların karayoluna çıkması ilçede heyecana neden oldu. 
     
     



 GÜNCEL 






















</TEXT>
</DOC>
