<DOC>
<DOCNO> 120227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sonspo09.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Hakan Şükür'süzlüğe alıştı... 
</HEADLINE>
<TEXT>

     A Milli Futbol Takımı, rekortmen golcüsü Hakan Şükür'den yoksun oynamaya alıştı. 
     Milliler, Hakan Şükür'ün oynamadığı son 5 maçta gol yollarında sıkıntı çekmezken, rakip fileleri toplam 14 kez havalandırdı. 
     17. Dünya Kupası'nda Güney Kore ile yapılan üçüncülük maçında 11. saniyede attığı ''Dünya Kupası tarihinin en erken golü''nün sahibi Hakan Şükür, bu maçın ardından gerek sakatlığı, gerekse hiçbir kulüple anlaşma yapmaması nedeniyle milli takımda yer alamadı. 
     Türk Milli Takımı'nın, yıllardır ay-yıldızlı ekibin skor yükünü üstlenen Hakan Şükür'den yoksun yaptığı son 5 maçta ortalama 2.8 gol atması dikkat çekti. 
     Bu süre içinde her maçta gol atan millilerin en skorer isimleri ise 3'er golle Fenerbahçeli Serhat Akın ve Galatasaraylı Arif Erdem oldu. 
     Halen hiçbir kulüple anlaşması bulunmayan Hakan Şükür, A milli formayı giydiği 80 maçta attığı toplam 37 golle, Türk Milli Takımı'nın 79 yıllık tarihindeki en golcü futbolcu unvanını açık ara elinde bulunduruyor. 
     
     HAKAN ŞÜKÜR'SÜZ MAÇLAR 
     A Milli Futbol Takımı'nın Hakan Şükür'den yoksun çıktığı son 5 maçta aldığı sonuçlar ve gollerini atan futbolcuları şöyle 
Türkiye-Gürcistan 3-0 Arif Erdem, Cihan Haspolatlı, Nihat Kahveci 
Türkiye-Slovakya 3-0 Arif Erdem 2 , Serhat Akın 
Makedonya-Türkiye 1-2 Okan Buruk, Nihat Kahveci 
Türkiye-Liechtenstein 5-0 Serhat Akın 2 , Okan Buruk, Ümit Davala, İlhan Mansız 
İtalya-Türkiye 1-1 Emre Belözoğlu 
     





</TEXT>
</DOC>
