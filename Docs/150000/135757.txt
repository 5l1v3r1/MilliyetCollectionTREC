<DOC>
<DOCNO> 135757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo21.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağış nedeniyle Ali Sami Yen Stadı'nın zemini kar tutmaya başladı. 
</HEADLINE>
<TEXT>

     Galatasaray ile Denizlispor takımları arasında bu akşam yapılacak Birinci Süper Futbol Ligi maçı öncesinde, İstanbul'da sabah saatlerinde başlayan kar yağışı endişe yarattı. 
     Mecidiyeköy'deki yoğun yağış nedeniyle Ali Sami Yen Stadı'nın zemini yavaş yavaş kar tutmaya başlarken, stat müdürü Hamit Kaşeli, ''Şu anda endişe edilecek birşey yok. Sahamızın drenajı çok iyi. Ancak kar yağışı çok daha fazla artarsa yapacak birşey yok'' dedi. 
     Öte yandan soğuk havaya karşın Galatasaraylı taraftarlar Denizlispor maçına büyük ilgi gösteriyor. 
     Öğle saatleri itibariyle yeni açık tribün üst kat biletlerinin tamamı tükenirken, alt kat için 100 biletin kaldığı, eski açık tribünde ise son 1000 adet biletin taraftarlara kolaylık sağlaması için stat gişelerinden satışa sunulduğu bildirildi. 
     





</TEXT>
</DOC>
