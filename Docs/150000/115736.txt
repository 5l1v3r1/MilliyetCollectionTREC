<DOC>
<DOCNO> 115736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yasam/yas03.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmakların dili 
</HEADLINE>
<TEXT>

Kadınlarda uzun yüzük parmağı, risk alma ve kendine güven gibi özellikleri gösterirken, aynı durum erkeklerde "sporcu bir karaktere" işaret ediyor... 
     DIŞ HABERLER SERVİSİ 

     200 kadın-erkek incelendi 
     SON yapılan araştırmalara göre, kişiliğimizin derinlerde yatan sırları sanıldığı gibi yıldızlarla değil, parmak uzunluklarıyla yakından ilintili. Liverpool Üniversitesi’nce parmak uzunluğu ve kişilik özellikleri bakımından 200 kadın ve erkek üzerinde yapılan araştırma, ilginç bulgular işaret etti. 
     
     Hormonlarla da ilgili 
     ARAŞTIRMAYI geçekleştiren evrim biyoloğu Dr. John Manning, doğum öncesi hormon seviyelerinin parmak boyutları kadar kişinin doğumdan sonra geliştireceği ruhsal ve biyolojik özellikler üzerinde de etkili olduğunu belirtti. Siz de parmaklarınıza bakarak kişiliğinizi öğrenebilirsiniz. 
     
     Sporcu erkek 
     Yüzük parmağı işaret parmağından bariz biçimde uzun İyi futbolcu olma yeteneklerine sahipler. Ama iletişim fakiridirler. Tosuncuk olarak doğarlar, çocuk sahibi olma kapasiteleri büyük. 
     
     İletişimci erkek 
     Yüzük parmağı aşağı yukarı işaret parmağıyla aynı boyda Sözsel yetenekleri gelişmiştir. Mekan ve yön algıları zayıftır. Normalin altında boyutlarda doğarlar. Sporla araları iyi değil. 
     
     Endişeliler kadın 
     Yüzük parmağı işaret parmağıyla aynı uzunlukta Nevrotik olurlar. Kendilerine güvenleri azdır. Risk almaktan nefret ederler. Ancak iletişim ustasıdırlar. 
     
     Risk almayı seven kadın 
     Yüzük parmağı işaret parmağından uzun Kendine güvenleri tamdır. Risk alırlar. Ancak iyi iletişim kuramazlar. Küçük ailelerde çok rastlanır. 
     
     



 YAŞAM 






















</TEXT>
</DOC>
