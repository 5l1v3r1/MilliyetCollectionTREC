<DOC>
<DOCNO> 109852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yazar/bila.html </URL>
<DATE> 2002/09/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit’in yanıtı 
</HEADLINE>
<TEXT>

     Eski DSP’li yeni YTP’li Gaffar Yakın’ın küskünler adına önerdiği, seçimin ertelenmesi koşuluyla "Ecevit’in başkanlığında azınlık hükümeti" formülüne Başbakan Ecevit’in yanıtına geçmeden önce bazı saptamalar yapmakta fayda var. 
     DSP’den ayrılarak YTP’yi kuranlar panik içinde ne yapacaklarını şaşırmış görünüyorlar. Seçimden kaçmak için başvurmadıkları yol kalmadı. Son olarak YTP Grup Başkanvekilliği’nden istifa eden Gaffar Yakın, seçimin ertelenmesi için Ecevit’e azınlık hükümeti başbakanlığı önerdi. 
     Önerinin arkasında Hüsamettin Özkan’ın bulunduğu bir sır değil. Özkan’ın seçimi erteleme girişimlerinin hepsinde ise ANAP lideri Yılmaz’la hareket ettiği de biliniyor. 
     YTP Genel Başkanı İsmail Cem’in ise işin içinde olup olmadığı, hatta bilgi sahibi olup olmadığı da meçhul. Yansıyan bilgiler Cem’in, Yılmaz - Özkan köprüsünde devre dışı olduğu. 
     Gelelim Ecevit’in yanıtına.... 
     Başbakan, Gaffar Yakın’ın önerisini nasıl karşıladı 
     Ecevit’in bu öneriyi DSP Genel Saymanı Mecit Şekercioğlu’dan ilk duyduğunda, tepkisinin "gülüp geçmek" olduğunu söyleyebiliriz. Rahşan Ecevit’in tepkisi de farklı olmamış. Ecevitler’in tepkilerini şöyle özetleyebiliriz 
     - Şimdiye kadar akılları neredeydi 
     Başbakan Ecevit’e sorduk 
     - Gaffar Yakın’ın azınlık hükümeti önerisini nasıl karşıladınız 
     - Sayın Yakın benimle görüşmek istemiş, ısrar etmiş ama ben bu aşamada görüşmeyi doğru bulmadım. Doğrusu bu gayya kuyusunun içine düşmek istemem. Ben de gelişmeleri dışarıdan izliyorum. 
     - Size başbakanlık öneriyorlar. Siz zaten başbakansınız ama yeni bir modeli düşünür müsünüz 
     - Şu aşamada bir hükümet değişikliğini uygun görmem. Bu normal bir şey olmaz. Dediğim gibi ben de dışarıdan izliyorum. 
     - 1 Ekim’de Meclis açıldığında küskünler çoğunluk olursa ne gibi gelişmeler olabilir 
     - Bunu tahmin etmek zor. Ben de merak ediyorum. O zaman ortaya çıkacak koşulları bilemiyorum. Gelişmeleri o zaman değerlendiririz. 
     Ecevit’in yanıtları böyle... 
     YTP Genel Başkanı İsmail Cem’in ne düşündüğünü bilmiyoruz ama YTP’nin diğer öncülerinden Hüsamettin Özkan, İstemihan Talay ve elçiliğe soyunmuş olan Gaffar Yakın’dan Ecevit’e iletilen öneri, "biz ettik sen etme" anlamı taşıyor. 
     Kısa bir süre önce Ecevit’i, başbakanlıktan ve genel başkanlıktan çekilmeye zorlayan, bu amaçla öldü - ölecek diye haberler yazdıranların, bugün, "Irak krizi yaklaşıyor, Ecevit’e ihtiyacımız var, başımızda kalsın" diye seçim erteletmeye çalışmalarına ne denilebilir 
     Tek kelimeyle, perişanlık... 
     Bir daha seçilmek bu zavallılığa değer mi 
     
     







Özgür milletvekili ve lider sultası 


Dün’den ve yarın’dan kopuk yaşayan gençler... 


Atatürk farkı 


Ecevit’in yanıtı 


Siyasette Tayyip Erdoğan olgusu 


Dördüncü fotoğraf 


Eğitimde İzmir Modeli 


Parayı veren düdüğü çalar 


Avrasya açılımı 


H l kararsız olan seçmenler için.. 


AKP’den iktidar manifestosu 


Çok satan çelişkiler Aldatma 


Özelde çalışan kötü durumda 


</TEXT>
</DOC>
