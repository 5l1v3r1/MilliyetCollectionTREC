<DOC>
<DOCNO> 111850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sonspo10.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA Kupası'ndaki rakiplerimiz belli oldu... 
</HEADLINE>
<TEXT>

     Fenerbahçe UEFA 2. tur elemelerinde Yunanistan'ın Panathinaikos takımı ile eşleşti. İlk maç 31 Ekim'de İstanbul'da rövanş ise 14 Kasım'da Yunanistan'da oynanacak. 
     Panathinaikos geçtiğimiz sezonu lig üçüncüsü olarak tamamladı. Ancak bu yıl başarısız bir sezon geçiriyor ve beş maçta üç yenilgi aldı. Yunan takımının en büyük kozu Polonyalı futbolcusu Warzycha... 
     
     BEŞİKTAŞ 

     Beşiktaş ise İspanya'nın Alaves takımı ile eşleşti. İlk karşılaşma 31 Ekim'de deplasmanda oynanacak. Rövanş maçı ise 14 Kasım'da İstanbul'da. 
     İlk turda Ankaragücü'nü kupadan eleyen Alaves, kupaya geçen sezonu 7. tamamlayarak katıldı. İspanya Ligi'nin 15. sırasında yer alan Alaves'in ligde bir galibiyeti, bir beraberliği, üç mağlubiyeti bulunuyor. Alaves'i Gaziantep ile oynadığı maçlardan da tanıyoruz. 
     
     DENİZLİSPOR 

     Denizlispor'un rakibi Çek Ekibi Sparta Prag oldu. Sparta Prag, geçen sezon bir puan farkla ligi ikinci olarak tamamladı. Şampiyonlar Ligi'nde Belçika'nın Genk takımına 0-2 ve 4-2 'lik skorlarla elenen Prag, kendi liginde şu anda 8 maçta kazandığı 18 puanla lider. Sparta Prag, Bosna Hersek'in Siroki takımını eleyerek ikinci tura yükselmişti. Denizlispor 31 Ekim'deki ilk maçı deplasmanda oynayacak. 

     
</TEXT>
</DOC>
