<DOC>
<DOCNO> 147073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo21.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Darüşşafaka 88 - Pınar Karşıyaka 79 
</HEADLINE>
<TEXT>

     Darüşşafaka Cüneyt xxxx 20, Mehmet xxx 16, Erdem xx 6, Deniz xx 7, Goodrich xx 10, Soner x, Cevher xx 7, Caner x 3, Burak xxx 19. 
     Pınar Karşıyaka Jefferson xxx 28, Hakan xx 11, Ufuk xx 18, Nihat x 3, Hüseyin xx 16, Buğra x 2, Orbay x 1. 
     1. Periyot 24-8. 
     Devre 39-29 Darüşşafaka lehine . 
     3. Periyot 62-55. 
     Beş Faul Alan 26.43 Erdem Darüşşafaka . 
     Türkiye Basketbol Ligi'nde 23. haftanın ilk maçında Darüşşafaka, Pınar Karşıyaka'yı 88-79 yendi. 
     Karşılaşmaya iyi başlayamayan ve üstüste hücumlardan boş dönen Pınar Karşıyaka karşısında Cüneyt, Erdem, Deniz ve Mehmet ile sayılar bulan Darüşşafaka, 8. dakika içinde farkı 19 sayıya dek 24-5 çıkardı. Evsahibi ekip, ilk periyodu 24-8 önde geçti. 
     2. periyotta Jefferson'ın kaydettiği 12 sayıyla oyunda dengeyi kuran Pınar Karşıyaka, Mehmet'in basketlerine karşın 18. dakikada farkı 8 sayıya dek 37-29 indirdi. Ancak evsahibi Darüşşafaka, ilk yarıyı 39-29 önde kapadı. 
     İlk yarının tersine ikinci devreye Pınar Karşıyaka daha etkili başladı. İzmir temsilcisi, Jefferson, Hakan ve Hüseyin ile 25. dakikada farkı 52-47 ile 5 sayıya kadar indirdi. Darüşşafaka, özellikle Burak'ın dış atışlardan basketleriyle üstünlüğünü korudu ve son periyoda 62-55 önde girdi. 
     Oldukça çekişmeli geçen son çeyrekte, potaaltını Burak ile iyi kullanan ve isabetli atışlar yapan Darüşşafaka, aradaki farkı da iyi değerlendirerek maçtan 88-79 galip ayrıldı. 
     





</TEXT>
</DOC>
