<DOC>
<DOCNO> 131103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/ekonomi/eko03.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Koza, borsaya davet ediyor 
</HEADLINE>
<TEXT>

Yılın ilk halka arzı, 17 - 21 Ocak tarihleri arasında borsada gerçekleşecek olan Koza Davetiyeleri’nin satışıyla start alıyor 
     EKONOMİ SERVİSİ 

     Koza Davetiyeleri Yönetim Kurulu Başkanı Akın İpek, böyle bir dönemde halka açılmaya cesaret ettiklerini belirterek, her zorlukta bir fırsat gördüklerini ve bunu bir avantaj olarak değerlendirdiklerini söyledi. 
     Akın İpek, yeni yılın ilk halka arzını oluşturacak olan İpek Matbaacılık’ın iştiraki Koza Davetiyeleri’nin halka açılması dolayısıyla düzenlenen toplantıda yaptığı konuşmada, 10 yıl sonra ABD’nin bir numaralı davetiye firması olmayı planladıklarını açıkladı. İpek, şunları söyledi 
     "Bu bir rüya değil. ABD’de 10 milyar dolarlık bir pazar söz konusu ve gördüğümüz kadarıyla sektör olarak ABD’den 10 yıl ilerideyiz. ABD’li firmalar gibi ağır maliyetimiz yok. ABD’de sadece pazarlama ve satış organizasyonu kurma amacındayız." 
     İpek, halka arzdan elde edilecek 14 trilyon lira düzeyindeki kaynakla pazar payını artırmayı hedeflediklerini söyledi. 
     
Hisseler 8.000 liradan satılacak      İpek Matbaacılık’ın iştiraki olan Koza Davetiyeleri’nin 2 trilyon olan sermayesi, halka arz ile 4 trilyona çıkartılıyor. Sermaye artışının 200 milyarlık kısmı ortaklar tarafından karşılanırken 1.8 trilyonluk bölümü ise ortakların rüçhan hakkı kısıtlanarak yapılacak hisse satışından sağlanacak. Halka arz, 17 - 21 Ocak arasında Evgin Menkul ve Üniversal Menkul tarafından 8.000 liradan borsada yapılacak. 
     



 EKONOMİ 
















</TEXT>
</DOC>
