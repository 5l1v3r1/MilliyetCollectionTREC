<DOC>
<DOCNO> 137399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/ekonomi/eko02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Treni rayına oturtmak zor iş 
</HEADLINE>
<TEXT>

Bakan Babacan, IMF’yle görüşmelerin, rayından çıkmış programı yeniden rayına oturtmaya çalıştıkları için uzun sürdüğünü söyledi 
     ANKARA Milliyet 

     Devlet Bakanı Ali Babacan, IMF ile sürdürülen görüşmelerin zor bir süreçten geçtiğini söyledi. 
     Babacan, "Daha önceki dönemlerden yerine getirilmemiş taahhütler vardı. Mali disiplinden uzaklaşılmıştı. Şimdi rayından çıkmış bir ekonomiyi tekrar rayına oturtmaya çalışıyoruz. Tren raydan çıkmış, onu tekrar yerine oturtmak çok zor bir iş. Bu nedenle süreçler çok vakit alıyor" dedi. Geçen senenin açıklarının kapatılmak zorunda olunduğunu kaydeden Babacan, "IMF’in de, bizim de farklı önerilerimiz oluyor. Doğru olduğuna inandığımız her şeyi yapıyoruz" diye konuştu. 
     
IMF ile mutabakata doğru      IMF ile yüzde 6.5’lik faiz dışı fazla hedefine ulaşmak için alınacak tedbirler" üzerinde uzlaşıldı. IMF, atıl istihdamda "ara hedefe" ulaşılması talebinden vazgeçerken, bir daha vergi affı yapılmayacağına ilişkin yasal düzenlemenin niyet mektubunda yer almasını istedi. 
     Sosyal güvenlik kuruluşlarında öngörülen tasarruf tedbirlerinin tutarı 2.5 katrilyondan 2 katrilyona çekildi. Emekli Sandığı pirim kesintisinin bir puan artmasıyla 148 trilyonluk kaynak yaratılması amaçlandı. Köprü ve otoyollara yapılacak zamla da 200 trilyon lira tutarında ek gelir yaratılmasının beklendiği bildirildi. 
     



 EKONOMİ 

















</TEXT>
</DOC>
