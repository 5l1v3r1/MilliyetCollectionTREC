<DOC>
<DOCNO> 100504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun15.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyam ikizlerinden birinin 2. ameliyatı başarılı geçti. 
</HEADLINE>
<TEXT>

     Başlarından yapışık doğan bir yaşındaki siyam ikizi kız kardeşlerden birisinin ikinci ameliyatı da başarılı geçti. 
     Ameliyatı yapan doktorlardan Jorge Lazareff, Maria Teresa isimli çocuğun, 20 saat süren ve 50'ye yakın doktorun katıldığı ameliyattan birkaç saat sonra, beyin yüzeyine kan gitmesi nedeniyle tekrar ameliyata alındığını belirterek, 5 saat süren bu ikinci operasyonda kanın durdurulduğunu söyledi. 
     Başlarından yapışık siyam ikizi kız kardeşler, 20 saat süren başarılı bir operasyonla dün birbirlerinden ayrılmışlardı. 
     Guatemala'da bir köyde doğan Maria Teresa ve Maria de Jesus Quiej-Alvarez adlı kardeşlerin durumunun, bir milyonda birden az görüldüğü belirtilmişti. 
     Doktorlar, ayırma operasyonundan sonra komplikasyon beklediklerini bildirmişti. 
     





</TEXT>
</DOC>
