<DOC>
<DOCNO> 138447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur08.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel yolla bulaşan kanserlere dikkat... 
</HEADLINE>
<TEXT>

     Nataşalarla birlikte olan erkelerin, eşlerinin rahim ağzı kanseri riski ile karşı karşıya olduğu bildiriliyor. Uzmanlar, erkelere "tek eşliliği tercih edin" uyarısında bulunuyor. 
     Doktor Zekai Tahir Burak Kadın Hastanesi Başhekimi Prof. Dr. 
     Tuncay Küçüközkan, genel kadınların çoğunluğunun, rahim ağzı kanserine neden olan HPV human papilloma virüs taşıdıklarını söyledi. HPV'ün cinsel ilişki yoluyla bulaştığını ve genel kadınlarla birlikte olan erkeklerin, eşlerine bulaştırdıklarını anlatan Küçüközkan, virüsün kadınlarda uzun vadede rahim ağzı kanserine neden olduğunu bildirdi. Küçüközkan, bu virüsün değişik tiplerinin bulunduğunu, bunlar arasında en fazla "HPV-16, HPV-18, HPV-31" tiplerinin bulaşması halinde, yaklaşık 15 yıl içinde rahim ağzı, vajen ve vulva dış genital bölge kanserlerine neden olduğunu kaydetti. 
     
     ADIS'TEN DE TEHLİKELİ 

     Virüsün, kısa vadede de kanser öncesi lezyonlara neden olduğunu söyleyen Küçüközkan, "Bu lezyonlar tedavi edilmezse kansere neden olur. Buradan nataşalar kanser yapıyor önermesine gidersek yanlış olmaz. HPV AIDS'den de tehlikeli" dedi. 
     
     SÜNNETLİ ERKEK ŞANSLI 

     HPV ile karşılaşan erkeklerin sünnetli olmaları halinde virüsten etkilenmediğini söyleyen Küçüközkan, "Erkek organı sünnetli olduğu için virüs yaşayacak ortam bulamıyor ama kadın vajeni, kapalı, sıcak ve nemli olması nedeniyle virüsün yaşamasına uygun. Ama erkek sünnetsiz olursa virüs orada da yaşayacak ortamı bulur ve penis kanserine yol açar" bilgisini verdi. 
     
     TEK EŞLİLİK ŞART 

     Küçüközkan, kanser riskinden korunmak için tek eşlilik ya da cinsel ilişki sırasında prezervatif kullanılması gerektiğini vurguladı. 
     Küçüközkan, rahim ağzı kanserinin kadınlar arasında kansere bağlı ölüm nedenleri arasında ilk sıralarda yer aldığını kaydetti. 
     Küçüközkan, uzun süreli vajen akıntıları, tedaviyle geçmeyen vajinal akıntılar, kanamalar, adet düzensizlikleri, cinsel ilişkiden sonra kanama, ileri dönemlerde şiddetli ağrı, sancının rahim ağzı kanserinin en önemli önemli belirtileri olduğunu kaydetti. 
     
     HPV NEDİR 

     Rahim ağzı kanseri oluşumunda ana etken olan HPV, hem erkeklerde, hem de kadınlarda, cinsel temas ile bulaşan en yaygın hastalıklardan biri. ABD'de 15- 49 yaşları arasındaki kadın ve erkeklerin yüzde 10 ile 20'si 12-24 milyon kişi HPV infeksiyonu geçiriyor. Rahim ağzı kanserinin serviks kanseri dünyada ikinci önemli kadın kanseri olduğu, yılda yaklaşık olarak 440 bin yeni rahim ağzı kanseri vakasının saptandığı bildiriliyor. 
     HPV'nin, rahim ağzında, siğil şeklinde kitlelerin oluşumuna neden olduğu, vücuda girdiğinde hücreler içine yerleştiği, kişinin vücudunun zayıf düştüğü zamanlarda stres, uykusuzluk, beslenme bozukluğu gibi alevlenerek rahim ağzı kanserinin gelişmesinde büyük rol oynadığı belirtiliyor. 
     





</TEXT>
</DOC>
