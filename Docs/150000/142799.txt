<DOC>
<DOCNO> 142799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/siyaset/siy03.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan bugün davet bekliyordu 
</HEADLINE>
<TEXT>

     SERPİL ÇEVİKCAN 

     59. hükümetin listesini onaylayan Cumhurbaşkanı Ahmet Necdet Sezer’in bu süreçteki tavrı konusunda gerçeği yansıtmayan birçok değerlendirme yapıldı. 
     Ağırlıklı yorum, Erdoğan’ın hükümeti hemen kuramamasında, Sezer’in kendisine önceden sunulan isimler üzerindeki çalışmasının etkili olduğuydu. Diğer yoruma göre de Sezer, BM Güvenlik Konseyi’nin son kararının beklenmesi için yeni hükümetin gelecek haftaya sarkmasından yanaydı. 
     Ancak dünkü gelişmeler bu yorumları boşa çıkardı. Erdoğan’ın görevlendirildiği görüşmede Sezer, kabine listesiyle ilgili "ön istişarenin yararlı olacağını" vurguladı ve gelecek listeyi beklemeye başladı. 
     
     Geciktirmedi, hızlandırdı 
     Sezer’in beklediği liste, Köşk ve AKP arasındaki telefon - faks trafiğinin ardından ancak dün öğleden sonra geldi. Listede yeni bakan ismi yer almıyordu. Bu nedenle Sezer sadece görev değişikliklerine baktı ve bunları uygun gördü. Yeni liste fakslandıktan bir saat sonra da, AKP Genel Merkezi’nden hiçbir adım beklemeden Erdoğan’ı Köşk’e davet etti. 
     
     Irak’ı da konuştular 
     Sezer’in tavrı, kritik kararlar gerektiren bu süreçte hükümetin bir an önce kurulmasından yana olduğunu, "geciktiren" değil "hızlandıran" bir rol üstlendiği gösterdi. Dün cuma namazına giderken, "Köşk’e çıkmayacağım" diyen Erdoğan’ın öğleden sonra aniden Çankaya’ya gidişinde, "bu rüzgar"ın da etkili olduğu kaydedildi. Belli ki Erdoğan, listenin fakslanmasından sonra, bu kadar kısa sürede davet edilmeyi beklemiyordu. Sezer, Erdoğan ile ağırlıklı olarak Irak konusunun ele alındığı genel bir değerlendirme de yaptı. 
     
Davamdan vazgeçiyorum      ABDULLAH KARAKUŞ Ankara 

     Başbakan Recep Tayyip Erdoğan, Siirt’te yaptığı konuşmanın ardından aldığı mahk miyette adil yargılama olmadığı ve 3 Kasım seçimleri öncesi adli sicil kaydının silinmediği gerekçesiyle Avrupa İnsan Hakları Mahkemesi’nde AİHM Türkiye aleyhine açtığı davadan vazgeçeceğini açıkladı. AİHM’nin PKK-KADEK lideri Abdullah Öcalan’la ilgili verdiği karara değinen Erdoğan, "Bu siyasi bir karardır" yorumunu yaptı. "Benim başvurum daha erken olmasına karşın, h l bir karar verilemedi" diyen Erdoğan, "3 yılı bulan başvurumdan vazgeçiyorum" dedi. 
     Erdoğan, 1997’de Siirt’te yaptığı konuşma sonucu Diyarbakır DGM’nin TCK 312’den verdiği hapis cezasının "adil yargılama sonucu verilmediği" gerekçesiyle AİHM’ye gitmişti. Erdoğan, cezasını çektikten sonra, seçimlerde aday olabilmek için sicil kaydının silinmesi yönünde başvurusu, Yargıtay’ca reddedilmişti. 
     



 SİYASET 



















</TEXT>
</DOC>
