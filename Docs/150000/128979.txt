<DOC>
<DOCNO> 128979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/guncel/gun01.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecekondudan trilyonluk villaya 
</HEADLINE>
<TEXT>

Mustafa Ertekin.Yatırımcılarına k r payı olarak su içirten Endüstri Holding’in eski Başkanı. Gecekonduda oturan Ertekin, holding patronu olunca Allah yürü kulum dedi 
Yönetimine kardeşlerini sokan Ertekin, Konya’nın en lüks semti olan Meram’da da 1500 metrekarelik alana etrafı duvarlarla çevrilen saray yavrusu villa yaptırdı... 
     Endüstri Holding’te yeni yönetimin suçladığı eski Başkan Mustafa Ertekin’in, bir kaç yıl öncesine kadar kentin eski semtlerinden Şekermurat’ta derme çatma bir evde otururken, Meram’da muhteşem villa yapıp taşındığı ortaya çıktı. Ertekin, kapısına Mülk Allahındır’ yazdırdığı villada eşi ve 4 çocuğuyla yaşıyor. 
     Babası Nebi Ertekin ve 3 kardeşiyle elektrik tesisatçılığı yapan Ertekin, 1995’te holding işleriyle ilgilenmeye başladı. MHP’lilerin yanı sıra İslami kesimle de iyi ilişkileri olduğu belirtilen Ertekin, yurtdışındaki gurbetçilerin yaptırdığı evlerin tesisatlarını döşerken bir yandan da onların tasarruflarını hangi alanlara yönlendirdiklerini araştırdı. İşin özünü kavrayan Ertekin, holding cenneti’ olarak anılan kente 1996’da Osman Şanlı ve Mahmut Uçar’la Endüstri Holding’i kurdu. Kısa süre içinde yönetime kardeşleri Süleyman, Mehmet ve Hamdi Ertekin’i de alan Ertekin, gurbetçiler arasında çevre edinmeyi başardı. 
     Ertekin holding patronluğuyla birlikte Konya’nın, her yağmurda sokakları çamur deryasına dönen kenar semtlerinden Şekermurat Mahallesi’ndeki derme çatma evden Meram’da yaptırdığı lüks trilyonluk villaya taşındı. Şiri Sokak’ta üst katında anne ve babasının oturduğu zemin kattaki evden küçük bir sarayı andıran yeni villaya taşınan Ertekin bu lükse kısa sürede alıştı. 
     
     Bir benzeri yok 
     Kentin en lüks semti olan Meram Bağları Yaka Mahallesi’nde 1500 metrekare alana yaptırdığı villayı sur gibi duvarlarla çeviren Ertekin, bahçede de hiçbir şeyi eksik etmedi. Güvenlik kameralarıyla korunan 4 çıkış kapısı olan, Turansuyu Sokak’a açılan kapısında da "Mülk Allahındır" yazısı bulunan binanın bir başka örneği Konya’da bulunmuyor. 
     Çocuk parkı, sauna, üstü kapanabilen yüzme havuzunun yanı sıra masatenisi, basketbol potaları, dinlenme alanları, çatısında 5 çanak anten, üzüm asmaları ve botanik bölümüyle görenleri hayrete düşüren villanın tabanı ise ithal mermerle kaplı. İdialara göre evden bahçeye açılan gizli bir tünel bulunuyor. 


 GÜNCEL 













</TEXT>
</DOC>
