<DOC>
<DOCNO> 117632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo31.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Baysal Beraberliğe sevindik... 
</HEADLINE>
<TEXT>

     Denizlispor Kulübü Başkanı Mustafa Baysal, Bursaspor karşısında beraberliği son anda yakaladıklarını belirterek, sonucun kendilerini sevindirdiğini söyledi. 
     Mustafa Baysal, Bursaspor ile yaptıkları erteleme maçının ilk yarısında üstün oynamalarına karşın ikinci yarıda istedikleri oyunu sergileyemediklerini ve üstünlüğü yeşil-beyazlı ekibe kaptırdıklarını söyledi. 
     Denizlispor'un yine seyirci desteğinden yoksun sahaya çıktığını belirten belirten Baysal, şöyle konuştu 
     ''Ramazan ayının ilk günü olması ve Fenerbahçe-Galatasaray maçı nedeniyle taraftar desteğini tribünlerde bulamadık. Oyuncularımızın da aklı UEFA Kupası rövanş maçındaydı. Bu koşullar altında son 5 dakikada gelen beraberliğe sevindik. Denizlispor'un ligde de iddialı olması gerekir. Dilerim hatalardan ders alınır ve Kocaelispor maçını kazanırız.'' 
     





</TEXT>
</DOC>
