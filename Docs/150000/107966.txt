<DOC>
<DOCNO> 107966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur29.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Portakal'a para arayışı... 
</HEADLINE>
<TEXT>

     Bu yıl 39'uncusu yapılacak Antalya Altın Portakal Film Festivali'nin bütçesi 600 milyar lira olarak belirlendi. Festivali organize eden Antalya Kültür ve Sanat Vakfı'nın AKSAV , parasal destek arayışları hızlandı. 
     AKSAV'dan yapılan yazılı açıklamada, festivalin bu yılki bütçesinin 600 milyar lira olarak planlandığı belirtilerek, önceki yıllarda büyük bölümü devlet ve sponsor desteğiyle sağlanan festival bütçesinin bu yıl da yüzde 100'nün devlet-sponsor katkısıyla finanse edilmesinin hedeflendiği kaydedildi. 
     Bütçe için destek arayışları hızlanırken, ana sponsorluğunu Lares Otel'in yapacağı festival organizasyonuna, konaklama ve ulaşım başta olmak üzere katkı sağlayan tüm firmaların ismi, sponsor listesinde yer aldı. 
     Sponsorların, hizmet ve parasal olarak katkı sağladığı organizasyona destek veren firma sayısının 30'u geçtiği de belirtilen açıklamada, sanatçı ve gazetecilerin konaklayacağı Lares otelde, tüm teknik donanımlara sahip bir basın bürosu kurulacağı da ifade edildi. 
     
     TANITMA FONU'NDAN 150 MİLYAR LİRA İSTENDİ 
     AKSAV'ın açıklamasında, Türkiye'nin en uzun soluklu festivali için çalışmaların hızla sürdüğü ve 600 milyar olarak belinlenen bütçenin yüzde 75'nin sponsorlarca finanse edilmesin amaçlandığı kaydedildi. 
     Açıklamada, bütçenin kalan 150 milyar lirası için de Başbakanlık Türk Tanıtma Fonu'na başvurulduğu bildirildi. 
     Antalya Altın Portakal Film Festivali'nin Türkiye ve Antalya'nın tanıtımı için büyük önem arzettiği vurgulanan açıklamada, Türk Tanıtma Fonu'ndan istenen paranın verilmesi halinde, festival bütçesinin yüzde 100'ünün devlet ve sponsor desteğiyle gerçekleştirileceği, vakfın kasasından para çıkmayacağı belirtildi. 
     





</TEXT>
</DOC>
