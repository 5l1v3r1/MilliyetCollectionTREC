<DOC>
<DOCNO> 133010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/ekonomi/eko02.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 KİRA VERGİLERİ 
</HEADLINE>
<TEXT>
Kira gelirleri bu ay beyan edilecek, ödeme üç taksitte 
950 milyon liradan fazla gayrimenkul kira geliri olanlar, bu ay içinde vergi dairelerine gelirlerini beyan edecekler. Ödemeler üç eşit taksitte yapılacak... Başka gelirleri için de gelir vergisi beyannamesi vermek zorunda olanlar, mart ayında beyannamelerini toplu olarak verecekler 
     Vergi literütüründe Gayrimenkul sermaye iradı’ GMSİ , halk arasında ise kira geliri’ olarak tanımlanan gelirlerin vergisi ile ilgili beyanlar bu ay içinde yapılacak. Beyan edilen gelirlerin vergilerinin ödemesi ise ocak, mart ve temmuz aylarında yapılacak. Kira gelirlerinin nasıl hesaplanacağını, nasıl ve ne zaman ödeneceğini, konunun uzmanı İstanbul Serbest Muhasebeci Mali Müşavirler Odası Başkanı Yahya Arıkan Milliyet okurları için yazdı. 
     Gayrimenkul gelirleri olarak değerlendirilen gelir kaynakları yasada şöyle tanımlanıyor 
     Arazi, arsa, bina, maden ve menba suları, madenler, taş ocakları, kum ve çakıl üretim yerleri, tuğla ve kiremit harmanları, tuzlalar, voli mahalleri, dalyan yerleri, gayrimenkul gibi tescil edilen irtifak hakları, telif hakları, gemi, motorlu araçlar gibi kiraya verilen her türlü mal ve haklardan elde edilen gelir, GMSİ kapsamına girer. 
     
Gelirlerin nakden tahsilatı’ nedir 
     Gayrimenkul sermaye iratlarında gelirin doğuşu genel olarak tahsil esasına bağlanmıştır. Bu esaslardan biri de nakden tahsilat’tır ve kira bedelinin Türk Lirası veya yabancı para şeklinde ödenmesini ifade eder. Çek de nakden tahsilat sayılır. Geçmiş yıllara ait tahsilat da tahsil edildiği yılın hasılatı sayılır. Peşin tahsil edilen kira bedelleri ise, ödemenin yapıldığı değil, ilgili yılın hasılatı olarak kabul edilir. 
     
Para dışı tahsilat nasıl hesaplanacak 
     Para dışı varlık olarak tahsil edilen kiralar, emsal bedeli ile paraya çevrilecek. 
     
Emsal kira bedeli esası nedir 
     Bedelsiz olarak başkalarının kullanımına bırakılan mal ve haklarda, elde edilmiş herhangi bir gelir yoksa, beyanda bulunulmayacak. Fiilen tahsil edilen bir gelir olmamasına rağmen, emsal kira bedeli, gelir olarak beyan edilecek. Aşağıdaki durumlarda ise emsal kira bedeli uygulanmayacak 

</TEXT>
</DOC>
