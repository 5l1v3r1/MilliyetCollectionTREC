<DOC>
<DOCNO> 148703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/magazin/mag01.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Şallı’yı çığlık kurtardı 
</HEADLINE>
<TEXT>

Harun Tan’ın anahtarı üzerinde bıraktığı cipini çalan genç, güzel mankeni durakta bırakıp kaçtı 
     YAŞAR ÇAKMAK - ELVAN EZBER 

     Eşi Harun Tan’ın anahtarı üzerinde bıraktığı ciple kaçırılan Ebru Şallı, hayatının en zor dakikalarını yaşadığını söyledi. Şallı, önceki gün boğazındaki rahatsızlık nedeniyle eşiyle birlikte doktora gitti. Doktordan çıkışta Tan, kullandığı 34 NC 034 plakalı Chevrolet Blazer cipini Akçan Sokak’taki İş Bankası’nın önüne park edip eczaneye girdi. 25 yaşlarında kimliği belirsiz bir genç, kontak anahtarı üzerinde bırakılan ciple birlikte Ebru Şallı’yı da kaçırdı. Kaçırıldığını anlayınca ağlamaya başlayan Şallı, bir yandan da cipin camına vurarak "İmdat... İmdat" diye bağırıp, yardım istedi. Oto faresinin çığlıkları karşısında paniklediğini söyleyen Şallı, "Beni 4. Levent’te indirip kaçtı" dedi. 
     
     Bağırmaktan sesi kısıldı 
     İçinde bulunduğu cipin kaçırıldığını anlayınca paniklediğini ve çok korktuğunu belirten Tan, şunları söyledi "İlk anda ne yapacağımı şaşırdım. Birkaç dakika sonra Ebru cep telefonuyla beni aradı. Ağlayarak cipi kaçıranın kendisini indirip gittiğini söyledi. Hemen bir taksiye atlayıp, yanına gittim. Onu sağ salim görünce rahatladım. Ebru zaten hastaydı, bağırmaktan sesi kısıldı." 
     Cipinin akşam saatlerinde İstinye Gazeteciler Sitesi önünde terk edilmiş bulunduğunu vurgulayan Tan, eşine ve cipine hiçbir şey olmadığı için davacı olmayacağını söyledi. Tan, "Bir daha kesinlikle otomobilimi kilitlemeden bırakmam" diye konuştu. 
     


MAGAZİN 
















</TEXT>
</DOC>
