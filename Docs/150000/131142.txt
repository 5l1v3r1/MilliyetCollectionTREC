<DOC>
<DOCNO> 131142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/spor/spo02.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Neden olmasın 
</HEADLINE>
<TEXT>

Bir dönem kader ortaklığı yapan Oğuz Çetin-Aykut Kocaman ikilisi bir gün yeniden beraber olmak istiyor. Çetin, "Bunun için her fedakarlığı yaparım" diye konuştu 
     YALÇIN TÜRK 

     Menajerlik iması 
     FUTBOLCULUK döneminde Fenerbahçe’den birlikte koparılan, şimdi iki farklı takımda, teknik adam olarak birbirlerine rakip olan Oğuz Çetin - Aykut Kocaman ikilisi, aynı çatı altında birlikte çalışmayı arzuluyor. Çetin, "Aykut benden daha ilerde. Onunla çalışmak için her türlü fedakarlığı yaparım. Şartlar oluşursa, birimiz yönetici konumuna da geçebilir" diyerek menajer - teknik adam ilişkisi kurulabileceği mesajını verdi. 
     
     "Çetin’in işi zor" 
     KAMUOYUNUN kendilerine olan sempatisinden dolayı iade - i itibar düşüncesiyle beraberliklerini istediğini ifade eden Kocaman ise, Oğuz Çetin’in çok zor bir misyon yüklendiğini söyledi. Kocaman, "Fenerbahçe zor bir camia. Sorunlu günleri başarıyla geçecek. Takım Oğuz’la birlikte farklı bir görüntüye büründü. Bu da onun kısa sürede Fenerbahçe’nin kabuğunu değiştirdiğinin işaretidir" dedi. 
     
WASHİNGTON’DAN MÜJDEKalbindeki rahatsızlık nedeniyle ülkesine giden ve tedavi gören Sambacı, ABD’den sağlam raporu aldı. Golcünün futbol oynayabileceği açıklandı 
     MEHMET ÇİFTÇİ 

     FORVETTEKİ sıkıntısını Bes’in transferiyle çözümleyen Fenerbahçe’ye bir müjde de Brezilya’dan geldi. Kalp rahatsızlığı nedeniyle ülkesine giden ve tedavisine devam edilen Washington’un futbol oynayabilecek kapasiteye ulaştığı belirtildi. ABD’de kontrollere giren Sambacı’nın sağlam raporu aldığı ve spor yapabilecek duruma geldiği açıklandı. 
     RAPORLARINI Fenerbahçe Yönetimi’ne gönderen Sambacı’nın, gelmek için Sarı - Lacivertliler’den çağrı beklediği bildirildi. ABD’den aldığı belgelerle birlikte Brezilya’ya dönen Washington, dünden itibaren de antrenmanlara başladı. Fener’in golcüsü, Brezilya basınına da, "Bu hafta içinde İstanbul’a gideceğim" demecini verdi. 
     
Ortega artık yalnız değil      Çok hırslı’ 
     İTALYAN kondisyoner Stefano Marrone, çalıştırıcılığının yanında, Ortega’nın en iyi arkadaşı oldu. İspanyolca bilmesinden dolayı Arjantinli futbolcuya tercümanlık da yapan Marrone, Ortega ile arkadaşları arasında kondisyon açısından fark olduğunu belirterek, "Ancak hırslı çalışması çok sevindirici" dedi. 
     
     23 numara gözde 
     BU arada Fenerium mağazasında en fazla satılan ürünler arasında Ortega’nın 23 numaralı formasının da olduğu açıklandı. Sarı - Lacivertliler’in en çok talep ettikleri üründe ilk sırada 12 numara bulunurken, Arjantinli’nin 51 milyona satılan ürünü ise yedinci sırada yer aldı. 
     
Vladimir kayboldu      YUSUF DURSUN 

     Sabah hafif çalışma 
     FENERBAHÇE, dün sabah kondisyon çalışması yaptı, ayak tenisi oynadı. PSV Eindhoven maçı nedeniyle futbolcularına fazla yüklenmeyen Teknik Direktör Oğuz Çetin, antrenman eksikleri bulunan Ortega, Vladimir ve Erhan’ın, kondisyoner Stefano Marrone ile birlikte kros yapmalarını istedi. Ormanda yapılan koşu sırasında Rus futbolcu, kayboldu 
     
     Rusya’ya mı gitti ’ 
     ERHAN ve Ortega dönmesine rağmen Vladimir’in görünmemesi üzerine Marrone, "Herhalde Rusya’ya gitti" diye espri yapıp, aramaya başladı. Rus futbolcu ters taraftan buluşma noktasına gelirken, bu kez kondisyonerin ortada görünmemesi futbolcular arasında espri konusu oldu. Vladimir’in krosta hep ön sırada yer aldığı dikkatlerden kaçmadı. 
     
Rapajc defteri kapandı      YÖNETİMLE görüşerek sözleşmesini fesheden Rapajc dün resmen ilişkisini kesti. Sarı - Lacivertliler’den 200 bin dolar para alan Hırvat futbolcu, Temmuz ayında 400 bin dolar daha alıp, defteri kapatacak. Ancak Rapajc, Türkiye’de başka bir takıma giderse, bu miktardan kesinti yapılacak. 
     
1907’ye tescil      "1907" logosu, Fenerbahçe tarafından tescil ettirildi. Kulübün, kuruluş yılını simgeleyen "1907" tarihi ibareli markanın, Münih Patent Bürosu’nda kulüp adına onaylandığı ifade edildi. Bu karar, son dönemde yönetimle arasında gerginlik bulunan 1907 Fenerbahçeliler Derneği’ne karşı alınan alınmış bir karar olarak yorumlandı. 
     
Koordinatörlüğe Ballı geliyor      FENERBAHÇE Teknik Direktörü Oğuz Çetin, Kemal Dinçer’den boşalan idari koordinatörlük görevine Volkan Ballı’nın getirilmesi için yönetime başvurdu. Ballı da dün Antalya’ya gelerek, Çetin ile görüştü. Sarı - Lacivertli çalıştırıcının ısrarla istediği Ballı, Solna deplasmanında İsveç polisi tarafından tutuklanmıştı. Volkan Ballı bu nedenle de emniyet güçlerine 30 bin dolarlık tazminat davası açtı. 
     
     



 SPOR 



























</TEXT>
</DOC>
