<DOC>
<DOCNO> 117561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sondun10.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mossad'ın eski başkanı Arafat ve Saddam'ın devri tamamlandı 
</HEADLINE>
<TEXT>

     İsrail gizli servisi Mossad'ın eski başkanı Ephraim Halevi, Filistin lideri Yaser Arafat ile Irak Devlet Başkanı Saddam Hüseyin'in ''bir yıla kadar sahneden çekilmiş olacağını'' söyledi. 
     Halevi, bazı bölümleri Maariv gazetesinde yayımlanan demecinde, ''Yaser Arafat ile Saddam Hüseyin, bir yıla kadar sahneden çekilmiş olacak'' dedi. Halevi, Arafat ile Saddam'ın ''Arap dünyasının liderleri gözünde giderek değer kaybettiğini'' de belirtti. 
     Filistin ve Irak'ın yanı sıra İran'da da ''2-3 yıl içinde bazı değişiklikler olabileceğini'' ve bazı koşullarda İran'daki rejimin çökeceğini belirten Halevi, ''İran yönetiminin bir bölümü, İsrail'de yıkım çağrısında bulunan rejimin resmi çizgileriyle ters düşüyor'' dedi. 
     Mossad'ı 5 yıla yakın yöneten ve Ulusal Güvenlik Konseyi'nin başına getirilen Halevi, El Kaide örgütünün lideri Usame Bin Ladin'in öldüğüne dair pek çok işaretin var olduğunu, ancak cesedinin bulunmadığını söyledi. 
     





</TEXT>
</DOC>
