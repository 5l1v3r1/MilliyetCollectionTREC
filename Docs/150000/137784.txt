<DOC>
<DOCNO> 137784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur12.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege Üniversitesi'nden bilgisayar çalanlar yakalandı... 
</HEADLINE>
<TEXT>

     Ege Üniversitesi İktisadi ve İdari Bilimler Fakültesi'nden bilgisayar hırsızlığı yaptıkları iddia edilen 8 kişi ile çalıntı bilgisayarları satın aldığı tespit edilen 5 ''spotçu'' yakalandı. 
     Alınan bilgiye göre, bir ihbarı değerlendiren, Bornova İlçe Emniyet Müdürlüğü Asayiş Büro Amirliği ekipleri, kahvehanede 4 çalıntı bilgisayar satmaya çalışan Metin E. 28 ve Rıdvan D.'yi 19 gözaltına aldı. Sorgulamaya alınan zanlıların, bilgisayarları, bayram tatilinde EÜ İktisadi ve İdari Bilimler Fakültesi binasının arka bölümündeki camlarını kırarak çaldıkları belirlendi. 
     Olaya karıştığı tespit edilen Gökhan U, Erhan A, Cezmi D, Şerif E, Ümit D, taksi şoförü Özcan T. ile çalıntı bilgisayarları satın alan spotçular Ahmet İ, Ahmet A, Salih İ, Deniz A, Turgay C. yakalandı. 
     Zanlıların gösterdikleri yerlerde yapılan aramalarda, EÜ İktisadi ve İdari Bilimler Fakültesi'nden çalındığı belirlenen 50 milyar lira değerinde 19 bilgisayar ile bunlara ait monitör, klavye, yazıcı, scaner ve hard disk ele geçirildi. 
     Bilgisayar hırsızlığına karışan zanlılar ile çalıntı malları satın alan ''spotçular'', işlemleri tamamlandıktan sonra Bornova Adliyesi'ne sevk edildi. 
     





</TEXT>
</DOC>
