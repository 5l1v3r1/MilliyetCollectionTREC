<DOC>
<DOCNO> 146759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun37.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf ''Dün 19 kişi öldü, 100 kişi yaralandı..'' 
</HEADLINE>
<TEXT>

     Irak Enformasyon Bakanı Muhammed Said Essahaf, ABD liderliğindeki güçlerin dün Bağdat'a düzenlediği hava saldırılarında 19 kişinin öldüğünü, 100'den fazla yaralı olduğunu açıkladı. 
     Essahaf, düzenlediği basın toplantısında, Bağdat dışında diğer kentlerde de çok sayıda sivilin öldüğünü belirtti. 
     Iraklı Bakan, dün bir Amerikan uçağının canlı kalkanları taşıyan 2 otobüse saldırdığını, Bağdat-Amman yolu üzerinde seyreden otobüsteki bu kişilerin arasında Amerikalıların da bulunduğunu söyledi. 
     Bakan Essahaf, bu saldırıda yaralananlar olduğunu da kaydetti. 
     Essahaf, İngiliz birliklerinin ülkenin kuzeyine inmesini engellediklerini söyledi. 
     Essahaf, düzenlediği basın toplantısında, Irak güçlerinin, İngiliz askerlerinin Musul yakınlarına inmesini önlediğini belirtti. 
     Iraklı Bakan, ayrıntılı bilgi vermedi. 
     





</TEXT>
</DOC>
