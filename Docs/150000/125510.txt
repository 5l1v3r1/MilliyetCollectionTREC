<DOC>
<DOCNO> 125510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/ekonomi/aeko.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir günlük standart 
</HEADLINE>
<TEXT>

Hükümet, önceki gün mali miladı kaldıran tasarıya eklediği hayat standardının devamını öngören düzenlemeden, AKP lideri Erdoğan’ın devreye girmesiyle dün gece vazgeçti 
     ABDULLAH KARAKUŞ Ankara 

     AKP, önceki gün Meclis Plan Bütçe Komisyonu’ndaki görüşmelerde, mali miladı kaldıran vergi tasarısına eklenen ve 600 trilyon kaynak beklenen hayat standardının sürdürülmesi uygulamasından dün vazgeçti. 
     Bakanlar Kurulu ve partisinin Merkez Yürütme Kurulu MYK üyelerini parti merkezinde toplayan AKP lideri Recep Tayyip Erdoğan, toplantıda, hayat standardı’ uygulamasına devam edilmesine karşı çıktı. Bu yapılanların seçim vaatleriyle çeliştiği üzerinde Merkez Yürütme Kurulu üyelerinin de durması üzerine TBMM gündeminde bulunan ve kamuoyunda "peşin vergi" olarak adlandırılan hayat standardı uygulamasından vazgeçileceği ve Meclis’ten geçirilmeyeceği öğrenildi. 
     
     Tek ses olun uyarısı 
     Erdoğan, toplantıda bakanlara tek ses olun uyarısında da bulundu. Özellikle nema ödemeleri ile ilgili, farklı bakanlardan farklı ses çıkmasına tepki gösteren Erdoğan, yetki ve sorumluluk kimdeyse onun konuşmasını istedi. 
     Zorunlu tasarruf ödemeleri konusunda Sanayi Bakanı Ali Çoşkun ile Devlet Bakanı Ali Babacan’ın farklı açıklamaları tepki çekmişti. 
     
Bakanlar Kurulu’nu AKP’de topladı      AKP lideri Recep Tayyip Erdoğan, Türk siyasi tarihinde bir ilki daha gerçekleştirdi. Erdoğan, gündüz Başbakanlık’ta toplanan Bakanlar Kurulu’nu akşam saatlerinde de genel merkezde toplayarak ikinci bir toplantı yaptı. Toplantı yaklaşık dört saat sürdü. 
     Başbakan Abdullah Gül, toplantıya girmeden önce "Tabii bu tip şeylere daha önce alışılmadığı için bunlar belki bazılarının garibine gidebilir. Ülkede tek parti iktidarı söz konusudur. Partimizi bilgilendirmek de partimizden görüşler almak da en doğal hakkımızdır" dedi. 
     
Bu hayat çekilmez isyanı...      Hayat standardı esasının devamının öngörülmesi iş dünyasında tepkilere yol açtı. TOBB Başkanı Rifat Hisarcıklıoğlu, "Bu hükümet, hayat standardı icraatının sonucuna katlanacak" derken, Ankara Sanayi Odası Başkanı Zafer Çağlayan, uygulamanın geçmişe dönük yapılmasının, hukuki problem yaratacağını söyledi. Türkiye Esnaf ve Sanatk rları Konfederasyonu Başkanı Derviş Günday da "Bu esnafa seçim öncesi verilen sözlere aykırı. Kepenk indirenlerde patlama olacak" dedi. 
     
     Sezer karşı çıkmıştı 
     Bu arada hayat standardı uygulamasına, Cumhurbaşkanı Ahmet Necdet Sezer, Anayasa Mahkemesi üyesi olduğu dönemde karşı görüş bildirmişti. AKP’nin çekirdek kadrosunun yer aldığı, kapatılan FP de hayat standardının 2001 sonuna kadar uygulanmasını düzenleyen 4605 sayılı yasanın iptali için dava açmıştı. 
     
Biz zam almayalım, memura verelim’      AKP Genel Merkezi’ndeki toplantıda Başbakan Yardımcısı Abdüllatif Şener, Devlet Bakanı Ali Babacan ve Maliye Bakanı Kemal Unakıtan’ın memur zammı konusunda ortak çalışma yapması kararı alındı. 
     AKP lideri Erdoğan ve Başbakan Gül, zamların yüksek tutulmasını istedi. Hükümet kanadı, MYK üyelerine "Durum iç açıcı değil. Ama her şeye rağmen iyi zam vermeliyiz. Seçim vaatlerini yerine getirmememiz ve piyasayı canlandırmamız gerekir. Örneğin tarımdaki Bağ - Kur’luların durumu çok kötü. Bunlar en yüksek zam alacak kesim arasında yer alabilir. Ücret uçurumları kapatılmalı" dedi. 
     Milletvekili olan MYK üyeleri ise "Milletvekillerine zam yapılmasın. Bizim zam düşük gelirlilere yapılsın" önerisini getirdi. Düşük maaş alanların yüzde 70 dolayında ve 5 - 6 kademe olduğunun vurgulandığı toplantıda bu kesime yüksek zam yapılması üzerinde duruldu. Diğer 15 kademeye de düşük zam yapılması benimsendi. 
     
Vergi beyannameleri ucuzlayacak      Tasarıda dokuz ayrı kalemde Özel İşlem Vergisi kaldırıldı. Buna göre vergi, gümrük, belediye beyannameleri ve SSK bildirimlerinden, mevduat hesabı açtırılmasından, motorlu taşıt tescillerinden Özel İşlem Vergisi alınmayacak. Ayrıca uçak biletlerinden alınan Özel İşlem Vergisi de kalkıyor. Tasarının kesinleşmesi halinde bunun bilet fiyatlarına yansıyıp yansımayacağına THY yönetimi karar verecek. İMKB ve SPK paylarından alınan Özel İşlem Vergilerinin, hisse senedi işlemlerine yansıyıp yansımayacağı da kesinleşme sonrası belli olacak. 
     
9 kalemde vergi kalkıyor TL  Fiyatı ne kadar düşecek Vergi beyannameleri 4 milyon Gümrük beyannameleri 10 milyon Belediye beyannameleri 4 milyon SSK bildirgeleri 4 milyon Mevduat hesabı açtırma 1 milyon Tapu işlemleri 15 milyon Motorlu taşıt kayıt tescil devirleri 4 milyon Uçak biletlerinden alınan 4.5 milyon THY karar verecek      
İMKB ve SPK’ya borsadan kesilen paylar üzerinden alınan özel işlem vergisi de artık kesilmeyecek. l Reklam gelirlerinden RTÜK payı olarak alınan yüzde 10.5 oranındaki kesintiden özel işlem vergisi olarak yapılan yüzde 0.5’lik kesinti artık yapılmayacak. 
     
İhale Yasası’nda erteleme sinyali      AKP merkezindeki toplantıda, kamu ihale Yasasının da bir süre geciktirilmesi üzerinde duruldu. 
     Bayındırlık Bakanı Zeki Ergezen toplantıdan önce yaptığı açıklamada, 1 Ocak’ta yürürlüğe girecek Kamu İhale Yasası’ndaki eksikliklerin giderilmemesi durumunda en az altı ay hiçbir ciddi ihaleye girilemeyeceğini ifade ederek, "Bence bir yıl geciktirilmeli" dedi. "IMF ve Dünya Bankası, Kamu İhale Yasası ile ilgili sizden bilgi istedi mi " şeklindeki soruya Ergezen, "Belki Maliye Bakanlığı ile görüşmüş olabilirler. Onun dışında herhangi bir bilgim yok" dedi. 
     Ergezen, IMF ile Dünya Bankası’nı nasıl ikna etmeyi düşündüklerinin sorulması üzerine de, IMF’ye belli bir süreye ihtiyaç olduğu yönünde bilgi verileceğini kaydetti. 
     



 EKONOMİ 




















</TEXT>
</DOC>
