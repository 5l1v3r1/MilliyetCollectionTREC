<DOC>
<DOCNO> 102981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur03.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'teki orman yangını sonunda söndürüldü... 
</HEADLINE>
<TEXT>

     Muğla Valisi Hüseyin Aksoy, Marmaris'in Çetibeli Köyü yakınlarında çıkan orman yangının söndürüldüğünü, ancak soğutma çalışmalarının devam ettiğini bildirdi. 
     Aksoy, yaptığı açıklamada, yangının söndürüldüğünü ancak soğutma çalışmalarının sürdüğünü kaydederek, ''Yangın sönmesine rağmen, tedbiren bölgede elemanlarımızı bulunduruyoruz'' dedi. 
     Aksoy, yangında yaklaşık bin 500'i hektarı aşkın yoğun kızılçamla kaplı orman alanının yandığını kaydetti. 
     
     YATAĞAN'DAKİ TRAFO PATLAMASI 
     Vali Aksoy, dün sabah Yatağan Termik Santralı'nda meydana gelen trafo patlamasından kaynaklanan yangının da söndüğünü, trafodaki patlamayla ilgili nedenin, teknik rapor henüz çıkmadığı için belirlenemediğini söyledi. 
     Hüseyin Aksoy, trafonun neredeyse tamamına yakınının zarar gördüğünü, bu nedenle hasarın 3.5 trilyon lira civarında olduğunu tahmin ettiklerini belirtti. 
     





</TEXT>
</DOC>
