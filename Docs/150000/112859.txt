<DOC>
<DOCNO> 112859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sondun10.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali saldırısından sonra Filipinler alarmda 
</HEADLINE>
<TEXT>

     Endonezya'nın Bali adasında 188 kişinin ölümüne, 300 kişinin yaralanmasına yol açan saldırının ardından Filipinler, bölgede yeni saldırılar olabileceği endişesiyle ülke çapında alarma geçti. 
     Filipinler Devlet Başkanı Gloria Macapagal Arroyo bakanlar, kongre liderleri ile silahlı kuvvetler ve polis güçlerinin üst düzey yetkililerinin katıldığı Ulusal Güvenlik Konseyi toplantısında ülkede alarma geçilmesi emri verdi. 
     Ulusal Güvenlik Danışmanı Roilo Golez, toplantının ardından yaptığı açıklamada, bazı uluslararası terör örgütlerinin bölgede yeni tehditleri olabileceğinin, bölgede olası tehditler bulunduğunun farkında olduklarını söyledi. 
     Ayrıntılı bilgi vermeyen Golez, şiddetin Filipinler'e yayılmasına engel olmak amacıyla, asker ve polis tarafından güvenlik tedbirlerinin alındığını belirtti. 
     Golez, Arroyo'nun, Bali'deki olayın Filipinler'de de olmaması için asker ve polis güçlerinin alarma geçmesini emrettiğini açıkladı. 
     El Kaide gibi birçok ülkede birden örgütlenen ve Güneydoğu Asya'da İslami devlet kurmaya çalışan örgüt, Endonezya, Singapur, Malezya, Filipinler, Myanmar ile Tayland'da hücrelere sahip. 
     





</TEXT>
</DOC>
