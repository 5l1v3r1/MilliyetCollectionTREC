<DOC>
<DOCNO> 134626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sonspo08.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenlik güçleri bileti olmayan Beşiktaşlıları stada yaklaştırmıyor 
</HEADLINE>
<TEXT>

     Fenerbahçe'nin Beşiktaş ile Kadıköy'de yapacağı derbi maç için geniş güvenlik önlemleri alan İstanbul polisi, biletsiz siyah-beyazlı taraftarları stada yaklaştırmıyor. 
     Beşiktaşlı taraftarlar, Fenerbahçe Şükrü Saracoğlu Stadı'ndaki karşılaşmayı izlemek için Kadıköy'e gelmeye başladı. Beşiktaş'tan vapurla toplu halde Kadıköy'e gelen yaklaşık 80 kişilik bir grup, rıhtımdan stadın yakındaki Yoğurtçu Parkı'na kadar tezahüratlarla geldiler. Siyah-beyazlı taraftarların yürüyüşü sırasında Fenerbahçeli küçük taraftar gruplarıyla zaman zaman tartışmalar ve küçük çapta kavgalar yaşandı. 
     Yoğurtçu Parkı'nın önünde Beşiktaşlı grup, güvenlik güçlerince çembere alınıp, biletleri kontrol edildi. Daha sonra bileti olanlarlar ile olmayanlar ayrı ayrı İETT otobüslerine bindirildi. Bileti olmayan grup Kadıköy'den otobüsle uzaklaştırıldı. Bileti olan grup polis eşliğinde stada uzak bir noktaya götürülerek, maça toplu halde tek tek gelmeleri istendi. 
     Yaklaşık 80 kişilik grupta bileti olmayanlar çoğunlukta olduğu gözlendi. 
     





</TEXT>
</DOC>
