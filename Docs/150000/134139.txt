<DOC>
<DOCNO> 134139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sonspo25.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın, kariyerinde 2. kez bir derbi maçta görev yapacak... 
</HEADLINE>
<TEXT>

     Birinci Süper Futbol Ligi'nde, 2 Şubat Pazar günü Fenerbahçe ile Beşiktaş arasında yapılacak ilk yarının erteleme derbi maçını yönetmekle görevlendirilen hakem Ali Aydın, kariyerinde 2. kez bir derbi maçında düdük çalacak. 
     İlk kez 1997-1998 sezonunda üst klasman hakemi olan 42 yaşındaki Ali Aydın, bugüne dek yönettiği tek derbi maç olan geçen sezonki Fenerbahçe-Galatasaray karşılaşmasında, Galatasaraylı futbolculara gösterdiği 4 kırmızı kart nedeniyle büyük tartışmalara neden olmuştu. Bu maçı Fenerbahçe, 1-0 kazanmıştı. 
     Ali Aydın, bu sezon ligde şu ana dek 9 maç yönetirken, toplam 40 sarı ve 3 kırmızı kart gösterdi ve 2 kez de penaltı verdi. Aydın'ın yönettiği maçlarda, 32 gol atıldı. 
     Ordu Bölgesi hakemi Aydın, bu sezon ligde Fenerbahçe'nin 4, Beşiktaş'ın ise 2 maçında görevlendirildi. Bu karşılaşmaların tümünde 2 ekip de rakiplerini yenmeyi başardı. 
     Ali Aydın'ın bu sezon ligde yönettiği maçlar şöyle 
Fenerbahçe-Ankaragücü 1-0 
İstanbulspor-Beşiktaş 1-2 
Galatasaray-Kocaelispor 2-0 
Altay-Fenerbahçe 1-3 
Beşiktaş-Malatyaspor 3-0 
Kocaelispor-Denizlispor 2-1 
Fenerbahçe-Bursaspor 7-1 
Ankaragücü-Galatasaray 1-2 
Fenerbahçe-Trabzonspor 3-2 

     





</TEXT>
</DOC>
