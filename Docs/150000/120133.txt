<DOC>
<DOCNO> 120133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/cetiner.html </URL>
<DATE> 2002/11/21/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Emlak Vergisi kirayı aştı 
</HEADLINE>
<TEXT>

     Rahmetli Turgut Özal, özel sohbetlerinde Emlak Vergisi için "Attığınız taş ürküttüğünüz kurbağaya değmiyor" derdi. Vatandaş canı yanarak ödediği paraların daha toplanırken eriyip gittiğini, üstelik bunun bürokrasiye büyük yük getirdiğini söyler "Bana kalsa hemen bu vergiyi kaldırırım" diye konuşurdu. Cumhurbaşkanı oldu. Emlak vergileri de gittikçe ağırlaşarak halkın sırtına bindi. Şimdi herkes, neredeyse kendi malı tapulu evinde kirada oturuyor. 
     Artık insanlar ev veya işyeri satın almaya hevesli değil Mesken almak, mesken yaptırmak, mesken üretmek özlemi kayboldu. Piyasa durgun mu durgun. Sadece villalar yapılıyor bir de gecekondular 
     
Masrafını karşılamıyor      Vergi ve diğer mali konuları halka inik biçimde ortaya koyan, bu işin üstadı Şükrü Kızılot, geçen pazar günü köşesinde anlatıyordu. 
     Yüz binin üzerinden büyükşehir belediyesi toplanan Emlak Vergisi’nin yüzde 50’sini alıyor. Sonra Özel İdare, sonra İller Bankası, sonra Sosyal Yardımlaşma ve Dayanışma Vakfı, arkadan Beden Terbiyesi spor il payı geliyor İlçe belediyelerine ise yüzde 26 pay düşüyor 
     Bir ilçe belediye başkanı yakınıyor Kızılot’a "Çektiğimiz sıkıntılara rağmen toplanan verginin ancak yüzde 24’ünü alabiliyoruz. Bu pay bu işin masraflarını bile karşılamıyor" diyor. 
     
Yükü azaltmak      Yeni iktidar işin başından beri tüm vergilerin çok yüksek olduğunu, bu vergileri tabana yayıp aşağı indireceklerini vaat ediyor. Herhalde bu yıl geçti ancak gelecek yıla bir şeyler yapabilirler Ama zaten yürürlükte olan yasalara göre 2003 yılında 10 puan kadar bir indirim var vergilerde. Şimdi insan ister istemez düşünüyor "acaba yeni iktidarın hesabının altında bu mu yatıyor" diye. 
     AK Parti hükümeti eğer halkın sırtına binen vergi yükünü hafifletmek istiyorsa, en kolay, en kestirme çare, bütçeye önemli bir katkısı olmayan Emlak Vergisi’ni sembolik bir düzeye indirmelidir. 
     Böylece vatandaşın gözü korkmaz, yuva sahibi olmak özlemini kazanır. İnşaat sektörüne talep canlanır. Aksi halde bugünkü gibi lüks villalar alıcı bulur veya gecekondular yapılır Hazine arazilerine. 
     Belediyeler de bol kepçe paralarla, kaldırımları bir gün yeşile, bir gün kırmızıya boyar. İki ayda bir kanalizasyonlar kazılır 
     
Çelme atılmıyor ama      AK Parti enkaz devralmadı, önce bunu noktalayalım. Ülkenin sorunları çok ama çarelerin altyapısı hemen hemen hazır. Üstüne üstlük TV kanallarıyla, yazılı basınıyla hatta AKP’ye oy vermeyen aydınlarıyla, herkes yeni iktidarın başarılı olması için yardımcı. Hiç kimse şu ana kadar çelme atmıyor. 
     Ama... herkes tereddüt içinde acaba Recep Tayyip, Abdullah Gül takiye mi yapıyor endişesi var 
     Örneğin AKP liderinin Atina’daki sözleri Cumhurbaşkanı’nın bazı bakanların yerlerini değiştirince kendisini tutamayıp 
     - Dengeler bozuldu, demiş 
     Acaba hangi dengeler M. Eğitim Bakanı yapılmak istenen zatın geçmişteki olayı ortaya çıkınca mesele anlaşılıyor 
     Ve sonra "Türban sorununu çözmek namus borcumuzdur" sözleriyle bilinen Bülent Arınç’ın BMM Başkanlığı’na seçiliş yöntemi 
     "...Ben Türkiye’de ayrımcılığı düşünenlerin inadına aday oluyorum. Özel hayatım, dini inancım, eşimin yaşantısı türbanı hiç kimseyi ilgilendirmez " sözleri. 
     Bunlara itiraz eden yok ama böyle bir inat için Meclis Başkanlığı istenir mi hiç 
     Öte yandan, Meclis’te Bülent Arınç’ın, konuşmasını yaparken, Gazi Mustafa Kemal’e, Atatürk’e teşekkür etmesini de unutmamak gerek 







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
