<DOC>
<DOCNO> 128554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko46.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da fiyatlar aralık ayında 1.5 arttı 
</HEADLINE>
<TEXT>

     İstanbul Ticaret Odası'nın İTO 1995 bazlı yeni İstanbul Ücretliler Geçinme Endeksi'ne göre 2001 yılı Aralık ayında perakende fiyatlar yüzde 1.5 oranında arttı. 
     İTO'dan yapılan yazılı açıklamaya göre, perakende fiyatlar Aralık ayı itibariyle yıllık yüzde 29.2, oniki aylık ortalamalara göre de yıllık yüzde 45.6 artış gösterdi. 
     Perakende fiyatlardaki artış 2001 yılı Aralık ayında yüzde 3.2, Aralık ayı itibariyle yıllık yüzde 68 ve oniki aylık ortalamalara göre yıllıkta ise yüzde 53.9 olarak gerçekleşmişti. 
     
     ALT GRUPLAR 

     2002 yılı artışlarına bakıldığında, gıda harcamaları grubunda yer alan ekmek ve tahıllarda yüzde 41.3, et, balık ve kümes hayvanları endeksinde yüzde 48.4, yağlar, süt ve süt mamullerinde yüzde 52.4, yaş-kuru sebze ve meyva endeksinde yüzde 65.5, çeşitli ve hazır yiyeceklerde yüzde 52.2, tütün alkollü ve alkolsüz içkiler endeksinde yüzde 55.7 ve dışarıda yenen yemekte yüzde 43.9 artış oldu. Bu grubun genel endeksinde de yüzde 51.4 artış görüldü. 
     Konut harcamaları grubu genel endeksinde yüzde 32.5, ev eşyası harcamaları grubu genel endeksinde yüzde 52.6, giyim harcamaları grubu genel endeksinde yüzde 61.0 artış kaydedildi. 
     Sağlık ve kişisel bakım harcamaları grubu genel endeksindeki artış yüzde 59.3, ulaştırma ve haberleşme harcamaları grubu genel endeksindeki artış yüzde 33.9, kültür, eğitim ve eğlence harcamaları grubu genel endeksindeki artış yüzde 51.8 ve diğer harcamalar grubu genel endeksindeki artış da yüzde 43.8 olarak gerçekleşti. 
     
     1963 BAZLI ENDEKS 

     İTO'nun 1963 bazlı Toptan Eşya Fiyatları Endeksi'ne göre de, Aralık ayındaki artış yüzde 2.8, bir önceki yıl sonuna göre yıllık artış yüzde 26.9 ve oniki aylık ortalamalara göre yıllık artış ise yüzde 46.2 oldu. 
     Aynı endekse göre toptan eşya fiyatları 2001 yılı Aralık ayında yüzde 3.0, bir önceki yıl sonuna göre yıllık artış yüzde 78.6 ve oniki aylık ortalamalara göre yıllıkta ise yüzde 57.7 artmıştı. 
     





</TEXT>
</DOC>
