<DOC>
<DOCNO> 142361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/siyaset/siy06.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte tüm bombaların anası’ 
</HEADLINE>
<TEXT>

ABD tarihindeki en büyük bomba olan 9.5 tonluk MOAB, dün Florida’da denendi 
     Eglin Hava Üssü’nün Sözcüsü Karen Roganov tarafından yapılan açıklamada, kısa adı MOAB Massive Ordnance Air Blast Büyük Ordonat Hava Bombası olan 9.5 tonluk bombanın etkisiyle, deneme alanında, atom bombasının mantarına benzer ve çok uzaktan görülen bir bulut çıktığı belirtildi. MOAB kısaltmasından hareketle "Tüm bombaların anası" Mother Of All Bombs takma adı verilen MOAB, C - 130 nakliye uçağından hedefine bırakıldı. Denemenin, patlama sesini en aza indirecek hava koşullarının oluşmasının ardından ve üssün sınırları içinde yapıldığı belirtilerek, şok dalgalar ve çökmelerin yine üs sınırları içinde kaldığı kaydedildi. MOAB, Amerikan hava kuvvetlerinin elindeki en güçlü konvansiyonel bomba ve benzeri BLU - 82’den yüzde 40 daha ağır. 
     
     BLU-82’Yİ EZDİ 
     BLU - 82, Vietnam Savaşı sırasında geliştirilmiş, mayınlı alanların temizlenmesinde ve son olarak Afganistan’da El Kaide liderlerinin saklandığı sanılan mağaraları bombalamakta kullanıldı. Askeri yetkililer, MOAB’ın özellikle psikolojik savaşlarda, düşmana korku ve dehşet yaymak amacıyla kullanılacağını ifade ediyor. 
     



 SİYASET 














</TEXT>
</DOC>
