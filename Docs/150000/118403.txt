<DOC>
<DOCNO> 118403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/tamer.html </URL>
<DATE> 2002/11/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP, CHP ve düzenin yabancılaşması 
</HEADLINE>
<TEXT>

Prof. İdris Küçükömer yaşasaydı, AKP’yi sol parti olarak niteler miydi 
     Beni öylesine e - posta, faks ve telefon bombardımanına tuttunuz ve öyle dişe dokunur değerlendirmeler yaptınız ki, elim mahkum köşemi birkaç günlüğüne siz Milliyet okurlarına terk etmek durumundayım. 
     Örneğin pazar günkü köşemde "Günümüz koşullarında AKP’den iyi sol parti mi olur " diye bir soru ortaya atan okurum Günal Ölçer, entelektüelleri kışkırttı ve Prof. İdris Küçükömer’in düzenin yabancılaşması tezini bu köşeden dilim döndüğünce hatırlatmak farz oldu. 
     Prof. Küçükömer önce şu saptamayı yapmıştı Türk toplumu Batı’daki gibi bir toplumsal dönüşüm geçirmediği için topluma yön verme işlevini bürokrasi üstlenmiştir ve özellikle de Cumhuriyet döneminden itibaren ilericilikle bürokrasi arasında bir bağ kurulmuştur. Dolayısıyla da Türkiye’deki sol hareket, ilerici sayılan bürokrasinin dümen suyuna girmiştir. Bu koşullarda da geniş kitlenin içinden çıkan ve bürokrasiye karşı toplumu temsil eden akımlar sağ akımlar sayılmıştır. 
     Sağ ve sol için bu tanımlamayı reddeden ve Batı’da solun, hep kitlenin içinden çıkan ve kitleyi temsil eden akımlar olduğuna işaret eden Prof. Küçükömer, Türkiye’de toplumu temsil eden akımların sağ sayılmasına itiraz etti. Bu durumda Prof. Küçükömer yaşasaydı, AKP’yi sol parti olarak niteleyecek miydi Pekiyi din faktörünü nereye koyacaktı 
     
     AKP sol partidir 
     Dilerseniz Günal Ölçer’in mektubuna yeniden bir göz atalım 
     "Sorarım size günümüz koşullarında AKP’den iyi sol parti olabilir mi Geniş halk kesimlerini arkasına almış. İşsizi, işçisi, esnafı, tüccarı, üreticisi, sanayicisi destekliyor. Söylemleri de geniş halk kesimlerinden yana, devletçiliğe karşı. Yani "HALKÇILIK". 
     1973 ve 1977 seçimlerini bir hatırlayın. Analoji yapmak gerekirse bugünün AKP’sinin o günlerin CHP’sinin yerini aldığını söylemek yanlış mı olur Üstelik 70’lerin CHP’sinin ekonomi bilgisi sıfırdı. Hoş bugün de öyle zaten. 
     
     Solculuk halkçılık 
     O yıllarda hazırlanan CHP’nin seçim bildirgelerini Akgünlerin şafağında, insanca hakça bir düzen okursanız yapılan tek işin sorunu söyleyip sonra da "İşte insanca ve hakça bir düzende bu sorun olmayacak" demek olduğunu görürsünüz. Buna karşılık AKP’nin sorunlar karşısında belli çözüm önerilerinin olduğunu da görüyoruz. 
     Zaten günümüz şartlarında özellikle "SOL" kavramının tekrar tarife ihtiyacı yok mu DEVLETÇİLİĞİN bugünkü CHP SOLCULUK demek olduğu dönemler artık çok gerilerde kaldı. Bugün solculuk demek, HALKÇILIK demektir. Onu da AKP çok iyi yapıyor. 
     
     Önce seçmen üretelim 
     Okurum A. Çavuşoğlu ise sol partilerin oylarının artması için öncelikle sol seçmen üretilmesi gereğine işaret ediyor 
     "Yıllardır öbür taraf gelmesin’ diye kerhen sola oy veren pek çok kişi gibi ben de bu işten sıkılan bir vatandaşım. Sizce CHP yeterince sosyal demokrat gözükmediği için mi oy alamadı Eğer bu saptama doğruysa hüsrana uğrayanlar nereye gittiler AKP’ye mi Yok canım. Sosyal demokrat projelerin sorunu, sosyal demokrat’ seçmen profiline ihtiyaç duymalarıdır. Söz konusu olan şey bir proje’ olduğu için, bu profile uyan seçmen gerektiği sayıda yoksa, yoktan üretmek gerekir. Pratik bir yaklaşım değil. Karşı tarafların ise böyle sorunları yok. Arabanın daha kontağını çevirirken stop etmesinin sebebi bu." 
     
     Halk kendini yenilesin 
     Ankara’dan Tolga rumuzuyla yazan okurumun "Halk kendini yenilesin" önerisini de görünce Türkiye’de solun geleceği konusunda bayağı umutsuzluğa kapıldım 
     "CHP’ye 1960’lardaki gibi devletin partisi, düzen partisi yakıştırılmaları yapılmakta CHP halka, emekçi kesime inemediği için eleştirilmektedir. Bu eleştirilerde doğruluk payı var, ama aradaki iletişimin istendiği düzeyde olmamasında halkın da eksiklikleri var. 
     Yıllardır ezildiğini, işsiz kaldığını söyleyen, enflasyondan yakınan halk, yine de sağ partileri tercih ediyor. Bu paradoks değil de ne Bu bağlamda hem halk kendini ve düşüncesini yenilemeli, hem de sol ne yapması gerektiğini tartışmalıdır. Eğer solun şimdiki hali için suçlu aranıyorsa, 60 sol, 40 halk diyorum." 
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
