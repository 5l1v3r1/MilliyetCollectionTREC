<DOC>
<DOCNO> 113034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yasam/yas03.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan sapığı tatiline’ düşkün 
</HEADLINE>
<TEXT>

Vurduğu 10 kişinin sekizini öldürerek ABD’de halkın yeni k busu olan keskin nişancı katil, mesai disiplinine uyup hafta sonları çalışmıyor’ 
     DIŞ HABERLER SERVİSİ 

     ABD’nin başkenti Washington ve çevresindeki halkın, 11 Eylül saldırılarının ardından doğan paranoyasını iyice pekiştiren keskin nişancı seri katil bu hafta sonu cinayet işlemedi. 
     Suçbilimciler bu durumdan yola çıkarak, 12 günde sekiz kişiyi öldüren, biri çocuk iki kişiyi de ağır yaralayan keskin nişancının, cinayetlerini bir mesai disiplininde işlediği ve bu yüzden hafta sonlarını dinlenmeye ayırdığı tahmininde bulundu. Boston’daki Norhteastern Üniversitesi’nde görevli suçbilimci Jack Fox bu durumu, "O bir hafta içi savaşçısı" diyerek özetledi. 
     Bazı suçbilimciler ise keskin nişancının bir işi olduğunu bu yüzden cinayetleri belirli zamanlarda işleyebildiğini söylüyor. 
     Keskin nişancı mesaisine geçtiğimiz pazartesi Maryland’da okulunun önünde bekleyen 13 yaşındaki bir öğrenciyi ağır yaralayarak başlamış, cuma sabahı Fredericksburg’daki bir benzin istasyonunda 53 yaşındaki bir adamı öldürerek bitirmişti. 
     
     Polisle oyun oynuyor’ 
     Katil avına çıkan müfettişler, keskin nişancının av alanı olarak banliyölerdeki benzin istasyonlarını seçtiğini, tek el ateş ettiğini, tarot kartıyla mesaj verdiğini ve polis ile oyun oynamayı sevdiğini dile getiriyor. Yetkililer soruşturmanın detaylarını büyük bir titizlik içinde gizli tutuyor. Bunun nedeniyse katilin, polisin elindeki verileri öğrenmesini engellemek. 
     



 YAŞAM 























</TEXT>
</DOC>
