<DOC>
<DOCNO> 105148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur06.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, Süleyman Demirel ile görüştü 
</HEADLINE>
<TEXT>

     DYP Genel Başkanı Tansu Çiller, vizyon ve tecrübelerini, çok köklü bir tecrübeyle birleştirerek yol alacaklarını belirtti. 
     Çiller, 9. Cumhurbaşkanı Süleyman Demirel'i, Güniz Sokak'taki evinde ziyaret etti. 
     DYP Genel Başkanı Çiller, 45 dakika süren görüşmenin ardından gazetecilere yaptığı açıklamada, Demirel ile ''olağanüstü yararlı bir toplantı'' yaptıklarını söyledi. 
     Demirel'in tecrübelerinden yararlandığını ifade eden Çiler, yapılan konuşma ve diyalogların son derece olumlu olduğunu, bundan çok büyük memnuniyet duyduğunu belirtti. 
     Çiller, ''Bana bu tecrübelerini vererek, Türkiye'ye çok büyük bir iyilik yapmıştır. Bizim tecrübemiz epeyce uzun zamandır devam ediyor. Ama bu vizyon ve tecrübeyi, çok köklü bir tecrübeyle birleştirerek yol almaya başlayacağız'' diye konuştu. 
     Bir gazetecinin, ''Yeni kararlara ufuk açan bir görüşmemiydi '' sorusuna Çiller, ''Hayır, Türkiye'yi çerçeveleyen, kucaklayan bir görüşmeydi'' karşılığını verdi. 
     





</TEXT>
</DOC>
