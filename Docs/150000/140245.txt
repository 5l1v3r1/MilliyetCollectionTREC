<DOC>
<DOCNO> 140245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yazar/akyol.html </URL>
<DATE> 2003/03/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Haydi hayırlısı... 
</HEADLINE>
<TEXT>

     Amerikan imparatorluk kültürünün bu küstahlığına, zaman zaman görüşmeleri yürüten diplomatlarımız da şahit oldular... 
     Elbette milli onurumuzun sert tepkilerini gösterdiler ve kaç defa görüşmeler kesildi, yeniden başladı. 
     Sert tepkilerimiz son zamanlarda Amerika’yı daha saygılı, hatta ricacı’ bir üsluba yöneltmiştir. 
     Uzun müzakerelerde "düveli muazzama" değimiz "süper devletöle işbirliğinin nasıl netameli olduğunu bir kere daha gördük. 
     "Düveli muazzama"yı da "süper devlet"i de tanımış olan İsmet Paşa’nın bu konuda çok özdeyişleri vardır. 
     Madalyonun bir tarafı bu... Öteki tarafı ise büyük devletlerle ilişkilerde hem büyük risklerin, hem büyük çıkarların mevcut olmasıdır. 
     
     STRATEJİK çıkarlarımızın başında, ülke güvenliği gelmektedir... 
     Türkiye hayır dediğine göre, Amerika "kuzey cephesi"ni Türkiye’siz açacaktır. 
     Kuzey Irak’a hava indirme birlikleri konuşlandıracak, Türkiye’den Amerikan zırhlı tümenini sokamadığına göre, Kürtleri ağır silahlarla silahlandırıp onlarla birlikte güneye yürüyecektir... 
     Türkiye’nın kuzey Irak’ta artık bir "sahadaki kuvvet" ağırlığı olmayacaktır. Meclis’in aldığı kararın Barzani ve Talabani tarafından büyük sevinçle karşılanmış olması bundandır. 
     Öyle bir Irak nelere yol açar, KADEK adlı terör örgütü bu durumda ne yapar Tam bilmiyoruz... 
     İkinci mesele tabii ki ekonomidir... Daha şimdiden turizmde rezervasyonların yüzde 60’ı iptal edildi. Biz hiç karışmasak da savaşın yol açacağı ekonomik kayıplar da olacak. ABD’den gelecek hibe ve kredi ile bir ölçüde telafi edilmesi düşünülüyordu. Bu telafi mekanizması olmayacağına göre bakalım ne olacak 
     Para mı dediniz Bu ekmek demektir, sosyal barış demektir 
     
     DİLERİM ki, CHP ve ret oyu veren AKP milletvekilleri haklı çıkar da, bu tehlikeler olmaz. Başbakan Yardımcısı Ertuğrul Yalçınbayır’ın dediği "barışın huzuru keyfini çıkarmak" elbette hepimizin yürekten dileğidir. 
     Oylamadan sonraki toplantıda, ekonomiden sorumlu Devlet Bakanı Ali Babacan, "ekonomide ciddi bir sorun olmaz, tedbirlerimiz var" diye Başbakan Gül’e teminat vermiş... 
     Bundan emin olmak istiyorum. 
     Bence yanlış karar alınmıştır ama ok yaydan çıkmıştır artık soğukkanlı olmak, bir de psikolojik karamsarlığı pompalayarak riskleri artırmamak lazım. 
     Bir de şunu belirteyim "Milletlerarası hukukun meşru saydığı haller"i tespit yetkisi Meclis’e aittir. Hiçbir ülke böyle bir egemen hakkını BM kararına bağlamaz. 
     Anayasa Profesörü Ergun Özbudun ve Meclis eski Başkanı hukukçu Ömer İzgi de bunu açıkça belirtmişlerdir. Kimse yarın Türkiye’nin elini bağlayacak şekilde bu meseleyi "uluslararası meşruiyet" kavramına bağlamasın artık... Önümüzdeki şu üç beş günü bir görelim... 
     
     







Haydi hayırlısı... 


Düş kurmak ve düş yaratmak 


ABD anladı... 


TBMM kararından sonra... 


Her hükümet iktidar değildir 


AKP’de tezkere darbesi 


Biz, bizi çok özlemiştik 


Demokratik emperyalist’e demokrasi dersleri 


Ayşe Hanım parasının derdinde 


</TEXT>
</DOC>
