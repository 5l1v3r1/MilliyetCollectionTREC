<DOC>
<DOCNO> 139462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo02.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Malatyaspor, ligde yarın 16. maça çıkıyor... 
</HEADLINE>
<TEXT>

     Fenerbahçe ile Malatyaspor, Birinci Süper Futbol Ligi'nde yarın yapacakları 22. hafta karşılaşmasıyla birlikte, ligde 16. kez karşı karşıya gelecek. 
     2 ekip arasında şimdiye dek ligde yapılan 15 maçtan 7'sini Fenerbahçe, 3'ünü Malatyaspor kazanırken, taraflar 5 maçta da eşitliği bozamadı. 
     Sarı-lacivertli ekibin attığı toplam 26 gole, sarı-kırmızılı ekip 13 golle karşılık verdi. 
     Ligin ilk yarısında Malatya'da yapılan maçta Malatyaspor, sahadan 2-0 galip ayrılmıştı. 
     
     MALATYA'DAKİ MAÇLAR 
     Fenerbahçe ile Malatyaspor arasında Malatya'da yapılan lig maçlarında sarı-kırmızılı ekip, ligin ilk yarısında elde ettiği galibiyetle bir adım öne geçmeyi başardı. 
     Taraflar şimdiye dek Malatya'da 8 maç yaparken, 3 maç berabere sonuçlandı, 2 kez Fenerbahçe, 3 kez de Malatyaspor sahadan galip ayrıldı. Malatyaspor 6, Fenerbahçe ise 5 gol attı. 
     2 ekibin ligde şimdiye dek Malatya'da yaptığı lig maçlarında alınan sonuçlar şöyle 
     
     
Sezon Sonuç Malatyaspor-FB 1984-85 0 - 0 1985-86 0 - 0 1986-87 1 - 0 1987-88 1 - 0 1988-89 1 - 1 1989-90 0 - 1 2001-02 1 - 3 2002-03 2 - 0 
     
     FARKLI SKORLU GALİBİYETLER 
     Fenerbahçe, Malatyaspor karşısında 2 kez 6-1'lik skorlarla sahadan galip ayrıldı. 
     Sarı-lacivertli ekip 1984-85 ve 1988-89 sezonlarında İstanbul'da yaptığı maçları 6-1 kazandı. 
     Malatyaspor ise, Fenerbahçe karşısında şimdiye kadar ligde elde ettiği 3 galibiyetten 2'sini kendi sahasında 1-0, birini ise 2-0'lık skorlarla aldı. 
     





</TEXT>
</DOC>
