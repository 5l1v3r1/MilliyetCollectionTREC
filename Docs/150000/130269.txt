<DOC>
<DOCNO> 130269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/guncel/gun03.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazede ilaç haberi konuşuldu 
</HEADLINE>
<TEXT>

     MUSTAFA BAĞDİKEN Kocaeli DHA 

     Kaptan pilot Alaaddin Yunak da dün memleketi Kocaeli’nin Gölçük ilçesine bağlı Değirmendere beldesinde toprağa verildi. Yunak’ın cenazesi, önce baba evine getirildi. 9 aylık eşi Deniz, baba İshak, anne Rüveyde, kardeşi Murat, kız kardeşi Asuman Taran burada sinir krizleri geçirerek bayıldı. 
     Kocaeli Valisi Erdal Ata, Gölcük Deniz Üs Komutanı Tuğamiral Ruhsar Sümer’in de katıldığı cenaze töreninde 20 civarında THY pilotu da dikkati çekerken, Milliyet’te yer alan Depresyon ilacı aldığı’ haberi tartışıldı. 
     
     KONTROLDEN GEÇERİZ 
     Bu konuda yorum yapamayacaklarını belirten ve adlarını vermeyen pilotlar, "Bizler en geç 6 aylık dilimler halinde tepeden tırnağa çok titiz sağlık kontrolünden geçeriz. Eğer böyle bir durum olsa mutlaka çıkardı. Ayrıca aramızdaki konuşmalarda da birbirimizdeki ruhsal değişiklikleri fark ederiz. Alaaddin’de öyle bir depresyon belirtisi görmedik" dedi. 
     Baba Yunak da, "Siz hiç sağlık karnenizle anne ve babanıza ilaç almaz mısınız Ben kalp hastasıyım" diyerek üstü kapalı ilaçları kendileri için aldığını ima etti. Cenaze Değirmendere Mezarlığı’ndaki aile kabristanına defnedildi. 
     



 GÜNCEL 















</TEXT>
</DOC>
