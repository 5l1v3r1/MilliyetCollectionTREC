<DOC>
<DOCNO> 126035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/spor/ykocaomer.html </URL>
<DATE> 2002/12/21/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
İnternet ve spor 
</HEADLINE>
<TEXT>

     Bu hafta sizlere internette yayın yapan üç spor sitesi ile ilgili kısa bilgiler vereceğiz. 
     
     www.ajansspor.com 
     Türkiye’nin önemli spor sitelerinden biri. Zengin içeriği ve tasarımı ile hemen göze çarpıyor. Yalnız futbolu değil, tüm sporları kucaklamış durumda. Aklınıza gelebilecek her spor dalıyla ilgili en son bilgileri bulabiliyorsunuz. Avrupa ve dünyadaki gelişmeleri anında izlemeniz mümkün. Yalnız üç büyüklerin değil, neredeyse tüm birinci lig kulüplerinin yazarlarına yer veriliyor. Bir de üye olursanız, sabahları kalktığınızda, mailboxunuzda günün önemli spor olayları ve yorumlarını bir arada görmeniz mümkün. 
     
     www.sporline.com 
     Sporline.com’da Türkiye’nin en kapsamlı spor sitelerinden biri. İlginç olayları, röportajları ve neredeyse tüm spor dallarına yer vermesi dolayısıyla, zevkle izlenen ve bir süre sonra alışkanlık haline gelen bir site. Sitenin tek zayıf tarafı, isimsiz yazılan iki bölümünün bulunması. Keseci ve Spor Kazanı. Bu bölümlerde, ismini vermeyen iki spor yazarı, belli amaçlara hizmet etmek için, kendi çıkarları doğrultusunda sağa sola saldırıp, yazıyorlar. Kimin arabasına binerse onun düdüğünü çalan böyle ödlek yazarlar için internet ortamı, belki de bir kompleks tatmini yeri haline geldi. Komik olan da, onlar kendilerini deve kuşu zannedip, sağa sola laf atmaya çalışırken, çoğu insanın onların kimliği hakkında her türlü bilgiye sahip oldukları. Sporu, yazdıkları yazılarla kişisel menfaat sağlamak için kullanan bu tip bölümlerin , böyle güzel bir spor sitesinde yeri olmadığına inanıyoruz. 
     
     www.sporum.gov.tr 
     Bu site hakkında yazılacak fazla bir şey yok. Sahibinin sesi "Gelen ağam, giden paşam". Kendi işlerine gelen yazıları koyarlar, gelmeyeni koymazlar. Gidin "Hayatımız spor" bölümüne tıklayın, Fikret Ünlü’nün fotoğrafını, basına günlerce konu olan yazıların ve yorumların hala orada olduğunu göreceksiniz. Anlamadığımız şey, "Hayatımız spor" bölümünde, gerçekten Türk sporuna büyük hizmetler vermiş Naim Süleymanoğlu, Yaşar Doğu, Metin Sertoğlu, Aydın örs gibi isimlerin arasında Fikret Ünlü’nün ne aradığı 
     Devletin parasıyla , kişilere yönelik , taraflı yayın yapan bu site ile ilgili gerekli çalışmanın da yakında yapılacağına inanıyoruz. 
     
     



 SPOR 





























</TEXT>
</DOC>
