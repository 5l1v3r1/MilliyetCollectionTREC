<DOC>
<DOCNO> 124001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo29.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Malatyaspor maçı hazırlıkları... 
</HEADLINE>
<TEXT>

     Trabzonspor, Malatyaspor maçının hazırlıklarını sürdürüyor. 
     Teknik Direktör Samet Aybaba, idman öncesinde yaptığı açıklamada, Malatyaspor ile Fenerbahçe'yi yenmeleri halinde ligin ilk yarısını istedikleri yerde bitireceklerini söyledi. 
     Aybaba, Türkiye Kupası'nda da bu süre içerisinde Sivasspor ile karşılaşacaklarını belirterek, ''Önümüzde 3 final maçımız var. Bu maçları kazasız bir biçimde atlatmak amacındayız'' dedi. 
     Malatyaspor'un ligin güçlü ekiplerinden biri olduğunu da ifade eden Aybaba, şöyle konuştu 
     ''Malatyaspor, sahasında bu sezon 1 kez yenildi ve büyük takımlarla yaptığı karşılaşmalarda da iyi sonuçlar aldı. Dolayısıyla rakibimizle çok zorlu bir maç oynayacağız. Hava şartları da büyük ihtimalle maça etki edecek. Bunu oyuncularıma da söyledim. Eğer ligde Malatyaspor ve Fenerbahçe'yi yenersek, ikinci yarıdaki fikstür avantajımızı da düşünürsek, ilk yarıyı iyi bir biçimde tamamlarız.'' Bordo-mavili takımın çalışmasına sakatlığı süren Erdinç'in dışında tüm oyuncular katıldı. Hafif sakatlık geçiren Oumar ile Serkan ise çalışmayı yarıda bıraktı. 
     





</TEXT>
</DOC>
