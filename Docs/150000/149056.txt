<DOC>
<DOCNO> 149056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun21.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Times "Türkler ve Kürtler kontrollü olma sözlerini tutmalı" 
</HEADLINE>
<TEXT>

     İngiltere'te yayımlanan gazeteler Kürtlerin dün Kerkük'e girmeleriyle ilgili gelişmeye haber ve yorumlarında geniş yer verirken, konuyu başyazısında ele alan The Times, hem Türklerden, hem Kürtlerden ''kontrollü olacaklarına dair verdikleri sözleri tutmaları'' gerektiğini belirtti. 
     Gazetenin başyazısında, son iki gündür süren kargaşa, anarşi, yağma ve benzeri olaylara dikkat çekilerek şöyle denildi 
     ''Bunların içinde en rahatsızlık verici olanı da Kuzey Irak'ta üslenmiş bulunan ve görevleri Kürtleri Saddam'ın adamlarıyla savaşmaya yönlendirmek olan ABD güçlerinin Kürtlerin petrol kenti Kerkük'e yürümelerini engelleyememiş olmasıdır. Bu, bölgeyi dikkatle izleyen Türkiye'nin, olması halinde askerini bölgeye sokacağını bildirdiği gelişmedir.'' Türkiye'nin dün olanlardan sonra duyduğu rahatsızlığın doğal olduğu ifade edilen yazıda, ''Kürtlerin Kerkük'ü de içine alan bir devlet kurma hesapları bulunduğuna dair Ankara'nın endişeleri bulunduğu'' belirtildi. 
     Dışişleri Bakanı ve Başbakan Yardımcısı Abdullah Gül'ün gayet olgun bir biçimde ABD'den garantiler istediği ve ABD'nin, bunu aynı olgunlukla verdiği, Kürtlerdin bölgeden çıkarılacağını bildirdiği kaydedilen yazıda, bu gelişmenin bugün olmasının beklendiğine işaret edildi. 
     





</TEXT>
</DOC>
