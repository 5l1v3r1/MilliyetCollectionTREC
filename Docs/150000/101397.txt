<DOC>
<DOCNO> 101397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yazar/ozyurek.html </URL>
<DATE> 2002/08/12/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
2003 başından itibaren devlet nereden buldun’ diyecek 
</HEADLINE>
<TEXT>

     TBMM Plan ve Bütçe Komisyonu seçim bütçesini görüşmek üzere toplanınca ANAP’lı üyeler 4444 sayılı yasayla 31.12.2002 tarihine kadar askıya alınmış olan ve kamuoyunda mali milat uygulamaları olarak bilinen Gelir Vergisi Kanunu’nun ilgili hükümlerinin bir yıl daha ertelenmesi için bir teklif verdiler. Maliye Bakanı Sümer Oral’ın da benimsediği teklif DSP, MHP, AKP ve SP’li milletvekillerinin oyları ile reddedildi. Böylece mali milat olarak anılan 4359 sayılı kanunun 1 Ocak 2003’ten itibaren yürürlüğe girmesi kesinleşti. 
     Bu konuların dışında kamuoyu ve vergi mükelleflerinde yeni bir mali barışın tesisine yönelik uygulamaların hayata geçirilmesi yönünde de beklentiler oluşmuştu. Çünkü Kasım 2000 ve Şubat 2001 krizlerinden sonra pek çok vergi mükellefi vergisel yükümlülüklerini yerine getirme imkanı bulamadı. Yeni bir matrah artırımı, vadesi geçtiği halde ödenememiş olan vergi borçlarının uygun koşullarda ödenmesi imkanının getirilmesi ve stok affı gibi düzenlemeler bekleniyordu. Ancak bu konularda da şimdilik bir düzenleme yapılmayacağı kesinleşti. 
     Kamuoyunda ve vergi mükelleflerinde haklı haksız en çok kaygı yaratan konu 1998 yılından çıkarılan ve 1999 yılında 4444 sayılı yasayla askıya alınan ve gelinen noktada 1 Ocak 2003 tarihinden itibaren yürürlüğe girecek olan yasanın ana hatları şöyle özetlenebilir 
     
     Nereden buldun denilecek 
     Gelirin tanımında 4369 sayılı yasa ile yapılan düzenlemeye dönülüyor. Böylece tasarruf ve harcamaya kaynak teşkil eden her türlü kazanç ve irat Gelir Vergisi’ne tabi tutulacak. Kaynağı açıklanamayan her türlü tasarruf veya harcamanın kaynağı sorgulanabilecek ve kamuoyunda çok benimsenen tabiriyle "nereden buldun" denilebilecek. 
     Aslında harcama ile gelir arasından bir bağlantı kurulması ve her türlü harcamanın kaynağının sorgulanması prensipte kimsenin itiraz ettiği bir konu değil. Hatta bu konuda kamuoyunda bir görüş birliği olduğu bile rahatlıkla söylenebilir. Çünkü kayıt dışı ekonominin nasıl tahripkar bir etki gösterdiği ve ekonominin nasıl bir haksız kazanç mekanizması haline geldiği artık herkes tarafından bilinmektedir. Ancak mali milat uygulaması ve nereden buldun sorgulamasının bu haliyle uygulamada çok sayıda soruna yol açacağı da bugünden söylenebilir. 
     
     Faizler beyan edilecek 
     1.1.1999 - 31.12.2002 tarihleri arasında beyan dışı bırakılan 

</TEXT>
</DOC>
