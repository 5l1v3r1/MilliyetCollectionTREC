<DOC>
<DOCNO> 139332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/bbas.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
EFES KAMBALA'YA DUACI 68-62 
</HEADLINE>
<TEXT>

Lacivert - Beyazlılar, Avrupa Ligi ilk etabında 34 sayı fark attığı Hırvat Cibona Zagreb’i Letonyalı pivotu sayesinde devirmeyi başardı, altı maçlık ikinci seriye galibiyetle başladı 
     25 sayı attı 
     EFES Pilsen, Avrupa Ligi ikinci raundunda D Grubu’ndaki ilk maçında Hırvat Cibona Zagreb’i zorlanmasına rağmen 10 ribaund alıp, 25 sayı atan Kambala’nın muhteşem oyunuyla geçti, altı maçlık seriye galibiyetle başladı. Rakibi karşısında hücumda bocalayan Efes, ilk yedi dakikada ancak dört sayı bulabildi ve ilk periyot 11-11 kapadı. Rakibinin yıldırıcı defansına aynı sertlikle karşılık veren Lacivert-Beyazlılar, ikinci çeyrekten itibaren kontrolüne aldığı skoru devrede 33-26’ya taşıdı. 
     
     Brown da coştu 
     ÜÇÜNCÜ periyotta bir ara farkı onbir sayıya kadar çıkaran Lacivert - Beyazlılar’a Cibona, Rimac ve Planinic’in üçlükleriyle karşılık verince skor bir türlü kopamadı. Ancak Efes, son çeyrekte Kambala ve Brown’ın kritik sayılarını tecrübesiyle bütünleştirince galibiyete ulaşmasını bildi. Efes, grubundaki ikinci maçını önümüzdeki hafta rakip sahada İspanya’nın Unicaja Malaga takımı ile oynayacak. 
     
İstatistik EFES PİLSEN OYUNCU TS 2S 3S SA R Brown 24 5 8 1 3 11 14 5 Granger - 0 1 0 2 - 5 Kerem 5 0 2 1 2 2 2 1 Kaya 6 3 3 - - - Kambala 25 12 17 - 1 4 10 Alper 3 0 1 1 3 - 3 Ender 2 1 2 0 1 - - Ömer 3 - 0 1 3 4 - Asım - - - - -      
     TOPLAM 68 21 34 3 12 17 24 24 
     
CİBONA ZAGREB OYUNCU TS 2S 3S SA R Krasic 3 - 1 2 - 2 Planinic 14 3 6 1 3 5 9 2 Stimac 12 2 4 1 1 5 5 3 Mamic 8 3 6 0 1 2 2 3 Alihodzic 1 0 1 - 1 2 2 Kus - 0 2 - - - Rimac 13 5 9 1 2 - 2 N.Prkacin 4 2 7 - - 4 Mujezinovic 3 1 1 - 1 2 3 Mance 4 2 2 - - 1 TOPLAM 62 18 38 4 9 14 20 24      
     1.PERİYOT 11 - 11, 2.PERİYOT 33 - 26 E.Pilsen , 3.PERİYOT 49 - 41 E.Pilsen , MAÇ SKORU 68 - 62 E.Pilsen 
     BEŞ FAUL Mujezinovic 33.55 , N.Prkacin 38.53 , Kambala 39.23 
     HAKEMLER Mateo Ramos İspanya , J.A.Martin Bertran İspanya , Moshe Bitton İsrail 
     
Ülkerspor-Siena      POTADA Avrupa Ligi 2. raundunda Ülker, ilk maçını TSİ 21.30’da deplasmanda İtalya’nın M.Siena takımıyla yapacak. Ergin Ataman’ın coachluğunu yaptığı Siena’da Mirsad da oynayacak. Karşılaşmayı TV8 naklen yayınlayacak. 
     



 SPOR 

























</TEXT>
</DOC>
