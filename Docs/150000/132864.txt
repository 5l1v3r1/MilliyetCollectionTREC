<DOC>
<DOCNO> 132864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun02.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Irak'ın bölgede tehdit olduğu kaygısını Türkiye de taşıyor 
</HEADLINE>
<TEXT>

     ABD Dışişleri Bakanlığı, Irak'ın Ortadoğu bölgesine yönelttiği tehditler konusunda Türkiye'nin ABD ile aynı kaygıyı paylaştığı görüşünü dile getirdi. 
     Bakanlık sözcüsü Richard Boucher, gazetcilerle konuşurken, İstanbul'da yapılan bölgesel barış toplantısı konusunda ne düşündükleri sorusuna dolaylı yanıt verdi. Boucher, ''Bu toplantıya taraf olan ülkelerle temas halindeyiz. Bu çerçevede Türk yetkilileriyle bu toplantıyı hazırlarken de temas içinde olduk'' dedi. 
     ''Barış yoluyla bir çözüm istediklerini'' kaydeden Boucher, daha sonra şunları söyledi 
     ''Irak'ın silahsızlanması ve bölgesindeki ülkeleri kitle imha silahlarıyla tehdit etmesinin sona ermesini istiyoruz. Sanıyorum, Türkiye de Irak'ın bölgeye yönelttiği tehditler konusunda bizim kaygımızı paylaşıyor. Onlarla yakın temasta olmayı sürdüdeceğiz.'' 
     





</TEXT>
</DOC>
