<DOC>
<DOCNO> 123235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/guncel/gun06.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur sınavında 70’ barajına son 
</HEADLINE>
<TEXT>

Yeni sınav sistemine göre, 30 bin memur alınması gerekiyorsa, sınavda ilk 30 bine girenler memur olma hakkı kazanacak 
     ÖNDER YILMAZ Ankara 

     Başbakan Yardımcısı Mehmet Ali Şahin, ÖSYM ve Devlet Personel başkanları ile yaptığı toplantıda memur sınavlarında köklü değişiklik içeren çalışma başlatılması talimatını verdi. Şahin, "Adil ve kimseyi boş yere ümitlendirmeyen bir sistem olacak" diye konuştu. 
     
     Sınav her yıl yapılacak 
     Şahin’in verdiği bilgilere göre sistem şöyle işleyecek 
     Hükümet, devlet kurum ve kuruluşlarının memur ihtiyaçlarını her yıl yeniden belirleyerek ÖSYM’ye iletecek. Belirlenen ihtiyaçlar doğrultusunda sınav açılacağı kamuoyuna duyurulacak. Sınavda 70 puan barajı artık uygulanmayacak. Örneğin bir yılda 30 bin memur alınacaksa, sınavda ilk 30 bin sıralamasına girenler, memur olma hakkını kazanacak. 
     Şimdiye kadar memur sınavlarını kazanan ancak bir yere yerleştirilemeyenler de puanlarını yükseltmek amacıyla bu sınavlara girebilecekler. Dileyen, geçmişte aldığı puanların geçerli olmasını isteyebilecek. Geçmişte sınavı kazananlardan, puanı yeni sistemle yapılacak sınavda ihtiyaç sıralamasına girenler, bir kuruma yerleştirilecek. 
     



 GÜNCEL 





















</TEXT>
</DOC>
