<DOC>
<DOCNO> 118108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/soneko01.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Salı günü 84 gün vadeli bono ihalesi drüzenleyecek... 
</HEADLINE>
<TEXT>

     Hazine, bu hafta 84 gün vadeli referans bono ihalesi düzenleyecek. 
     Hazine, değişken faiz ödemeli senetlerin kupon faizlerinin belirlenmesi amacıyla 12 Kasım Salı günü 84 gün vadeli bono ihalesi yerine getirecek. 
     İhraç tarihi 13 Kasım Çarşamba olarak belirlenen bono ihalesi çerçevesinde kağıtların geri ödemesi tarihi olarak 5 Şubat 2003 olarak belirlendi. İhalede net 1 katrilyon 346 trilyon lira ihraç yapılacak. 
     Bu miktar Kasım ayında piyasaya yapılacak ödemeler ve kamu kurumlarına yapılan ROT rekabetçi olmayan teklif ve doğrudan satışların geri ödeme tutarları toplamının yüzde 18'ni oluşturuyor. 
     3 ay vadeli referans bono ihalesinde ROT ve ihale sonrası teklif yoluyla satış yapılmayacak. 
     Hazine 31 Ekim tarihinde ilan ettiği Kasım ayı iç borçlanma stratejisinde 12 Kasım tarihinde yapılacak olan 84 gün vadeli bono ihalesinin vadesini üç ay olarak belirlemişti. 
     Hazine, referans bono ihalesinde vade süresinin değiştirilmesine neden olarak, 91 gün vadeli bono ihalesi yapılması durumunda geri ödeme tarihi olan 12 Şubat 2003'ün Kurban Bayramına tatiline isabet etmesini gösterdi. 
     Söz konusu referans bono ihalesinde oluşacak faiz, 12 Şubat 2003 tarihli değişken faizli devlet tahvillerinin kupon hesaplamasında dikkate alınacak ve kupon süreleri 91 gün olması nedeni ile, kupon ödemesinde dikkate alınacak faizi belirlemek amacıyla ihalede 84 gün için oluşan dönem faizi 91 güne çekilecek. 
     Ayrıca 14 Mayıs 2003 tarihinde yapılacak olan kupon ödemesi için dikkate alınacak olan 3 aylık referans bono ihalesinin, 98 günlük yapılması durumunda olacağından aynı yöntemle faizin 91 gün için belirlenecek. 
     Hazine en son 5 Kasım tarihinde, biri 133 gün vadeli, diğeri 238 gün vadeli olmak üzere iki bono ihalesi birden düzenlemişti. 
     133 gün vadeli bono ihalesine toplam 2 katrilyon 775.3 trilyon liralık teklif gelirken, ihalede nominal 2 katrilyon 552.8 trilyon liralık satış gerçekleşmişti 
     Net satış miktarı da 2 katrilyon 180.2 trilyon lira olan ihalede gerçekleşen bileşik f aiz yüzde 54.00, basit faiz de yüzde 46.77 olarak belirlenmişti 238 gün vadeli ikinci bono ihalesine ise toplam 3 katrilyon 116.9 trilyon liralık teklif gelirken nominal 1 katrilyon 492.5 trilyon liralık satış gerçekleşmişti 
     Net satış miktarı 1 katrilyon 113.6 trilyon lira olan ihalede, bileşik faiz yüzde 56.50, basit faiz ise yüzde 52.03 olmuştu. 
     Hazine, gelecek hafta toplam 2 katrilyon 900.6 trilyon lira ödeme yerine getirecek. 
     Hazine, Kasım ayında toplam 9 katrilyon 482 trilyon lira iç borç servisi yerine getirecek. 
     





</TEXT>
</DOC>
