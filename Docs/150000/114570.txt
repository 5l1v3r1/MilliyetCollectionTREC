<DOC>
<DOCNO> 114570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/siyaset/siy03.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP ikili oynuyor 
</HEADLINE>
<TEXT>

"Erdoğan günden güne hırçınlaşıyor" diyen SP’li Bekaroğlu, AKP yönetiminin Anadolu’ya farklı, Avrupa’ya farklı konuştuğunu söyledi 
     ABDULLAH KARAKUŞ Ankara 

     SP, eski arkadaşlarının oluşturduğu AKP’yi "ikili oynamakla", Genel Başkanları Recep Tayyip Erdoğan’ı da "hırçınlaşmakla" suçladı. 
     SP Genel Başkan Yardımcısı Mehmet Bekaroğlu, AKP’nin bulunduğu çevreye göre farklı tutum ve söylemlere girdiğini belirterek, şunları söyledi 
     "Çifte standart yöntemi uyguluyorlar. Meydanlarda SP’nin ve Milli Görüş’ün mesajlarını veriyorlar ama Avrupa’ya ve bazı çevrelere de biz değiştik, onlarla ilgimiz yok’ diyorlar. Ne dedikleri belli değil. Türbanla ilgili bir öyle, bir böyle mesajlar veriyorlar. IMF için Anadolu’da farklı, ABD’de farklı konuşuyorlar." 
     
     Tedirgin bir hali var 
     Psikolog olan Bekaroğlu, Erdoğan’ın CHP Genel Başkanı Deniz Baykal’a "Daha fazla ileri giderlerse bir medya grubu ile CHP arasındaki işbirliğini açıklarım" diye tehditler yağdırmasını da şöyle değerlendirdi 
     "Tedirgin bir hali var. Günden güne hırçınlaşıyor. Tayyip Bey konuştukça kültürü ve dil haznesi ortaya çıkıyor." 
     Erdoğan’ın argo kullanması ve dilinin AKP’nin oylarına olumsuz etki yapacağını ifade eden Bekaroğlu, "Zaten bizim tabanımız onların çifte standart uyguladığını görüyor. Bize sürekli Bunlar nasıl davranıyor ’ diye soruyorlar. Bu da bizim oyumuzu günden güne artırıyor" dedi. 
     
     



 SİYASET 














</TEXT>
</DOC>
