<DOC>
<DOCNO> 149502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yazar/pulur.html </URL>
<DATE> 2003/04/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bağdat şehri Dicle'nin akrebi... 
</HEADLINE>
<TEXT>

     Önce atasözleri 
     "Ana gibi yar olmaz Bağdat gibi diyar olmaz." 
     "Yanlış hesap Bağdat'tan döner " 
     
     "BAĞDADİ" sıva nedir bilir misiniz 
     Taşıyıcı ahşap direkler arasında çıta, ya da kamış çakılır, sıva bunun üzerine vurulur, herhalde Bağdat'ta duvarlar böyle örüldüğü için bu adı almıştır. 
     İstanbul'un en büyük caddelerinden biri "Bağdat Caddesi"dir, "Bağdat Fatihi" Padişah 4. Murat'ın ordusunun bu yolu izleyerek Bağdat'a gittiği söylenir. 
     O meşhur türküdeki yiğit, kahraman "Genç Osman" da Bağdat önünde değil midir 
     Topkapı Sarayı'nın içindeki "Bağdat Köşkü"nü de, Bağdat fatihi 4. Murat yaptırmıştır. 
     
     TİYATRO yazarı Güngör Dilmen'in "Bağdat Hatun" adında bir oyunu vardır, hırslı ve zalim bir kadın olan "Bağdat Hatun" altı kardeşini, babasını öldürür iktidar tahtına oturur. 
     
     DÜYUN - I Umumiye müfettişlerinden Ali Bey'in "Dicle'de Kelek ile Bir Yolculuk" adlı kitabından geçenlerde söz etmiştik. Ali Bey, bu kitabında, 1884'ün Bağdat'ını anlatır... 
     Şehrin nüfusu 100 bin kadardır, halkın büyük bölümü İslamdır, 6 bin kadar Yahudi, biraz Keldani ve Katolik vardır, ahali sınıf, din, hatta mezheplerine göre giyinir, evler sarı tuğladan yapılmıştır, kireç olmadığından duvarlar "kara sakız" denilen, petrol zifti ile sıvanır. Lağım olmadığından sokaklarda kuyular vardır, yağmur yağınca kuyular taşar, göl olur, sokaklar o kadar dardır ki araba geçemez. x 
     
     "BAĞDAT" yazısını bir fıkrayla bitirelim... 
     Akrep, Dicle kıyısında kendisini karşıya geçirecek birini bekliyor, kurbağayı görünce yanaşmış, kurbağa "La " demiş 
     "Olmaz, sen akrepsin, beni sokar öldürürsün " 
     Akrep, kurbağayı ikna etmiş 
     "Bak kurbağa kardeş, seni sokarsam, ben de seninle birlikte suya gömülür, boğulurum " 
     Kurbağa, akrebin verdiği teminata kanmış, akrebi sırtına almış, başlamış yüzmeye, tam Dicle'nin ortasına gelmişler, akrep akrepliğini yapmış, kurbağayı sokmuş... 
     Kurbağa son nefesinde inlemiş 
     "Hani söz vermiştin " 
     Akrep başını sallamış 
     "Kusura bakma, burası Ortadoğu " 
     
     ACABA birileri bu fıkrayı İngilizceye çevirip Amerikalılara anlatırlar mı 
     Ya da onlar anlar mı 
     Yoksa anlamaları için, akrebin kendilerini sokması mı gerekecek 
     Yaşayan görecek 
     
     x Günümüz diline uyarlayan Cahit Kayra, Büke Yayınları. 
     
     







</TEXT>
</DOC>
