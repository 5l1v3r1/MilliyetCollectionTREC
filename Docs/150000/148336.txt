<DOC>
<DOCNO> 148336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun51.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol hükümeti ABD'den kameraman için açıklama isteyecek 
</HEADLINE>
<TEXT>

     Irak'ın başkenti Bağdat'ta uluslararası basın mensuplarının kaldığı Filistin Oteli'ne yönelik ateşte İspanyol bir kameramanın hayatını kaybetmesinin ardından, İspanyol hükümetinin, ABD'den açıklama isteyeceği bildirildi. 
     İspanya Savunma Bakanlığı'ndan bir kaynak, ABD'den Amerikan tankının otele ateş açmasıyla ilgili açıklama isteneceğini söyledi. 
     Telecinco özel televizyonunun 37 yaşındaki, evli 2 çocuk sahibi kameraman Jose Couso tank ateşinde bacağından, göğsünden ve çenesinden yaralandı, hastaneye kaldırılarak, ameliyata alındıktan sonra hayatını kaybetti. Aynı ateşte, İngiliz Reuters ajansı için çalışan Ukraynalı muhabir de hayatını kaybetmişti. 
     Bağdat'ı işgale girişen Amerikan 3. Piyade Tümeni'nin başkentin güneyindeki ordugahında bulunan İspanyol El Mundo gazetesi muhabiri Julio Anguita Parrado 32 ile Alman Focus dergisinden Christian Liebig, dün Irak roketinin düşmesiyle ölmüştü. 
     





</TEXT>
</DOC>
