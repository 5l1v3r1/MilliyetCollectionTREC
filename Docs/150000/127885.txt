<DOC>
<DOCNO> 127885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/spor/spo01.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Engin noktayı koydu 
</HEADLINE>
<TEXT>

Beşiktaş menajeri, Sergen’e resmi bir teklif yapmadığını belirtti, "Sözlerim saptırılıyor. Ama sezon sonunda bu transfer için uğraşacağım" diye konuştu 
     BEŞİKTAŞ Menajeri Sinan Engin, uzun süredir kulübün gündeminde olan Sergen konusuna açıklık getirdi. Mart ayında olağan kongrenin olduğunu hatırlatan Engin, "Sergen konusundaki sözlerim saptırılıyor. Sergen şu anda Galatasaray’da oynuyor. Şu aşamada oturup, ona teklif yapmak yanlış olur. Ancak sezon sonunda Sergen’e Beşiktaş formasını giydirmek istiyorum" diye konuştu. 
     ENGİN, ikinci yarının daha zorlu geçeceğine de işaret ederek, "Maratonun ilk ayağını başarıyla geçtik. İlk yarıda sürpriz puanlar kaybettik. Aynı sürprizleri zorlu ikinci yarıda yaşamak istemiyoruz. Çok koşuyoruz, iyi futbol oynuyoruz, hedefe yere sağlam basarak gideceğiz. Taraftarlarımızın da desteğiyle, birlik ve beraberlik içinde şampiyon olacağız" ifadelerini kullandı. 
     
Ömer’i alamadılar      BEŞİKTAŞ yönetiminin, İsveçli kaleci Asper ile anlaşmadan önce Gaziantepspor’dan Ömer’i istediği ancak olumsuz yanıt aldığı öğrenildi. Teknik Direktör Daum’un raporu doğrultusunda Başkan Serdar Bilgili’nin Celal Doğan ile bir görüşme yaptığı ve "Size Ömer’e karşılık Fevzi artı para verelim" teklifinin geri çevrildiği belirtildi. Beşiktaş da bu gelişmenin ardından Asper ile temasa geçti. 
     



 SPOR 





















</TEXT>
</DOC>
