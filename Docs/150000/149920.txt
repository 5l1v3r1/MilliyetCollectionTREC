<DOC>
<DOCNO> 149920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun20.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet Muhafızları ABD ile pazarlık mı yaptı 
</HEADLINE>
<TEXT>

     Bağdat'ı savunması beklenen, ancak ortaya bile çıkmayan Irak Cumhuriyet Muhafızlarının, ABD ile anlaşma yaptığı iddiası ortaya atıldı. 
     El Cezire'nin internet sitesinde yer alan ve Fransız Le Monde gazetesinden aktarılan habere göre, Cumhuriyet Muhafızlarının komutanı Mahir Süfyan'ın ''Amerikan Apaçi helikopteriyle güvenli bir yere gitmesi karşılığında, askerlerinin teslim olması'' konusunda Amerikan güçleriyle anlaştığı öne sürüldü. 
     Le Monde'a bilgi veren Bağdat'taki adı belirtilmeyen kaynaklar, ''Süfyan'ın, tüm Cumhuriyet Muhafızlarına silahlarını bırakıp evlerine dönmeleri emrini verdiğini, daha sonra kendisinin de Bağdat'ın doğusundaki El Reşit kampından bilinmeyen bir yere Apaçi helikopteri eşliğinde götürüldüğünü'' iddia etti. 
     Mahir Süfyan, ABD'nin iskambil destesinde resimlerini yayınladığı, aranan 55 Iraklı arasında yer almıyor. 
     
</TEXT>
</DOC>
