<DOC>
<DOCNO> 114334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/guncel/gun12.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times’tan yorum 
</HEADLINE>
<TEXT>
Türkiye ile ABD sıkı pazarlıkta 
     İHSAN DÖRTKARDEŞ DHA 

     İngiliz gazetesi Financial Times, 3 Kasım’da hangi parti iktidara gelirse gelsin, Irak operasyonu konusunda Türkiye’nin desteğini esirgemeyeceğini ve Kuzey Irak’ta bağımsız Kürt devleti kurulmaması için sıkı pazarlık yaptığını yazdı. Gazetenin dünkü sayısında yer alan "Diken üzerindeki Türkiye, hem savaşı hem seçimi düşünüyor" başlıklı yazıda şu ifadelere yer verildi "3 Kasım seçimleri için yürütülen kampanyalara Irak tartışmaları da karıştı. Türkiye, ABD’nin ağırlığında yapılacak bir operasyonu gereksiz ve tehlikeli görüyorsa da, hangi parti iktidara gelirse gelsin, Washington’a desteğini esirgemesi olası değil. Ancak, Türkiye ekonomik zararlarının tazmini ve bağımsız Kürt devleti kurulmasına ABD’nin göz yummaması için sıkı pazarlık yapıyor." Irak’a yönelik bir savaşın Türkiye’ye faturasının 150 milyar dolara kadar ulaşabileceği belirtildi. 
     



 GÜNCEL 




















</TEXT>
</DOC>
