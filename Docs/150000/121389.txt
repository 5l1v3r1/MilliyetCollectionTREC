<DOC>
<DOCNO> 121389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo11.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da sert idman... 
</HEADLINE>
<TEXT>

     Trabzonspor, Gaziantepspor ile yapacağı maçın hazırlıklarını sürdürdü. 
     Bugün iki antrenman gerçekleştirecek olan bordo-mavili takımın sabah yaptığı idmanda, çift kale maç oldukça sert geçti. Çift kale maçta, özellikle Belçikalı oyuncu Somers'ın önce Fatih'e ve daha sonra da Ali Şen'e sert girmesinin ardından bu oyuncular arasında kısa süreli bir gerginlik yaşandı. 
     Yardımcı antrenör Bahattin Güneş de, idmanın sert geçmesi üzerine sahaya girerek, futbolcuları ikili mücadelelere daha yavaş girmeleri konusunda uyardı. 
     Çift kale maçta mavi takım, sarı takımı 3-2 yendi. Mavi takımın gollerini Bushaj, Gökdeniz, Hakkı, sarı takımın gollerini ise Augustine ve Fatih kaydetti. 
     Maç sırasında, sağ dizine darbe alan Erdinç çalışmayı yarıda bıraktı. Kulüp doktoru Mesut Çelebi, bordo-mavili oyuncunun durumunun ciddi olmadığını söyledi. 
     Bordo-mavili takımın antrenmanına sakatlığı süren kaleci Metin ile Patrick katılmadı. 
     





</TEXT>
</DOC>
