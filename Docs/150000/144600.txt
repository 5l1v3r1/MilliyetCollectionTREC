<DOC>
<DOCNO> 144600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sontur11.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da fuhuş lokantası 
</HEADLINE>
<TEXT>

     Adana'da bir lokantada garson görüntüsü altında fuhuş yaptıkları iddia edilen dört kadın yakalanırken, bu kişileri pazarlayan üç kadın da gözaltına alındı. 
     Polis, bir ihbar üzerine Karasoku Mahallesi'ndeki Rüyam Lokantası'na gece yarısı baskın yaptı. Kendilerini lokantada garson olarak tanıtan F.D. 13 , B.S. 20 , M.Ü. 23 , M.O.'nun 37 tele kız oldukları belirlendi. Bu kişileri erkeklere pazarladıkları iddia edilen eski genelev patroniçesi F.B. 68 , lokantanın şef garsonu T.A. 41 ve bulaşıkçı G.G. 56 gözaltına alındı. 
     Zanlılar sorgularında, lokantada garsonluk yaparken tanıştıkları erkeklerle ilişkiye girdiklerini itiraf etti. 
     B.S., 12 yaşında fuhuş batağına saplandığını belirterek, Mardin'de otururken babasının kendisini erkeklere satmak istemesi üzerine evden kaçtığını öne sürdü. B.S., "O zaman çok küçüktüm. Babama çok yalvardım. Ama, beni para karşılığı satacaktı. Ben de evden kaçıp İzmir'e gittim. Burada tanıştığım insanlar beni kötü yola sürükledi. Daha sonra Adana'ya geldim. İş bulamayınca fuhuş yapmaya devam ettim" dedi. 
     Adliyeye sevk edilen zanlılardan tele kızları erkeklere pazarladıkları iddia edilen T.A. ve G.G. ile ilişki için evini tele kızlara açıp, yatak kirası alan F.B. tutuklandı. Dört tele kız ise tutuksuz yargılanmak üzere serbest bırakıldı. 
     





</TEXT>
</DOC>
