<DOC>
<DOCNO> 139914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/soneko07.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz hafta para piyasalarında neler oldu.. 
</HEADLINE>
<TEXT>

     Piyasalar tüm hafta boyunca Meclis gündemine alınacak tezkereler ile olası Irak operasyonuna katılım karşılığında ABD'den elde edilecek kazanımların beklentisini satın aldı. 
     İMKB Tahvil ve Bono Piyasası'nda vadelerine göre ortalamalarda 1-2 puan dolayında düşüşler dikkat çekti. Altın ve dövizdeki önemli düşüşler bu hafta da devam etti. 
     Hisse senetleri haftalık bazda ortalama yüzde 1. oranında değer yitirdi. 24 ayar külçe altının gram satış fiyatı yüzde 3.23 oranında, Cumhuriyet altınının satış fiyatı da yüzde 3.94 oranında düştü. Dolar, haftalık bazda yüzde 1.42 oranında, Euro da yüzde 1.88 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 0.35 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya düşüşle başladı. 
     Pazartesi günü Borsa, tezkere konusundaki gelişmeleri yakından izledi. Endeks, 1. seansta 70. puan düşerek 11,683.47 puandan kapandı. Hisse senetleri ortalama yüzde 0.60 düşüş kaydetti. Düşüş 2. seansta da sürdü ve ortalama kayıp yüzde 2.65 oldu. Hisse senetleri günün tamamında da yüzde 3.07 oranında değer yitirdi. Ulusal 100 Endeks, 11,392.58'den kapandı. 
     Salı günü de düşüş devam etti. Bileşik endeks ilk seansta yaşanan düşüşün ardından ikinci yarıda gelen alımlarla yönünü yukarı çevirdi fakat 11,200 puan seviyelerinde sıkıştı ve gelen son dakika alımlarıyla bu seviyenin biraz üzerinde kapandı. 1. seansta 200.69 puan düşen endeks 11,191.89 puandan kapandı. Hisse senetleri ortalama yüzde 1.76 geriledi. 2. seansta ortalama yüzde 0.72 değer kazanan hisse senetleri, günün tamamında yüzde 1.05 oranında değer yitirdi. Ulusal 100 Endeks, 11,272.71'den günü tamamladı. 
     Çarşamba gününü beklemede geçiren borsa, 1. seansta 37.63 puan artarak 11,310.34 puandan kapandı. Hisse senetleri ortalama yüzde 0.33 artış kaydetti. 2. seansta ortalama yüzde 0.16'lık değer kaybı, günün tamamında ise yüzde 0.17 oranında artış gerçekleşti. Endeks, 11,291.93'ten günü tamamladı. 
     Perşembe günü gelen alımlarla ortalama yüzde 1.73'lük artış yaşandı. 
     1. Seansta alım ağırlıklı seyir izleyen borsada endeks önce 11,400, ardından 11,500 seviyesine yükseldi. 2. Seansta, tezkerenin görüşülmesinin Cumartesi gününe ertelenmesi ilk etapta satış getirdi. Seans sonuna doğru gelen alımlar endeksin toparlanarak 11,500 sınırının hemen altında kapanmasını sağladı. Ulusal 100 Endeks 11,486.83'ten günü tamamladı. 
     Haftanın son işlem günün, 11,500 puanın üstünde ve artışla kapandı. 
     1. Seansta düşüş yönünde bir seyir izleyen ve 11,300-11,400 puan aralığında dengelenen endeks 11,352.76 puandan ve yüzde 1.17 kayıpla kapandı. 
     2. Seansta düşük hacimli sıkışık seyir izleyen endeks 11,500 seviyesinde tutunma çabası içinde oldu. Günün tamamında yüzde 0.76 oranında artış gösteren endeks 11,574.44 puanla haftayı kapattı. 
     Bu gelişmelerin ardından hisse senetlerinin haftalık ortalama değer kaybı yüzde 1. olarak gerçekleşti. 
     Uzmanlar, 11,200-11,500 aralığında konsolide olan piyasanın normal şartlarda 11,000-11,200 bandının altına inmeyeceğini ifade ederek, yukarı yönde de 12,000 sınırının geçerliliğini korumasının beklenebileceğini kaydediyorlar. 
     Bugün tezkerelerin kabul edilmesi durumunda Pazartesi günü açılışta piyasanın yukarı yönde başlaması olasılığının yüksek olduğunu vurgulayan uzmanlar, ancak bu yukarı açılışın ardından piyasanın tekrar satış baskısı altında kalabileceğini, 11,200 bölgesinde dengelenmenin sağlanmasının beklendiğini tahmin ediyorlar. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 179.56 puanlık düşüşle 11,754.00 puandan, 11,574.44 puana indi. Hisse senetlerinin haftalık ortalama değer kaybı yüzde 1. oldu. 
     İMKB Ulusal-Mali Endeksi 232.41 puan düşerek 14,835.14 puandan 14,602.73 puana, İMKB Ulusal-Sanayi Endeksi 181.12 puan düşerek 11,299.85 puandan 11,118.73 puana ve İMKB Ulusal-Hizmetler Endeksi de 14.91 puan düşerek 7,291.45 puandan 7,276.54 puana geriledi. 
     Böylece, mali grup hisseleri ortalama yüzde 1.57 oranında, sanayi grubu hisseleri ortalama yüzde 1.60 oranında ve hizmetler grubu hisseleri de ortalama yüzde 0.20 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 304 hisse senedinden 145'i değer yitirirken, 98 hisse senedi değer kazandı. 61 hisse senedinin değeri değişmedi. 
     En yüksek oranlı artış yüzde 25.64 ile Doğan Burda hisselerinde oldu. Yüzde 23.71'lik artışla Bolu Çimento hisseleri ikinci, yüzde 17.17'lik artışla da Varlık Yatırım Ortaklığı hisseleri üçüncü olarak sıralandı. 
     En yüksek oranlı düşüş ise yüzde 17.71 ile Alkim Kimya hisselerinde oldu. Yüzde 17.33'lük düşüşle Arsan Tekstil hisseleri ikinci ve yüzde 13.68'lik düşüşle de Haznedar Refraktör hisseleri üçüncü sırada yer aldı. 
     İMKB Ulusal Pazar'da geçen hafta toplam 886 milyar 752.5 milyon adet hisse senedi işlem gördü ve karşılığında 2 katrilyon 80 trilyon 381.7 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta da düşüş ağırlıklı bir seyir izlendi. 
     İstanbul serbest döviz piyasasında alınıp satılan ABD Doları yüzde 1.42 oranında, Euro da yüzde 1.88 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 33 bin lira düşerek, 1 milyon 598 bin liraya, Euro'nun satış fiyatı 33 bin lira düşerek 1 milyon 723 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 5.25 oranında düşerek 2 milyon 525 bin liraya ve İsviçre Frangı'nın satış fiyatı da yüzde 2.07 oranında düşerek 1 milyon 185 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 600 bin liradan, Euro 1 milyon 727 bin liradan, İngiliz Sterlini 2 milyon 5 bin liradan ve İsviçre Frangı da 1 milyon 200 bin liradan satılıyor. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 3.23 oranında, Cumhuriyet altınının satış fiyatı da yüzde 3.94 oranında düştü. 
     Külçe altının gram satış fiyatı 600 bin lira düşerek 17 milyon 950 bin liraya, Cumhuriyet altınının satış fiyatı da 5 milyon lira düşerek 122 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.19 oranında düşerek 18 milyon 378 bin 600 lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.35 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi bin 207 puan artarak 349,340 puandan 350,547 puana çıktı. 
     Geçen haftanın en çok değer kazanan katılma belgeleri, yüzde 1.80'lik artışla Evgin A Tipi Karma Fon, yüzde 1.76'lık artışla Global B Tipi Değişken Fon ve yüzde 1.43'lük artışla da TAİB Yatırım B Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 4.07 oranındaki düşüşle Eczacıbaşı A Tipi Değişken Fon, yüzde 3.63 oranındaki düşüşle Akbank A Tipi İmalat Sektör Fon ve TAİB Yatırım A Tipi Değişken Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta Salı günü 371 gün vadeli tahvil ihalesi düzenledi. 
     İhaleye toplam 2 katrilyon 715.9 trilyon liralık teklif gelirken, nominal 2 katrilyon 261.7 trilyon liralık satış gerçekleşti. İhalede gerçekleşen bileşik faiz yüzde 55.99, basit faiz ise yüzde 56.25 oldu. Tahvil ihalesinde satılan kağıtların geri ödemesi 3 Mart 2004 olarak belirlendi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.56 ile yüzde 0.95 arasında gerçekleşti. 
     Mevduat faizlerinde de vadelerine göre ortalamalarda küçük çapta düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda ortalama faizi yüzde 44'ün biraz üzerinde olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
