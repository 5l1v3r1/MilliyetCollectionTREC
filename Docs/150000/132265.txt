<DOC>
<DOCNO> 132265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sontur30.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde "yasak aşk"ın kurbanı toprağa verildi... 
</HEADLINE>
<TEXT>

     İzmir'in Çiğli İlçesi'nde, ''yasak aşk'' nedeniyle fabrikada birlikte çalıştığı erkek arkadaşı Mustafa Delibaş 29 tarafından tabancayla öldürülen Emine İnce'nin 22 cenazesi toprağa verildi. 
     Alınan bilgiye göre, İzmir Adli Tıp Kurumu'nda gerçekleştirilen otopside, İnce'nin başına, yakın mesafeden tabancayla ateş edilmesi sonucu iki kurşun saplandığı, Mustafa Delibaş'ın da başında bir kurşun bulunduğu belirlendi. Kriminal Laboratuvar'da yapılan balistik incelemede, kurşunların aynı silahtan çıktığı belirlendi. 
     Otopsinin ardından Emine İnce'nin cenazesi, morga gelen yakınlarına teslim edildi. Cenaze, Bostanlı Camii'nde kılınan namazın ardından Doğançay Mezarlığı'nda toprağa verildi. 
     Mustafa Delibaş'ın cenazesinin ise yarın morgdan teslim alınarak defnedileceği bildirildi. 
     Çiğli Atatürk Organize Sanayi Bölgesi'ndeki Yorglas Cam Fabrikası'nda dün, işçi olarak çalışan Mustafa Delibaş 29 , aralarında ''yasak ilişki'' bulunduğu ileri sürülen Emine İnce'yi 22 tabancayla vurarak öldürdükten sonra, aynı tabancayla intihar etmişti. 
     





</TEXT>
</DOC>
