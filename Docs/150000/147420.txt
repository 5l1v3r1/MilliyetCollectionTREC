<DOC>
<DOCNO> 147420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/spo04.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal sorgulama 
</HEADLINE>
<TEXT>

Trabzonspor’un hocası Samet Aybaba, kulübün resmi internet sitesinde taraftarların sorularını yanıtladı, takımın başında kalmak istediğini söyledi 
     SAMET Aybaba, kulübün resmi internet sitesi "trabzonspor.org" kanalıyla sorulan sorulara ilginç yanıtlar verdi. Aybaba ile taraftarların diyalogları şöyle 
     - Kalacak mısınız 
     - Gelirken, geçen seneki başarısızlıktan dolayı çekincelerim vardı, ortam mükemmel çıktı. Taraftarı müthiş. Bir sorunum yok ve kalmayı istiyorum. 
     - Forvet düşünüyor musunuz 
     - Fatih çok başarılı. Mehmet Yılmaz’ın da kalitesi inkar edilemez. Ama yine de bir forvete daha ihtiyacımız var. 
     - Futbolcuları kamuoyunda neden eleştiriyorsunuz 
     - Futbolcu iyiyken konuşuyoruz. Kötüyken de anlatacağız. Taraftar da bilecek. Futbolcu kendini toparlayacak. Çünkü bir aileyiz, gizlimiz, saklımız olamaz. 
     - Bu sezon unutamadığınız maçlar 
     - Malatyaspor ve Beşiktaş maçlarının uzatma dakikalarında, hiç de hak etmeden yediğimiz gollerle galibiyetlerimiz gitti. Bu nedenle bu maçlara çok üzüldüm. 
     - Beşiktaş’a gidecek misin 
     - Beşiktaş konusunda hiçbir düşüncem yok. Burada olmaktan mutluyum. Neden başka bir takımı düşüneyim ki. 
     
     Ödeme günü 
     TRABZONSPOR yönetimi, Samet Aybaba’nın 4 aylık alacağının 2 aylık bölümü olan 150 bin doları ödedi. Bu arada yarın Kocaelispor ile karşılaşacak Bordo - Mavili takım, dünkü son idmanının ardından bugün İstanbul’a gidecek. Milli futbolcular Fatih, Alişen, Tayfun ve Somers kafileye burada katılacaklar. Cezalı olan Marco Aurelio ise kafilede yer almayacak. 
     


SPOR 

























</TEXT>
</DOC>
