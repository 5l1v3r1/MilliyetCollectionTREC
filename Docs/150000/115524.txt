<DOC>
<DOCNO> 115524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/magazin/amag.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek şarkıcılar ekmek’ derdinde 
</HEADLINE>
<TEXT>

Erkek şarkıcıların kulislerinde neler oluyor 
Ebru Gündeş’in Taylandlı hizmetçisi neden kaçtı 
Tuğçe Kazaz, Kenan Doğulu’nun sevgilisi mi 
Ahmet Dursun ve Pascal Nouma’nın kankası kim 
     KAYNAMA NOKTASI Ahmet SALİH 

     Ta 60’lı yıllardan beri rock gruplarının turne programları çerçevesinde gittikleri kentlerde menajerlerinin seyirciler arasından seçip kendilerine elden teslim ettikleri genç kızlarla yattıkları bilinir. Rock literatüründe bu kızlar için bir de terim üretilmiştir Groupie. Ülkemizde henüz Batı’dan gelen rockçılara, popçulara yönelik bu tür bir sivil "groupieleşme" oluşmadığı için daha çok mankenler ya da dansözler karşılıyor bu ihtiyacı. 
     Groupie müessesesi yine de anlaşılabilir bir şey turneler uzun, yataklar yabancı, sahne ateşi, gevşeme ihtiyacı, falan filan. Ancak bizim arabeskçilerimiz ve popçularımız bu işi iyice abarttılar. Konser salonlarının ve gazinoların kulislerini zaten yıllardır yatak odaları gibi kullanıyorlardı, artık televizyon stüdyolarında da aynı işi yapıyorlar. Beyefendi sahnede kendi şov programını sürdürür ya da bir başkasının şovuna katılırken, menajerden ayakçıya kadar uzanan hizmetli listesinden biri de onun kaş göz ederek işaret ettiği seyircilerin kulağına fısıldayarak "ekmek çıkarmaya" çalışıyor. Evet, kullanılan terim de bu Ekmek. Günlük ekmek. Yani groupie’nin türkpopçası, arabeskçesi. 
     İki hafta önce bir televizyon stüdyosunun kulisinde bir arabeskçimiz bir hayranı ile yakalanınca çıngar çıkmış. Oysa adettendir, erkek arabeskçilerin ya da popçuların kapısını tutan görevli "Bayan içeride" dediği zaman gazetecisi de set görevlisi de anlar, kapıyı zorlamazdı şimdiye kadar. O gün içeride gruopie müsessesinden bihaber bir seyirciye yönelik bir zorlama mı oldu acaba 
     
     Ebru Gündeş’in k bus evi 
     "Domestic Helper" adı verilen Filipinli, Taylandlı hizmetçi çalıştırma modası elit çevrelerden popüler çevrelere de yayıldı sonunda. Artık birçok şarkıcımızın, türkücümüzün evinde bu "işgüçleri"nden bulunuyor. Yemeklerini daha çok dürüm yaparak ya da marul yaprağı arasına kıstırarak yemeyi seven bazı ünlülerimizin çocukları yakında sofrada "chopstick" Uzakdoğuluların yemek yerken kullandıkları çubuklar talep ederlerse şaşırmamak lazım. 
     Geçenlerde bir zengin evinde N. isimli şakır şakır İngilizce konuşan, nefis Thai yemekleri pişiren Thailandlı bir "domestic helper" ile tanıştım. Kızkardeşi de Petek Dinçöz’ün evinde çalışan N. kendisinin bir daha asla bir Türk ünlüsünün evinde çalışmayacağını söylüyor. Türkiye’ye ilk geldiğinde hizmetçisi olduğu Ebru Gündeş’in evinde iddia ettiğine göre kızın karşılaşmadığı sözel şiddet kalmamış. Bir de üstüne üstlük evde misafir olarak kalan bir erkeğin Gündeş evden çıkınca, genç şarkıcıdan gizli dile getirdiği ve karşılığında para teklif ettiği cinsel taleplerine maruz kalıyormuş. "Ama tabii her ünlü aynı değildir, baksanıza kızkardeşim Petek hanımın evinde çok mutlu" diyor N. 
     
     Enteresan bir üçlü 
     Şu Tuğçe Kazaz ne kadar hızlı çıktı. Şu sıralar daha çok Kenan Doğulu’nun sevgilisi olarak adı geçen mankenimiz Beşiktaşlı futbolcu Pascal Nouma’nın da sıkı bir takipçisi. Ama Kazaz asıl kimi istiyor diye sorulursa Elbette ki o da birçok mankenimiz gibi ünlü bir stand up’çı üzerinde çalışıyor. Kazaz, arkadaşlarına şimdiye kadar birçok mankenle beraber olan bu çapkın delikanlıya ciddi ciddi sevdalandığını anlatıyormuş. 
     Hazır Pascal demişken Pascal’in en yakın arkadaşı Ahmet Dursun bu biliniyor. Ancak ikilinin kankası şov dünyasından "Kuşum" da tabir edilen Aydın. Herşey iyi hoş da, Ahmet Dursun’un komşuları üçü biraraya geldiğinden oluşan gürültüden şikayet ediyorlar. 
     Yılmaz Erdoğan yeni oyununun yazımını tamamladı. "Bana bir şeyhler oluyor" adlı oyununun sahne provaları başlamadan önce de kısa bir tatile çıktı. Bu arada Kemer Country’deki bahçeli hayata alışan ama kent merkezinden de kopamayan Erdoğan İstanbul’un merkezinde bahçeli bir ev arıyor. 



 MAGAZİN 











</TEXT>
</DOC>
