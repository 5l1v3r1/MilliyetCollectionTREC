<DOC>
<DOCNO> 130051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo27.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı, Ukrayna ile oynayacak... 
</HEADLINE>
<TEXT>

     A Milli Futbol Takımı, İngiltere ile nisan ayında yapacağı 12. Avrupa Futbol Şampiyonası Eleme Grubu maçı öncesi, 12 Şubat Çarşamba günü Ukrayna ile hazırlık maçında karşı karşıya gelecek. 
     Futbol Federasyonu'ndan yapılan açıklamaya göre, A Milli Takım 12 Şubat Çarşamba günü Ukrayna ile Türkiye'de oynayacak. 11 Şubat Salı günü de 2 ülkenin Ümit Milli Takımları yine Türkiye'de karşılaşacak. Maçların yapılacağı yer ve saatin daha sonra duyurulacağı bildirildi. 
     UEFA'nın milli takımlar için özel maç tarihi olarak belirlediği 12 Şubat'ta, daha önce Portekiz ile oynamak için girişimlerde bulunan Türkiye, Portekiz Milli Takımı'ndaki teknik direktör değişikliğinin ardından Portekiz Futbol Federasyonu'ndan özel maç için resmi yazı gelmeyince, başka ülke federasyonlarıyla temasa geçmişti. 
     





</TEXT>
</DOC>
