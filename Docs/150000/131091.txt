<DOC>
<DOCNO> 131091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur30.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Esrarlı sigara içmek için garsonları yaraladılar... 
</HEADLINE>
<TEXT>

     Eskişehir'de bir restorana giren 3 kişi, esrarlı sigara içmelerine engel olmaya çalışan işletmeci ve 2 garsonu silahla yaraladı. 
     Alınan bilgiye göre, Eskişehir-Bursa Karayolu'nun 15. kilometresindeki Çınar Restoran'a gelen, henüz kimliği belirlenemeyen 3 kişi, aileler için ayrılan kısma oturdu ve esrarlı sigara sardı. 3 kişiyi, esrarlı sigara içmemeleri konusunda uyaran restoran işletmecisi Hayati Tiftik 39 , saldırganlardan birinin tabancayla ateş etmesi sonucu yaralandı. 
     Saldırganlar, otomobille olay yerinden uzaklaşırken, garson Doğan Tiftik 19 ve Özcan Canbaz'a da 28 pompalı tüfekle ateş ederek yaraladı. 
     Yaralanan Hayati Tiftik, Doğan Tiftik ve Özcan Canbaz, Eskişehir Devlet Hastanesi'ne kaldırılarak tedavi altına alındı. 
     Güvenlik güçleri, 11 il plakalı siyah bir otomobille kaçtıkları belirlenen 3 saldırganı arıyor. 
     





</TEXT>
</DOC>
