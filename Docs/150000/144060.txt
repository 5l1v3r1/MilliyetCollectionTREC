<DOC>
<DOCNO> 144060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/ekonomi/eko02.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm ve ihracata da bomba düştü 
</HEADLINE>
<TEXT>

ABD’nin Irak’ı bombalamaya başlamasının hemen ardından, Avrupa’daki Türk tur şirketlerine rezervasyon iptalleri yağdı 
     SELMA KUNAR Antalya DHA 

     ABD’nin dün sabaha karşı Irak’a attığı füzeler Türk turizmi ve ihracatını da vurmaya başladı. İhracatta sipariş iptalleri, turizmde ise rezervasyon iptalleri oldu. Bombardımandan sonraki 10 saat içinde merkezi Almanya’da bulunan Öger Tur’a 750, Kayı Grubu’na ise 120 rezervasyon iptali geldi. 
     Öger Tour Yönetim Kurulu Başkan Vekili Ünal Öger, "İptaller tüm Türkiye’yi kapsıyor. İstanbul için yapılan rezervasyonlar da var. Nisan ve mayıs için 100 bin rezervasyon vardı. Bu dün sabahtan itibaren iptaller yoğun şekilde gelmeye başladı. Eğer savaş uzun sürerse 2003 sezonunu unutmamız lazım’’ dedi. 
     Riva Oteller zincirinin sahibi Kayı Grubu’nun Yönetim Kurulu Başkanı Talha Görgülü ise "Yakın tarihli 50 bin rezervasyonumuz vardı. Ancak, bombaların düşmeye başladığı ilk saatlerde 120 iptal geldi. Şubat ayından bu yana yapılan iptal sayısı ise 15 bine ulaştı" dedi. 
     



 EKONOMİ 

















</TEXT>
</DOC>
