<DOC>
<DOCNO> 121895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/ekonomi/eko06.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez’e tepki 
</HEADLINE>
<TEXT>

     Ali Coşkun Sosyal boyut var denemez 
     Sanayi ve Ticaret Bakanı Ali Coşkun, Merkez Bankası Başkanı Serdengeçti’nin programın sosyal boyutunun olduğu ve enflasyonla mücadeleden vazgeçilemeyeceği’ açıklamasının hatırlatılması üzerine, "Programın sosyal boyutunun olduğunu söylemek yanlıştır, inşallah hükümetimiz tamamlayacak" dedi. Coşkun, TİSK Başkanı Refik Baydur’u kabulünde gazetecilerin sorusu üzerine, "Nüfusun yüzde 25’i açlık sınırına gitmişse, yüzde 50’si de yoksulluk sınırına gelmişse ve işsizlik bu boyuta ulaşmışsa, bu programın sosyal boyutu olduğunu söylemek yanlıştır. Sosyal boyutunu inşallah bizim hükümetimiz tamamlayacak" dedi. 
     
     MÜSİAD Serdengeçti haddini bilsin 
     Müstakil Sanayici ve İşadamları Derneği MÜSİAD Merkez Bankası Başkanı Serdengeçti’nin "Enflasyonu istemek bilerek yada bilmeyerek yolsuzluk önermektir" sözlerine yazılı bir açıklamayla yanıt verdi. Bayramoğlu, "Sayın Serdengeçti haddini bilsin. Kendisi hesap sorma değil, hesap verme makamındadır" dedi ve Serdengeçti’yi spekülatif gündem oluşturmakla suçladı. Merkez Bankası Başkanı’nın kendi başına ayrı bir program uygulayamayacağını iddia eden Bayramoğlu, "Sayın Serdengeçti, piyasaların çok nazik olduğu bir ortamda hükümete kendini ekonomik program dikte etme arayışında mı görüyor " dedi. 
     



 EKONOMİ 

















</TEXT>
</DOC>
