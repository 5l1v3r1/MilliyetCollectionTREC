<DOC>
<DOCNO> 126883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur33.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzeyden Keşif Harekatı'nın görev süresi 6 ay süreyle uzatıldı 
</HEADLINE>
<TEXT>

     Kuzeyden Keşif Harekatı'nın görev süresinin 31 Aralık 2002 tarihinden itibaren 6 ay süreyle uzatılmasına ilişkin Başbakanlık Tezkeresi, TBMM Genel Kurulu'nda kabul edildi. 
     AK Parti Grubu'nun görüşlerini dile getirmek üzere kürsüye gelen Elazığ Milletvekili Necati Çetinkaya, 2. Cumhurbaşkanı İsmet İnönü ve İstiklal Marşı'nın Yazarı Mehmet Akif Ersoy'u ölüm yıldönümü nedeniyle andı. Çetinkaya, İstiklal Marşı'ndan bir dörtlük okudu. 
     Çetinkaya, 1991 yılındaki Huzur Operasyonu'nun devamı niteliğindeki Kuzeyden Keşif Harekatı'ın başlangıçta 25 bin kişiden oluşurken bugün sadece hava gücünden kurulu, bin 0 personel ve 63 uçak ve helikopter olarak faaliyet gösterdiğine dikkati çekti. Türkiye'nin, Saddam Hüseyin'in baskılarından kaçan 500 bin mülteciye insani yardımda bulunurken ''demokrasi havarisi'' kesilen ülkelerden hiçbir destek almadığını anlatan Çetinkaya, ancak bu göçmen dalgası içinde çok sayıda PKK teröristinin de silahlarıyla Türkiye'ye girdiğini kaydetti. 
     Bölgede yeni bir operasyonun konuşulduğunu hatırlatan konuşulduğuna işaret eden Çetinkaya, Irak'ın BM kararlarına uyması gerektiğini söyledi. Çetinkaya, Kuzeyden Keşif Harekatı'nın devamının yaralı olacağını anlatarak, Kuzey Irak'ta otoritenin sağlanması yönünde politika izlediklerini dile getirdi. 
     
     CHP'NİN TAVRI 
     İstanbul Milletvekili Şükrü Elekdağ, CHP Grubu'nun görüşlerini dile getirirken, ''Irak'tan kaçan 500 bin kişinin Türkiye sınırlarından içeriye girmesine ve Huzur Operasyonu'nun ikinci aşamasına göz yumduğunu'' ileri sürdüğü Turgut Özal'ın hata yaptığını savundu. Elekdağ, ''Basiretsiz yöneticiler nedeniyle Çekiç Güç Türkiye'nin başına bela oldu'' dedi. 
     Harekatın görev süresinin uzatılmasına karşı çıkan muhalefet partilerinin iktidarda bunun aksine tavır aldığını ifade eden Elekdağ, ''CHP olarak biz hep karşı çıktık ve tavrımızı da ortaya koyduk. Ancak Irak'ta operasyonun konuşulduğu bu dönemde, bölgede hareket serbestisinin sağlanması amacıyla Keşif Harekatı'nın görev süresinin uzatılması makul olacaktır'' dedi. 
     Dışişleri Bakanı Yaşar Yakış'ın Hükümet adına konuşmasının ardından Keşif Harekatı'nın görev süresinin uzatılmasına ilişkin Başbakanlık Tezkeresi, oylanarak kabul edildi. 
     





</TEXT>
</DOC>
