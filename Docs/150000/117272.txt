<DOC>
<DOCNO> 117272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/magazin/amag.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gidişle beni zorla lezbiyen yapacaklar’ 
</HEADLINE>
<TEXT>

Selin Toktay, "Bu tür yakıştırmalar yüzünden Taksim, Harbiye civarındaki barlara gidemez oldum" diyor 
     YAŞAR ÇAKMAK 

     ARKADAŞI Mellisa ve Ayşe Hatun Önal’la geçtiğimiz günlerde marjinal bir gece kulübüne gidip olay çıkardığı iddia edilen Selin Toktay, "Bu tarz haberlerle karşılaşmamak için üç aydır Taksim ve Harbiye civarındaki kulüplere gitmiyorum. Lezbiyen değilim. Herkes benim ne olduğumu biliyor. Asla öyle bir şey yaşamam. Böyle bir teklifle karşı karşıya kalmadım" dedi. 
     
     Amerika yolcusu 
     SIKILDIĞI için bu konunun kapanmasını isteyen Toktay, "Gece gezmeyi seviyorum ama uzun zamandır sokağa çıkmıyorum. Bir insanın bu kadar da günahına girilmez ki... Ortada aptal aptal tercihler yok. Ben gitsem de gitmesem de yazıyorlar. Benim sevenim yok herhalde" diye konuştu. Hayatında bir erkek olmadığını da söyleyen Toktay, hafta sonu 10 günlük tatil için Amerika’ya gideceğini açıkladı. 
     



 MAGAZİN 













</TEXT>
</DOC>
