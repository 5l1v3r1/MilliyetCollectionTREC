<DOC>
<DOCNO> 145581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/astro/index.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyumlu gün 
</HEADLINE>
<TEXT>

     Son günlerin gergin, huzursuz ve rahat sonuçlar getirmeyen günlerinin ardından bugün uyum sağlamak, akıcı enerjilerle karşılaşmak ve iyimserlik kazanmak daha kolay olacak. Koç'lar şimdi ileriye daha iyimser bakabilirler. Ortaklaşa konular, grup çalışmaları ve sosyal faaliyetler açısından verimli bir gündeler. Boğa'lar da yapıcı çaba sarf etmeliler ama bunun için daha iyi konsantre olmaları gerekiyor. İş hayatında başkalarından destek görebilecekler. İkizler bugün keyifli ve istediği yönde hareket edebilmenin mutluluğu söz konusu. Yeni kişiler, yeni çevreler ve eğitim ona şans ve heves getirmekte. Yengeç'ler ise aradıkları maddi desteği ve kaynakları başkalarında bulabilirler. İlişkilerini de yoluna koyan Yengeç'ler şimdi endişeden uzaklar. Aslan'ların başkalarından öğreneceği çok şey söz konusu ama duygusal konularda inatlaşma ve tek yönlü hareket etme isteği sıkıntılara da neden olabilir. Başak'lar şimdi kendilerine daha fazla özen göstermeli ve sağlık sorunları varsa fazla gecikmeden harekete geçmeliler. 
     Terazi bugünü yaratıcı konulara, kendini rahat ifade edebileceği alanlara ayırmalı. Üstündeki gerginliği atabileceği olumlu koşullar söz konusu. Aşka da mutluluk var. Akrep'ler günü yakın çevreleri ya da evle ilgili konular için uğraşarak geçirebilirler. Hemen sonuç beklememeliler ve sabırlı olmalılar ama bu arada inatlaşma gerginlik getirecek. Yay'lar akıcı ve daha keyifli bir gündeler. Hareket, iletişim, eğitim ve kısa yolculuklar ona fayda sağlayabilir. Yakınlarla bir araya gelmek de mümkün. Oğlak'lar parasal konularda cömert davranabilirler. Bu dönemde harcamalar ani ve fazla olurken şimdi yeni kazançlar elde etmek söz konusu. Kova'nın amaçları çok belirgin olmasa da pek çok şey onu harekete geçiriyor. Duygusal alanda rahatlama ve arkadaşlardan destek almak zor olmayacak. Balık'lar gün içinde akılcı davranamayabilirler, elde olmayan nedenler bekletici olabilir. Bununla birlikte sosyal konular ve aşk onlara şans getirmekte. 
     


            Faks 287 74 37 
      




</TEXT>
</DOC>
