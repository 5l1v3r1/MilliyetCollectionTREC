<DOC>
<DOCNO> 115133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur27.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyar lira bulamazsa kızları sınırdışı edilecek 
</HEADLINE>
<TEXT>

     Zonguldak'ta, Türk vatandaşı olan Moldovalı anne Angela Arnaut, istenilen vize ücretini bulamazsa çocuklarının sınır dışı edilecek olmasının korkusunu yaşıyor. 
     Moldova'dan 5 yıl önce geldiği Zonguldak'ta tanıştığı bir Türkle evlenen ve daha sonra geçimsizlik nedeniyle ayrılan 32 yaşındaki Angela Arnaut 32 , kendisinin oturma izni bulunduğunu, Alona 12 ve Christina 7 isimli kızlarının ise Türkiye'de 3 yıl kalabilmesi için 1 milyar 150 milyon lira vize ücreti yatırması gerektiğini söyledi. 
     Düzenli bir işi olmadığından tercümanlık yaparak geçimini sağlamaya çalıştığını anlatan Arnaut şöyle konuştu 
     "Moldova'da kimsem olmadığından çocuklarımın yanımda kalmasını istiyorum. Eğitimlerini burada sürdüren kızlarım, 18 yaşına gelene kadar Türkiye'de oturma izni alamıyor. Vize ücretlerini 26 gün içinde yatırmazsam sınır dışı edilecekler. Bunun acısına dayanamam. Çocuklarımın Türk geleneklerine göre yetişmesi en büyük arzum. Hayırsever vatandaşlardan ve yetkililerden, vize sorununun giderilmesi konusunda yardım bekliyorum. Sosyal güvencesi olmayan çocuklarımı, hastalanmaları durumunda hastaneye bile götüremiyorum. Durumumuz içler acısı." 
     





</TEXT>
</DOC>
