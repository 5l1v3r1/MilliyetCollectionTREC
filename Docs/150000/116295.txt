<DOC>
<DOCNO> 116295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/spor/spo04.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok acı çektim 
</HEADLINE>
<TEXT>

Trabzon Teknik Direktörü Aybaba, başarısız dönemlerinde 15-20 gün gazete okumadığını söyledi, "Çünkü bulunduğumuz yer çok ağrıma gidiyordu" dedi 
     Kendime geldim’ 
     TRABZONSPOR Teknik Direktörü Samet Aybaba, üst üste üç galibiyet alarak büyük bir yükten kurtulduklarını açıkladı. Sezon basında büyük sıkıntılar yaşadığını açıklayan Aybaba, "Bir teknik adam için kaybetmek çok zordur. O yenilgiyi aldığınız zaman, bir camianın ağırlığı üzerinizdedir. Bunu anlatmak kolay değil. Daha önce puan cetvelini görünce acı çekiyordum" diye konuştu. 
     
     Top sihirli küre’ 
     SAMET Aybaba, futbolun hiç umulmadık zamanlarda, beklenmedik sonuçları barındıran ilginç bir spor olduğunu da vurguladı. Aybaba, "Futbol topu sihirli bir küredir. Hiç beklemediğiniz bir anda düşersiniz. Bakın Fenerbahçe sadece Ortega’ya 17 milyon dolar ödedi, ama boğuşuyor" dedi. Mehmet Yılmaz’ı Hakan Şükür’e benzeten Aybaba, Diyarbakır engelini de aşacaklarını iddia etti. 
     
Golcülerden başarı sözü      TRABZONSPOR’DA çok eleştirilen forvetler, çıkışlarını Diyarbakırspor sınavında da göstereceklerini iddia ettiler. Fatih Tekke, "İstanbulspor maçında suskunluğumu bozdum. Diyarbakır karşısında fileleri sarsmaya devam edeceğim" dedi. Mehmet Yılmaz ise, Diyarbakırspor engelini aşacaklarını ve bu 90 dakikada mutlaka gol atmak istediğini dile getirdi. 
     
Trabzon’da grip telaşı      FUTBOLCULARI yorgan döşek yatıran grip salgını Trabzonspor Samet Aybaba’nın kabusu oldu. Hastalar zincirine Serkan Kılıç ve Fatih’in katılması Diyarbakırspor maçı öncesinde moralleri bozdu. Aybaba iki futbolcunun odasına girilmesini yasakladı. Serkan’ın iğneyle sahaya çıkabileceği açıklanırken, Fatih’e de dün iki kez serum verildi. 
     
Hedef 4’te 4      LİGDE son 3 haftayı galibiyetle kapatan Trabzon, serisini Diyarbakır karşısında da sürdürmeyi hedefliyor. 1998-99 sezonundan bu yana üst üste 4 maç kazanmayı başaramayan Bordo-Mavili takım, bu sıkıntısını Avni Aker’de sona erdirmek istiyor. 
     
Futbolcuların sinema keyfi      DİYARBAKIR hazırlıklarını tamamlayan Bordo-Mavili takım önceki gece sinemaya gitti. "Inssomnia" isimli filmi izleyen futbolcuların bundan sonra bu tür organizasyonların artırılmasını istediği öğrenildi. Samet Aybaba ile arası yeniden gerilen ve ceza alması gündeme gelen Bushi ise evde oturmayı tercih etti. 
     



 SPOR 





























</TEXT>
</DOC>
