<DOC>
<DOCNO> 134973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yazar/civaoglu.html </URL>
<DATE> 2003/02/04/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
ABD Mars’tan... 
</HEADLINE>
<TEXT>

     Bir İngiliz gazetesinde okuduğum bu yazı Irak karşısında ABD ve Avrupa’nın konumlarını sorguluyordu. 
     Mars savaşçısı ve Venüs sevecenliği sadece devletlerin politikaları değil, halkların da tutumu... 
     ABD’de halkın çoğunluğu, Saddam’ın indirilmesinden ve bunun için gerekirse Irak’ın vurulmasından yana... Avrupa ise özellikle AB’nin omurgasını oluşturan Almanya ve Fransa savaşa karşı. 
     
Solo Irak      Ortadoğu’da sadece Irak mı kitle imha silahlarına sahip 
     Sadece Irak mı nükleer silah yapımına çok yaklaştı 
     Hemen yanı başındaki İran da aynı durumda. 
     İsrail’in uzun süredir nükleer silaha sahip olduğu biliniyor. 
     Onlara karşı neden silahlı müdahaleye uzanabilecek "kitle imha silahlarını sıfırlamak" programı öngörülmüyor 
     Biraz ileride, gene uzun süredir nükleer silahlara sahip olan Pakistan’a yaptırım neden gündemde değil 
     Daha ötede Kuzey Kore de bu kitlesel imha oyuncaklarına sahip. Üstelik, başta İran olmak üzere Üçüncü Dünya ülkelerine nükleer silah yapımı için teknoloji ve parça katkısında bulunuyor. 
     O halde neden sadece Irak 
     
ABD biberonu      Bu sorunun yanıtı bilek bükmekte... İkinci Dünya Savaşı’ndan yenik çıkan Almanya ve Japonya’nın silahlı kuvvetleri neredeyse yoktu. Avrupa ise NATO ile bağlanmıştı. Batı’nın amiral gemisi olan ABD’nin dümen suyundaydılar. 
     Sovyetler Birliği korkusu nedeniyle ABD’nin dikte ettiği politikaların kurşun askerleri gibiydiler. 
     Soğuk savaş bitti. 
     Berlin duvarı yıkıldı. Almanya birleşti. Sovyetler Birliği iflas masasında çöktü. Rusya da ABD biberonunu emmeye başladı. 
     Bunun üzerine tehlikenin geçtiğini gören kurşun askerler başkaldırmaya başladılar. 
     Özellikle ekonomi alanında... 
     ABD, artık başka bir güçle onların iplerini yeniden ele geçirmeliydi. 
     Bu güç petroldür. 
     Irak dünyanın en zengin petrol yataklarının ülkesidir. 
     ABD ikinci bilek güreşini yapıyor. 
     ABD, petrol bağımlısı Avrupa ve Japonya’nın burunlarına Irak petrolleri halkası takmak istiyor. 
     
Irak, "ABD üssü..."      Öte yandan Irak, "komşu" enerji yataklarını kontrol edebilecek bir "üs" olarak da görülmeli. 
     11 Eylül faciasında, teröristlerin çoğu Suudi Arabistan yurttaşı çıktı. Bin Ladin Suudi Arabistanlı varsıl bir ailenin çocuğu. Kraliyet ailesinden terör örgütlerine yardım yapılmakta. 
     Irak’a müdahale için de Suudiler ABD’ye soğuklar. 
     Beyaz Saray’ın ve Pentagon’un derin yazarlarına göre, ABD, Irak’ta uzun süre kalarak, bir yandan petrol üretimi ve fiyatlarını denetimine almayı, öte yandan Suudi Arabistan’da ılımlı bir İslam demokrasisi kurmayı öngörüyor. 
     Gene derin yazarlara göre Irak’ta üs tutmanın ikinci aşamadaki hedefi İran... 
     İran nükleer silah yapımının eşiğinde. Biyolojik ve kimyasal kitle imha silahları var. Yani... İran da bir büyük tehdit. 
     Fakat, ABD’nin İran’a silahlı müdahalesi nasıl olacak 
     Nereden 
     Hangi ülke üzerinden 
     Türkiye, ABD’nin her saldırısına serilecek yol halısı mı 
     Ama ABD, Irak’ı uzunca süre işgal altında tutarsa, bölgede Türkiye dahil hiçbir ülkeye ihtiyaç duymadan Irak’ı vurabilir. 
     Üstelik... 
     1- İran’ın da petrolü var. 
     2- ABD politikalarına etkili olan İsrail’e karşı, İslami terör örgütlerini İran besliyor. 
     3- İran üzerinden ABD, Kuzey’deki Asya petrol ülkelerine fiziki temas sağlayabilir. ABD, Asya petrollerinin akışını Afganistan üzerinden Doğu’ya, İran üzerinden Batı’ya doğru denetimine alma hesabında. 
     Sonuç... Türkiye’nin de içinde bulunduğu bu belalı coğrafyada çalkantı sürecek gibi görünüyor. 
     
     







Kıbrıs ak-kara değil... 


Yücel tedirgin... 


Baykal’ın koşulu 


Özal’la Demirel, Gül’le Baykal... 


ABD Mars’tan... 


Goodbye Mr. Pearson 


Altan Öymen ile dünden bugüne 


Enflasyondaki düşüş bu yıl zorlanacak görünüyor 


Takvim ayarı... 


Bağımsızlık iyi de çalınan paralar nasıl geri gelecek 


Irak ve Arapların geleceği 


Özkan DYP’ye girecek olursa şaşırmayın 


İşçiler döviz göndermez oldu 


Tayyip’e denizci düğümü 


</TEXT>
</DOC>
