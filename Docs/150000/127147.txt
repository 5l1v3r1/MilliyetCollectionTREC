<DOC>
<DOCNO> 127147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/guncel/gun05.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Datça’da serbest Marmaris’te tutuklu 
</HEADLINE>
<TEXT>

Gazeteci Kara’nın Datça’da cezasının infazı durdurulmuştu. Marmaris’e giden Kara, infazın durdurulmadığı’ yanıtını aldı ve cezaevine konuldu 
     Kaymakamlığa, sahibi olduğu yerel gazetenin iki nüshasını vermediği için çarptırıldığı 30 milyar liralık para cezasını ödeyemeyen ve hapse girmesine karar verilen Datça gazetesinin sahibi Sinan Kara, tutuklama kararına itirazı üzerine infazın durdurulmasından bir gün sonra Marmaris’te tutuklandı. 
     Hakkındaki 18 davadan 9 yıl cezaya çarptırılan, 5 davadan da yargılanmasına devam edilen Kara, Datça Asliye Ceza Mahkemesi’ndeki duruşmalarına çok sayıda gazeteciyle birlikte girdi. Avukat Burhan Apaydın’ın, "İtirazsız ve duruşmasız hapis kararı verilemez" diyerek itiraz dilekçesi vermesi üzerine savcılık infazı durdurunca, Kara "geçici" özgürlüğüne kavuştu. 
     
     Tek gecelik özgürlük 
     Önceki geceyi, Marmaris’te geçiren Kara, kaldığı Gold Otel’den çıkarken Datça Savcılığı’nın faks emriyle gözaltına alındı. 
     Datça Savcılığı’nın faks mesajını önceki akşam gönderdiği ortaya çıkarken Kara, sağlık kontrolünün ardından savcılığa getirildi. 
     Kara’nın, "infazın durdurulduğu" açıklaması üzerine Datça Savcılığı’yla temas kuran Marmaris Savcılığı da, "infazın durdurulmadığı" yanıtını aldı. Bu yanıtın ardından Kara, 3 ay 10 günlük hapis cezasını çekmek üzere Ula cezaevine konuldu. 
     
     
     



 GÜNCEL 
















</TEXT>
</DOC>
