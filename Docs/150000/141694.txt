<DOC>
<DOCNO> 141694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/dunya/adun.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş başlamadan teslim oldular 
</HEADLINE>
<TEXT>

Tatbikat için ateşlenen topları savaş başladı’ diye algılayan 20 kadar Irak askeri İngilizlere teslim oldu. Yok, yok daha savaş başlamadı, siz erken teslim oldunuz’ diyen İngilizler, Iraklıları geri gönderdi 
     NEVSAL ELEVLİ Londra 

     ABD, BM Güvenlik Konseyi’nden savaş için karar çıkarmaya uğraşadursun Kuveyt sınırındaki Irak askerleri eğitim yapan İngilizlerin açtığı top ateşini "savaş başladı" şeklinde yorumlayarak teslim oldu. 
     Ellerini havaya kaldırıp, beyaz bayrak açan 20 kadar Irak askeriyle karşılaşan İngilizler neye uğradığını şaşırdı. Sonunda "Hayır savaş henüz başlamadı, siz erken teslim oluyorsunuz" diyerek Iraklıları geri gönderdi. 
     
     BEYAZ BAYRAKLA GELDİLER 
     Askeri istihbarat elemanlarını kaynak gösteren Daily Mail gazetesinin haberine göre, trajikomik olay geçtiğimiz hafta başında İngiliz 16. Hava İndirme Birliği’nin eğitim yaptığı, etrafı dikenli tellerle çevrili ve nöbetçilerin devriye gezdiği bir üste yaşandı. İngiliz askerleri savaşa hazırlık amacıyla top ve havan topu atış talimleri yaparken aniden ellerinde beyaz bayrak sallayarak ortaya çıkan 20 kadar Irak askeriyle yüz yüze geldi. 
     Elleri havada "Ateş etmeyin, teslim oluyoruz" diyen Irak askerleri top sesleri duyduklarını ve savaşın başladığını zannetiklerini söylediler. Irak askerlerinin dış görünüşünün çok kötü olduğu, kıyafetlerinin döküldüğü, ayaklarında doğru dürüst bot bile olmadığı ve silahlarının da köhneleşmiş olduğu gözlerden kaçmadı. 
     
     İNGİLİZLER ÜZÜLDÜ 
     Irak askerlerinin bu içler acısı durumundan üzüntü duyduklarını gizlemeyen İngilizler "Iraklılara asker demeye bin şahit gerekti, tek kurşun atılmadan teslim olanlara da ilk kez rastlıyoruz" dediler. 
     Sonunda İngilizler savaşın henüz başlamadığını belirterek teslim olmaya kalkışan Irak askerlerini geri gönderdi. 
     
     



 DÜNYA 












</TEXT>
</DOC>
