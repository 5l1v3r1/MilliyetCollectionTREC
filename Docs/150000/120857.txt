<DOC>
<DOCNO> 120857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/spor/spo04.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da hesap devri 
</HEADLINE>
<TEXT>

Zirveye emin adımlarla ilerlediklerini söyleyen Aybaba, "Her geçen gün daha iyiye gidiyoruz" dedi 
     "Abartmıyoruz" 
     ANKARAGÜCÜ’NÜ net bir skorla mağlup edip, futboluyla umut veren Trabzonspor’da zirve hesapları hız kazandı. Geleceğe umutla bakan Teknik Direktör Samet Aybaba, "Savunma anlayışımızla, orta alandaki mücadele ve pas yüzdemizle, forvetteki işbirliğiyle tam bir takım görüntüsü verdik. Aldığımız sonucu abartmıyoruz. Her hafta biraz daha iyiye gidiyoruz" dedi. 
     
     Agresif Aybaba 
     AMAÇLARININ Trabzonspor’u en üst sıralara çıkarmak olduğunu vurgulayan Aybaba’nın maç sonrasında yaptığı basın toplantısındaki agresif tavrı dikkatlerden kaçmadı. Maç içinde sinirlendiği Fatih’e, "O beni çok iyi tanır. Benimle sürtüşmeye giremez" diyen Aybaba, gazetecilerin, "Yarınki program ne " şeklindeki sorusuna ise "Bunu da ben mi söyleyeceğim. Araştıracaksınız" diye cevap verdi. 
     
     Bu takıma şapka çıkarın’ 
     TRABZON Başkan Yardımcısı Ahmet Ağaoğlu’na göre Ankaragücü karşısındaki Bordo - Mavililer tek kelimeyle harika... Oynanan futbolla gurur duyduğunu söyleyen Ağaoğlu, "Bu takıma şapka çıkarılır. Galatasaray maçını kaybetmeyi haketmemiştik. Ankaragücü galibiyeti yeni bir başlangıç olacak ve bizi zirveye taşıyacak" yorumunu yaptı. 
     
     Lee Yong’a ceza kapıda 
     GAZİANTEP maçının hazırlıklarına dün başlayan Trabzonspor’da çalışmaya izinsiz olarak katılmayan Lee Yong’a ceza gündemde... "İstanbul’a gideceğim" diyen, buna rağmen Ankaragücü maçına gelen Yong’un antrenmanda yer almaması, Bordo - Mavililer’in tepkisini aldı. Öte yandan sakatlığı geçen Metin Aktaş da çalışmalara başladı. 
     



 SPOR 


























</TEXT>
</DOC>
