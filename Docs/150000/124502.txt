<DOC>
<DOCNO> 124502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sontur15.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çocuklar Duymasın"ın senaristi "Sanırım hata yaptım" 
</HEADLINE>
<TEXT>

     ATV'de ekrana gelen ''Çocuklar Duymasın'' dizisinin senaristi Birol Güven, geçen Salı günü yayımlanan bölümde baş karakterlerden Meltem'in Haluk'a, ''Çorapların İzmir Körfezi gibi kokuyor'' demesine tepki gösteren İzmirliler'i haklı bularak, hatasını telafi edeceğini bildirdi. 
     Güven, tepkilerini elektronik posta aracılığıyla dile getiren İzmirliler'e yine elektronik posta aracılığıyla yanıt verdi. Güven, ''Mesajınız için teşekkürler. Uzun süredir İzmir'e gelmediğim için Körfez'in son durumunu bilmiyordum. Sanırım hata yaptım. 24 Aralık'ta yayınlanacak bölümde hatamı düzelteceğim'' ifadelerini kullandı. 
     İzmir Büyükşehir Belediye Başkanı Ahmet Piriştina ise yaptığı açıklamada, İzmir'i 2.5 yıldır görmeyenlerin, geldiklerinde çok şeyin değiştiğini gözlemlediklerini belirterek, ''Senaristi İzmir'de konuk edeceğiz. İzmirlilerin duyarlılığı beni çok etkiledi. Onlara bir kez daha teşekkür ediyorum'' dedi. 
     





</TEXT>
</DOC>
