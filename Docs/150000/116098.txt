<DOC>
<DOCNO> 116098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/yas01.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek teknesi celladı oldu .. 
</HEADLINE>
<TEXT>

Bir meyve kasası zincirleme kazaya neden oldu. Hasara bakmak için inen şoför, halk otobüsünün çarptığı midibüsünün altında can verdi 
     ŞAKİR AYDIN İstanbul 

     Önceki gün sabah saat 07.00 sıralarında otomobiliyle D - 100 Karayolu Merter mevkiine gelen Sami Birtatlı 40 , bir kamyondan düşen boş meyve kasasını görünce frene basarak şerit değiştirmek istedi. 
     Ancak aynı yöne giden Süleyman Bahar 52 yönetimindeki servis midibüsü ile çarpışmaktan kurtulamadı. Kontrolden çıkan midibüs, bariyerlere çarparak güçlükle durabildi. Bahar, araçtan inerek hasarı kontrol etmek istedi. 
     
     Otobüsü kaldırdılar ama 
     Ne varki, kazayı farketmeyen Ekrem Aydın’ın kullandığı boş özel halk otobüsü, bariyerlere çarparak durabilen midibüse sol arka köşesinden çarptı. Süleyman Bahar da çarpmanın şiddetiyle devrilen midibüsünün altında kaldı. Çevreden yetişen vatandaşlar, midibüsü güçlükle de olsa kaldırmayı başardılar ama aracın altından çıkarılan Bahar çoktan ölmüştü. 
     Yaralanan otomobil sürücüsü Sami Birtatlı, Bakırköy Devlet Hastanesi’ne kaldırılırken, gözaltına alınan Ekrem Aydın, hiçbir suçu olmadığını öne sürdü. 
     



 YAŞAM 
























</TEXT>
</DOC>
