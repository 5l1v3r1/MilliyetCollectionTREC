<DOC>
<DOCNO> 116510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/spor/ytan.html </URL>
<DATE> 2002/11/02/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Fatih ve Mehmet 
</HEADLINE>
<TEXT>

     Yine bir arka direk uygulaması, yine Fatih ve yine gol... Dört haftadır üst üste galibiyete ulaşan, takım olma özelliğini giderek kazanan ve sahada takım gibi duran Trabzonspor gole kadar futbol adına şık uygulamalar yaptı... Müsabakanın hemen başında ceza sahası içinde Evren’in topu elle oynamasını Orhan Erdemir süzemedi... Ardından Erdinç’in şutunu Şenol köşeden çıkardı. 
     Gol Trabzonspor’a anlaşılmaz bir stres yükledi. Top kayıpları başladı, bloklar arasındaki bağlantı noksanlığı su yüzüne çıktı. Orta alanda Marco oyun içinde olmayınca, büyük yük Hasan’ın üzerine kaldı. O da bu yükü kaldıramadı. Nitekim, Aybaba ikinci yarıya Hasan’ı çıkartıp Gökdeniz’i sahaya sürdü. Aynı şekilde son üç maçtır Trabzonspor adına futbol resitali veren Ali Şen, yaratıcı özelliğini kullanma adına "futbol ezmesi" ne yönelince Aybaba’dan kement yedi ve, yerini Erman’a bıraktı. Trabzonspor kulübesinin oyuna müdahalesi hem yerindeydi ve oyuncu seçimi doğruydu. 
     Trabzonspor bu eylemsel biçimsel yetersizliği, Diyarbakırspor’un dirilmesine ve direncinin artmasına yol açtı. Oysa herkes rahat olmalıydı. Yüksek top uygulamasına yönelmeseler, top kaybettikleri zaman işlerine bakıp, işlerine dönebilseler ve de üst üste üç pas yapabilseler herşey daha kolay olacak. 
     Trabzonspor’un imdadına 61. dakikada Diyarbakırspor defansı yetişti. Ramazan, Ömer ve Şenol üçlüsünün ortaklaşa hatasını Mehmet Yılmaz affetmedi. Bu gol bu kez Trabzonspor’un kendine olan güvenini artırdı. Trabzonspor o özlenen ve beklenen kimliğine kavuştu. Nitekim çok geçmeden üçücü golü de buldu. Aradaki sıkıntılı dönem, hayra yorulmalı. Aksi halde nazardan çatlama olurdu. 
     Trabzonspor’un farklı galibiyetinde Erman Güraçar ve Hüseyin’in katkıları olağanüstüydü. Birşey daha... Fatih ve Mehmet, Trabzonspor’un iki önemli gol silahı... Meraklanmayın arada sulatını var. Avni Aker’i dolduran binlerce seyirci yıllar sonra gönüllerince keyif çattılar. Doğrusunu isterseniz unutmak üzere olduğumuz bu tabloyu özlemiştik. 
     
     



 SPOR 



























</TEXT>
</DOC>
