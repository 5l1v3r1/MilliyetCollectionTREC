<DOC>
<DOCNO> 105032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/dunya/tur.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     K bil Havaalanı yakınında patlamalar 
     Afganistan’ın başkenti K bil’deki havaalanı yakınında patlamalar meydana geldi. Türkiye’nin komutasındaki Afganistan Güvenlik Destek Gücü ISAF Sözcüsü Kıdemli Yüzbaşı Altuğ Akyüz, dün Türkiye saatiyle 05.20’de biri büyük, biri küçük 2 patlama, bunlardan bir saat sonra da bir patlama daha meydana geldiğini söyledi. Akyüz, patlamalarda can kaybı olmadığını ve olayın uçuşları engellemediğini belirtti. Patlamalarla ilgili araştırma başlatıldı. 
     
     Çeçenler yine helikopter düşürdü 
     Çeçen direnişçilerin ikinci bir Rus helikopterini düşürdüğü bildirildi. Rus Savunma Bakanlığı Sözcüsü, MI - 24 tipi Rus helikopterine dün, Çeçenistan’ın güneyindeki Mesketi köyü yakınlarında roket isabet ettiğini ve helikopterdeki iki pilotun öldüğünü söyledi. Helikopterin, MI - 8 nakliye helikopterine eşlik ettiği öğrenildi. Çeçenistan’da, 19 Ağustos’ta Çeçenlerin "uçan inek" ismini taktığı MI - 26 tipi büyük bir nakliye helikopteri düşürülmüş, olayda 118 kişi ölmüştü. 
     
     Brezilya’da taksi uçak çakıldı 24 ölü 
     Brezilya’nın kuzeyinde taksi uçak olarak adlandırılan küçük bir uçağın düşmesi sonucu 24 kişinin öldüğü, 6’sı ağır 7 kişinin de yaralandığı bildirildi. Yetkililer, Rico "hava taksi servisine’’ ait uçağın, Acre eyaletine bağlı Rio Branco kentine gelen uçakların indiği havaalanının yakınında düştüğünü belirttiler. Polis yetkilileri, uçakta 28 yolcu ve 3 kişilik mürettebatın bulunduğunu kaydettiler. Rio Branco morgu yetkilileri ise kendilerine 24 kişinin cesedinin getirildiğini belirttiler. 
     



 DÜNYA 










</TEXT>
</DOC>
