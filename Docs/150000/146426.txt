<DOC>
<DOCNO> 146426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/ekonomi/eko03.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda zorunlu emeklilik... 
</HEADLINE>
<TEXT>

Başbakan’ın yayınladığı üç satırlık bir genelge ile kamuda zorunlu emekliliğin yolu açıldı. Genelgeye göre, KİT ve benzeri kurum yönetimleri emekliliği hak etmiş işçileri istekleri gözetilmeksizin emekliye sevkedebilecek 
     ÖNDER YILMAZ Ankara 

     Başbakan Recep Tayyip Erdoğan, Mesut Yılmaz ve Bülent Ecevit’in başbakanlıkları döneminde yasal düzenleme olmadığı için uygulamaya sokmadıkları "zorunlu emekliliği" bir genelge ile uygulamaya koydu. 
     Erdoğan, ekonominin girdiği darboğazdan kurtarmak için 26 Mart 2003’te yayınladığı üç satırlık bir genelge ile emekliliği gelmiş işçileri kendi istekleri olmasa dahi emekliliğe sevkedilmesi yolunu açtı. 
     
     1996’da yasal’ değildi 
     Genelgeye göre, KİT ve benzeri kurum yönetimleri kendi istihdam politikaları doğrultusunda, emekliliği hak etmiş işçileri istekleri gözetilmeksizin emekliye sevkedebilecek. Hükümet böylece IMF ile Dünya Bankası’nın istediği atıl istihdam sorununa kısmı çözüm bulmuş olacak. 
     1996’da dönemin başbakanı Yılmaz, zorunlu emeklilik için yasal bir düzenleme olmadığını gerekçe göstererek, yayınladığı genelgede şu ifadelere yer vermişti 
     "Emeklilik koşullarını yerine getirmiş bulunan sigortalıların, kendi istekleri dışında baskı veya tek taraflı bir tasarrufla zorunlu emekliliğe tabi tutulamayacakları açıktır. İştirakçilerin kendi istekleri ile emekli olmaları uyulması gereken yasal bir zorunluluktur." 
     
     2001’de ise dönemin başbakanı 
     Ecevit, emekliliği hak etmiş sigortalıların işçi sendikalarının da içinde bulunduğu bir komisyon tarafından değerlendirildikten sonra emekli edilebileceklerini dile getirmişti. 
     


SİYASET 



















</TEXT>
</DOC>
