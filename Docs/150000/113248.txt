<DOC>
<DOCNO> 113248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun18.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kimyacılardan Sherlock Holmes'e onursal üyelik unvanı 
</HEADLINE>
<TEXT>

     İngiliz Kraliyet Kimya Derneği, cinayet vakalarını çözerken kimya bilgisinden yararlanarak adli tıbbın gelişmesine katkılarından dolayı ünlü İngiliz polisiye yazarı Sir Arhtur Conan Doyle'un unutulmaz dedektif karakteri Sherlock Holmes'a "onursal üyelik" unvanı verdi. Böylece dernek ilk kez bir "hayali kişiliği" üyeliğine kabul etti. 
     Dernekte düzenlenen törende konuşan Dr. John Watson, Holmes'un suçluları ortaya çıkarmak için kimya ve kimyasal bilimleri kullanmasıyla çağının ötesinde biri olduğunu belirterek "Holmes yıllar önce suçu belirlemede bugün adli tıp haline gelecek şeyi kullanıyordu" dedi. 
     Onursal üyeliğin verilmesi Holmes'un çözdüğü en ünlü dava "Baskervillerin Tazısı" ile Conan Doyle'a şövalyelik unvanı verilmesinin de 100. yılına denk geldi. 
     Kraliyet Kimya Derneği Başkanı David Fiachardi ise Holmes karakteri ile Conan Doyle'un 120 yıl önce suçun önlenmesinde kimyanın modern kullanımını öngördüğünü söyledi. 
     Conan Doyle, Edinburgh Universitesi'nden doktor olarak mezun olmuş, ancak daha sonra yazarlığı seçmişti. 
     Doyle, Holmes ve yardımcısı Watson'ın kahramanı olduğu 4 polisiye roman ve 56 öykü yazdı. 
     





</TEXT>
</DOC>
