<DOC>
<DOCNO> 103521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yazar/tamer.html </URL>
<DATE> 2002/08/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
CHP’li Derviş’e Baykal’lı yorum ve tepki 
</HEADLINE>
<TEXT>

     2 gündür masamda yığılan fakslar ve e - postamda biriken mesajlardan anladım ki, bugünlerde hepinizin aklı - fikri siyasette. Belki de aile bütçelerinizin akıbeti, siyasetin çizeceği rotaya maalesef sıkı sıkıya bağlı olduğu içindir. 
     Öyleyse "Sol seçmen olarak kime oy vereyim " başlıklı yazım üzerine bana aktardığınız görüşlerden yola çıkarak bugün de siyasetle devam edelim 
     
     CHP, baş gündem oldu 
     Kerim Sağkan "Kemal Derviş’in CHP’yi seçmesi, Baykal’a büyük armağandır. Baksanıza CHP, TV ekranlarında son günlerde en fazla sözü edilen parti oluverdi birdenbire. Kararsız seçmeni etkileyebilmek açısından trilyonlar harcansa bulunamayacak fırsat. Ama Baykal itici üslubuyla, bu fırsatı CHP’nin aleyhine kullanıyor bile olabilir." 
     
     Sevgi gerekmez 
     DSP’li bir milletvekili "Derviş’le Baykal’ın birlikteliğinin sevgi temeli üzerine oturması gerekmez. İngiltere’de Başbakan Tony Blair ile Hazine Bakanı Gordon Brown birbirlerinden nefret ederler, ama aynı kabinede medenice, ortak bir hedef için mücadele etmeyi sürdürüyorlar. Bu örnekte de neden olmasın " 
     Tanınmış bir işadamı "Önceki gün açıklanan Dünya Bankası Kalkınma Raporu’nda da görüldüğü gibi Türkiye, dünyanın en problemli ekonomilerinden biri. Bıçak sırtındaki dengeler bir parmak dokunuşuyla altüst olabilir ve hep birlikte enkazın altında kalabiliriz. Derviş, dünyaca kabul görmüş yetkin ekonomistlerden biri. Bu zor ve problemli işi sırtlamaya hazır. Baykal’a ben sana hizmet etmeye geldim diyor. Üstelik gelirken de yüzde bilmem kaç oy getiriyor. Baykal’ın koltuğunda da gözü yok. Israrla birinci adam olmam diyor. Baykal hiç değilse bu sefer kıskanmak yerine işbirliği yapsın. Birleştirici mesajları bile kavga eder gibi veriyor. En iyisi ekranlarda fazla gözükmeyip, seçmenle diyaloğu Derviş’e bıraksın." 
     
     Hakkı Bey’in Derviş’i 
     Mesleğimizin duayeni Hakkı Devrim’in dünkü Radikal’de Kemal Derviş’le ilgili yazısından sizlere aktaracağım küçük bir bölüm, işadamının ne demek istediğinin daha iyi anlaşılmasına yardımcı olabilir 
     " ... Belki de millet, seçim mitinglerinde sesini yırtınırcasına yükselterek, elini kolunu sallayıp tükürükler saçarak, tutmayacağı vaatlerde bulunan, olmayacak dualara amin dememizi isteyen, açık ve anlaşılır sözlerdense özdeyiş özentili tekerlemeler söylemeyi marifet sayan, gerçeklerdense rakiplerinin kusurlarını ve zaaflarını dile getirmeyi tercih eden ucuz kürsü hatiplerinden kurtulmak istiyor. Belki de acı gerçekleri ve ölçülü ümitleri, ruh sağlığı olan, dengeli, sakin ve -sakıncası yoksa- sevimli bir insanın ağzından işitmek istiyor." 
     
     Derviş’e öfke 
     Derviş’e öfkelenenler de var tabii 
     Cihangir Rignahic "15 gün öncesine kadar ben de Kemal Derviş destekçisiydim, ama artık buna değmediğine inanıyorum. Ona inananlar lider olmasını, başa geçmesini ve kokuşmuş eskilerden kendilerini kurtarmasını beklerken, o bir şey istemediğini söyleyip durdu. Oysa insanlar onun bir şey istemesini istiyordu. Etkili bir konuma gelmeden ne yapılabilir ki İkinci adamlığına da razı olduk, çünkü birinci adam da güven duyduğumuz sağlam kişiliği olan İsmail Cem’di. Fakat Derviş bence büyük bir hata yaptı ve bir Antalyalı olarak nefret ettiğimiz Baykal’a katıldı. Baykal’ın liderliğindeki bir partiye Atatürk mezarından kalkıp üye olsa bile oy vermem. Şimdilik YTP’ye oy vermeyi düşünüyorum, ama Derviş bu partiye dönmeye kalkmazsa..." 
     
     Ve bir Baykal portresi 
     Bir üniversite rektörü "Baykal, her halük rda Derviş’i mutlaka çıtır çıtır yer, yaşatmaz. Çünkü kişiliği aksine müsait değil. Derviş’le iktidar yolu açılsa bile önemi yok. Zaten Baykal’ın iktidarı istediği de kuşkulu. Onun tek isteği, CHP’nin başkanlığı. İttifak çağrıları da gerçek değildi zaten. İsmail Cem ya da Bülent Ecevit gelmeye kalksalar, partinin kapılarını 2 kere kilitleyip, anahtarını da Haliç’e atardı." 
     
     







Merkez sağ, AKP ve CHP 


Hoppaaa... 


Ekonomi masası 


Yeni hükümet söylentileri var’ 


Kayıt soygunu üniversiteye de sıçradı 


Siyasette sosyoloji gerek 


Lobi yapma zamanı 


Derviş, Baykal, Cem ve Raşomon gerçeği.. 


Gazetecilik hik yeleri 


Derviş’li CHP seçeneği 


CHP’li Derviş’e Baykal’lı yorum ve tepki 


Ortalamanın faşizmi ve Makbule 


Seviyeli birliktelik 


</TEXT>
</DOC>
