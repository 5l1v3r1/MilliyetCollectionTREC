<DOC>
<DOCNO> 102879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/guclu.html </URL>
<DATE> 2002/08/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Koalisyon istemeyiz’ 
</HEADLINE>
<TEXT>

Adanalının siyasi tercihi tek partili iktidardan yana... Koalisyonlar bıktırmış artık. Genel eğilim CHP’ye... Ama "Baykal sussun, konuştukça oy kaybediyor" diyorlar 
     Adana’ya giderken işsizliğin, fukaralığın, çarpık kentleşmenin, politikacılardan şik yetin yerini başka sorunların alacağını umuyorduk. Diğer birçok kent iki yılda bir ürün alırken onlar yılda üç ürün alıyor. Sanayi, ticaret deseniz onlarda. Ama gelin görün ki akla kara kadar birbirine zıt iki farklı Adana var. Son 20 yılda oluşan kuzey Adana’nın herhangi bir batı kentinden farkı yok. Her şeyiyle Avrupai bir kent görünümünde. Onlara yukarıdakiler diyorlar. Aşağıdakiler ise güney Adana’dakiler. Yani eski Adanalılar. Sanki zaman durmuş ve 16. yüzyılda kalmışlar. 
     
     Her şey pahalı çünkü... 
     Adana zenginler sıralamasında en önlerde yer alıyor. Zengini en fazla ikinci kent. Ama öyle semtler var ki fakirlik sıralamasında şampiyonluğu kimseye kaptırmaz. Ucuz ekmek için saatler öncesinden kuyruğa giriliyor. Buram buram terleseler de duş alamıyorlar çünkü Türkiye’nin en pahalı suyuna kıyamıyorlar. Çöplükten karnını doyuranların olduğunu birkaç kişiden duysak inanmazdık. Ama öyle çok dile getiren oldu ki Adana Türkiye’nin en fazla göç alan illerinden birisi. Halkın yüzde 64’ü cehalet sınırının altında. Okula gidemeyen on binlerce çocuk var. Üniversite mezunu işsizlerin de en yoğun olduğu kent... Onlarca fen edebiyat fakültesi mezunu genç çevremizi sardı. Milli Eğitim Bakanı’ndan verdiği sözü yerine getirmesini bekliyorlar. "Öğretmenlik hakkımız ama başvurularımızı bile almıyorlar" diyorlar. İngilizce öğretmenliği için umutlanan Fransızca ve Almanca mezunları ise 32 kredilik formasyonlarını 40’a tamamlamak için üniversite bulamadıklarına dikkat çekerek yine 32 kredisi olan atansın istiyorlar. 
     
     Gülek’ten umutları yok 
     Adanalıların siyasi tercihi tek partili iktidardan yana. CHP önde gibi. Baykal sussun, konuştukça oy kaybettiriyor görüşü h kim. Derviş’ten ise gençlere yönelik somut projeler bekliyorlar. O da diğerleri gibi sadece konuşuyor diyorlar... 
     Belediye Başkanı Aytaç Durak modern Adana’nın mimarı. Halkın yarısına göre o bir kahraman ama diğer yarısına göre de o koltuğunu bir türlü bırakmayan bir dinozor. Zenginleri seviyor. Fakirlere uzak... Valiyle belli ki bir sorunları yok. Çoğu ismini bile bilmiyor. Politikacılara kızgınlar. Yıllarca bakan çıkartamamalarını da kasıtlı görüyorlar. Çiçeği burnundaki bakanları Tayyibe Gülek’ten de açıkçası fazla bir umutları yok... 
     Çiftçi Adana’da ağlıyor. Son üç yılda her şeyin fiyatı üçe, dörde katlandı. Ürün fiyatları aynı. Gidin gezin tarlaları, artık ekilmiyor. 
     
     Doktorlara kızgınlar 
     Doktorlar, özel muayenehanesine gelmeyen hastalar hastaneye gelince yüzlerine bakmıyor. Bu korkunç tespiti o kadar çok kişiden duyduk ki Bir de "bıçak parası" varmış. Sigortalı hasta da olsanız para almadan ameliyat yapılmıyormuş. Çocuğu sakat bırakılan bir baba Numune Hastanesi’nde başhekime gittiğinde, "Ben doktoruma ihanet etmem" diye kovulmuş. Daha neler neler... Evet Adana dert yumağı. İşte sorunlardan bazıları 

</TEXT>
</DOC>
