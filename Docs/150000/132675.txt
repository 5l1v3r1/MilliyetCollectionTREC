<DOC>
<DOCNO> 132675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko38.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Memleketin her yerinde yangın var 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, Yap-İşlet-Devret'e karşı çıkanlar olduğunu belirterek, '''Biz cepçi, başkaları vatan seven, memlekete güzel şeyler düşünenler... Niye senin tekelinde bu Memleketimizde buna benzer işlerin hala olmasını üzüntüyle karşılıyorum'' dedi. 
     TÜSİAD Genel Kurulu'nun dilekler bölümünde konuşan Sabancı, gündemde devletin küçülmesinin olduğunu belirterek, ''Bu, bizim başarılı bir yere varmamız için fren getiriyor'' dedi. 
     Sabancı, bir ülkede verimliliğin bir puan yükseltilmesi halinde enflasyonun 10 puan azaldığını ifade ederek, ''Bir muska, bir anahtar var. Verimlilikte yeterince bir yere gelemiyoruz'' diye konuştu. 
     Enflasyonda başarılı olunamadığını vurgulayan Sabancı, vergi konusunun da büyük bir olay olduğunu belirterek, şunları kaydetti 
     ''Güçlü bütçe, Hazine yoksa ormanlarınıza nasıl sahip olacaksınız. Hiçbir şeye sahip olamazsın. 'Vergiyi tabana götüreceğiz, verimli hale getireceğiz' lafları var. 
     Şu 10-15 gün içerisinde öyle düzenlemeler yapıldı ki tersine işler... Hep beraber sigaraya karşıyız. 10 gün içinde bir düzenleme yaptı ki değil sigara içmeyi, sizi bundan vazgeçirecek nasıl daha fazla sigara içtirebilirim, kaçak yollarını açacağım... Gayeden tersine iş yapıyor. 'Vergiyi almam gerekiyordu' diyor. Sen öyle bir düzenleme getiriyorsun ki kaçakçılar 'vergiyi istemem' diyorsun.'' Sabancı, 100 trilyon lira kar eden bir insanın 100-120 trilyon lira vergi ödemesi gerektiğini belirterek, işadamları olarak kendilerinin buna antrenmanlı olduğunu, ancak yabancıların böyle bir olay için antrenmanı bulunmadığını söyledi. 
     Sabancı, ''Şaşıyor kalıyor, sen sonra plak çalıyorsun 'Yabancı sermaye neden az geliyor' diye...'' dedi. 
     
     ''MEMLEKETİN HER YERİNDE YANGIN VAR'' 
     Sakıp Sabancı, memleketin her yerinde yangın olduğunu, ''Kurban olayım bana bir iş ver'' diyenlerin bulunduğunu ifade ederek, işsizliğin tırmanmaya devam ettiğini belirtti. 
     Sabancı, ''Hepimizin yatırımlara devam etme mecburiyeti var. Memleketimize karşı sorumluluğumuz var'' diye konuştu. 
     Konuşmasında özelleştirmeye de değinen Sabancı, ''Dağ fare doğurdu. Yeterince bir şey yakaladık mı Ben üzülüyorum, yakalayamadık. Bundan sonra özelleştirme yapacak mıyız '' diye sordu. 
     Sabancı, yeni, tek başına iktidara gelmiş bir hükümet bulunduğunu hatırlatarak, artık özelleştirmenin iyi yapılması gerektiğini kaydetti. 
     Yap-İşlet-Devret'e karşı çıkanlar olduğunu söyleyen Sabancı, konuşmasını şöyle sürdürdü 
     ''Zengin cebine doldurur. Bizim nasıl bir cebimiz var doldur Allah doldur, öbür dünyaya götüreceğiz. Biz cepçi, başkaları vatan seven, memlekete güzel şeyler düşünenler... Niye senin tekelinde bu Memleketini sevme, güzellikte ben cepçi... Bu cebin neresi kadar var. Bunlar çağın dışında ama memleketimizde buna benzer işlerin hala olmasını üzüntüyle karşılıyorum.'' 
     
     İŞ GÜVENCESİ YASASI 
     Sabancı, İş Güvencesi Yasası'nın hızla çıkarıldığını ve düzeltilmesini beklediklerini ifade ederek, şunları kaydetti 
     ''4 köşeli bir şeyler bekliyoruz. Ya haklıyız ya haksız. Değil yeni iş yerleri yapmak, insanları vazgeçirecek iş var diye söylüyoruz. Biz, bunu söylerken bizim söylemlerimiz önemli değil, kendi söyledikleri doğru. Çünkü onlar memleket için çalışıyor. Biz cepçiler olduğumuza göre, bizim söylemlerimiz önemli değil.'' Sabancı, Ekonomik ve Sosyal Konsey'in de daha verimli hale getirilmesi gerektiğini söyledi. 
     
     BÜLENT ECZACIBAŞI ONURSAL BAŞKAN 
     Genel Kurul'da, TÜSİAD üyesi Feyyaz Berker, dernekte 2 yıl Yönetim Kurulu Başkanlığı ve 4 yıl Konsey Başkanlığı yapan Bülent Eczacıbaşı'nın, TÜSİAD Onursal Başkanlığı'na seçilmesini teklif etti. 
     Berker'in teklifi salonda büyük alkış alırken, Divan Başkanı Şinasi Ertan da ''Ben oylama yapmıyorum. Bu alkışlar 'Evet' demek'' diye konuştu. 
     Bunun üzerine kürsüye gelen Eczacıbaşı, teklifin kendisi için çok büyük onur olduğunu dile getirerek, TÜSİAD'a hizmet etmekten büyük zevk duyduğunu söyledi. 
     Eczacıbaşı, TÜSİAD'ın çok iyi korunması ve destek verilmesi gereken bir kurum olduğunu, Türkiye'nin böyle kurumlara ihtiyacı bulunduğunu ifade ederek, teklif edilen görevi heyecanla yapacağını bildirdi. 
     





</TEXT>
</DOC>
