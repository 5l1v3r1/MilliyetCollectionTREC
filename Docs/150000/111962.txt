<DOC>
<DOCNO> 111962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yasam/yas01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağ’ gibi burs 
</HEADLINE>
<TEXT>

New York Üniversitesi, okulda başarılı çalışmalara imza atan ve geçen yıl yaşama veda eden Türk akademisyen Dağ Özay adına burs veriyor 
     CAN KAMİLOĞLU New York 

     O, yaşamı boyunca başarılı biri oldu... Girdiği her sınavda, okuduğu her okulda kendini gösterdi ışığı, yurtdışındaki eğitim kurumlarınca da fark edildi. Ancak geçen yıl İstanbul’da, 31 yaşında, hayata veda etti Dağ Özay... Ve şimdi New York Üniversitesi, okullarında başarılı çalışmalar yapan Türk akademisyenin anısını yaşatmak adına öğrencilerine Dağ Özay Özel Ödülü’ adıyla burs verme kararı aldı... 
     
     İlk burs Ron’a 
     İlk Dağ Özay Özel Ödülü’ de önceki akşam, Tish Hall binasında üniversitenin Finans ve Muhasebe bölümünde doktora yapan Amerikalı Ron Vlazer’e verildi. Törene üniversiteye bağlı çeşitli bölümlerde görev yapan çok sayıda öğretim görevlisinin yanı sıra Dağ Özay’ın öğrenim gördüğü Boğaziçi ve Bilkent üniversitelerindeki bazı öğretim üyeleri de katıldı. 
     Akademisyenler Dağ Özay anısına çeşitli konuşmalar yaparken, Birleşmis Milletler Daimi Temsilcisi Ümit Pamir de, tüm üniversite yetkililerine teşekkür ederek, yaptıkları bu tarihi girişimden duyduğu memnuniyeti dile getirdi. 
     
     Boğaziçi’ne de laboratuvar 
     Dağ’ın öğretmen annesi Melahat Özay da oğlunun yaşam dolu ve dostluğa, insanlığa önem veren bir yapısı olduğunu belirterek "Benim yaşama bağlanmamı sağlıyor" dedi. 
     Boğaziçi Üniversitesi Elektrik ve Elektronik Bölüm Başkanı Prof. Dr. Kadri Ozcaldıran da Özay adına 1992 yılı mezunlarının da katkılarıyla bir laboratuvar kurarak önümüzdeki yıl hizmete açmayı plandıklarını açıkladı. 
     
Milliyet Bilgi Yarışması’nda birinciydi      1970’de İzmir’de doğan Özay, Milliyet’in düzenlediği İlkokullararası Bilgi Yarışması’nda da birinci olmuştu. Ankara Fen Lisesi’ni 4’üncülükle kazananan Özay, ÖSYM’de de ilk 100’e girdi. TEV Vakfı’ndan burs alan Özay önce Bilkent daha sonra da Boğaziçi Üniversitesi’nde öğrenim gördü. Yine TEV bursuyla Amerika’ya giden Özay, Master yaptıktan sonra iki yıl Smith - Barney firmasında ekonomi analisti olarak çalıştı. Özay, New York Üniversitesi’nin sadece 3 - 4 yılda bir verdiği Özel Dekanlık Ödülü’nü de kazanarak Stern School Of Business’e kabul edildi. 



 YAŞAM 














</TEXT>
</DOC>
