<DOC>
<DOCNO> 104695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sontur12.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşa'dan denize açıldılar, Çanakkale'den çıktılar... 
</HEADLINE>
<TEXT>

     Balıkesir'e bağlı Avşa Adası'ndan dün kiraladıkları deniz bisikleti ile denize açılan 5 kişi, akıntı ile sürüklenince 18 saat denizde kaldıktan sonra bugün Çanakkale İlçesi'ne bağlı Karabiga İlçesi açıklarında bulundu. 
     Alınan bilgiye göre, tatillerini Avşa Adası'na geçirmekte olan Bardakçı ailesinin Betül 26 , Murat 24 , Barış 17 ve Gözde 8 adlı çocukları ile aynı pansiyonda kalan Melek Saltoğlu 24 , dün 14.30 sıralarında Yiğitler Köyü'nden bir deniz bisikleti kiralayarak, denize açıldılar. 
     Ancak akıntı ve denizin dalgalı olması nedeniyle bisikletle kıyıya dönemeyen beş kişi kendilerini kaderlerine bıraktı. Akıntı ile sürüklenen deniz bisikletinin üzerinde geceyi korku içinde geçiren 5 kişi sabahın ilk ışıklarına dek bilmedikleri bir yöne doğru ilerledi. 
     Havanın kararmasına karşın çocuklarının geri dönmemesi üzerine telaşlanan baba Yaşar Bardakçı, köylülerden yardım isteyerek, balıkçı motorlarıyla arama çalışmalarını başladı. 
     Gece boyu süren arama çalışmaları sonuç vermedi. Kaybolanlar, sabah saatlerinde balıkçı motoruyla Avşa Adası'na yaklaşık 3 saatlik mesafede bulunan Çanakkale'ye bağlı Karabiga İlçesi'nin Dereağzı mevki açıklarında sağ olarak bulundular. 
     Kayıpların, ''Fikri Kaptan'' isimli tekne ile Karabiga İskelesi'ne getirildikleri bildirildi. 
     





</TEXT>
</DOC>
