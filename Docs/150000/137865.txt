<DOC>
<DOCNO> 137865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/spo01.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEK BİR GOL 
</HEADLINE>
<TEXT>

Beşiktaş Teknik Direktörü Mircea Lucescu, Slavia Prag karşısında galibiyet için uğraş vereceklerini ifade etti. Rumen hoca, Çek rakibinin liberosuz oynamasının en büyük zaafı olduğunu vurguladı 
     ORHAN YILDIRIM 

     Hava önemli değil’ 
     SLAVİA Prag ile yapacakları UEFA Kupası mücadelesine büyük önem veren Beşiktaş Teknik Direktörü Mircea Lucescu, planlarını galibiyet üzerine kurduklarını söyledi. Çek Cumhuriyeti’nde atılacak bir golün bile çok önemli olduğunu vurgulayan Rumen çalıştırıcı, "Karşılaşma tam bir taktik savaşı şeklinde geçecek, fakat seyir açısından iyi olacağını sanmıyorum. Hava şartları futbolcularımı etkilemez. Eksikler var ama bu mazeret değil" yorumunu yaptı. 
     
     Rakibini çözdü 
     GÜNLERDİR video kasetleri üzerinde çalışan ve Slavia’yı en küçük ayrıntılarına kadar değerlendiren Lucescu, sonunda rakibi çözdü. Slavia’nın dörtlü savunma anlayışı uyguladığına dikkat çeken Siyah - Beyazlı ekibin teknik direktörü konuşmasına şöyle devam etti Liberosuz oynamaları en büyük handikapları. Arkalara atılacak toplarla sonuca gidebiliriz. Ancak, çok koşan, pres yapan ve agresif bir oyun anlayışıyla mücadele ediyorlar." 
     
Prag’a çıkarmaBeşiktaş kafilesi, Çek Cumhuriyeti’nde bayrak ve kaşkollarla karşılandı. 500 kişilik Siyah - Beyazlı grubun maçta 2 bine çıkacağı öğrenildi 
     Rötarlı kalktılar 
     BEŞİKTAŞ, Prag’da krallar gibi karşılandı. İstanbul’da dün başlayan kar yağışı nedeniyle yönetici Hüsnü Güreli 1 saat trafiğe takıldı ve Siyah - Beyazlılar bir saat rötarlı olarak kalktı. Siyah - Beyazlılar’ın Çek Cumhuriyeti’ne inişinde havaalanında bulunan 500 dolayında Beşiktaşlı grup, futbolculara ve Teknik Direktör Lucescu’ya büyük ilgi gösterdi. 
     
     Ulusoy da kafilede 
     PRAG Büyükelçisi Cenk Duatepe tarafından karşılanan kafilede Futbol Federasyonu Başkanı Haluk Ulusoy ve Milli Takım Antrenörü Ünal Karaman da yer aldı. 10 uçakla İstanbul’dan Prag’a giden taraftar kafilesinin dışında, Avrupa’da bulunan çok sayıda gurbetçinin de Çek Cumhuriyeti’ne akın ettiği, tribünlerdeki Türk taraftarın 2 bin kişiye kadar çıkacağı belirtildi. 
     
Pascal - Sergen oynamak istiyor      HAFİF sakatlıkları bulunan ve ağrıları devam eden Nouma ve Sergen, Lucescu’dan forma istedi. İki yıldız da Slavia karşısında oynamak istediklerini vurguladı. Zago ise Çek taraftarının ilk 30 dakika baskı kurduğunu söyledi, "Bu arada gol atarsak işimiz kolay olur" diye konuştu. 
     
Turu garantileriz’      BEŞİKTAŞ Başkanı Serdar Bilgili, takımına güvendiğini ifade ederek, Slavia Prag deplasmanından turu garantileyecek bir skorla döneceklerini vurguladı. Bilgili, "Bir skor veremem ama sahadan avantajlı ayrılacağız" dedi. Futbol Federasyonu Başkanı Haluk Ulusoy ise "Beşiktaş’ın en az milli takım kadar başarılı olmasını istiyorum" ifadesini kullandı. 
     
Son çalışma      Beşiktaş, dün akşam maçın oynanacağı stadda 1 saat 15 dakika süren bir çalışma yaptı. Sergen takımla birlikte idmana çıkarken çalışmayı Futbol Federasyonu Başkanı Haluk Ulusoy ve yöneticiler de izledi. Lucescu, idman öncesi oyuncularının kramponlarını kontrol etti ve lastik ayakkabı giyen Zago’nun ayakkabılarını değiştirtti. 
     
Duatepe’ye şilt      Beşiktaş Başkanı Serdar Bilgili Türkiye’nin Prag büyükelçisi Cenk Duatepe’ye üzerinde Kartal maketi olan bir şilt verdi. Siyah - Beyazlılar akşam da Duatepe’nin takıma verdiği yemeğe katıldı. 
     
     



 SPOR 





















</TEXT>
</DOC>
