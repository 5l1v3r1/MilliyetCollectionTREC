<DOC>
<DOCNO> 139925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo11.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay 0- Gaziantepspor 0 
</HEADLINE>
<TEXT>

     Stat Atatürk . 
     Hakemler Yılnur Önen xx, Metin Kıtmır xxx, Ragıp Uysal xxx . 
     Altay Ramazan xx, Özgür xx, Ahmet xx, Çağdaş xx, Aytekin x, Haydar xx, İbrahim xxx, Murat Karakoç xx, İnanç xx, Ümit İnal x, Sinan xx . 
     Gaziantepspor Ömer xx, Alper x, Bülent x, İbrahim Toraman x, Bouazizi xx, Maxim xx, Murat Erdoğan xx, İbrahim xx, Viola xx, Erdal xx, Cesar xx . 
     Birinci Süper Futbol Ligi'nde Altay ve Gaziantepspor arasındaki maç golsüz eşitlikle tamamlandı. 
     Karşılaşmaya her iki ekip de savunma güvenliğini ön planda tutan bir anlayışla başladı. İzmir ekibi orta alandan kaptığı toplarla pozisyon üretirken son vuruşlarda başarılı olamadı. Konuk ekip ise ilk yarıda istediği pozisyonları bulamadı. 
     15. dakikadaki Altay atağında Sinan, sağ kanattan ceza alanına girerek topu uygun durumdaki Ümit'e aktardı. Kontrolü istediği gibi sağlayamayan Ümit, pozisyonu değerlendiremeyince Gaziantepspor savunması tehlikeyi önledi. 
     20. dakikada ani gelişen Altay atağında, Çağdaş'ın pasıyla topla buluşan İbrahim'in sert şutunda top auta çıktı. 
     26. dakikada Haydar'ın serbest vuruştan ceza alanına gönderdiği topu Kaleci Ömer tokatladı. Dönen topu Ümit İnal ağlara gönderirken, hakem ofsayt gerekçesiyle golü geçersiz saydı. 
     45. dakikadaki Altay atağında, İbrahim'in pasıyla ceza alanı ön yayı üzerinde buluşan Sinan, topa sert vurdu. Ancak top kaleci Ömer'in ellerinde kaldı ve karşılaşmanın ilk yarısı 0-0'lık skorla sona erdi. 
     
     İKİNCİ YARI 

     Karşılaşmanın ikinci yarısında da Altay, rakibine karşı daha iyi bir futbol ortaya koydu ancak son vuruşlarda etkili olamadı. Konuk ekip ise rakip ceza alanında ciddi tehlikeler yaratamadı. 
     51. dakikada İbrahim'in pasıyla ceza alanında topla buluşan Sinan, rakip savunma oyuncularını çalımladı, Sinan şutunu atmakta geç kalınca, önce kaleci Ömer, daha sonra da savunma oyuncuları tehlikeyi önledi. 
     52. dakikada Altaylı İbrahim Akın sarı kart gördü. Aynı dakika içinde bu futbolcu yerini Mehmet Zengin'e x bıraktı. 
     59. dakikada Altay'dan Murat Karakoç'un kullandığı köşe atışında, Ümit İnal iyi yükselerek vurdu. Ağlara yönelen topu Devran son çizgiden çıkartarak olası bir golü önledi. 
     69. dakikada Gaziantepspor'da Cesar, yerini Victoria'ya x bıraktı. 
     74. dakikada Gaziantepspor'da Murat'ın yerine Ufuk x , Altay'da da Ümit'in yerine Bülent Öztürk x oyuna girdi. 
     77. dakikada Gaziantepsporlu Alper sarı kart gördü. 
     85. dakikada Gaziantepspor'da Alper'in yerine Ümit Temel x oyuna dahil oldu. 
     89. dakikada Altaylı Mehmet Zengin, 90. dakikada da Gaziantepsporlu Ufuk sarı kart gördü. 
     Karşılaşmada her iki takımın da çabaları sonuç vermeyince maç, 0-0 sonuçlandı. 
     





</TEXT>
</DOC>
