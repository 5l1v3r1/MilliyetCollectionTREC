<DOC>
<DOCNO> 101503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur15.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasette yeni bir oluşum "ANAP'lı küskünler" 
</HEADLINE>
<TEXT>

     ANAP'ta muhalif kanadının başını çeken Erkan Mumcu'nun yarın Melih Gökçek, Sadettin Tantan ve Mehmet Ağar ile yeni bir toplantı yapacağı ve bu hafta partiden ayrılma konusunda kesin kararını vereceği öğrenildi. 
     milletvekillerinin önemli bölümünün partide kalma, DYP, AKP ve DTP'ye katılma konularında "kararsız" kaldıkları belirtildi. 
     ANAP Genel Başkanı ve Başbakan Yardımcısı Mesut Yılmaz'ın, Genel Başkan Yardımcılığı önerisini kabul etmeyen ve "yönetim anlayışı bağdaşmayan bir Başkanlık Divanı ile çalışmayacağını" açıklayan Erkan Mumcu, bu hafta siyasi geleceğine ilişkin kararını verecek. Mumcu, geçtiğimiz hafta Cumartesi günü DP'den Melih Gökçek, Yurt Partisi'nden Sadettin Tantan, Avrasya Partisi Genel Başkanı Hüsnü Doğan, Mehmet Ağar ve Burhan Özfatura gibi isimlerle bir toplantı yaparak, birlikte hareket etmeyi değerlendirirken, yarın bu isimlerle yeniden biraraya geleceği öğrenildi. 
     ANKA'nın sorularına karşılık DP'ye geçeceği yolundaki iddiaları yalanlamayan Mumcu, henüz bir karar vermediğini ifade etti. 
     Mumcu'nun yarın yapacağı toplantının ardından DP'ye geçip geçmeme konusunda net kararını vereceği öğrenildi. 
     Mumcu'yla birlikte ANAP'tan ona yakın milletvekilinin de ayrılacağı öne sürülüyor. 
     Aralarında Ersin Taranoğlu'nun da bulunduğu çok sayıda milletvekili temasa geçti. Bazı milletvekilleri eş zamanlı olarak AKP ve DYP ile daha şimdiden liste pazarlığı yapmaya başladı. Özellikle Süleyman Demirel'in etki alanında bulunan bazı milletvekillerinin ise YTP ile ititfak kararı alan DTP'ye gidebileceği konuşuluyor. 
     ANAP'lı küskünler ile DYP'nin temasını, GİK üyesi Ömer Barutçu yürütüyor. Barutçu'nun Yaşar Topçu ve Ersin Taranoğlu ile sürekli görüştüğü öğrenildi. 
     





</TEXT>
</DOC>
