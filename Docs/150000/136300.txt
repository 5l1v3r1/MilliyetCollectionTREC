<DOC>
<DOCNO> 136300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/yazar/akyol.html </URL>
<DATE> 2003/02/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerikan nefreti 
</HEADLINE>
<TEXT>

     Herkes görüyordu ki, "Amerika’dan nefret edenler" Batı üniversitelerinde okuyor, hatta Amerika’da yaşıyor olabilirler Terör için gereken teknolojiyi kullanacak, hatta bir ölçüde üretecek teknik eğitim’ düzeyine de sahip olabilirler 
     Bu şok karşısında Amerika’nın haklı ve akılcı tepkisi terörle mücadeleyi daha bir önemsemek ve bir de "neden bizden bu kadar nefret ediyorlar " diye sormak oldu. Ama bu hayati sorunun arkası pek getirilmedi. 
     Amerika’nın 11 Eylül’e duygusal tepkisi ise, biraz da Bush yönetiminin kovboy’ refleksleriyle, saldırgan bir politikaya yönelmesi oldu... 
     
     EL KAİDE, görünmeyen, dolayısıyla her yerde var sayılabilir bir "düşmanödı. Taliban barbarlığı ile El Kaide bir olunca, Amerika’nın Afganistan’a saldırmasına kimse fazla itiraz etmedi. 
     Ama Irak, Taliban ve El Kaide gibi "dumanı tüten silah" değil, bu sebeple de Washington’un iddiaları o kadar etkili olmuyor. 
     Aksine, Bush’un "tek başımıza da olsa Irak’ı vururuz " politikası Avrupa’da da tepkilere yol açıyor 
     Paris’in ve Berlin’in kendi hesapları da var tabii. 
     Washington’un "dünya polisliği", şimdi Avrupa sokaklarında da "Amerikan nefreti"nin tohumlarını ekiyor 
     Amerikalılar şimdi de sormalıdır 
     - Niye bizden bu kadar nefret ediyorlar 
     Demek ki, Huntington ve Fukuyama türü Amerikalı teorisyenlerin söylediği gibi "Amerikan nefreti"ni "İslam fanatizmine" indergemek doğru değil 
     Amerika biraz da kendinde aramalı "nefret"in sebeplerini 
     
     POWELL’IN BM’de yaptığı konuşmanın inandırıcı olduğunu belirten The Economist, Saddam’ın El Kaide ile işbirliği yaptığı iddiasını ise gerçekçi bulmuyor 
     "El Kaide konvansiyonel düzenli bir örgüt değildir. Bu sebeple El Kaide üyeleri’yle Iraklıların görüşmeler yaptığı iddiası kesin olmayabilir." 
     Evet, El Kaide, düzenli bir çekirdeğin dışında, örgütten ziyade dağınık bir terör potansiyeli niteliğindedir. 
     "Amerikan nefreti" derinleştikçe teknoloji öğrenmiş, hatta Batı’da yaşayan ve "Amerika’dan nefret eden" beşer, onar kişilik gruplar, merkezin emri olmadan da terör yapamazlar mı 
     Evet, Saddam, elbette Hitler ve Stalin tipi kanlı bir diktatördür Çeyrek asırdır ülkesine ve bölgemize belalar getirmektedir. 
     Ama Amerika 
     Filistin’de "Beyrut Kasabı" Şaron’u desteklerken... 
     Ortaya adil ve uluslararası mutabakata sahip bir Ortadoğu projesi koymadan... 
     "Tek süper güç" olmasını sırf "Amerikan çıkarları" için kullanıp Clinton’da gördüğümüz "küresel sorumluluk" duygusu taşımadan... 
     BM kararı olmadan... 
     Savaş açarsa, "Amerikan nefreti"ni kendi eliyle güçlendirmiş olacaktır. 
     Bir haklılık ispatı ortaya koymadan, hele de BM’yi hiçe sayarak ABD’nin Irak’a saldırmasının terörizmi tetikleyebileceği uyarısında bulunanlar haklıdır. 
NOT Bütün okurlarımın Kurban Bayramını kutlar, mutluluklar dilerim. 
     
     
     







Amerikan nefreti 


Münih’ten selam 


Çekilin, Türkiye’de sizi misafir edelim 


Köre ayna satmak 


Bayram bitti mi 


Barış dilekleri öne çıkıyor 


Bu nasıl ittifak 


Romantizm için hüzün mü gerekli 


İslam, barış, demokrasi 


Kardeş aile fikri, neden benimsendi 


Nergisler "umut" açtı 


Madra ihracat markası olursa 


</TEXT>
</DOC>
