<DOC>
<DOCNO> 130947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/tamer.html </URL>
<DATE> 2003/01/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kriz geçirmez ürün, nasıl üretilir 
</HEADLINE>
<TEXT>

     Dünya borsalarındaki tepetaklak gidiş ve bunun sonucu olarak da Batı’nın gelişmiş ekonomilerinde yaşanan derin durgunluk, bir zamanların burnundan kıl aldırmayan Unilever’ini bile şeffaflaştırıp halka indirdi. 
     52 milyar dolar cirolu dev grubun İngiltere ve Hollanda’daki merkezlerinde yapılan radikal strateji değişikliği sonucunda, reklam bombardımanıyla belli bir düzeyin üzerindeki tüketiciye ürün satma yerine, maliyetleri düşürerek ve hitap edilen tüketici yelpazesini genişleterek "herkese, her keseye kendi sınıfının en iyisini" sunmak hedefi benimsendi. Ve bu hedef doğrultusunda kollar sıvandı. 
     Tüm dünyada 1400 olan marka sayısının 4 yılda 400’e düşürülmesi kararlaştırıldı. Şimdiden 850 markaya inildi. Türkiye’de de 25 olan marka sayısı Sana, Omo, Algida, Lipton, Komili, Becel 16’ya, 400 olan ürün sayısı 280’e düşürülmüş durumda. Bu eğilim daha da devam edecek. 
     Bu arada Unilever’in dünyada şeffaflaşma politikası, Türkiye’ye de yansımış bulunuyor. Algida’nın başarılı Genel Müdürü İzzet Karaca’yı Yönetim Kurulu Başkanlığı koltuğuna oturtarak Türkiye’deki 50. yılını kutlamaya hazırlanan Unilever, ilk kutlamayı biz ekonomi gazetecileriyle yaptı. Yönetim Kurulu üyesi ve Gıda Kategorisi Direktörü Hakan Behlil ve Karaca’dan dinlediklerimiz aslında hayli ilginçti. Düne kadar A ve B grubu tüketiciyi hedeflemiş ve k rlılıktan asla vazgeçmeyi düşünmemiş uluslararası bir devin, kriz vurgunu bir ülkeye uyum sağlama stratejisini onlardan dinledik. Benzeri stratejilerin Brezilya ve Arjantin gibi diğer gelişmekte olan ülkelerde devreye konulduğunu da belirttiler. 
     Atılan adımları Karaca ve Behlil’in ağzından özetleyecek olursam 

</TEXT>
</DOC>
