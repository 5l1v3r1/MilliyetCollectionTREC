<DOC>
<DOCNO> 132992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur27.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Arka koltuğa da emniyet kemeri zorunluluğu geliyor... 
</HEADLINE>
<TEXT>

     Emniyet Genel Müdür Yardımcısı ve Emniyet Genel Müdürlüğü Sözcüsü Feyzullah Arslan, araçlarda arka koltuklarda emniyet kemerinin zorunlu olarak kullanılması için çalışma başlattıklarını, ayrıca taksi sürücülerinin de emniyet kemeri kullanması için mevzuat değişikliği yapılacağını bildirdi. 
     Geçen hafta yapılan Karayolu Trafik Güvenliği Kurulu toplantısında 2004 yılının '''Trafik Yılı'' ilan edilmesi kararı alındığını belirten Arslan, kurulun ayrıca emniyet kemerinin araçların arka koltuğunda da zorunlu kullanılmasına karar verdiğini ve gerekli düzenleme çalışmalarına başladığını bildirdi. Arslan, bu kapsamda taksi sürücülerine de emniyet kemeri kullanma zorunluluğu getirileceğini ifade etti. 
     Geçen yıl meydana gelen kazalarda 661 yayanın öldüğünü, 15 bin 424 yayanın yaralandığını vurgulayan Arslan, araç denetimleri kadar yaya denetimlerine de önem vereceklerini söyledi. 
     





</TEXT>
</DOC>
