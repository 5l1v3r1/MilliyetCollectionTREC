<DOC>
<DOCNO> 119329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/spor/spo02.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ KAÇAMADI 
</HEADLINE>
<TEXT>

Milli kaleci, Panathinaikos önünde yediği hatalı goller sonrası Bursaspor maçından affını istedi. Ancak Teknik Direktör Werner Lorant, "Sana ihtiyacım var" diyerek ret yanıtı verdi 
     YUSUF KOBAL 

     Çok formsuzum’ 
     FENERBAHÇE’DE Rüştü krizi son anda aşıldı. Panathinaikos maçında yediği hatalı gollerin ardından Bursaspor karşısında oynamak istemeyen milli kaleci teknik heyetten affını istedi. Rüştü, Lorant ile yaptığı görüşmede, "Hem çok formsuzum, hem de moralim iyi değil. Beni bu hafta oynatmayın" diye konuştu. Ancak Alman hoca, Rüştü’nün bu teklifini düşünmeden hemen geri çevirdi. 
     
     İşine sarıl’ 
     RÜŞTÜ ile kısa bir süre sohbet eden Lorant’ın, "Sana her zaman ihtiyacım var. Hiçbir şeyi düşünme. Sahaya çık, görevini yap. Bir an önce işine sarıl. Geçmişle oyalanmak sana bir yarar sağlamaz" sözleriyle ortamı yumuşattığı öğrenildi. İdari menajer Kemal Dinçer’in de toplantıya katıldığı ve milli kaleciye tüm takımın güven duyduğunu bildirdiği ifade edildi. 
     
Ne mazeret ama Werner Lorant, Panathinaikos maçına iyi hazırlanamadıklarını, bu yüzden elendiklerini söyledi, "Artık önümüze bakıyoruz" dedi 
     Şans getirecek’ 
     FENERBAHÇE Teknik Direktörü Werner Lorant dün düzenlediği basın toplantısında Bursa maçını Ankara’da oynamalarının kendilerini etkilemeyeceğini söyledi. Alman hoca, "Biz deplasmanlara alışık bir takımız. Ankara bize uğursuzluk değil, şans getirir. Fenerbahçe seyircisinin bizi burada da yalnız bırakmayacağını düşünüyorum. Bize küsmeyeceklerdir" ifadelerini kullandı. 
     
     Ahlaki değil’ 
     PANATHİNAİKOS maçına iyi hazırlanamadıklarını da itiraf eden Lorant, "Yunanistan’daki olumsuz ortam bizi etkiledi. Yoğun güvenlik ve antrenman sahasının uzaklığı, konsantrasyonumuzu bozdu. Ayrıca, sol tarafta Yusuf ve Rapaiç’in birlikte oynatılmasının bazı teknik adamlar tarafından eleştirilmesi hiç ahlaki değil. Bu onlara yakışmaz. Artık önümüze bakacağız" diye konuştu. 
     
Samandıra’ya Apo morali Uzun aradan sonra idmana çıkan tecrübeli oyuncu yüzleri güldürdü 
     TEKNİK Direktör Lorant tarafından kadro dışı bırakılan ve uzun süre PAF takımında çalışan Abdullah’ın tekrar Samandıra’ya dönmesi sevinç yarattı. Fenerbahçe’nin dün sabah yaptığı antrenmana çıkan tecrübeli oyuncu arkadaşlarıyla hasret giderirken, Panathinaikos yenilgisi sonrası büyük çöküntü yaşayan takıma da moral aşıladı. BURSASPOR maçının kadrosuna alınan ve Sarı - Lacivertli kafile ile Ankara’ya giden Abdullah konusunda Teknik Direktör Lorant kararını bugün verecek. Alman hocanın ilk onbirde Ali Akdeniz’i düşündüğü, Abdullah’a ise ikinci yarıda şans verebileceği öğrenildi. Tecrübeli oyuncu, "Hocam isterse çıkar oynarım. Çünkü idman eksiğim yok" ifadesini kullandı. 
     
Sakatlara dön çağrısıYönetim Kurulu, tedavi için ülkelerine giden Revivo ve Mirkoviç’ten geri gelmelerini istedi 
     SARI - Lacivertli takımda sakatlıkları nedeniyle forma giyemeyen ve kontrolden geçmek amacıyla ülkelerine giden İsrailli Revivo ile Yugoslav Mirkoviç’ten hemen geri gelmeleri istendi. Yönetim bu iki oyuncuya haber göndererek, "Tedavilerinizi artık İstanbul’da sürdüreceksiniz. Takımdan ayrı kalmanız anlamsız. Vakit kaybetmeden dönün" emrini verdi. FENERBAHÇE’NİN Arjantinli futbolcusu Ortega da Milli Takım kampına katılmak için dün İstanbul’dan ayrıldı. Cezası nedeniyle Bursaspor maçında oynayamayacak olan yıldız oyuncu, çarşamba günü Japonya ile Arjantin arasında yapılacak özel karşılaşmada forma giydikten sonra Türkiye’ye dönecek. Ortega’nın, Kocaeli maçına yetişeceği açıklandı. 
     
Oktay Ben taviz vermem      ABDULLAH’IN affedilmesinden sonra tek başına kalan Oktay gelişmelere bir hayli üzüldü. Golcü futbolcu, çalışmaya aralıksız devam edeceğini söyledi, "Rahatım, huzurluyum. Onurumdan ve gururumdan ödün vermem. Kendi istemim dışında bir yıldır futbol oynayamıyorum. Bana yazık değil mi Artık bundan sonra konuşmayacağım. Takdir kamuoyunundur" dedi. 
     
Fatih Akyel umudu      PANATHİNAİKOS maçında sakatlanan ve sağ arka adalesinde ödem oluşan Fatih Akyel’in Bursaspor karşısında oynama umudu belirdi. Teknik Direktör Lorant tarafından kadroya alınan yıldız futbolcunun durumu bugün yapılacak kontrollerden sonra kesinlik kazanacak. Kulüp doktorları Washington’un da tamamen iyileştiğini söylediler. 
     



 SPOR 

























</TEXT>
</DOC>
