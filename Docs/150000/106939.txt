<DOC>
<DOCNO> 106939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/uras.html </URL>
<DATE> 2002/09/11/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Geçen yıldan iyi 2000’den geriyiz 
</HEADLINE>
<TEXT>

     Üretim yılın ilk yarısında 5.2 oranında arttı. Altıncı aydan bu yana da üretim artışı devam ediyor. Bu gidiş ile yıl sonunda yüzde 6, yüzde 7 oranında büyümeyi yakalayabileceğiz. Hatta daha yüksek bir büyüme de mümkün. 
     Ancccaaaakkk... İşin ancakı var... Geçen yılın ilk yarısında üretim 6.1 oranında azalmıştı. Bu yılın yüzde 5.2 oranındaki artışı, geçen yılın yüzde 6.1 gerilemiş çizginin üzerindeki artıştır. 
     Rakam vereyim. Yılın ilk altı ayındaki milli gelirimiz dolar olarak 2000 yılında 83 milyar dolardı. 2001’de kriz nedeniyle yılın ilk yarısında 65 milyar dolara düştü. Fakirleştik. Bu yıl geçen yılın rakamının üzerine çıktık 79 milyar dolar oldu. Ama 79 milyar dolar, 2000 yılının ilk altı aylık milli gelir rakamının gerisinde. 
     Milli gelir Belli bir dönemde üç ayda, altı ayda, bir yılda ülkedeki mal ve hizmet üretimindeki değer katma değer artışıdır. Kayıtlı ekonomi, kayıtsız ekonomi, ev ekonomisi bütün üretim milli gelir hesabına girer. 
     Milli gelir, genel bir tanımdır. Milli gelir tanımının içinde "gayri safi yurt içi hasıla" GSYİH ve "gayri safi milli hasıla" GSMH diye iki farklı tanım yer alır. 
     Gayri safi yurt içi hasıla GSYİH yurtiçinde belli bir dönemdeki mal ve hizmetin parasal katma değerini gösterir. 
     Gayri safi milli hasıla GSMH Yurtdışından ekonomiye eklenen gelirler faktör gelirleri ile dışına çıkan gelirlerin faktör gelirlerinin net rakamının GSYİH’ye eklenmesi veya çıkarılması ile bulunur. 
     Açık anlatımıyla GSYİH sadece içerideki üretim değerini gösterirken, GSMH, içerideki üretim değerinden dışarıya çıkan değer ve dışarıdan içeriye giren değer ile birlikte, ülkenin o dönemdeki toplam üretim değerini ortaya koyar. 
     Bu yılın ilk yarısında GSYİH’ye yüzde 5.2 büyüdü. Fakat altı ayda yurtdışına net faktör geliri çıkışı olduğundan GSMH artışı yüzde 4.7’ye düştü. 
     Bu yılın ilk altı ayında GSYİH artışının gerisinde sanayideki yüzde 7.7 büyüme var. Tarımdaki büyüme yüzde 1.9’da kaldı. İnşaat küçülmeyi sürdürürken ticarette büyüme görüldü. 
     Bakınız geçen yıla göre başlıca sektörler yılın ilk yarısında nasıl büyüdü de, sonuçta GSYİH ve GSMH artışı ne oldu 
     
 2002 2001 Tarım 1.9 -1.6 Sanayi 7.7 -5.2 İnşaat -4.2 -8.9 Ticaret 6.9 -5.9 Ulaştırma 4.0 -7.7 Mali kur. -8.5 2.1 GSYİH 5.2 -6.1 GSMH 4.8 -8.5      
     
     Milli gelir önce üretime dayalı hesaplanır. Sonra acaba bu üretimden gelen para nasıl harcanmış diyerek harcamaya göre bir hesap yapılır. 
     Milli gelirin, harcanış şekli ülkede paranın nereye gittiğini gösterir. Geçen yılın ilk yarısında tüketim harcamaları yüzde 7.5 azalmıştı. 
     Bu yılın ilk yarısında o azalan çizginin sadece 0.5 üzerine çıkıldığı anlaşılıyor. Tüketim harcamalarında geçen yılki azalmanın telafi edilmediği yatırım harcamalarındaki gerilemenin sürdüğü anlaşılıyor. Tek artış kalemi ithalat. Piyasadaki durgunluğun nedeni burada ortaya çıkıyor 
     Bakınız geçen yıla göre milli gelir harcamalarında kesimleri göre nasıl bir değişim gerçekleşti 
     
 2002 2001 Özel tüketim 0.5 -7.5 Kamu tüketimi 2.6 -3.5 Yatırım -11.8 -23.5 İhracat 6.4 8.8 İthalat 10.3 -23.5      
     Bu gidiş nasıl bir gidiş Bu gidiş ümit verici bir gidiş. Her ne kadar yılın ilk yarısında tarımdaki artış yüzde 1.9 ise de hasat dönemi ikinci yarıda. İkinci yarıda tarımdaki büyüme oranı artar. 
     Sanayide ilk yarıdaki artış üçüncü üç ayda da devam ediyor. Eylülden sonra bir felaket başımıza gelmez ise sanayi üretim artışı sürer gider. 
     Netice olarak biz bu yılı beklenmedik bir biçimde yüzde 6, yüzde 7 büyüme ile tamamlarız. 
     
Dolar olarak üçer aylık altı aylık ve yıllık milli gelir GSMH - milyon dolar  I. üç ay II. üç ay İlk 6 ay Yıllık 2002 37.048 42.277 79.325 - 2001 32.794 32.812 65.606 148.166 2000 37.970 45.170 83.140 200.002 1999 36.081 41.836 77.917 185.267 1998 39.122 45.079 84.201 206.552      
     
Yılın ilk altı ayındaki gelişme yılın kaderini belirler  6 aylık ilk yarı yıl 12 aylık yıllık  GSYİH GSMH GSYİH GSMH 2002 5.2 4.7 2001 -6.1 -8.5 -7.4 -9.4 2000 5.7 4.3 7.2 6.1 1999 -5.0 -5.8 -5.0 -6.4 1998 5.2 6.3 2.8 3.8      
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
