<DOC>
<DOCNO> 120675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/ekonomi/eko06.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak formülü vakıflar 
</HEADLINE>
<TEXT>

G - 7 ülkeleri ve IMF’ye sosyal politikalarını anlatan Babacan, gazetecilerin Bu konudaki kaynağı nereden bulacaksınız ’ sorusuna karşı vakıfları işaret etti 
     SEÇKİN ÜREY Yeni Delhi 

     Hazine’den sorumlu Devlet Bakanı Ali Babacan, dün ilk uluslararası zirve tecrübesini yaşadı. G - 20 Bakanlar Toplantısı’na katılan Babacan, ABD Hazine Bakanı Paul O’Neill’in yanı sıra G - 7’yi oluşturan Japonya, Almanya, İngiltere, İtalya ve Fransa’nın Maliye Bakanlarıyla görüştü. IMF ile de ilk resmi temasını yapan Babacan, Birinci Başkan Yardımcısı Anne Kruger ile bir araya geldi. 
     Babacan, Hazine Müsteşarı Faik Öztrak ve Merkez Bankası Başkanı Süreyya Serdengeçti ile birlikte temasları hakkında sohbet toplantısı düzenledi. Görüşmelerde ekonomik programın sosyal boyutunu anlattıklarını belirten Babacan, "Altı ay içinde dar gelirlilere yönelik yakacak ve gıda yardımı programları başlatacağız" dedi. 
     
     Gıda ve yakacak yardımı 
     Babacan, görüşmeler sırasında bazı bakanların "IMF ile nasıl bir program yürüteceksiniz" sorusunu yönelttiklerini belirtti. Ekonomik programın yanı sıra sosyal kaygılarının da olacağını anlattıklarını ifade eden Babacan, "Onlara sosyal boyutu anlattık. Çok olumlu tepkilerle karşılaştık" dedi. "Görüşmelerin sosyal boyut kısmını açabilir misiniz " diye sorulması üzerine Babacan, şunları söyledi 
     "Açlık sınırı altında yaşayanlara yönelik programlar olacak. Sonra gelir dağılımını iyileştirmeye yönelik projeler olacak. Kış yaklaşıyor, ilk altı ayda dar gelirlilere yönelik gıda ve yakacak yardımı programları olacak. Dünya Bankası ile yürütülen Sosyal Riski Azaltma Projesi zamanında başlatılmadı ve gerekli fon ayrılmadı. Bunlar düzeltilecek" 
     
     Vakıfların önü açılacak 
     Bu tip çalışmalar için kaynak kaygısı duyulmaması gerektiğini anlatan Babacan, vakıfların önündeki sınırlamaları kaldırarak belli bir rahatlama sağlanacağını söyledi. Vakıfların faaliyet alanları ile ilgili AB’ye verilen taahhütlerin bulunduğunu söyleyen Babacan, "Bu düzenlemeler hızla hayata geçirilecek ve sistem çalışmaya başlayacak" dedi. 
     
Alo diyecek kadar yakın diyalog olmalı’      G - 7’deki altı ülkenin maliye bakanları ve IMF Birinci Başkan Yardımcısı Anne Kruger ile görüşmelerinde yeni hükümetin politikalarını anlattıklarını ve AB süreci ile ilgili mesajlar verdiklerini söyleyen Babacan, güçlü ülkelerin ekonomi ile ilgili bakanlarıyla çalışmanın önemine dikkat çekti. Babacan, "Birebir tanışmak çok önemli, gerektiğinde onlara yakın olmak, telefona çıkarmak gerekiyor. Bu alanlarda sorunları bire bir ilişkiler çözüyor" diye konuştu. 
     
Yabancı yatırımcıya vergi teşviği gelecek      Bakanlara, doğrudan yatırım çekilmesi için yapacaklarını anlattığını söyleyen Babacan, "Mecliste bekleyen paketi yasalaştıracağız. Ayrıca bir kaç düzenleme yapacağız. Özellikle vergi alanında yabancı sermayenin önüne geçmeyeceğiz. Reel k rın vergilendirilmesi önemli bir sorun. Yabancı sermayeye uluslararası muhasebe standartlarını uygulayacağız" dedi. Babacan, yatırımları artırmak için Türkiye’de ve dışarıda toplantılar düzenleyeceklerini söyledi. Büyük şirketleri çekmeye çalışacaklarını belirten Babacan, "Bunlar için bakanlardan da yardım istedim" dedi. Babacan, ülkeyi terk eden Türk yatırımcıları da geri getirmeyi amaçladığını söyledi. 
     



 EKONOMİ 
















</TEXT>
</DOC>
