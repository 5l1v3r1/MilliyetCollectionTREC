<DOC>
<DOCNO> 146957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yazar/guclu.html </URL>
<DATE> 2003/04/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimin çözüm bekleyen sorunları 
</HEADLINE>
<TEXT>

     Son kırk yılın biriken eğitim sorunları, yeni bakanın önünde dağ gibi duruyor. Dahası seçim meydanlarında verilen sözler var. Örneğin YÖK yasasının değiştirilmesi, üniversiteye girişteki mağduriyetlerin önlenmesi, öğretmen atamaları, bursların artırılması ve daha birçok acil çözüm bekleyen sorun... 
     En acil olanı da Bakan Bey’in bir an önce yakın çalışma arkadaşlarını belirlemesi. Müsteşar ve müsteşar yardımcılarından birisi görevinden alındı. Erkan Mumcu’nun getirdiği isimler de bir bir gidiyor ve hala yerlerine birileri atanmış değil. Bu kadrolar atanmadan da icraat için düğmeye basılması çok zor. Bu yüzden, üst düzey bürokratların bir an önce isimlendirilmesinde yarar var. Umarız bu arada CHP’nin iddia ettiği gibi partizanca bir kadrolaşmaya gidilmez Bakanlık dışından isim aranmaz... 
     
Çelik ne diyor      AKP iktidarı eğitim konusunda artık yoğurdu üfleyerek yiyor. Erkan Mumcu’nun başarısız YÖK operasyonu, eğitim sorunlarına ve çözümüne yönelik yaklaşımlarını daha ölçülü noktaya getirdi. Ben yaptım oldu dayatması yerine kamuoyunun desteğini alan projelere öncelik verilecek... 
     Bakan Çelik, bu akşam, Kanal D’de Genç Bakış’ta konuğumuz olacak. Eğitim sorunlarına bakış açısını ve nasıl çözeceğini açıklayacak. Önceliğin hangi konularda olduğunu vurgulayacak. 
     Bakan Bey’in cevaplaması için günlerdir soru yağmuru altındayız. Eminim ki bugün de bu yoğunluk devam edecek. Çünkü acil çözüm bekleyen yüzlerce sorun var. Sizler de acil bekleyen sorunlarınızı bu akşam aşağıdaki telefon ve adrese yöneltebilirsiniz 
     İstanbul’dan arayanlar 0216. 574 37 75, şehirlerarası arayanlar 0216 574 37 86, Faks 0216. 574 37 94, mail khem gencbakis.hotmail.com 
     
Atamalar ne zaman      Hemen herkesin sorunu farklı ama bazı ortak sorunlar var ki herkesi ilgilendiriyor. İşte onlardan bazıları 

</TEXT>
</DOC>
