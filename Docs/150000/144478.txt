<DOC>
<DOCNO> 144478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun01.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
El-Sahhaf "Saldırıda konuk evi ve bir müze vuruldu" 
</HEADLINE>
<TEXT>

     Irak Enformasyon Bakanı Muhammed Said El-Sahhaf, ABD'nin bu akşamki yoğun bombardımanında, konuk evi ile müze haline dönüştürülen eski bir sarayın yerle bir olduğunu belirtti. 
     El Cezire televizyonunun haberine göre, El-Sahhaf, bir grup gazeteciyle birlikte bu yıkıntıları gezerken yaptığı açıklamada, ABD Savunma Bakanı'nı ''katil'' olarak niteleyerek, ''Katil Rumsfeld, müzeye dönüştürülen Ezzuhur Sarayı ile barış sarayı olarak adlandırılan konuk evinin imha edilmesini emretmiştir. Bunlar askeri tesisler midir '' dedi. 
     El-Sahhaf, Amerikan birliklerine hitaben de, ''Sizi yok edeceğiz, Irak'a saldıranların başını keseceğiz'' dedi. 
     Konuk evi, Bağdat bombardımanında isabet alarak alevler içinde kalan Saddam Hüseyin'in başkanlık sarayının çevresinde, müze haline dönüştürülen eski saray da başkentin güneyinde Bağdat Havaalanı yakınlarında bulunuyor. 
     





</TEXT>
</DOC>
