<DOC>
<DOCNO> 112188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yazar/yilmaz.html </URL>
<DATE> 2002/10/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Nihayet Mavi Akım 
</HEADLINE>
<TEXT>

     Elime 1999 Başbakanlık Yüksek Denetleme Kurulu Raporu geçtiğinde Mavi Akım dosyasını açmıştım üzerinden bir buçuk yıl geçti yargı süreci yeni açılıyor. 
     Danıştay 2.Dairesi Ankara Cumhuriyet Savcılığı’nın, Enerji Bakanlığı’nın vermediği soruşturma iznine yaptığı itirazı yerinde bularak yargı yolunu açtı. Bu durumda Savcılık gerekli görürse Mavi Akım dosyasını mahkemeye taşıyabilecek. 
     Mavi Akım’da hukuki süreç, Ankara DGM’de başlamıştı. Dönemin DGM Savcısı Cengiz Köksal yaklaşık 6 ay soruşturmayı yürüttükten sonra hazırladığı dosyayı, yapılan yasal değişiklik üzerine Ankara Cumhuriyet Savcılığı’na teslim etmişti. 
     Savcı Köksal’ın yürüttüğü operasyonu hatırlayacaksınız... 
     Kamyonlar Botaş’ın önüne dayanmış, kolilerle evrak toplanmıştı. Tüm bu belgelerden neler çıktığına dair bugüne kadar hiçbir açıklama gelmedi. 
     Bu arada Moskova’da gerçekleşen ve o tarihte resmi bir görevi olmayan ANAP lideri Mesut Yılmaz ve diğer ANAP yöneticilerinin Gazprom yetkilileri ile buluşmaları da, Mavi Akım ile ilişkilendirilmekle kaldı. 
     
Bakanlık izin vermedi      Dosyaları DGM’den teslim alan Ankara Cumhuriyet Savcılığı işe sıfırdan başladı ve Mavi Akım soruşturmasının yürütülmesi için Enerji Bakanlığı’ndan yargılama izni istedi, bakanlık vermedi. 
     Ankara Cumhuriyet Savcısı Hüseyin Yalçın’ın hazırladığı, Botaş ve Gama ortaklığı ile kurulan doğalgaz dağıtım şirketi Turusgaz, hatların uzaması ve fizibilite çalışmasını yapan TÜMAŞ’ı da içine alan soruşturma dosyası nın, bu sürede Danıştay’da budanacağı söylentisi yayıldı. 
     Eğer soruşturma izni söylenildiği gibi "ihale bedeli" ile sınırlı olsaydı, Mavi Akım’daki yolsuzluk iddiaları Öztaş, Hazinedaroğlu ve Rus müteahhitlik şirketinin kurduğu OHS konsorsiyumuna verilen Ankara - Samsun boru hattı ihalesine indirgenmiş olacaktı ve Botaş eski Genel Müdürü ve Devlet Bakanı Nejat Arseven’in kardeşi Nevzat Arseven’i kapsamayacaktı. Çünkü Arseven Mavi Akım kararı Meclis’ten geçerken, genel müdür olurken, müteahhit avansı ödenirken istifa edip 
     ANAP milletvekili adayı olmuştu. 
     Mavi Akım’ın Türkiye’deki bacağı OHS konsorsiyumu, Ankara - Samsun boru hattı ihalesini 340 milyon dolara almıştı, ihaleden kompresör bölümü çıkarılınca bedel 298 milyon dolara indi. Ancak hazırlanan inceleme raporunda, aynı işin verilen bedelin 100 milyon dolar aşağısında olabileceği belirtilmişti. 
     
Arseven kıl payı      Danıştay, Arseven ile ilgili kararı 3’te 2 oy çokluğu ile, Botaş Genel Müdürü Gökhan Yardım hakkındaki kararı ise 5’te 5, oybirliği ile aldı. Yardım, soruşturma geçiren Botaş Yönetim Kurulu içinde halen yurtdışı yasağı bulunan tek yönetici. 
     Yargı yolu açılan diğer Botaş Yönetim Kurulu Üyeleri ise şunlar 
     Uğur Başer Mustafa Taşar’ın kayınbiraderi , Kutluhan Çınbay, Özelleştirme İdaresi’ne devredilen Eskişehir Gaz’ın Genel Müdürü ve MHP lideri Devlet Bahçeli’nin Danışmanı, Nadir Bıyıkoğlu Mavi Akım soruşturması başladığında Yardım ile birlikte görevden almıştı , İstanbullu işadamı Arif Bilal Uzuner. 
     
     







Hangi Avrupa 


Bak maşallah, aferin... 


Vali Pataki... 


Fiskos siyaseti 


"AB’siz evet, işkenceyle asla " 


Ucuz şöhretin bedeli 


İstanbul buluşmaları 


Siyasi dart 


Irak savaşının dünyaya zararı da büyük olacak 


Kararı belirleyecek siyasal etkenler 


İstediğim tek şey şeffaf’ ihale... 


Ne olacak şu aracı kurumların hali 


"Bütün kabahat bizde" şarkısını söyleyenler... 


Kaf Dağı’ndaki üyelik 


Amerikan TV’lerinden Bush’a sansür 


Yap-işlet’ ya devret ya devretme 


Nihayet Mavi Akım 


</TEXT>
</DOC>
