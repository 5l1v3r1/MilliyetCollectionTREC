<DOC>
<DOCNO> 109646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yasam/yas30.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bakın çocuklar, newline bunlar terörist cesedi" 
</HEADLINE>
<TEXT>

Bolu’da polis, bir konferansta ibret olsun diye teröristlerin parçalanmış fotoğraflarını gösterdi. Bazı öğrenciler, korkudan çığlık atıp yüzünü kapadı 
     ÖZDEN ELÇİ, ALP CEVHERSÖZ Bolu DHA 

     Bolu Emniyet Müdürlüğü, "Terör" konulu konferansta ibret olsun diye PKK KADEK’e mensup teröristlerin parçalanmış ceset fotoğraflarını gösterince liseli öğrenciler ürktü. 
     Terörle Mücadele Şubesi’nin hazırladığı program kapsamında 13 lisede verilmesi kararlaştırılan terör konferanslarının ilki Anadolu Öğretmen Lisesi’nde yapıldı. Konferansa konuşmacı olarak katılan Terörle Mücadele Şube Müdürü Ali Osman Akgün, "Terör örgütleri gençleri hedef alıyor. Devlete güvenenlere gözdağı vererek kendilerini güçlü kılmaya çalışıyor. Önemli olan gençlerin terörizim hastalığına yakalanmalarını önlemektir" dedi. 
     Çığlık attılar 
     Terör örgütlerinin hangi yöntemlerle gençleri kandırdıkları ve hangi eylemlere ortak ettiğini anlatan Akgün, ibret olması amacıyla öğrencilere, teröristlerin parçalanmış fotoğraflarını gösterdi. Öğrenciler, özellikle çatışmada vücudunun yarısı parçalanan kadının fotoğrafını dehşetle izledi. Öğrencilerin bazıları arkalarını dönerken, bazıları da elleriyle yüzlerini kapatıp çığlık attı. 
     



 YAŞAM 
















</TEXT>
</DOC>
