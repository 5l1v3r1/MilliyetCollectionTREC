<DOC>
<DOCNO> 142151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/spor/spo02.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
PROTESTO DEĞİL 
</HEADLINE>
<TEXT>

Oyundan çıkınca soyunma odasına inen ve antrenmana katılmayan Fenerbahçeli Ceyhun, "Üzüntüden kulübeye gidemedim. İdmana sakat olduğum için çıkmadım." 
     YUSUF KOBAL 

     Çok pişman oldum’ 
     DERBİ maçında, oyundan alındıktan sonra, sinirli bir tavırla yedek kulübesi yerine, soyunma odasına giderek tepki çeken Ceyhun, çarpıcı açıklamalar yaptı. Yıldız oyuncu, "Galatasaray maçı iyi gitmiyordu. Moralim bozuk olduğu için soyunma odasına gitmeyi tercih ettim. Kararım yanlış anlaşıldı. Oğuz Çetin ile görüşüp, özür diledim. Kendisi de beni anladı" dedi. 
     
     Antrenman krizi 
     SAMANDIRA’DA önceki gün yapılan çalışmaya katılmama sebebini sakatlığa bağlayan Ceyhun, "Dizimde sorun var" diye konuştu. Tecrübeli oyuncu sözlerini şöyle sürdürdü "Antrenmana, keyfi olarak çıkmamazlık yapmam, söz konusu değil. Teknik direktörümüzün de bilgisi dahilinde dinleniyorum. Kendimi denemek için tek başıma koşu yaptım. Bunlar nasıl üretiliyor anlayamıyorum." 
     
     Cezaya saygılıyım’ 
     CEYHUN kimseyi protesto etme gibi bir lüksünün olmadığını açıkladı. Kendisine verilen cezaya saygı duyduğunu da açıklayan Ceyhun, "Tek başıma koskoca Fenerbahçe Yönetimi ya da teknik direktörünü nasıl protesto edebilirim Asla agresif biri olmadım. Kimseyle sorunum yok. Hata yaptıysam, bunun karşılığı olan cezaya da saygılıyım" yorumunu yaptı. 
     
Altaylı’dan suç duyurusu      GALATASARAY’IN eski yöneticisi Fatih Altaylı, Ali Sami Yen Stadı’nda Fenerbahçe ile oynanan derbi maçından sonra "darp edildiği" gerekçesiyle, Fenerbahçe Başkanı Aziz Yıldırım ve iki koruması hakkında savcılığa suç duyurusunda bulundu. Altaylı’nın avukatları tarafından Şişli Cumhuriyet Savcılığı’na yapılan başvuruda, Yıldırım ile kimlikleri belirlenemeyen iki koruması hakkında "müessir fiil" iddiasıyla soruşturma başlatılması istendi. 
     
Samandıra’da yoğun mesai      LİGDE zirve yarışından kopan Fenerbahçe, Elazığspor ile oynayacağı deplasman maçına günde iki antrenmanla hazırlanıyor. Sabah çalışmasında kondisyon ve taktiksel hazırlıklara ağırlık veren Oğuz Çetin, öğleden sonra oyuncularını tesislerde tuttu. Çetin’in çift kale maç sırasında derbi sınavında etkisiz kalan Johnson, Mirkovic ve Rebrov’u yedek takımda oynatması dikkat çekti. 
     
Gizli kurşunlar Derbi öncesinde Şükrü Saracoğlu Stadı’nın altındaki restauranta iki el ateş edildiği iddia edildi. Olayı saklayan yönetimin, valilikten yardım istediği öğrenildi 
     YALÇIN TÜRK 

     Gündeme getirilmedi 
     FENERBAHÇE’DE günlerdir sır gibi saklanan silahlı saldırı, Galatasaray maçının ardından su yüzüne çıktı. Maçtan bir kaç gün önce, Şükrü Saracoğlu Stadı’nın altında yer alan restauranta, iki el ateş edildiği iddia edildi. Camda iki delik tespit edilirken, olay maç öncesinde gerginliği artırmaması için saklandı. Fenerbahçe, saldırının çözülmesi için valiliğe başvurdu. 
     
     Bayrak ipucu oldu 
     SAMANDIRA Tesisleri’nde derbiden bir gün önce meydana gelen tacizin Galatasaraylı taraftarların oluşturduğu UltrAslan Grubu tarafından yapıldığı da iddia edildi. Jandarmanın müdahalesi sonucunda dağılan Sarı - Kırmızılı taraftarların, olay sırasında açtığı bir bayrak ipuçu oldu. Aynı bayrağın stadda UltrAslanlar tarafından tribüne asıldığı bildirildi. 
     
Düğmeye basıldı      ORTEGA’NIN transferi için eski kulübü River Plate ile pazarlık halinde olan Fenerbahçe, istenen sonuç çıkmayınca, FIFA’ya resmi başvuru yapma kararı aldı. Sarı - Lacivertli yönetimin, önümüzdeki günlerde, Arjantinli futbolcu ile ilgili tüm evrakları göndereceği bildirildi. Fenerbahçe’nin, Ortega ve menajeri için harcadığı paraları geri almak istediği ifade edildi. 
     
WASHİNGTON umutsuz döndü      1.5 ay çalışacak 
     KALBİNDEN yaşadığı sorunun ardından Amerika’dan "Sağlam" raporu alan Washington, dün ülkesine döndü. Başkan Aziz Yıldırım ve Sadettin Saran ile görüşen Brezilyalı golcü, "Forma girmek için 1.5 aya ihtiyacım var. Ülkemde antrenmanlara devam edeceğim. Fenerbahçe ile durumumuz ne olacak belirsiz" dedi. Washington ilginç bir açıklama yaparak, Şükrü Saracoğlu’nun ortamını özlemediğini dile getirdi. 
     



 SPOR 






















</TEXT>
</DOC>
