<DOC>
<DOCNO> 129966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun08.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme "Erkek kadın elbisesi giyebilir" 
</HEADLINE>
<TEXT>

     ABD'nin New York eyaleti mahkemesi, kaldığı yetiştirme yurdu yetkililerince kadın gibi giyinmesi yasaklanan 17 yaşındaki bir gencin elbise giyebileceğine karar verdi. 
     Yüksek Mahkeme Yargıcı Louise Gans, kent yönetimine bağlı yetiştirme yurdunun yasak kararının, gencin haklarını ihlal ettiğini bildirdi. 
     Reşit olmadığı için adı açıklanmayan, cinsel kimlik bozukluğu bulunan gencin, yasal olarak engelli kabul edildiği belirtildi. 
     Yetiştirme yurdu temsilcileri, gencin, tamamen erkeklerin kaldığı yurtta cinsel olarak kışkırtıcı kıyafetler giydiğini savunuyor. 
     Çocuk Hizmetleri İdaresi sözcüsü, New York Times gazetesine yaptığı açıklamada, mahkeme kararının henüz kendilerine ulaşmadığını, ancak genci dilediği gibi giyinebileceği bir yurda naklettiklerini söyledi. 
     





</TEXT>
</DOC>
