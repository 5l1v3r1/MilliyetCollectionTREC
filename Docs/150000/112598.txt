<DOC>
<DOCNO> 112598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sonspo05.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Alanya 6. Dağ Bisikleti Yarışmaları, yarın yapılacak. 
</HEADLINE>
<TEXT>

     Alanya Belediyesi'nden yapılan açıklamada, Alanya rıhtımında saat 10.30'da verilecek startla başlayacak yarışmalara, İngiltere, Almanya, Hollanda, Slovenya, Tacikistan, Romanya, Macaristan, İskoçya, İsveç, KKTC ve Türkiye'den 200'e yakın sporcunun katılacağı bildirildi. 
     Açıklamada, sporcuların bugün kayıtlarını yaptırmaya başladıkları belirtilerek, yarışmacıların 7 kilometrelik zorlu Alanya Kalesi parkurunda da mücadele edecekleri belirtildi. 
     Organizasyon komitesi başkanlığını da yürüten Alanya Belediye Başkanı Hasan Sipahioğlu, yarışla ilgili tüm hazırlıkların tamamlandığını ve gereken önlemlerin alındığını söyledi. Sipahioğlu, organizasyona destek olan kurum ve kuruluşlara da teşekkür etti. 
     Sipahioğlu, organizasyon için Bisiklet Federasyonu bütçesinden karşılanmak üzere Gençlik ve Spor Genel Müdürlüğü'nce 12 bin dolar gönderildiğini, bu paranın da dereceye girenlere ödül olarak dağıtılacağını kaydetti. 
     





</TEXT>
</DOC>
