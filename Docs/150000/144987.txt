<DOC>
<DOCNO> 144987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun28.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
72 yaşındaki çiftçi tüfeğiyle ABD helikopteri düşürdü.. 
</HEADLINE>
<TEXT>

     Irak'ta düştüğü belirtilen 2 Amerikan helikopterinden birinin, 72 yaşındaki bir çiftçinin tüfeğiyle açtığı ateş sonucu düşürüldüğü bildirildi. 
     Iraklı yetkililer, Iraklı çiftçilerin helikopteri başkent Bağdat'ın 100 kilometre güneyindeki Kerbela bölgesinde gördüklerini, bir çiftçinin helikoptere tüfeğiyle ateş açtığını belirtti. 
     El Cezire televizyonu ve Irak televizyonu, füzeleri halen üzerinde olan Apaçi tipi olduğu bildirilen helikopterin görüntülerini yayınladı. 
     Iraklı yetkililer, helikopterin 2 pilotunun ise yakalandığını söylediler. 
     Öte yandan ABD Savunma Bakanlığı, Kerbela'da bir helikopterlerinin düştüğünü, 2 pilotun akıbeti hakkında bilgileri olmadığını bildirdi. 
     Bu arada kuzey Irak'taki Kerkük kenti ve Çemçemal bölgesi yolu üzerinde bulunan askeri araç, malzeme ve tesislerle sivillerin evlerinin Amerikan ve İngiliz savaş uçakları tarafından bombalandığı bildiriliyor. 
     Öte yandan, başkent Bağdat'a yeniden şiddetli bombardıman başlatıldı. 
     Irak Devlet Başkanı Saddam Hüseyin'in televizyondaki konuşması biter bitmez başlatılan bombardımanın bir saat kadar sürdüğü ve 6 şiddetli patlama sesi duyulduğu bildiriliyor. 
     




</TEXT>
</DOC>
