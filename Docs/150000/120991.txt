<DOC>
<DOCNO> 120991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur25.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede, Öğrenci İşleri Başkanı bıçakla öldürüldü... 
</HEADLINE>
<TEXT>

     Gaziosmanpaşa Üniversitesi'nde GOP , Öğrenci İşleri Daire Başkanı Ali Eryılmaz, makamında uğradığı bıçaklı saldırı sonucu hayatını kaybetti. 
     Olayla ilgili 2 kişinin gözaltına alındığı bildirildi. 
     
     NAMUS CİNAYETİ 

     Gaziosmanpaşa Üniversitesi Öğrenci İşleri Daire Başkanı Ali Eryılmaz'a makamında bıçaklı saldırı düzenleyen 2 kişinin kardeş oldukları, olayı namus meselesinden dolayı gerçekleştirdikleri bildirildi. 
     GOP Üniversitesi'nde Öğrenci İşleri Daire Başkanı olarak görev yapan Ali Eryılmaz'ın akşam saatlerinde makamına gelen ve kardeş oldukları belirlenen Taşkın Akgündüz ile Olcay Akgündüz, Eryılmaz ile tartışmaşa başladılar. 
     Namus meselesinden çıktığı bildirilen tartışma sırasında, Taşkın Akgündüz ile Olcay Akgündüz, bıçakla Eryılmaz'a saldırdı. 
     Vücudunun değişik yerlerinden yaralanan Eryılmaz, Tokat Devlet Hastanesi'nde yapılan tüm müdahalelere rağmen kurtarılamadı. 
     Olaydan sonra gözaltına alınan Taşkın ve Olcay Akgündüz'ün, olayı namus meselesinden dolayı gerçekleştirdiklerini itiraf ettikleri öğrenildi. 
     





</TEXT>
</DOC>
