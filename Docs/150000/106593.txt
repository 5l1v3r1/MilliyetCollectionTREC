<DOC>
<DOCNO> 106593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo25.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor "Destek olduğu takdirde ligi sürdürmeyi amaçlıyoruz" 
</HEADLINE>
<TEXT>

     İkinci Futbol Ligi A Kategorisi'nde mücadele ederken, Yozgat'ta kafilesi trafik kazası geçiren Sakaryaspor, lige devam etmek istiyor. 
     Sakaryaspor Kulübü ve Adapazarı Büyükşehir Belediye Başkanı Aziz Duran, takımı yeşil sahalardan uzak bırakmak istemediklerini söyledi. Spordan sorumlu Devlet Bakanı Erdoğan Toprak ve Futbol Federasyonu Başkanı Haluk Ulusoy'un maddi ve futbolcu desteği yapacağını kaydeden Duran, ''Destek olduğu takdirde lige devam etmek istiyoruz'' dedi. 
     Duran, şunları kaydetti 
     ''Şu an ligden çekilme yönünde her hangi bir karar almadık. Biz lige devam etmekten yanayız. Bakan ve federasyon başkanı zararımızın ortadan kaldırılması için mücadele edeceklerini ve futbolcu desteğinde bulunacaklarını belirttiler. Destek olduğu takdirde ligi sürdürmeyi amaçlıyoruz. Bu gerçekleşirse en geç bir ay içinde yeşil sahalara tekrar döneriz. Aksi takdirde bu moral çöküntüsü ile tekrar sahalara dönmemiz 3 aydan önce mümkün değildir.'' 
     





</TEXT>
</DOC>
