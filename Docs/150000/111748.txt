<DOC>
<DOCNO> 111748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo05.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NİHAT Real Sociedad cehenneminin Türk şeytanı 
</HEADLINE>
<TEXT>

Milli oyuncumuz futboluyla takımını sırtlıyor, İspanyol basınını kendisine hayran bırakıyor 
     MEHMET ÇİFTÇİ 

     Övgü dolu sözler 
     İSPANYA’DAKİ futbol elçimiz Nihat, oynadığı futbol ve attığı gollerle İspanyol basınının gündemine oturmaya devam ediyor. Lig başladığından bu yana her hafta golle buluşan ve takımı Real Sociedad’ı sırtlayan Nihat için gazeteler yine övgü dolu sözler sarfetti. Marca gazetesinde, "Real Sociedad, sezonun en kötü futbolundan Nihat Kahveci ve Karpin’in yetenekleriyle sağ çıktı" ifadeleri yer aldı. 
     
     Şutu yolu açtı’ 
     LİDER Celta Vigo ile aynı puana sahip olan Real Sociedad’ın, Valladolid’i 2 - 1 yendiği maçta takımını ateşleyen golü atan Nihat için "cehennemin şeytanı" benzetmesi yapıldı. EL Turco, "Nihat’ın şutu yolu açtı" diye yazdı. Diario As ise, "Real yine Nihat ile sahneye çıktı. El Turco, puslu maçta golü gören tek oyuncuydu. Anoeta Stadı eğer cehennemse, Nihat da bu cehennemin şeytanı" değerlendirmesinde bulundu. 
     
     Yetenek konuştu’ 
     EL Mundo Deportivo gazetesi, "Nihat’ın kurbanlarına Valladolid de eklendi. Valladolid, Nihat’ı tutmak için her şeyi yaptı. Ancak bir şeyi unuttu. Onun adı Nihat, soyadı Kahveci" yorumunu yaptı. Diario Basquo gazetesi de "R.Sociedad durdu, yetenek konuştu. Valladolid karşısında Nihat’ın bireysel yetenekleri sahneye çıktı. Nihat, takımını Şampiyonlar Ligi’ne taşımaya devam ediyor" dedi. 
     



 SPOR 




























</TEXT>
</DOC>
