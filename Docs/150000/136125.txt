<DOC>
<DOCNO> 136125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/guncel/gun04.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nina’nın naaşı Adli Tıp’ta kaldı 
</HEADLINE>
<TEXT>

     Sevgilisi Hakan Çakmak tarafından vurulan Alman Nina Typol’un cenazesi Adli Tıp Kurumu’nda teslim alınmayı bekliyor. Özel İsviçre Hastanesi’nde bitkisel hayattayken, ailesinin isteği üzerine 7 haftalık bebeği kürtajla alınan Nina, kalbi ve karaciğeri ile iki kişiye hayat verdi. Önceki gün gerçekleşen nakil işlemlerinin ardından, olay adli olduğu için Kadıköy Cumhuriyet Savcılığı, otopsi yapılması için Nina’nın cesedi Adli Tıp’a gönderdi. 
     
     KÜLLERİNİ SAKLAYACAKLAR 
     Nina’nın cesedini Adli Tıp’tan almak için dün başvuru yapan olmadı. Adli Tıp yetkilileri, naaşın, ailenin vekalet verdiği kişi ya da sağlık şirketi tarafından alınabileceğini söyledil. Nitekim Nina’nın ailesi de Almanya’ya dönmeden işlemleri takip etmesi için özel bir şirketle anlaştı. Bu şirket, Nina’nın cesedini alıp Almanya’ya götürecek ve ailenin isteği üzerine yakıp, külleri anne Marion ile baba Klaus Typol’a teslim edecekti. n M. AKİF ERDEM 
     



 GÜNCEL 














</TEXT>
</DOC>
