<DOC>
<DOCNO> 101825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sondun06.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
8 milyon dolarlık Ferrari... 
</HEADLINE>
<TEXT>

     Le Mans otomobil yarışını kazanan en değerli otomobilerden biri olan 1972 yapımı kırmızı Ferrari ABD'de açık artırmayla satışa çıkartıldı. 17 Ağustos'ta yapılacak açık artırmada, 24 saatlik bu yarışı kazanan otomobilin 8 milyon dolara satılması bekleniyor. 
     ''330 Testa Rossa'' olarak tanınan 0808 şasi numaralı Ferrari'yi kullananlar arasında ''Grand Prix'' dünya şampiyonu Amerikalı Phil Hill, Belçikalı Olivier Gendebien, ''Formula-1'' yıldızları Richie Ginter, Lorenzo Bandini, iki kez dünya şampiyonu olan Graham Hill ve Wolfgang von Trips bulunuyor. 
     4 litrelik V-12 motoruyla hareket eden Ferrari'nin kaportası dünyaca ünlü Fantuzzi firması tarafından yapıldı. İlk kez 1974 yılında açık artırmaya konulan Ferrari'nin bu kez Monterey'deki spor otomobil müzayedesinde satılacağı kaydedildi. Satışı RM Auctions firması düzenliyor. 
     Otomobil yarışı çevreleri, Ferrari Testa Rossa'nın şimdiye kadar girdiği hiçbir yarışta beşincilikten daha aşağı derece almadığına dikkat çektiler. 6 karbüratörü bulunan araç, 390 beygir gücünde ve bu nitelik onu, başlıca rakipleri olan Aston Martin ve Masserati'den daha güçlü kılıyor. 
     





</TEXT>
</DOC>
