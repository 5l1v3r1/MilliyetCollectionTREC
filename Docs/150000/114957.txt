<DOC>
<DOCNO> 114957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/guncel/gun08.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Prezervatif, tecavüz suçunu hafifletir mi 
</HEADLINE>
<TEXT>

ÇAPRAZ ATEŞ 
     İSTANBUL Milliyet 

     Rus uyruklu N.Ö. Beşiktaş’ta ekip otosunda tecavüze uğradığını iddia ederek şik yetçi oldu. N.Ö. ile ilişkiye giren polis Nihat Yıldız ve tecavüze göz yumduğu iddia edilen Engin Konak, bir süre tutuklu kaldı. İki polis hakkında İstanbul 1. Ağır Ceza Mahkemesi, yeterli delil olmadığı gerekçesiyle beraat kararı aldı. Mahkeme, üzerinden prezervatif çıkan kadının kendi rızasıyla ilişkiye girdiği kanaatine vardı. Kadının üzerinden prezervatif çıkması, bir kanaat oluşturur mu Görüşler şöyle 
     
     Turgut Kazan Eski İstanbul Barosu Başkanı 
Başka nedenler de vardır      Dava dosyasını incelemeden bir görüş bildirmek yanlış olur. Ancak dosyada, mutlaka h kimi o kanaate götüren başka nedenler vardır. Tek başına elbette ki prezervatif bulunması böyle bir sonuca götürmez. H kim vicdani kaanatine varırken herhalde dosyanın bütününe göre değerlendirme yapmıştır. O yüzden yalnız prezervatif artı beraat’ olarak algılamak yanlış olabilir. Sadece prezervatif bulunması beraate neden olamaz. Başka nedenler olması gerekir, mutlaka da vardır. 
     
     İlhami Yelekçi Avukat 
Karar, delil yetersizliğinden      Cepte prezervatif olması tecavüze hak vermez. Mahkeme, kararı verirken herhangi bir delil bulamamış ve o yüzden böyle karar vermiş olabilir. Kesinlikle prezervatifle ilgili değildir. Mahkeme, kararı delil yetersizliğinden vermiştir sanıyorum. Olayın mağdurenin dediği gibi olduğunu sanmıyorum. Ya kendi rızasıyla yapmıştır, sonradan başka nedenler olmuştur, bir şekilde şik yet etmiştir, bilemem. Mahkeme zaten o kararı verirken, gerekçesini rahatlıkla açıklar. Kararda temyiz hakkı zaten vardır. 
     
     Armağan Gayretli Avukat 
Başka gerekçesi vardır      Bir kişi cebinde prezervatif bulundurabilir. Bu herkesin en doğal hakkı. Eğer eczanelerde satılıyorsa insanlar prezervatif de alır, başka bir şey de alır. Sadece prezervatif taşıdığı için beraat kararı verilmez. Mutlaka başka gerekçeleri de vardır. 
     
     Tuyan Çağlar Avukat 
İndirim nedeni bile olamaz      Bir kadının cebinden prezervatif çıkmış olması buna ben hazırım’ anlamına gelmez. Prezervatif taşınması zorla tecavüz etmeye engeldir. Bu işler sadece rızayla yapılırsa olur, onun dışındakilerin hepsi suçtur. Cebinde o da olabilir, bir şekilde yumuşak davranmış, bizim mantığımıza göre hafif pas da vermiş olabilir ama bu da tecavüz etmesini gerektirmez. Haklı kılmaz. Bu erkeklerin arkasına sığındığı bir bahanedir Kadın kuyruk salladı, biz gittik’ gibi bir şey söylüyorlar. Bu çok çirkin, fütursuz bir şey. İndirim sebebi bile olamaz hukukta. 
     
     Candeğer İrfan Nilhan Avukat 
Rızası dışında suçtur      Prezervatif kesinlikle cezaya engel değildir. Eskiden ceza kanununda genel kadın olunca cezayı hafifleten sebeplerdi, ancak bu kaldırıldı. Bu işi kendi rızasıyla yapmayınca suç teşkil ediyor. Böyle bir beraat nedeninin imk nı yok. Erkeklerin çoğu zaten prezervatifle geziyor. Kadınlar da hastalık kapmamak, hamile kalmamak için prezervatif taşıyabilir. Kadının rızası olmadan yapılan her hareket aynı suçtur. Ne hafifletici neden olabilir, ne de cezayı engeller. 
     



 GÜNCEL 
















</TEXT>
</DOC>
