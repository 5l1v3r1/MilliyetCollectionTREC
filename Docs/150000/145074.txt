<DOC>
<DOCNO> 145074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sonspo14.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım aday kadrosu İstanbul'da toplandı 
</HEADLINE>
<TEXT>

     12. Avrupa Futbol Şampiyonası 7. Eleme Grubu'ndaki 4. maçında 2 Nisan Çarşamba günü deplasmanda İngiltere ile karşılaşacak A Milli Takım'ın aday kadrosu İstanbul'da toplandı. 
     Polat Renaissance Oteli'nde biraraya gelen ve Milli Takımlar Teknik Direktörü Şenol Güneş tarafından belirlenen aday kadroda şu futbolcular bulunuyor 
     Tayfur Havutçu, Ahmet Yıldırım, İlhan Mansız Beşiktaş , Bülent Korkmaz, Hasan Şaş, Emre Aşık, Hakan Ünsal, Ergün Penbe, Ümit Davala Galatasaray , Deniz Barış Gençlerbirliği , Rüştü Reçber, Fatih Akyel Fenerbahçe , Fatih Tekke Trabzonspor , Ömer Çatkıç Gaziantepspor , Mustafa Özkan Denizlispor , Zafer Özgültekin Ankaragücü , Emre Belözoğlu, Okan Buruk Inter , Tayfun Korkut, Nihat Kahveci Real Sociedad , Tugay Kerimoğlu, Hakan Şükür Blackburn Rovers , Yıldıray Baştürk Bayer Leverkusen , Alpay Özalan Aston Villa . 
     Bu arada lejyoner futbolcular Tayfun, Nihat, Emre Belözoğlu ile Tugay'ın akşam saatlerinde İstanbul'a gelerek kampa katılacakları bildirildi. 
     
     ÇARŞAMBA GİDECEKLER 
     Milliler, ilk çalışmasını bu akşam Galatasaray'ın Florya'daki Metin Oktay Tesisleri'nde yapacak. 
     İstanbul'da yarın çift idman yapacak olan ay-yıldızlı ekip, 26 Mart Çarşamba günü saat 11.00'de özel uçakla kamp çalışmaları için İngiltere'nin Newcastle kentine gidecek ve hazırlıklarını burada sürdürecek. 
     
     HAKEMLER İSVİÇRELİ 
     2 Nisan Çarşamba günü Sunderland kentinde, TSİ 22.00'de başlayacak İngiltere-Türkiye A Milli Takımları arasındaki maçta İsviçreli hakem Urs Meier görev yapacak. 
     Meier'in yardımcılıklarını Rudolf Kappeli ve Martin Iseli yapacak. Maçın 4. hakemi ise Guido Wildhaber. 
     




</TEXT>
</DOC>
