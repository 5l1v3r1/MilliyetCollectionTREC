<DOC>
<DOCNO> 105635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/spor/ygokberk.html </URL>
<DATE> 2002/09/04/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Adam gibi 
</HEADLINE>
<TEXT>

     Önce yanlış şarkı şeçmişiz. Daha doğrusu sözlerine dikkat etmemiş, pas geçmişiz. "Uh, ah Dev Adam, On iki Dev Adam..." Belki şöyle olmalıydı "Uh, Ah Dev Takım, İşte Dev Milli Takım..." Kafalarına takım kavramı dolmalıydı, doldurulmalıydı. Sonra Kaptan yanlış. Yani Harun... Yanlış olan Harun değil tabii. Onun kaptan olması. Daha doğrusu o da değil. Diğerlerinin Harun’un kaptanlık tarzına uygun olmaması. İlk aklıma gelen, mesela kaptanın Efe Aydan gibisi. Efe kaptan olsaydı, o molalarda neler olurdu neler... Hani her molada olmasa da, bir kaçında efelense tüm takım sapsarı olur da. Hatta İbo bile. Ya da mosmor ya da kıpkırmızı. Her maçta, her periyodda, hatta her anda renkten renge giren bir Milli Takım. Daha da IN’ olurlardı. Diyeceksiniz Efe Aydan şimdi kel alaka... Peki Orhun da mı, mesela ne alaka... Olmaz belki ama... Hatta yüzde yüz olmaz ama, düşünmedim değil. Deli meli, ama keşke Mirsad kaptan olsa. Benche birazcık hırs heyecan dolsa. 
     Oyuncusu, coachu, asistanı, anlatanı, yorumlayanı, hatta çoğu olmasa da bir grup yazanı, çizeni... Hiçbirisi hazır değildi de, ama Federasyon Başkanın da hazır olmadığını görmek şaşırttı hepimizi. Demirel dümenden de iki - üç adamını hakeme yollamalı, kendi sonradan yalandan da olsa araya girip olayı bağlamalıydı. Kafilenin en başı salon dışı olur mu İndianapolis’e gelmeden İstanbul’dan bir iki cümle daha. Bu curcunadan kim ne kazandı derseniz, ben de sponsorlar derim. Hani Dev Adamlar’ı oynatanlar ve tabii Dev Adamlar... Ya filmlerde oynayanlar. Ben bizi İndianapolis’te oynattıranlar. 
     Şimdi dersiniz ki, bu ne biçim kritik Nerde Angola hani Benim de cevabım aynı onlar gibi. İlk Milli Takımlı Dünya Şampiyonam ne bekliyordunuz yani... Evet Angola... Tuhaf bir takım Afrikalılar. Düşünün forvetinin ve takımının en uzunu 2.01. Ondan uzunu, takımın da upuzunu 2.02. Centre da o zaten... Boydan değil, koldan uzun. Yani kolları uzun. Oradan kazanıyor. 
     Şanslıydık. Kanada’yı beklerken, Angola çıktı. Belki de turnuva şansı demek, işte bu Angola’yı bir an önce yenmek. Yendiler de zaten. Dev Adam gibi oynamasalar da adam gibi oynadılar. Hatta ikisi Dev Adam gibi... Dün sıfır çeken İbo’nun hırslanıp dolması, Mirsad’ın da, İbo’ya yardımcı olması. Yetti de, arttı Angola’ya... Şimdi evlerinde yendiği Yugoslavlar’ı İndianapolis’te de yendin mi, işte ilk sekizdesin... 
     Ve son cümle en huzursuz kim derseniz şimdi İndianapolis’te Amerika’nın coachu derim bende... Bilirsiniz bizim ne yapacağımız belli olmaz. İster misiniz... 
     



 SPOR 






























</TEXT>
</DOC>
