<DOC>
<DOCNO> 145913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun06.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşının mimarı Perle, Pentagon'daki görevinden istifa etti 
</HEADLINE>
<TEXT>

     ABD'nin Irak savaşının ve Saddam'ın devrilme planının mimarı olan ABD Savunma Bakanlığı Pentagon'un baş danışmanı Richard Perle, bu görevinden istifa etti. 
     Lakabı "Karanlıklar Prensi" olan Perle, savaşta hatalar yapıldığını itiraf ederken istifa mektubunda kendisiyle ilgili tartışmaların ABD Savunma Bakanı Donald Rumsfeld'in Irak savaşındaki tutumunu etkilememesini istediğini, teamül gereği de istifasını sunması gerektiğini açıkladı. 
     Rumsfeld ise Perle'nin istifasını kabul ederek, hizmetlerinden dolayı teşekkür etti, ancak danışma ekibinde kalmasını istedi. 
     Michigan'dan Demokrat Temsilciler Meclisi üyesi John Conyers, Pazartesi günü, Pentagon'dan Perle'nin, batık telekomünikasyon şirketi Global Crossing Ltd'le ilişkisinin ve Irak savaşından doğacak yatırım fırsatlarıyla ilgili rehberliğinin incelenmesini istemişti. 
     

     
</TEXT>
</DOC>
