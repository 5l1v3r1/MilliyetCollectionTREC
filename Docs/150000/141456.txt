<DOC>
<DOCNO> 141456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/sazak.html </URL>
<DATE> 2003/03/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tezkere geçmeden 
</HEADLINE>
<TEXT>

     Askeri konvoylar sınırda yığınak yapıyor. 
     ABD’nin, Mardin Kızıltepe’de kuracağı lojistik merkez için binlerce dönüm arazi kiraladığı haberleri geliyor. 
     Oysa yabancı asker bulundurma tezkeresi 1 Mart’ta Meclis’te kabul görmeyince İskenderun Limanı’ndan yapılan sevkıyat’ durmuştu. 
     Amerikalıların yeniden hareketlenmesinde iki gelişme rol oynadı 
     Genelkurmay Başkanı Orgeneral Hilmi Özkök’ün, harekatın dışında kalamayız’ diyerek yaptığı hükümet tezkeresine destek’ açıklaması. Siirt’ten milletvekili seçilerek Meclis’e girmesi beklenen AKP lideri Tayyip Erdoğan’ın başbakanlığı devralmaya hazırlanması. 
     Ankara kulislerinde gelecek hafta - perşembe olabilir - Erdoğan’ın Meclis’te yemin etmesinin ardından Başbakan Gül’ün istifa edeceği, 59’uncu hükümetin kurulacağı, tezkereyi yeni hükümetin getireceği konuşuluyor. 
     Gül ve Erdoğan dün TBMM Başkanlık Konutu’nda Bülent Arınç’la bir araya geldiler. Genelkurmay Başkanı’nın çıkışı ardından olası gelişmeleri konuştular. 
     Savaş için geriye sayım’ başladı. 
     ABD, tezkerenin bir an önce Meclis’ten geçmesi için baskısını artırdı. Kara birlikleri dışında hava sahası’nın açılması da isteniyor. 
     Türkiye daha şimdiden dar - ül harb’ kapsamında görülüyor. 
     Oysa 5 Şubat tarihinde TBMM’den geçen birinci tezkere hükümete, ABD askeri ve teknik personeline Türkiye’deki üs ve tesisler ile limanlarda gerekli yenileştirme, geliştirme ve altyapı çalışmalarında bulunmak amacıyla 3 aylık izin’ yetkisi tanıyordu. 
     Mardin Kızıltepe’deki yeni üs ya da karargah oluşturma faaliyeti birinci tezkerenin kapsamına’ giriyor mu 
     Tartışılır Genelkurmay bu çalışmaların yetki tezkeresi ve imza altına alınan mutabakat muhtırası’ uyarınca yapıldığını açıklasa da ABD’nin askeri hazırlıklarının daha çok Meclis’ten geçmeyen ikinci tezkere’yi zorladığından kaygı duyuluyor. 
     Hani ABD askeri sadece geçiş yapacaktı 
     Kuzey cephesi karargahı, niye Irak sınırları içinde değil de, Güneydoğu’da kurulmaktadır. Helikopterler için havaalanı inşaatından söz ediliyor. 
     İkinci tezkerede sayılan 62 bin ABD askerinden kaç bini, Türkiye sınırları içinde konuşlanacak 6 aylık süreler, yıllarca uzarsa ne olacak 
     Bunlar belirsizdir. Kuzey Irak’ın gelecekteki statüsünden kaynaklanan sorunlar bir yana Türkiye şimdiden savaş alanı’ durumuna sokulmaktadır. 
     ABD, Irak’a saldırdığı gün Bağdat da füzelerini kuzeye çevirirse ne olacak Patriot’lar halkı mı, üsleri mi koruyacak Ankara bu soruların cevabını vermek zorundadır. 
     Kamuoyu aydınlatılmalıdır. 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
