<DOC>
<DOCNO> 128421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/guncel/gun90.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin duruş 
</HEADLINE>
<TEXT>

     Vücudundan kurtul, sadece zihnin ve ruhunla yaşa. O zaman toprak altında nefes alabilirsin... 
Cüneyt Arkın Dünyayı Kurtaran Adam 

Kurtarmayın, istemez      Yıl 1982. Yönetmen Çetin İnanç. Oynayanlar Cüneyt Arkın, Aytekin Akkaya. Senaryo Cüneyt Arkın. Adı Dünyayı Kurtaran Adam... Türk sinema tarihinin en kült filminin künyesi böyle. Tahta uzay gemileri ve Star Wars’tan araklanan görüntülerle yapılmış, dünyanın en kötü 10 filmi arasında olduğu iddia edilen bu efsane filmin ikincisi çekilecekmiş. 2999 yılında dünyayı işgal eden uzaylılarla, Türk’lerin amansız savaşını anlatacak filmde Mehmet Ali Erbil, Çağla Şıkel, Şafak Sezer, Halit Akçatepe, Doğa Rutkay, Cengiz Küçükayvaz, Yeliz Yeşilmen rol alacakmış. İsmi "Dünyayı Yeniden Kurtaran Adam" olacak olan filmin sloganı da "son yılların en komik filmi". 
     Ortada traji-komik bir durum olduğu kesin. Şimdi seyreden herkesin saçma, ama bir o kadar da komik bulduğu filmin orijnali, asla "komik" olması için çekilmemişti. Son derece ciddi bir uğraşla, büyük bir hayal gücüyle ve imk nsızlıklara rağmen böyle bir film ortaya çıktı. Ed Wood filmlerini aratmayacak kadar kült olarak sevildi ve kalplerdeki yerini aldı. 
     2000’de Kanal 6’da "Hızar" programını yaparken benzer bir projeye karşı da bir kampanya açmıştık. "Hababam Sınıfı 2000" çekilecekti. Mehmet Ali Erbil, Okan Bayülgen, Cem Yılmaz, Beyaz’ın oynayacağı söyleniyordu. İnanılmaz sayıda "çekilmesin" diyen, destek mesajı, fax vs. gelmişti. O film hiç çekilmedi, muhtemelen de çekilemeyecek. 
     Şimdi yeni bir kampanya zamanı. "Yaratıcı olun. Komiklik yapalım derken komik olmayın. Zamanında Cüneyt Awbi kurtarmıştı. Bırakın, dünyanın yeniden kurtarılmasına gerek yok. Filmimize dokundurtmayız " diyorsanız, bize ulaşın. serindurus milliyet.com.tr, fax 505 69 19. 
     
     HİÇ .. 
     100 Kişiye Sorduk 
     Hiç mizah anlayışınızın çok farklı olduğunu düşündünüz mü 
     85 Evet sık sık düşünürüm 
     5 Hayır hiç düşünmedim 
     
     Mutluluğun formülü .. 
     Evet, önce Polo, sonra Astra, şimdi de BMW... İşte mutluluk budur, zevk budur. Yani hep bir üst modelini almak... font color "navy" size "3"b b font 
</TEXT>
</DOC>
