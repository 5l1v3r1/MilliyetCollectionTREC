<DOC>
<DOCNO> 118141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/ekonomi/aeko.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa vadeli bonolarda fırsata dikkat etmeli 
</HEADLINE>
<TEXT>

İkinci el piyasada kısa ve uzun vadeli bonoların faizleri birbirine çok yaklaştı. Merkez Bankası’nın piyasalarda beklenen kotasyon indirimi sonrasında, öncelikle kısa vadeli Hazine bonolarına alım gelmesi beklenebilir 
     SONGÜL HATISARU 

     Seçimlerden iki hafta kadar önce faizler yüzde 70 seviyesindeydi. Bu seviyelerden çok güçlü yabancı alımları geldi ve faizler, seçimin hemen öncesinde 65 bileşiklere geriledi. Faizler bir ay içinde 19 puanlık gerilemeyle yüzde 72’den 53’e düştü. Faizlerdeki iniş oldukça hızlı gerçekleşti. Ancak bizde iyimser havaya da kötümser havaya da faizler çok hızlı tepki veriyor. 
     Bileşikler, yüzde 72 - 70 seviyesindeyken, yüzde 30’luk yıllık enflasyon rakamı beklentisiyle reel faizler yüzde 30 seviyesindeydi. Buna rağmen siyasi risk bonoya yoğun alımların gelmesini engelliyordu. Bono yatırımcısı Hazine’den oldukça yüksek bir risk primi talep ediyordu. Ancak seçim sonrasında, piyasalar tek parti iktidarının istikrarına para yatırmaya başladı. Ve faizlerdeki köpüğün alınmasıyla bir anda 17 puana varan düşüşler oldu. 
     
     Gözler Merkez Bankası’nda 
     2003’te Hazine’nin ortalama yıllık iç borç bileşik faiz hedefi yüzde 45. Bu hedefin tutturulabilmesi için, 2003 yılına yüzde 50 bileşiklere yakın bir yerde girilmesi gerekiyor. Bileşik bono faizleri şu an yüzde 53 - 54 seviyelerinde. Marj daralmakla birlikte faizlerin yıl sonuna kadar hala 3 - 4 puan gerileme ihtimali bulunuyor. 
     Bu hafta Merkez Bankası’nın yüzde 46 olan gecelik kotasyonu indirmesi bekleniyor. Yüzde 46 gecelik faizin bileşiği yüzde 58’e denk geliyor. Şimdilik TL ile bononun fonlanması zarar yazıyor. Piyasa, Merkez Bankası’nın ciddi ölçüde kotasyon indireceğine inandığı için faizleri buraya kadar getirdi. 
     
     Kotasyon indirimi şart 
     Merkez Bankası gecelik faizi mesela yüzde 42’ye indirirse, bunun da bileşiği yüzde 52’ye geliyor. Yani bono faizlerinin tekrar k r yazmaya başlaması için 3 - 4 puanlık bir kotasyon indirimi şart görünüyor. Merkez Bankası’nın gecelik kotasyonlarını indirmesi durumunda, piyasalar bono faizlerinde ikinci bir aşağı hareket için imkan bulmuş olacak ve faizlerin yüzde 50’nin altına gerilemesinin yolu açılmış olacak. 
     
Bonoda yüksek reel getiri      İkinci el piyasada kısa ve uzun bonoların faizleri birbirine çok yaklaştı. 2003 Mart vadeli kağıtların bileşik faizi yüzde 51.87, 2 Temmuz vadeli gösterge bononun faizi ise 52.5. İki bono arasında dört aylık bir vade farkı olmasına rağmen faizler neredeyse aynı seviyede. 
     Seçim sonrasında kısa vadeli bonolarda çok hızlı bir düşüş olmadığı görülüyor. Merkez Bankası’nın faiz indirimi sonrasında, öncelikle kısa vadeli kağıtlara alım gelmesi beklenebilir bu nedenle. Bono yatırımcısı, faizlerindeki düşme potansiyeli daha yüksek olan şubat ve mart vadeli bonolara öncelikli talep gösterebilir. 
     
     İcraatlar belirleyici olacak 
     Faizlerde düşüş trendinin devamını öncelikli olarak, Merkez Bankası’nın kotasyon indirimi ve hükümetin icraatı belirleyecek. 2003 yılı için 12 aylık ortalama yüzde 26 enflasyonu hedefini dikkate aldığımızda, önümüzdeki yılın borçlanma maliyeti hedefi olan 45’li bileşiklerde dahi reel faiz 15’e geliyor. Yüksek reel faiz ve Merkez Bankası’nın beklenen kotasyon indirimi nedeniyle Hazine bonosuna yatırım, yatırımcı açısından h l ciddi kazanç imk nı barındırıyor. 
     
Yatırım fonları tarih yazdı      İkinci el bono piyasasında faizlerin sert bir düşüşle dört puana yakın gerileme yaşadığı ve bir anda yüzde 55’lere gerilediği geçen salı günü, yatırım fonları tarih yazdı. B tipi tahvil - bono fonlar günlük yüzde 1’e yakın getiriler sağladılar. Repo getirisinin günlük yüzde 0.1 olduğu bir dönemde böylesi bir getiri yatırım fonu yatırımcısının yüzünü güldürdü. Bu sabit getirili menkul kıymetler için çok büyük bir oranda getiri. Borsanın hızlı yükseldiği geçen hafta A tipi yatırım fonları ise yatırımcısına ciddi k r yazdı. A tipi endeks fonlarda haftalık getiri yüzde 30’u aştı. 
     
İkinci el bono piyasasında getiriler Tanım Bileşik faiz 5 Şubat 2003 vadeli 49.51 19 Mart 2003 vadeli 52.25 9 Nisan 2003 vadeli 52.48 7 Mayıs 2003 vadeli 53.37 2 Temmuz 2003 vadeli 53.37 27 Ağustos 2003 vadeli 53.61      



 EKONOMİ 















</TEXT>
</DOC>
