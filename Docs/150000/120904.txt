<DOC>
<DOCNO> 120904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun19.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sevgilisinin dikkatini çekmek isteyen Alman kız yaralı 
</HEADLINE>
<TEXT>

     Almanya'nın başkenti Berlin'de, Türk sevgilisi Mehmet Demir'in 18 ilgisini çekmek isterken balkondan düşen Mona S. 18 adlı genç kız ağır yaralandı. 
     B.Z gazetesi, Mona S.'nin, eve geldiğinde televizyonun karşısına geçerek lig maçlarını seyreden Mehmet Demir'in ilgisini çekmek amacıyla kendisini balkondan dışarıya sarkıttığını, balkonun kaygan demirinden kayarak ikinci kattan aşağıya düştüğünü yazdı. 
     Mehmet Demir, gazeteye yaptığı açıklamada, ''Mona aniden ortadan kayboldu. Balkon kapısının perdesini araladığımda Mona'nın sadece ellerini gördüm. Elleri de bir anda kayboldu. Hemen aşağıya koştum, yaşıyordu. Kıpırdamamasını söyledim'' dedi. 
     Olaydan dolayı şok geçirdiği belirtilen Mehmet Demir'in, daha sonra hastanede Mona S.'den özür dileyerek, ''Seni futboldan daha çok seviyorum'' şeklinde konuştuğu kaydedildi. 
     





</TEXT>
</DOC>
