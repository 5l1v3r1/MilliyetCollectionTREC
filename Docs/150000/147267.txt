<DOC>
<DOCNO> 147267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko18.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin nakit dengesi 4 katrilyon lira açık verdi... 
</HEADLINE>
<TEXT>

     Hazine, Mart ayında nakit bazda 200 trilyon lira faiz dışı fazla oluştuğunu, Hazine'nin nakit dengesinin ise 4 katrilyon lira açık verdiğini bildirdi. 
     Hazine Müsteşarlığı'ndan, Mart 2003 Hazine nakit gerçekleşmelerine ilişkin yapılan açıklamaya göre, söz konusu ayda, nakit bazda toplam 5 katrilyon liralık gelir elde edildi. Aynı dönemde, 4.8 katrilyon liralık faiz dışı harcama yapıldı, 200 trilyon lira da faiz dışı fazla oluştu. 
     Mart'ta, toplam 4.2 katrilyon liralık faiz ödemesinden sonra, Hazine nakit dengesi 4 katrilyon lira açık verdi. 
     Verilen nakit açığın net borçlanma ve kasa kullanımı ile finanse edildiği belirtilirken, Mart'ta, Hazine kasa banka hesaplarında yaklaşık olarak 2.8 katrilyon liralık değişimin meydana geldiği kaydedildi. 
     
     OCAK-MART GERÇEKLEŞMELERİ 

     Hazine verilerine göre, yılın üç aylık döneminde ise nakit bazda toplam 17.8 katrilyon liralık gelir elde edildi. 
     Aynı dönemde 15.6 katrilyon liralık faiz dışı harcama yapıldı ve 2.2 katrilyon liralık faiz dışı fazla elde edildi. 
     Yine aynı dönemde, toplam 14.3 katrilyon liralık faiz ödemesinden sonra, Hazine nakit dengesi 12.1 katrilyon lira açık verdi. 
     Bu gelişmeler sonucunda, Ocak-Mart döneminde, nakit açığı, net borçlanma ile finanse edilirken, aynı dönemde, kasa banka hesaplarında, 700 trilyon liralık değişim gerçekleşti. 
     





</TEXT>
</DOC>
