<DOC>
<DOCNO> 128993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/siyaset/siy02.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ATA uçağında içki yerine boza 
</HEADLINE>
<TEXT>

Başbakan Gül’ün ATA uçağıyla yaptığı Suriye ve Mısır ziyaretlerinde, kabin ekibi alkollü içki servisi yapmadı. Yolculara, çay ve kahvenin yanı sıra boza ikram edildi 
     UTKU ÇAKIRÖZER Amman 

     Başbakan Abdullah Gül, ATA uçağında Ortadoğu’ya beraberinde götürdüğü bürokrat ve gazetecilere içki yerine boza servisi yaptırdı. Gül’e önceki gün Suriye’ye, dün de Mısır’a yaptığı resmi ziyaretlerde, Başbakanlık ve Dışişleri Bakanlığı bürokratlarının yanı sıra TRT, AA, NTV ve CNN Türk’ten altı gazeteci eşlik etti. Daha önceki hükümetler döneminde içki servisi yapan kabin ekibi, Suriye ve Mısır seyahatlerinde heyete yiyecek ikramı yapmakla yetindi. Uçakta şarap, bira, viski ve benzeri alkollü içkiler olmasına rağmen servisi yapılmadı. Seyahatlerde tüm yolculara, çay ve kahvenin yanı sıra boza servisi yapıldı. 
     
     ATA’da kadın gazeteci 
     Gül’ün üç günlük Ortadoğu seyahatinde, ATA uçağının hostes dışındaki kadın misafirleri ise Ankara’dan iki televizyon muhabiri oldu. Tayyip Erdoğan’ın tüm gazete ve televizyonların muhabir ve temsilcileriyle birlikte seyahat etme geleneğinin aksine Gül, sadece NTV muhabiri Nermin Yurteri ve CNN Türk muhabiri Hande Fırat’ı uçağına aldı. Gül’ün gezisinden diğer notlar ise şöyle 

</TEXT>
</DOC>
