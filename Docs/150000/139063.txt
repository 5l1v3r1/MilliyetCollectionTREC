<DOC>
<DOCNO> 139063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/magazin/amag.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kınalı Kar’a kar vız geldi 
</HEADLINE>
<TEXT>

Kanal D’nin milyonları ekrana kilitleyen dizisi, Bursa’da yoğun tipiye ve Emrah’ın yatağa düşmesine rağmen sürüyor 
     ALİ EYUBOĞLU 

     Cumartesi akşamları milyonları ekran karşısına toplayan Kanal D’nin reyting rekortmeni dizisi Kınalı Kar’ın çekimleri kar tipi demeden sürüyor. 
     Kar altında süren çekimler başrol oyuncusu Emrah’ı yatağa düşürse de, dizinin yeni bölümleri için gece gündüz demeden çalıştıklarını söyleyen yönetmen Taner Akvardar, "Kış nedeniyle çok zor şartlar altında çalışıyoruz ama seyircinin gösterdiği ilgi, elde ettiğimiz reyting herşeyi unutturuyor" diyor. 
     
     "Kınalı Kar’a gider" 
     Kınalı Kar’ çoğunlukla Bursa’nın tarihi mek nı Cumalıkızık’ta çekiliyor. 
     Cumalıkızık Köyü de bu sayede hayli popülerleşmiş. Köy, dizinin oyuncularını ve çekimlerin yapıldığı yerleri görmek için hafta sonları binlerce insanın akınına uğruyor. O nedenle de Cumalıkızık dolmuşlarına artık "Kınalı Kar’a gider" yazıyor. Köylüler, eskiden tarihe meraklı az sayıda insanın ziyaret ettiği yörelerine hafta sonları Kınalı Kar’ uğruna on binlerce insanın geldiğini söylüyor. 
     Kar tipi sadece set ekibine değil, dizi tutkunlarına da vız geliyor. 
     Kar kış dinlemeden Cumalıkızık’a gelen Kınalı Kar’ tutkunlarından bir kısmı oyuncularla fotoğraf çektirmek için birbirleriyle yarışırken, içlerinden Nazar’ı canlandıran Özlem Conker’e, "Ali Öğretmen’e ihanet edersen hesabını sorarım" diyenler de çıkıyor. Conker, "Bu çok enterasan. İnsanlar dizideki olayları gerçekmiş gibi sanıp ona göre tavır alıyor" diye dert yanıyor. 
     
     Köye Ebe’ gelecek 
     Dizinin cumartesi akşamı yayımlanan bölümünde ailesi, Ali Öğretmen’e sevdalı Nazar’ı, köylerinin suya kavuşması için yukarı köyün ağası Cabbar’a verdi, Ali Öğretmen’, Nazar’ı kaçırınca da işler karıştı. Dizinin senaristleri Gamze Özer-Özgür Evren Heptürk çifti, Kınalı Kar’da olacaklar hakkında ser verip, sır vermiyor. Yapımcı Yağmurdereli ise, "Yakında köye, Ali Öğretmen’e şık olacak bir ebe gelecek" diyor ama o da Ebe’yi kimin oynayacağını söylemiyor. 
     



 MAGAZİN 











</TEXT>
</DOC>
