<DOC>
<DOCNO> 145837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/guncel/gun05.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar da Irak için kan döküyor 
</HEADLINE>
<TEXT>

     Koalisyon güçleriyle Irak birlikleri arasında en şiddetli kara çarpışmalarının yaşandığı Nasıriye’de Iraklı çocukların Amerikan deniz piyadelerine karşı savaştığı belirtildi. Cephede Amerikan birlikleriyle hareket eden WTVD televizyonu muhabiri Keith Garvin, önceki gece Nasıriye sokaklarında, "Camp Lejeune" birliğine bağlı deniz piyadelerine Irak güçleri tarafından baskınlar düzenlendiğini bildirdi. Yerel saatle gece yarısı 02.00 sıralarında başlayan ve çok şiddetli olarak 10 dakikadan fazla süren çatışmada en az 25 ABD deniz piyadesi yaralandı. 
     
     MECBUREN VURUYORLAR’ 
     Irak askerlerinin kadınları kalkan olarak kullandığını iddia eden Garvin çocuklara da silah verildiğini ve çocukların bu silahları ABD askerlerine karşı kullandığını söyledi. Galvin, "Ne yazık ki, askerlerimiz de kendilerini savunmak için karşı ateş açmak zorunda kaldı" dedi. 
     
Çocuk askerler raporda var...      ŞÜKRAN PAKKAN 

     ABD’nin tanınmış araştırma kurumu "Stratejik ve Uluslararası Çalışmalar Merkezi" CSIS , CIA’e ait verilerden yola çıktığı araştırmasında, Bağdat’ta uzun süredir 10-16 yaş arasındaki çocuklara savaş eğitimi verildiğini belirtti. CSIS’in "Çekirdek Güçler Saddam’ı Savunacak" isimli raporunda "Genç kuvvetler savaşın belkemiğini oluşturacak" deniyor. 
     


GÜNCEL 






















</TEXT>
</DOC>
