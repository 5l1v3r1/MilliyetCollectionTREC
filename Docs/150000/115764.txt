<DOC>
<DOCNO> 115764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun05.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Çeçen operasyonunda "opiat" kullanıldı 
</HEADLINE>
<TEXT>

     ABD'nin Moskova Büyükelçiliği'ne göre, tiyatrodaki rehine kurtarma operasyonunda kullanılan gaz "opiat"tı. 
     The Moscow Times'ın bugünkü haberine göre, Büyükelçilik, Moskova'daki bir başka batılı ülke büyükelçiliğinin, kurtarılan rehineler üzerinde yaptığı testlerle bu sonuca ulaştığını bildirdi. 
     Sinir gazları sınıfına girmeyen opiatın uyuşturucu madde insan duyularını körelttiği veya öldürdüğü, ancak bununla da kalmayabileceği, solunum ve dolaşım sistemini çökerterek koma ve ölümlere neden olabileceği de kaydedildi. Doktorlar da, operasyon sonrasında rehineler üzerinde bu tür etkiler saptamıştı. 
     Haberde, Rusya'nın NTV televizyonunun, operasyon bölgesinde çalışan ilk yardım ekiplerine, gaz etkisinde bulunan rehinelere Nalaxone adlı ilacın enjekte edilmesi emri verildiğini duyurduğu hatırlatıldı. Bu ilacın, aşırı dozda morfin veya eroin alanları komadan kurtarmak için kullanılmakta olduğu kaydedildi. 
     





</TEXT>
</DOC>
