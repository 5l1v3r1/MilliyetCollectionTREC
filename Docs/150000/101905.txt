<DOC>
<DOCNO> 101905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sontur22.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem, Baykal'ın çağrısına sıcak bakmıyor... 
</HEADLINE>
<TEXT>

     ANAP'tan bugün istifa eden Antalya Milletvekili İbrahim Gürdal ile İzmir Milletvekili Rıfat Serdaroğlu, Çocuk sağlığı uzmanı Prof. Dr. Benal Avcı Büyükgebiz'in yanı sıra gazeteci-yazar Ahmet Sever ile Ruşen Çakır Yeni Türkiye Partisi'ne YTP katıldı. 
     Katılımlar dolayısıyla TBMM'de düzenlenen törende konuşan YTP Genel Başkanı İsmail Cem, Yeni Türkiye'nin güçlenerek yoluna devam ettiğini söyledi. 
     Cem, İbrahim Gürdal'ın Antalya'da bulunması dolayısıyla törene katılamadığını, ancak katılma dilekçesini gönderdiğini belirtti. 
     İsmail Cem, bir gazetecinin, CHP Genel Başkanı Deniz Baykal'ın ''CHP çatısı altında birleşme'' çağrısı yaptığını hatırlatması üzerine şöyle dedi 
     ''Biz burada gerçek bir gündemi hayata geçirmekte ve uygulamaktayız. Türkiye'nin değerli yazar ve gazetecileri, değerli bilim insanları ve çok kıymetli siyasetçileri aramıza katılıyor ve Yeni Türkiye güçlenerek yoluna devam ediyor. Önümüzdeki günlerde yeni katılımlarla daha da güçleneceğiz.'' İsmail Cem, Kemal Derviş'in YTP'ye katılımı konusundaki soruya ise yanıt vermedi. 
     Bu arada, YTP'ye katılan Prof.Dr.Benal Avcı Büyükgebiz'in, DYP eski Genel Başkanı Yıldırım Avcı'nın yeğeni olduğu öğrenildi. 
     





</TEXT>
</DOC>
