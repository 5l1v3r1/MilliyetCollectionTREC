<DOC>
<DOCNO> 137724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/soneko17.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İflas eden Emek Sigorta ödeme yapacak 
</HEADLINE>
<TEXT>

     İflas eden Emek Sigorta'nın, karayolu trafik garanti sigortası hesabı kapsamı dışında kalan alacakları ile ilgili olarak garameten Herkese haklarına göre eşit olarak paylaştırarak ödeme yapılacak. 
     Hazine Müsteşarlığı'nın, iflas eden Emek Sigorta'nın sigorta tazminat ödemeleriyle ilgili duyurusu, bazı gazetelerde yayımlandı. 
     İlanda, ''Sigorta Şirketlerinin Faaliyetine Son Verilmesi ve Tasfiye İşlemlerinin Yürütülmesi Sırasında Teminatların Sigortalı Alacaklarına Tahsil Edilmesine İlişkin Tebliğ'' hükümleri gereğince, iflas eden Emek Sigorta'nın, karayolu trafik sigorta hesabı kapsamı dışında kalan alacaklar ile ilgili olarak, tebliğ hükümleri çerçevesinde ödeme yapılacağı açıklandı. 
     İlana göre, söz konusu ödeme kapsamında yer alan tazminat alacaklılarının, 1 ay içinde, Türkiye Sigorta ve Reasürans Şirketleri Birliği'ne, gerekli belgelerle yazılı olarak başvurmaları gerekiyor. 
     





</TEXT>
</DOC>
