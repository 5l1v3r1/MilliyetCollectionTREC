<DOC>
<DOCNO> 141936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/spo04.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’a yakıştı 
</HEADLINE>
<TEXT>

Başkan Özkan Sümer, takımının sahada büyüklüğüne yakışır bir futbol ortaya koyduğunu söyledi, "Beşiktaş maçını gördükten sonra şampiyonluktan daha da umutlandım" dedi 
     TRABZONSPOR Başkanı Özkan Sümer, Beşiktaş karşısında çok iyi oynadıklarını, rakiplerinin ise tamamen beraberlik için sahaya çıktığını ifade etti. Sümer, rakiplerinin 90 dakika boyunca doğru dürüst bir atak geliştirmediğini belirterek, "Kalecileriyle öteki oyuncuları sürekli zaman geçirme yarışı içindeydi. Ancak beraberliği de başaracak durumda değillerdi. Beşiktaş’ın oyun tarzı şaşırtıcıydı" dedi. 
     BORDO - Mavili takımın sezon başından bu yana iyi futbol oynadığına dikkat çeken Sümer, oyun kalitesinin üst düzeyde olduğunu ileri sürdü. Trabzonspor Başkanı, şöyle devam etti "Takımımız sahada büyüklüğe yakışır bir duruş içindeydi. Bu atmosfer ve futbol, büyük güne hazırlık için ilk adım gibi geldi. Trabzonspor, şampiyonluk yolunda hiç duraksamadan yürüyecek. Beşiktaş maçını gördükten sonra daha da umutluyum." 
     
     Daha ne yapalım ’ 
     BEŞİKTAŞ karşısındaki futboldan memnun kalan Teknik Direktör Samet Aybaba da, futbol adına herşeylerini ortaya koyduklarını belirtti, "Daha ne yapacaktık" dedi. Aybaba, "Ne kadar iyi olduğumuzu tüm Türkiye bir kez daha gördü. Şansın bizden yana değil, ortada olması halinde bile Beşiktaş’a fark atardık. Yazık oldu. Bu futbol ve Avni Aker’in havasını gördükten sonra, artık, Geleceğin büyük şampiyonu ayaklanıyor diyebiliyorum." 
     
     Petkoviç’in gol itirafı 
     10 yıllık kalecilik hayatında ilk kez bir son saniye golü yediğini belirten Trabzonspor kalecisi Petkoviç, bunda kendisinin de hatası olduğunu söyledi. Avustralyalı file bekçisi şöyle konuştu "Pancu’nun önüne birinin çıkacağını, en kötü ihtimalle mutlaka faul yapacaklarını düşündüm. Ama top sekti ve yine onun önünde kaldı. Sonra da topa vurdu. Gole inanamadım. Bir an bir k bus olduğunu düşündüm ve dondum. Çok şanssızdık." 
     



 SPOR 























</TEXT>
</DOC>
