<DOC>
<DOCNO> 114101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/dunya/adun.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVAŞA DAVET SÖZLERİ 
</HEADLINE>
<TEXT>
Petrol kuyularını işgal edeceklermiş 
Kürt ordusu komutanı’ Efendi’den AP’ye provokasyon kokan açıklama ABD Irak’a saldırınca Kerkük ve Musul’daki petrol bölgelerini ele geçireceğiz’ 
     DIŞ HABERLER SERVİSİ 

     Kürdistan Demokratik Partisi lideri Mesud Barzani’nin Türkiye’de gerginlik yaratan sözlerine şimdi de "Kürt Ordusu Komutanı" sıfatıyla Amerikan Associated Press ajansına konuşan Hamid Efendi adlı bir kişinin Irak’ın petrol bölgelerinin olası bir ABD operasyonu sırasında Kürtler tarafından işgal edileceği şeklindeki, provokasyon kokan açıklamaları eklendi. 
     
     AP Müdahaleye yol açabilir 
     Bağdat’ın 450 km kuzeybatısında eski bir Irak askeri üssü olan Soran’da konuşan 50 bin kişilik Kürt silahlı güçlerinin komutanı Efendi, ABD’nin Saddam Hüseyin’i devirmeyi amaçlayan operasyonu başlatmasıyla birlikte, bölgedeki tüm petrol kuyularını ele geçireceklerini açıkladı. Efendi, ay başında açıklanan "Kürt anayasa taslağı"nda Kürtlerin başkenti olarak ilan edilen Kerkük kentinin civarındaki petrol yataklarının yanı sıra kuzeydoğuda kalan Musul’daki kuyuların da birlikleri tarafından ele geçirileceğini ilan etti. 
     Associated Press’e göre böylesi bir girişim Türkiye’nin yanı sıra Irak’ı da öfkelendirip olası bir müdahaleye yol açabilecek nitelikte. 
     Efendi, "Kerkük Kürttür. Musul da kısmen öyle. Amerikalılar saldırırsa bu bölgeleri almak istiyoruz" dedi. 
     
     Kimse bizi yenemez’ dedi 
     ABD’li yetkililerin olası bir savaşta kullanılmak üzere kendilerinden henüz bir talepte bulunmadıklarını söyleyen Hamid Efendi, Amerikan birliklerine Kürt bölgesinden Irak’a saldırmaları için izin vereceklerini de açıkladı. Efendi, ABD uçaklarının kullanabilmesi amacıyla bölgedeki iki küçük havaalanının da büyütülmesinin söz konusu olduğunu bildirdi. 
     Savaşta kimsenin kendilerini Kürt topraklarında yenemeyeceğini söyleyen Hamid Efendi, bölgelerini son Kürt ölene kadar savunacakları iddiasında bulundu. 
     



 DÜNYA 











</TEXT>
</DOC>
