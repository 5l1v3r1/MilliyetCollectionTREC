<DOC>
<DOCNO> 113232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali'deki saldırıda C-4 izi 
</HEADLINE>
<TEXT>

     Endonezya'nın turistik Bali adasında hafta sonu patlamaların meydana geldiği bölgede yapılan araştırmalarda, C-4 plastik patlayıcı izlerine rastlandı. 
     2 yıl önce Yemen açıklarında Amerikan savaş gemisi USS Cole'a düzenlenen saldırıda da macuna benzer C-4 plastik patlayıcı izleri bulunmuştu. 
     Endonezyalı yetkililer, C-4 patlayıcısının ordu stoklarından çalınması ya da satın alınması olasılığı üzerinde duruyorlar. 
     Polis yetkilileri, Bali'deki patlamalarla ilgili olarak şimdiye kadar 47 kişinin ifadesini aldıklarını, biri güvenlik görevlisi olmak üzere iki kişinin yoğun biçimde sorgulandığını, ancak bu iki kişinin henüz tutuklanmadığını kaydetti. 
     Avustralyalı yetkililer de, Bali'deki patlamalarda ölen vatandaşlarının sayısının 33'e yükseldiğini, 140 Avustralyalının da hala kayıp olduğunu bildirdi. 
     Yetkililer, Avustralya'ya getirilen yaralılardan 113'ünün ise durumunun ciddi olduğunu kaydetti. 
     





</TEXT>
</DOC>
