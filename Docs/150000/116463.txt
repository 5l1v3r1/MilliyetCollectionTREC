<DOC>
<DOCNO> 116463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/guncel/agun.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu işin içinden çıkana aşkolsun 
</HEADLINE>
<TEXT>

Çeçenlerle işbirliği yaptığı iddia edilen Arslangereyev’in yerini bilmediğini açıklayan polis, önceki gün Çeçen örgüt başkanının basın toplantısındaydı... 
     ÖMER ERBİL İstanbul 

     Rusya’nın Türkiye’den kapatılmasını istediği "Çeçen Cumhuriyeti İçkerya Temsilciliği" adlı örgütün başkanı olduğu ileri sürülen Zelimhan Badrudin Arslangereyev, kartvizit değiştirdi. Arslangereyev, "Kafkas Enformasyon Bürosu Başkan Yardımcısı", "Kuzey Kafkas Kumuk Türkleri, İçkerya Kumukları Başkanı" adına kartvizit bastırdı. Daha önce Çeçen Cumhuriyeti İçkerya Temsilcisi adına bastırdığı kartvizitteki telefon numaralarını yeni kartvizitinde de kullanan Arslangereyev, sadece adres değişikliği yaptı. 
     SİVİL HEDEF YANLIŞ’ 
     Rusların, tiyatro baskınını gerçekleştiren eylemcilerle işbirliği olduğu iddiasıyla aradığı ve polisin nerede olduğunu bilmediğini açıkladığı Arslangereyev, önceki gün İstanbul’da yapılan Kafkas dernek ve vakıflarının ortak basın toplantısında ortaya çıktı. Toplantıyı polis kamerası da kayda aldı. Konuklar arasında gördüğümüz Arslangereyev ile Çeçenistan’daki son gelişmeleri ve tiyatro baskınını konuştuk. 
     
Tiyatro baskınını tasvip ediyor musunuz 
     Danimarka’da barış toplantısını bile Rusya hazmedemiyor. Bizi terörist gösterip Çeçenistan’da yaptığı katliamı haklı duruma getirmek istiyor. Biliyoruz ki, sivil insanları rehin almak terörizmdir. Bu nedenle tiyatro baskınını kabul etmiyoruz. 
     
     MASHADOV DESTEKLEMİYOR’ 
Çeçen lider Mashadov nasıl bir barış istiyor 
     Mashadov masanın etrafında toplanmak istiyor. Rusya’nın barışa yönelik fikri olsa gelir. 
     
Mashadov tiyatro baskınını destekliyor mu 
     Mashadov yaşanan vahşete rağmen bu tür operasyonlara destek vermiyor. Çeçenistan’da uygulanan vahşetin sonucu bu eylemler. Sivillere yapılması doğru değil. Ancak anne, baba, çocuklarını vahşete kurban veren insanları durdurmak çok zor. 
     
     RAHAT ÇIKAMIYORUM’ 
Türkiye’deki göreviniz nedir 
     Kafkasya Enformasyon Büro Başkan Yardımcısıyım. Çeçenistan’da yaşayan Kumuk Türkleri halk hareketinin başkanıyım. Mülteciyim. 
     
Türkiye’deki mültecilerin durumu nedir 
     Mülteciler çok iyi durumda değil. 1300 - 1500 civarında mülteci var. Türkiye Çeçenistan olayına Rusya’nın iç işi olarak bakıyor. Kızılay ya da buna benzer yardım kuruluşlarından destek görmüyoruz. 
     
Yurtdışına rahat giriş çıkış yapabiliyor musunuz 
     Sorun yaşıyoruz. Çeçen vatandaşı olarak savaşla bağlantın olmasa da dış ülkelere çıkışın çok zor. 
     
Arslangereyev üçk ğıtçının teki’      Kafkas Çeçen Derneği İkinci Başkanı Muktedir İlhan, Arslangereyev için şunları söyledi "Üçk ğıtçının teki. Üç yıldan beri Türkiye’de mültecilere yardım toplayıp bunlarla hayatını devam ettiriyor. Resmi sıfatı yok. Çeçen Cumhuriyeti İçkerya Temsilcisi Rahman Dusuyev, sekiz ay önce Türkiye’den ayrıldı. Türkiye’ye girmesi yasak. Artık böyle bir temsilcilik de yok." 
     
Moskova’nın ilk hedefi Türkiye...      Rusya, başta Türkiye olmak üzere 20 ülkede bulunan Çeçen derneklerinin kapatılması için diplomatik taarruz başlattı. İzvestiya gazetesi, kampanyanın öncelikli hedefinin Türkiye olduğunu belirtti. Gazete, Moskova’nın öncelikle Türkiye’deki dernekleri kapattırmaya çalıştığını belirterek, nedenlerini şöyle sıraladı 
     
     500 BİN ÇEÇEN VAR 
     "Türkiye’de 500 bin Çeçen yaşıyor. 1996’da İstanbul’da İçkerya Cumhuriyeti Kültür Merkezi açıldı. Ardından Ankara, Bursa ve İzmir’de şubeleri kuruldu. Cahar Dudayev’in eşi Alla Dudayeva, İstanbul’da iktidarın himayesinde yaşıyor. Muhteşem bir villası, arabaları, yatı ve korumaları var. İstanbul’da altı sokağa Dudayev’in adı verildi. Türkiye’de Çeçen direnişçiler için kandırma noktaları’ var. Bunlara Basayev’i sevenler dernekleri deniyor." n CENK BAŞLAMIŞ 
     
Rus pasaportu var’      ANKARA Milliyet 

     Emniyet Genel Müdürlüğü, Milliyet’in İstanbul’da konuştuğu Badrudin Zelimhan Arslangereyev’in Türkiye’ye Rus pasaportuyla giriş - çıkış yaptığını açıkladı. Arslangereyev’in Türkiye’ye beş kez giriş - çıkış yaptığı öğrenildi. 
     Rusya’da tiyatro basan Çeçenlerin Türkiye ile ilişki içinde olduğunu gösteren tespitleri olmadığını vurgulayan Emniyet Genel Müdürlüğü Sözcüsü Feyzullah Aslan’ın düzenlediği basın toplantısında Arslangereyev de gündeme geldi. Aslan, Dışişleri Bakanlığı tarafından varlığı yalanlanan ancak gazetecilerin kartvizitini ortaya koyduğu İçkerya Temsilciliği Halkla İlişkiler Sorumlusu Arslangereyev ile ilgili soruya şu yanıtı verdi 
     
     GAYET NORMAL’ 
     "Bu kişi Türkiye’ye Rus pasaportu ile giriş - çıkış yapmış. Türkiye Cumhuriyeti bir hukuk devleti. Tahdidi bulunmayan her insan gibi o da girip çıkabilir." 
     
Kartvizit basmak zor bir şey değil’      Dışişleri Bakanlığı Sözcüsü Yusuf Buluç, önceki gün Rusya tarafından "nota" verilerek faaliyetlerinin sona erdirilmesi istenen İçkerya Temsilciliği’nin Türkiye’de bulunmadığını açıklamıştı. Buluç, bir gazetecinin Badrudin Zelimhan Arslangereyev’in kartvizitini vermesi üzerine de, "İlk kez görüyorum. Kartvizit bastırmak pahalı bir iş değil" demişti. 
     



 GÜNCEL 


















</TEXT>
</DOC>
