<DOC>
<DOCNO> 131362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/guncel/gun90.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Çabucak ünlü olmanın yolu ünlü birinin kafasına bir tuğla fırlatmaktan geçer... 
Walter Winchell 

Olmadıklarımız Günü      Hayatın gailesi içinde "Yahu koyun gibi yaşıyoruz. Kendimi karşıma alayım da bir sorayım bakayım Ben mutlu muyum Mutluluk nedir " diyen kaç kişi var acaba Etiler gece hayatında yaşayanların formülünü biliyoruz "Bir sen, bir ben, bir de bebek" "Bebek" de olayı yumuşatmak için tema olarak var. Yanlışlıkla olursa aldırılıyor hemen. 
     İngilizler işi ciddiye alıp araştırmışlar ve şöyle bir formül ortaya çıkmış H Happiness, Mutluluk P Personal characteristic 5E Existence 3H Higher order "Eeee, bu ne şimdi " diyenler için kısaca özetlersek hayata adapte olabilmek için esnek bir karakter, varoluş için sağlık-arkadaşlık-mali denge ve biraz kendini beğenmeyle, tahmin ve hırstan oluşuyor bu formül. Tabii bu kişi başı 20 bin dolar düşen bir ülkede yapılan bir araştırmanın sonucu. 
     Peki, kağıt üzerinde kişi başı 2000 dolar düşen memleketimizde durduk yerde mutlu olmak için bir neden bulunabilir mi Evet, bulunabilir... Şöyle düşünün 
     6 milyarın üstündeki dünya nüfusunun belki de yaklaşık yarısı benden daha iyi durumda ama ben de en az 3 milyarından daha iyi durumdayım... Hastalığı var, açlığı var ve en basitinden yüz milyonlarca aşk acısı var. Binbir türlü sorun yaşıyor milyarlarca bünye. Çok uzatmaya gerek yok. Damdan düşmeden de damdan düşmenin ne demek olduğunu biliyoruz. Bu yüzden BİZ MUTLUYUZ. Peki neden 
     Şundan Ya Çağla, Tuğba, Tuğçe, Kenan, İbrahim, Mehmet Ali, Demet, Deniz, malum isimler işte, olarak dünyaya gelseydik. Beterin beteri var, Asena, Derya... Selami var Selami, espri makinesi. Olmaz demeyin, milyarlarca sperm ve yumurta arasından denk düşebilirdik. Bittiydik biz, siz, hepimiz... Being John Malkovich gibi Being ... Boşluğa artık kimi koyarsanız... "Vay anam be " dedirtiyor insana. Olabilirdi ve her gün gazete ve televizyonlarda eleştirenler onlar, eleştirilenler de biz olabilirdik... İşte mutluluğumuzun en has sebebi. Valla düşününce kuş misali hafifledik. 
     Bugünü "İyi ki Olmadıklarımız Günü" ilan ediyoruz. Ve mutlu oluyoruz. 
     
     
     
     Pek mi 
     "Eee tabii Memet Ali Alabora Amerika’da pek tanınmıyor..." 
</TEXT>
</DOC>
