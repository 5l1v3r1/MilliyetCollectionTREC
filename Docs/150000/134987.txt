<DOC>
<DOCNO> 134987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sondun04.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Meryl Streep "Oscar ödülleri siyasi kampanya halini aldı" 
</HEADLINE>
<TEXT>

     ABD'li ünlü film yıldızı Meryl Streep, Oscar ödüllerinin bozularak siyasi bir kampanya halini aldığını söyledi Daily Telegraph gazetesine açıklamada bulunan 2 Oscar ödülü sahibi ve gelecek hafta Oscar ödülüne en çok aday gösterilen sanatçı olma rekorunu kırma ihtimali bulunan Streep, Oscar ödüllerine aday gösterilmenin ''tatsızlaştığını'' düşündüğünü belirtti. 
     Streep, ''Oscar ödüllerinin giderek siyasi kampanyalara dönüşmesini korkutucu buluyorum. Bu gerçekten tatsız. Televizyon reklamlarına da en iyi resim, en iyi aktör ve bunun gibi ödüller vermeye başlamaları uzun sürmez'' diye konuştu. 
     Oscar ödülüne toplam 12 kez aday gösterilen ve iki kez kazanmayı başaran yaşındaki ünlü film yıldızının, ''The Hours'' adlı filmdeki rolüyle bu yıl düzenlenen en iyi kadın oyuncu, ''Adaptation'' adlı filmdeki rolüyle de en iyi yardımcı kadın oyuncu ödülüne aday gösterilmesi bekleniyor. 
     ''Kramer Kramer'e Karşı'' ve ''Sophie'nin Seçimi'' filmlerindeki performansıyla daha önce iki kez en iyi kadın oyuncu Oscar ödülüne layık görülen Streep, ünlü film yıldızı Katharine Hepburn ile beraber Oscar ödülüne en çok aday gösterilen sanatçı konumunda bulunuyor. 
     Bu yılki Oscar ödüllerine aday gösterilenlerin adları 11 Şubat'ta açıklanacak ödül töreniyse 23 Mart'ta düzenlenecek. 
     





</TEXT>
</DOC>
