<DOC>
<DOCNO> 115659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sontur16.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller AKP ve CHP prova yapıyor 
</HEADLINE>
<TEXT>

     DYP Genel Başkanı Tansu Çiller, AK Parti ile CHP'nin koalisyon provası yaptığını ancak, tek yolun "Kırat" olduğunu söyledi. 
     İzmir Bergama'da halka seslenen Ciller, AKP ile CHP'nin karşısına çıkamadığını öne sürerek şöyle konuştu 
     "Hani birileri var, 3 Kasım'da olup da 4 Kasım'da olmayacak birileri. Diyorum ki, eğer hesabınız, kitabınız ve bilginiz varsa çıkın karşıma, ama neden çıkamıyorlar Bunlar ehil mi AK Parti ile CHP bir koalisyon provası yapıyorlar. Farkında mısınız Buna diyecek sözünüz var mı Bunu kabulleniyor musunuz ... O zaman tek yolunuz var, o da yeniden Kırat'tır." Çiller, barajın altında kalacak partilere oy verilmemesini, bu durumda Kırat'ın halka hizmet götüremeyeceğini dile getirdi. Deniz Baykal ve Kemal Derviş'i de eleştiren Çiller, şöyle devam etti 
     "Tütün Yasası'ndan memnun musunuz Kemal Derviş'in yasalarından memnun musunuz Derviş'i, Ecevit getirdi. Derviş, Ecevit'in bakanıydı. Baykal da Ecevit'in bakanıydı. Bir Ecevit'in bakanı bunları ederse, iki Ecevit'in bakanı ne eder, Allah bilir. Ona göre dikkatli olun Kırat'ı iktidar yapın." 
     





</TEXT>
</DOC>
