<DOC>
<DOCNO> 124690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/guncel/gun05.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre yine kan istedi 
</HEADLINE>
<TEXT>

İstanbul’da iki şığın arasına berdel’ girdi. Kavuşmanın bedeli, bir babanın canı oldu 
     ŞÜKRAN ÖZÇAKMAK 

     Sedat ile Zübeyde’nin aşkı, törenin İstanbul’un göbeğinde h l yaşadığını ortaya koydu. Onlar evlendiler, ama bu durumu kabullenemeyen bazı yakınları kan dökülmesine neden oldu. Komşu olan Sedat Artan 26 Iğdırlı, Zübeyde Aksu 23 ise Kars Sarıkamışlıydı. Anneleri komşuluk yapıyor, babaları selamlaşıyordu. Ta ki Sedat ile Zübeyde’nin altı yıl önce alevlenen aşkları evlilik kararına dönüşünceye kadar. Çünkü ailesi Zübeyde’yi ağabeyinin kayınbiraderine vermek, yani berdel’ yapmak istiyordu. 
     
     Çatlak ses 
     Bunun üzerine Zübeyde ile Sedat, çareyi kaçarak evlenmekte buldu. Zübeyde’nin ailesi, "Kızımız rızasıyla kaçtı. Söyleyecek bir şey yok ama Bağcılar’da oturmasınlar" diyerek bu aşka boyun eğdi. İki şık da İstanbul’un başka bir ilçesine taşındı. Ancak, Zübeyde’nin babasının amcasının oğlu, Bağcılar Fevzi Çakmak Mahallesi Muhtarı Ahmet Aksu, bu durumu kabullenemedi. Ona göre, Zübeyde bir yabancıyla evlenemezdi. Sonunda olan oldu. Bayram öncesi Sedat’ın babası emekli bekçi Mecit Artan, muhtarlığın önünden geçerken her zamanki gibi selamını verdi. 
     İddiaya göre muhtar Aksu, içeri çağırdığı Artan’ı yakınlarıyla birlikte saldırarak hastanelik etti. Yoğun bakıma alınan Artan, 5 gün sonra da öldü. Gözaltına alınan muhtar ve yakınları delil yetersizliğinden serbest kaldı. Ancak, "Vicdanımız sızlıyor, daha fazla susamayacağız" diyen görgü tanıkları şahitlik yapınca, muhtar Ahmet Aksu ve küçük oğlu Ömer ile Zübeyde’nin babası Mehmet Aksu, Bağcılar Savcılığı’nca cezaevine gönderildi. 
     



 GÜNCEL 


















</TEXT>
</DOC>
