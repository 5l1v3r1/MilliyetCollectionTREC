<DOC>
<DOCNO> 122752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/ekonomi/eko04.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik, 40 yıllık logosunu değiştirdi 
</HEADLINE>
<TEXT>

Koç Grubu’nun amiral gemisi’ sayılan beyaz eşya üreticisi Arçelik, 40 yıldır kullandığı logosunu değiştirdi. Yeni logoyu, ünlü grafik sanatçısı Chermayeff tasarladı 
     EKONOMİ SERVİSİ 

     Türkiye’nin önde gelen beyaz eşya üreticilerinden Arçelik, 40 yıllık logosunu değiştirdi. Arçelik’in dünyaca ünlü grafik sanatçısı Ivan Chermayeff tarafından tasarlanan yeni logosu, finale kalan dört alternatif arasından seçildi. 
     Mobil, Xerox, PanAm, NBC gibi dünyanın en büyük markalarının logolarını da tasarlayan Chermayeff, grafik tasarım konusunda usta’ olarak anılıyor. 1960’lı yıllardan bu yana yaptığı çalışmalarla, grafikte tescilli marka kategorisinin ortaya çıkmasına öncü olan Chermayeff 1932 Londra doğumlu. Rus asıllı Ivan Chermayeff, halen New York’ta ortağı olduğu Chermayeff Geismar’da çalışıyor. Dünyada yüzden fazla logoya imzasını atan Chermayeff, Türkiye’de daha önce adını 1987 yılında tasarladığı Koç logosu tasarımıyla duyurmuştu. 
     
     Bi’şeyler oluyor 
     Arçelik’in yeni logosu, müşteri beklentilerine göre şekil alabilme gücünü, esnekliğini ve kararlılığını gösteriyor. Dönüşümün ve yeni bir sayfanın simgesi olarak nitelendiriliyor. Bu dörtgende, gülen müşteri ve şekil alan çelik gizli. 
     Yeni Arçelik ambleminin rengi Arçelik’in her zamanki kırmızısı. Yeni Arçelik logosu küçük harfli, geleceğe doğru eğimli. Yeni Arçelik, 70’lerin sanayi markasından yeni milenyumun müşteri odaklı teknoloji ve hizmet markasına dönüşüyor, müşterisiyle küçük harfle konuşuyor. 
     
Logo değişikliğinin nedeni Eski Arçelik logosu Yeni Arçelik logosu Üretici logosu Müşteri odaklı teknoloji firması logosu Büyük harfle Küçük harfle konuşuyor. yukarıdan konuşuyor Müşteriye daha yakın Sert, sanayici, köşeli Sade ve enerjik. Teknolojik ama yumuşak. blok, erkeksi Geleceğe doğru eğimli 70’li yılların tarzını yansıtıyor Yeni milenyumun estetik anlayışını taşıyor A’sı ön planda Bir bütün olarak Arçelik’i anlatıyor      
     
     



 EKONOMİ 




















</TEXT>
</DOC>
