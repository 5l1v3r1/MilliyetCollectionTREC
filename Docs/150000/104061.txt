<DOC>
<DOCNO> 104061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sonspo18.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan ayrılan Serkan tekrar Samsunspor'a döndü... 
</HEADLINE>
<TEXT>

     Samsunspor, Galatasaray'ın golcü futbolcusu Serkan Aykut ile 1 yıllık sözleşme imzaladı. 
     Nuri Asan Spor Tesisleri'nde düzenlenen imza töreninde, kulüp basın sözcüsü Tahsin Kosif, Serkan'ın Samsunspor'a dönmesinden memnun olduklarını belirterek, ''Transfer çalışmalarında çok büyük anlam ifade eden olayı gerçekleştirdik. Gol Kralı Serkan'ı aramızda yeniden görmek bizleri çok mutlu etti'' dedi. 
     Transferin gerçekleşmesinde kolaylık sağladıkları için Galatasaraylı yöneticilere ve teknik direktör Fatih Terim'e de teşekkür eden Kosif, transfer çalışmalarının sürdüğünü ve Makedon Ignatov ile anlaştıklarını da bildirdi. 
     Serkan Aykut ise, yeniden Samsunspor forması giymekten mutlu olacağını ifade ederek, ''Yuvama döndüğüm için çok mutluyum. Pek çok teklif almıştım ama bunları değerlendirmedim. Taraftarlarımızı çok özledim'' diye konuştu. 
     





</TEXT>
</DOC>
