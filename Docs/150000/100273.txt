<DOC>
<DOCNO> 100273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun03.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindu hacılara ateş açıldı, 8 ölü var... 
</HEADLINE>
<TEXT>

     Hindistan'ın Keşmir Eyaleti'nde Müslüman militanlar olduğu sanılan silahlı saldırganların, bir grup Hindu hacıya silahlar ve el bombalarıyla saldırmaları sonucu 8 kişinin öldüğü, 27 kişinin de ağır yaralandığı bildirildi. 
     Polis yetkilileri, Keşmir'in kışlık başkenti Cammu'da meydana gelen olayda, teröristlerin, hacıların üzerine şafak vaktinde saldırdığını belirttiler. 
     Saldırının, yüzbinlerce Hindu hacının Hindular için kutsal sayılan Himalayalardaki Amarnath Tapınağı'na doğru gittiği yol üzerinde meydana geldiği kaydedildi. 
     Bir polis yetkilisi, olayda, saldırganların önce Hindu hacıların üzerine el bombası attıklarını, daha sonra makineli tüfeklerle ateş açtıklarını kaydetti. 
     





</TEXT>
</DOC>
