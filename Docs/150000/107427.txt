<DOC>
<DOCNO> 107427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo03.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Malatya deplasmanında... 
</HEADLINE>
<TEXT>

     Fenerbahçe ile Malatyaspor, Birinci Süper Futbol Ligi'nde yarın yapacakları 5. hafta karşılaşmasıyla birlikte, ligde 15. kez karşı karşıya gelecek. 
     İki ekip arasında şimdiye kadar ligde yapılan 14 maçtan 7'sini Fenerbahçe, 2'sini Malatyaspor kazanırken, taraflar 5 maçta da eşitliği bozamadı. 
     Sarı-lacivertli ekibin attığı toplam 26 gole, sarı-kırmızılı ekip 11 golle yanıt verdi. 
     Geçen sezon yapılan lig maçlarında Fenerbahçe deplasmanda 3-1 galip gelirken, Kadıköy'deki maç 2-2 berabere sonuçlandı. 
     
     MALATYA'DAKİ MAÇLAR 
     Fenerbahçe ile Malatyaspor arasında Malatya'da yapılan lig maçlarında ise genelde eşitlik hakim. 
     Taraflar şimdiye kadar Malatya'da 7 maç yaparken, 3'ü berabere sonuçlandı, 2'şer kez de Fenerbahçe ve Malatyaspor sahadan galip ayrıldı. Malatyaspor 4, Fenerbahçe ise 5 gol attı. 
     Malatyaspor, Fenerbahçe karşısında son galibiyetini kendi sahasında 1987-88 sezonunda aldı. 
     İki ekibin ligde şimdiye dek Malatya'da yaptığı lig maçlarında alınan sonuçlar şöyle 
1984-85 Malatyaspor 0-FB 0 
1985-86 Malatyaspor 0-FB 0 
1986-87 Malatyaspor 1-FB 0 
1987-88 Malatyaspor 1-FB 0 
1988-89 Malatyaspor 1-FB 1 
1989-90 Malatyaspor 0-FB 1 
2001-02 Malatyaspor 1-FB 3 
     
     FARKLI SKORLU GALİBİYETLER 
     Fenerbahçe, Malatyaspor karşısında 2 kez 6-1'lik skorlarla sahadan galip ayrıldı. 
     Sarı-lacivertli ekip 1984-85 ve 1988-89 sezonlarında İstanbul'da yaptığı maçları 6-1 kazandı. 
     Malatyaspor ise, Fenerbahçe karşısında şimdiye kadar ligde elde ettiği 2 galibiyeti de kendi sahasında 1-0'lık skorlarla aldı. 
     





</TEXT>
</DOC>
