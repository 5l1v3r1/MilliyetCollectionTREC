<DOC>
<DOCNO> 135120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/ekonomi/eko07.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota, üretimini yüzde 87 artırıyor 
</HEADLINE>
<TEXT>

     EKONOMİ SERVİSİ 

     Toyota Otomotiv Sanayi Türkiye AŞ, bu yıl üretim ve ihracatta patlama yapmaya hazırlanıyor. Şirket, 2003 yılı planlarına ilişkin olarak yaptığı açıklamada, bu yıl üretimin yüzde 87’nin üzerinde artırmayı hedeflediğini bildirdi. 
     180 milyon euro tutarında ek yatırım yapacak olan şirket, 600 milyon euro tutarında ihracat geliri öngörüyor. Geçen yıl 39 bin adetlik üretim yapan Toyota’nın bu yılki üretim hedefi 73 bin araç olarak belirlendi. 
     Corolla Sedan ve Station Wagon modellerini üreten şirket, geçen yıl 325 bin euro tutarında 33 bin araçlık ihracat yapmıştı. 600 milyon euroluk ihracat hedefi, geçen yılın yaklaşık iki katı anlamına geliyor. 
     Şirketin büyüme sürecini desteklemek için 2002 sonunda bin 600 kişi olan personel sayısı 2 bin 700’e çıkarılacak. Mart ayının ikinci yarısından itibaren çift vardiya sistemine geçilecek. 
     Toyota Otomotiv Sanayi Türkiye, 2002 Şubat ayında Avrupa’ya yeni Toyota Corolla Sedan ile başlattığı ihracata, ağustos ayında Corolla station wagonu da eklemişti. 
     



 EKONOMİ 





















</TEXT>
</DOC>
