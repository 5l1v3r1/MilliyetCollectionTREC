<DOC>
<DOCNO> 147912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/soneko11.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet altınına talep arttı... 
</HEADLINE>
<TEXT>

     Irak operasyonu ile hareketlenen cumhuriyet altını üretimi Mart ayında, geçen yılın aynı ayına göre, adet bazında yüzde 71.8, ağırlık bazında da yüzde 115.8 oranında artış kaydetti. 
     Darphane'nin Cumhuriyet altını üretimi verilerini baz alarak yaptığı hesaplamalara göre, meskuk ve ziynet olmak üzere Mart ayında yüzde toplam 1 milyon 999 bin 615 adet cumhuriyet altını üretildi. Önceki yılın aynı ayındaki üretim 1 milyon 163 bin 749 adet idi. 
     Ağırlık olarak da Mart ayındaki 7 ton 458 kilogramlık kg üretim önceki yılın aynı ayına göre yüzde 115.8 oranında arttı. Geçen yılın Mart ayında üretim 3 ton 456 kg düzeyindeydi. 
     
     İLK ÜÇ AYDA DURUM 
     Bu yılın ilk üç ayında ise üretim 2002 yılının aynı dönemine göre, adet bazında yüzde 28 artış kaydetti. Geçen yılın ilk çeyreğinde 3 milyon 812 bin adet olan üretim bu yılın aynı döneminde 4 milyon 879 bine çıktı. 
     Ağırlık bazında da 2002 yılının Ocak-Mart döneminde 11 ton 599 kg düzeyinde olan üretim bu yılın aynı döneminde yüzde 52.9 oranında artarak 17 ton 735 kg'ye yükseldi. 
     





</TEXT>
</DOC>
