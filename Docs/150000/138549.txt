<DOC>
<DOCNO> 138549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sondun10.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin tipi viagra "Cienyang" satışa çıktı 
</HEADLINE>
<TEXT>

     Çin tipi Viagra olarak kabul edilen Cienyang adlı ilaç, Şanghay'daki eczanelerde satışa sunuldu. 
     Böylece iktidarsızlığa karşı kullanılan geleneksel Çin tıbbi ilacı hastaneler dışında kullanılmış oluyor. 
     Çinliler, son yıllarda Viagra da dahil, bazı Batılı iktidarsızlık ilaçlarını yalnızca hastanelerde reçete ile edinebiliyorlardı. 
     Cienyang'ın üreticisi Guizhou Cienşing İlaç Şirketi'nin satış sorumlusu Lu Zuçiang, Çinlilerin iktidarsızlığın tedavisinde böbrek düzenleyici ilaçlar kullandıklarını, ancak bunun çoğunlukla etkisiz olduğunu ileri sürdü. 
     Lu, Viagra'nın yapımında kullanılan ve satışı yasak olan bazı maddelerinin karaborsada bulunabildiğine işaret etti. 
     Çienyang'ın hükümet tarafından kullanımına izin verilen, Çin'de üretilen ilk iktidarsızlık ilacı olduğunu hatırlatan Lu, geniş bir pazar payına sahip olmayı beklediklerini kaydetti. 
     İstatistiklere göre, Çinli erkeklerin dörtte birinin iktidarsızlıktan kaynaklanan psikolojik sorunları bulunuyor. 
     Geçen yıl Viagra'nın Çin'deki satış hacmi 50 milyon yuanı 9.6 trilyon TL buldu. Çin'de yılda 2 milyar yuan 384 trilyon TL tutarında iktidarsızlık ilacı satılıyor. 
     Çin'in sahil bölgelerinin hızla daha zengin bir yaşama kavuşmasından dolayı, buralarda kalp, yüksek tansiyon ve şeker hastalığına iç bölgelerden daha çok rastlanıyor. 
     





</TEXT>
</DOC>
