<DOC>
<DOCNO> 144182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun30.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın oğlu Kusay'ın Sarayı'na "bomba" darbesi.. 
</HEADLINE>
<TEXT>

     Irak Devlet Başkanı Saddam Hüseyin'in, muhtemel veliahtı olarak görülen küçük oğlu Kusay'ın bombalara hedef olan görkemli sarayı için için yanıyor. 
     Palmiyelerin gölgelediği, Dicle üzerindeki Cumhuriye Köprüsü yakınındaki modern saraydan dumanlar yükseliyor. 
     Sarayın etrafındaki çeşitli yüksek katlı binalar da bombaların hedefi oldu. 
     Iraklı bir hükümet yetkilisi, sarayın, Kusay'ın Cumhuriyet Muhafızları ile de görüştüğü karargahlarından biri olduğunu söyledi. 
     Planlama Bakanlığı'nın bulunduğu sarayda birçok hükümet yetkilisinin de büroları yer alıyordu. 
     Saldırı olduğunda Kusay'ın sarayda olup olmadığı bilinmiyor. 
     





</TEXT>
</DOC>
