<DOC>
<DOCNO> 125533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/siyaset/siy03.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2001’in tablosu 2000’den kötü çıktı 
</HEADLINE>
<TEXT>

İnsan hakları vakfının yaptığı araştırmaya göre, Türkiye AİHM’nin 2001 yılında sonuçlandırdığı 229 davanın 169’unda mahk m oldu 
     ŞERİF ÇIRAY Ankara 

     Türkiye İnsan Hakları Vakfı’nca TİHV yapılan araştırma, AİHM’den Türkiye aleyhinde 2000’de 131, 2001’de de 169 karar çıktığını ortaya koydu. 
     TİHV hukukçuları, Türkiye’yle ilgili AİHM başvurularının 2000 ve 2001 grafiklerini araştırdı. Belirlenen rakamlara göre, AİHM’e 2001’de ulaşan 13 bin 858 başvurudan 1059’u Türkiye’den yapıldı. Bu davalardan 229’unu sonuçlandıran mahkeme, 169 davada, Türkiye’nin Avrupa İnsan Hakları Sözleşmesi’ne aykırı davrandığını saptadı ve Türkiye’yi tazminat ödemeye mahk m etti. AİHM’nin önerisi ve Türkiye’nin kabul etmesiyle de 58 dava dostane çözüme gitti. 
     Türkiye 2001’de sonuçlanan davalarda toplam 8 milyon 135 bin Fransız Frangı, 1 milyon 846 bin 645 euro ve 1 milyon 202 bin dolar tazminat ödemeye mahk m oldu. 
     AİHM, sadece iki davada Türkiye lehine karar verdi. Türkiye’den daha fazla başvurunun yapıldığı İtalya hakkındaki rakamlar da ilginç bir tezatı ortaya çıkardı. İtalya’dan yapılan 359 başvuruda, mahkeme, sadece bir davada ihlal kararı verdi. 
     
2000’i geçti      TİHV raporu, 2001’de Türkiye aleyhine sonuçlanan dava sayısının 2000’den fazla olduğunu da ortaya koydu. 2000’de karara bağlanan davalar sonunda da Türkiye 582 bin 897 dolar, 7 milyon 839 bin 610 Fransız frankı, 1 milyon 568 bin 883 pound, 57 bin 639 mark ve 11 milyon 633 bin 400 lira ödemeye mahk m edildi. 
     



 SİYASET 















</TEXT>
</DOC>
