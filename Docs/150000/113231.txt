<DOC>
<DOCNO> 113231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun01.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaya fırlatılan Rus roketi infilak etti 1 ölü, 8 yaralı 
</HEADLINE>
<TEXT>

     Yetkililer, Rusya'nın Arctic Plesetsk Uzay Üssü'nden dün akşam fırlatılan ve uzay laboratuvarı taşıyan Rusya'ya ait insansız Soyuz-U roketi uzaya fırlatıldıktan 16 saniye sonra infilak etti. Olayda,1 kişi öldü, 8 kişi yaralandı. 
     Fırlatma işleminin tamamlanmasını izleyen 16. saniyede meydana gelen patlamada, roket, fırlatma noktasına yaklaşık 1 km uzağa düşerken bölgede yangına yol açtı. 6,5 ton ağırlığındaki uzay laboratuvarını taşıyan roketin infilakı, fırlatma platformunun bir bölümünü de tahrip etti. 
     Yapımına Avrupa Uzay Ajansı, Fransa, İtalya, Almanya, Hollanda, Belçika, İsveç ve Kanada'nın da katıldığı Foton-M uzay laboratuvarı, ortak araştırmalar için de kullanılacaktı. 
     Avrupa Uzay Ajansı'nca sağlanan uzay laboratuvarının amaçlarından birinin liken bitkisinin uzayda yaşayıp yaşamayacağını test etmek olduğu belirtildi. 
     Uzay programında ana üs olarak Kazakistan'daki Baykonur Uzay Üssü'nü kullanan Rusya, son zamanlarda uzay çalışmalarını Plesetsk Uzay Üssü'ne çekmeye çalışıyor. 
     





</TEXT>
</DOC>
