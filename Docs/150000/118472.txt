<DOC>
<DOCNO> 118472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sonspo11.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen, La Gazzetta dello Sport'un Avrupa karmasına girdi... 
</HEADLINE>
<TEXT>

     İtalya'nın yüksek tirajlı spor gazetesi La Gazzetta dello Sport, Avrupa'da haftanın karmasına Beşiktaş'tan Sergen Yalçın'ı da aldı. 
     Gazetede, haftalık olarak verilen Avrupa liglerindeki en iyilerden oluşan ilk 11 karmasında, Sergen için, ''Beşiktaş, onun tekniği etrafında dönüyor'' denildi. 
     Gazetedeki 11'de ayrıca Atletico Madid'ten Jose Mari, Chelsea'den Zola, West Ham'dan Di Canio, Ajax'tan Chivu, Bayern Münih'ten Sagnol, Arsenal'den Vieria, Ajaccio'dan Regragui, Sporting Lizbon'dan Rui Jorge, Middlesbrough'tan Southgate ve Porto'dan kaleci Vitor Baia yer aldı. 
     Öte yandan La Gazzetta dello Sport, İtalya 1. Basketbol Ligi'nin 9. haftasındaki en kötüler kısmında Montepaschi Siena'dan Mirsad Türkcan'ı gösterdi. Antrenörlüğü Ergin Ataman'ın yaptığı Siena'da oynayan Türk basketbolcunun bu zamana kadar kendisinden beklenen performansı sergileyemediği ifade edildi. 
     





</TEXT>
</DOC>
