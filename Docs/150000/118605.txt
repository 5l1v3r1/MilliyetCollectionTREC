<DOC>
<DOCNO> 118605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun04.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'nin Kıbrıs planına cesaret verici tepkiler... 
</HEADLINE>
<TEXT>

     BM'nin hazırladığı yeni Kıbrıs çözüm planına tam destek veren ABD'de, Dışişleri Bakanı Colin Powell, ilgili tarafların BM'nin girişimine verdiği ilk tepkileri ''cesaret verici'' olarak nitelendirdi. 
     Powell, gazetecilere açıklamasında, BM planının önemli bir girişim olduğunu belirterek, ''Tarafların bu planı dikkatlice inceleyeceğini umuyorum. Türk, Rum ve diğer ilgili tarafların ilk tepkisi cesaret verici'' dedi. 
     Colin Powell, sözlerini ''Önümüzde birçok zorluk var. Ancak tarafların bu fırsatı değerlendirmesi önemli'' diyerek tamamladı. 
     ABD Dışişleri Bakanlığı Sözcüsü Richard Boucher da gazetecilere açıklamasında, ABD'nin, BM'nin Kıbrıs girişimine tam destek verdiğini yineleyerek, ''Çünkü bu girişim, tarafların ihtiyacını karşılayabilecek ve bölgede istikrarı artıracak nitelik taşıyor'' dedi. 
     





</TEXT>
</DOC>
