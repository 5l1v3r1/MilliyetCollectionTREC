<DOC>
<DOCNO> 125126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas05a.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yerine dert yağdı 
</HEADLINE>
<TEXT>

Kış gerçek yüzünü nihayet gösterdi Yoğun sis ve kar yağışı yüzünden uçuşlar ertelendi, yollar kapandı, okullar tatil edildi 
     DHA 

     Yurt genelinde etkili olan kış koşulları günlük yaşamı olumsuz etkilerken, Gaziantep’te bir kişi donarak öldü. Gaziantep Eyüpoğlu Mahallesi Hastane Caddesi’ndeki Halk Sağlığı Laboratuvarı önünde yatarken bulunan Yaşar Uçar’ın, hastaneye getirildiğinde donarak öldüğü belirlendi. 
     Doğu Anadolu Bölgesi’nde üç gün öncesine kadar eksi 25 dereceye kadar düşen hava sıcaklığı kar yağışıyla birlikte eksi 12 dereceye kadar yükseldi ama çok sayıda köye ulaşım sağlanamaz durumda. Van Gevaş’ta okullar iki gün süreyle tatil edilirken, Erzurum’da da 300’ü aşkın su sayacı patladı. 
     Van’da 75, Bitlis’te 108, Hakk ri’de 40, Erzurum’da 7, Ağrı’da 99, Iğdır’da 22, Kütahya’da 5, Erzincan’da 3, Karaman’da 25, Trabzon’da 62, Artvin’de 14, Bayburt’ta 4, Gümüşhane’de 66, Rize’de 53 ve Giresun’da 19 köy yolu ulaşıma kapandı. 
     THY’nin İstanbul - Van, İstanbul - Kayseri ve Kayseri - İstanbul uçak seferleri de, yoğun sis ve kar yağışı nedeniyle yapılamadı. 
     



 YAŞAM 























</TEXT>
</DOC>
