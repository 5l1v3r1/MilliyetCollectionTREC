<DOC>
<DOCNO> 148556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun36.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'da yaralı Filistinli öğrenci sayısı 29'a yükseldi 
</HEADLINE>
<TEXT>

     Batı Şeria'nın kuzeyinde, Cenin yakınlarındaki El Cabir'de bir okulda meydana gelen patlamada 29 Filistinli öğrencinin yaralandığı açıklandı. 
     Filistinli güvenlik yetkilileri, patlamada yaralanan öğrencilerin 4'ünün durumunun ciddi olduğunu belirtti. 
     Bu arada, Cenin Valisi Haydar İrşid, patlamadan İsrail ordusunu sorumlu tuttu. 
     İrşid, ''Bu bomba İsrail'e ait. İsrail ordusu bombayı okulun girişine koydu'' dedi. 
     İsrail ordu sözcüsü ise suçlamayı reddederek, ''Bizim bu olayla hiçbir ilgimiz yok. Bizim bu olaydaki tek rolümüz okula ilkyardım ekibi göndermekten ibaret'' diye konuştu. 
     Patlamanın, bir öğrencinin elindeki bombayla oynaması sırasında meydana geldiği, 20 Filistinli öğrencinin yaralandığı açıklanmıştı. 
     

     
</TEXT>
</DOC>
