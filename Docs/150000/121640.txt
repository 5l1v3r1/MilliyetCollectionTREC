<DOC>
<DOCNO> 121640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo29.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...7. hafta maçlarının programı belli oldu... 
</HEADLINE>
<TEXT>

     Türkiye Basketbol Ligi'nde 7. haftanın maçlarının programı belli oldu. 
     Basketbol Federasyonu'ndan yapılan açıklamaya göre, Fenerbahçe ile Pınar karşıyaka takımları arasındaki karşılaşma, sarı-lacivertli takımın cezası nedeniyle Ankara'da oynanacak. 
     Basketbol Federasyonu Lig Koordinatörü Nedim Karakaş, Fenerbahçe'nin geçen sezon play-off serisinde Galatasaray ile yaptığı maçlarda sarı-lacivertli taraftarların yaptığı taşkınlık nedeniyle ceza aldığını söyledi. 
     Karakaş, Disiplin Kurulu Yönetmelikleri'ne göre ceza alan takımın cezasını aynı ilin takımıyla yaptığı maçta kullanamadığını belirterek, ''Fenerbahçe bu sezon şu ana kadar hep İstanbul takımlarıyla maçlarını yaptı. İlk kez İstanbul dışında bir takımla maç yapacak. Bu nedenle Fenerbahçe, geçen sezonki cezasını Pınar Karşıyaka maçında kullanacak'' dedi. 
     Bu arada Türkiye Basketbol Ligi'nde 7. hafta maçlarının programı şöyle 
29 Kasım Cuma 
19.00 Fenerbahçe - Pınar Karşıyaka Ankara Atatürk 
30 Kasım Cumartesi 
15.00 Türk Telekomspor - Darüşşafaka Ankara Atatürk 
17.00 Büyük Kolej - İstanbul Tekelspor Ankara Atatürk 
14.00 Oyak Renault - Efes Pilsen Bursa Atatürk 
17.00 İTÜ - Galatasaray Ayazağa 
14.00 Göztepe - TED Kolejliler İzmir Atatürk 
1 Aralık Pazar 
17.00 Ülkerspor - Beşiktaş Ahmet Cömert 
     





</TEXT>
</DOC>
