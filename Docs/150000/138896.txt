<DOC>
<DOCNO> 138896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun03.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam canlı yayında Bush'u "düelloya" davet etti 
</HEADLINE>
<TEXT>

     Irak Devlet Başkanı Saddam Hüseyin'in, Irak'ın elindeki Essamud füzelerini imha etme niyetinde olmadığını söylediği ileri sürüldü. 
     CBS radyosunun haberine göre, Irak lideri Saddam Hüseyin, CBS televizyonu muhabiri Dan Rather'ın sorularını yanıtladı. 
     Rather'a göre, Saddam Hüseyin, Essamud füzelerinin BM'nin Irak ile ilgili kararını ihlal etmediğini ve ''BM denetçilerinin başkanı Hans Blix'in istediği gibi bu füzeleri imha etme ya da imha etme taahhüdünde bulunma niyetinde olmadığını'' ifade etti. 
     Dan Rather, Saddam Hüseyin'in ABD Başkanı George W. Bush'u televizyonda canlı yayında ''düelloya'' davet ettiğini söyledi. Radyo, görüşmeyle ilgili başka ayrıntı vermedi. 
     Rather-Saddam Hüseyin görüşmesinin bu gece yarısından sonra CBS'de yayımlanması bekleniyor. 
     





</TEXT>
</DOC>
