<DOC>
<DOCNO> 130125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun13.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksiyi gasp eden üniversiteli yakalandı 
</HEADLINE>
<TEXT>

     ERGÜN AYAZ DHA 

     İstanbul Taksim Meydanı’ndan bindiği taksi sürücüsünün ensesine kurusıkı tabanca dayayarak İzmit’e yönlendiren üniversiteli gaspçı yakalandı. 
     Önceki akşam Taksim Meydanı’nda Mustafa Kozan yönetimindeki taksiye binen Kocaeli Üniversitesi Kullar Meslek Yüksekokulu 2. sınıf öğrencisi Orhan Babaiban 21 , otogara gitmek istediğini söyledi. Araç bir süre ilerledikten sonra Babaiban, kurusıkı tabancayı Kozan’ın ensesine dayadı ve aracı İzmit’e yönlendirmesini söyledi. Araç İzmit yakınlarına geldiğinde üniversiteli gaspçı, yol kenarında aracı durdurarak tuvaletini yapmak istedi. Bu sırada gencin dalgınlığından yararlanan Kozan, cep telefonundan Polis İmdat’ı tuşlayarak yardım istedi. Sivil ekipler, takip ettikleri taksiye Halkevi mevkiinde düzenlediği operasyonla Babaiban’ı gözaltına aldı. 
     



 GÜNCEL 




























</TEXT>
</DOC>
