<DOC>
<DOCNO> 116789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur53.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, DSP Genel Merkezine geldi... 
</HEADLINE>
<TEXT>

     DSP Genel Başkanı ve Başbakan Bülent Ecevit, DSP Genel Merkezi'ne geldi. 
     Ecevit, eşi ve DSP Genel Başkan Yardımcısı Rahşan Ecevit ile birlikte saat 21.25'te geldiği genel merkezde parti yöneticileri ve partililerin alkışlarıyla karşılandı. 
     Ecevit, daha sonra genel merkezin ikinci katında, DSP'li yöneticiler ve bazı partili bakanlarla seçim sonuçlarını değerlendirmek amacıyla biraraya geldi. 
     Toplantıya, DSP Genel Başkan Yardımcısı Rahşan Ecevit, Devlet Bakanları Masum Türker, Tayfun İçli, Zeki Sezer, Melda Bayer, Grup Başkanvekili Emrehan Halıcı, Genel Sekreter Süleyman Yağız ve Genel Sayman Mecit Şekercioğlu katıldı. 
     Ecevit'in toplantı sonrasında parti genel merkezinin birinci katındaki basın merkezinde bulunan gazetecilere bir açıklama yapması bekleniyor. 
     





</TEXT>
</DOC>
