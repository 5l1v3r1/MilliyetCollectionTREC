<DOC>
<DOCNO> 111416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/spor/spo01.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili özür dilesin 
</HEADLINE>
<TEXT>

Beşiktaş’ta istifalarını veren Fikret Orman ile Muzaffer Nazıroğlu tüm çabalara karşı geri adım atmıyor. İki yönetici, "Serdar Bilgili’nin bizden özür dilemesi şart" dediler 
     ORHAN YILDIRIM 

     İkna olmadılar 
     BEŞİKTAŞ’TA Sarajevo maçı öncesi istifalarını veren yönetici Muzaffer Nasıroğlu ile Fikret Orman geri adım atmıyor. 2. Başkan Hüsnü Güreli önceki gece Nasıroğlu ile Orman’ı Maslak’taki ofisine çağırarak ikna etmeye çalıştı ancak bunda başarılı olamadı. İki yöneticinin Başkan Serdar Bilgili özür dilemediği sürece kararlarından dönmeyeceklerini söyledikleri öğrenildi. 
     
     Bilgili’ye sitem 
     FİKRET Orman, "Yönetim Kurulu’nda benimle başkan bile olsa hoş olmayan konuşmalar yaptı. Buna hakkı yok. Kaldı ki, kararım kesin" ifadelerini kullandı. Bilgili’nin ise "Esas özür dilemesi gereken biri varsa o da Fikret Orman. Bana karşı tutumu hiç de hoş değildi" diye yakındığı belirtildi. Hüsnü Güreli, Orman’ı geri döndürmek için çabalarının süreceğini söyledi. 
     
Lucescu temkinli      TEKNİK Direktör Lucescu, Gaziantepspor maçının çok zor geçeceğini özellikle kendi sahalarında seyirci baskısı altında kaldıklarını söyledi. Rumen çalıştırıcı, "Lig ve UEFA’da üstüste alınan başarılı sonuçlar kafalardaki soru işaretlerini sildi. Takıma güven geldi. Artık İnönü sendromunu da yıkmak zorundayız" dedi. Nouma yine maç kadrosuna alınmazken, taraftarların maç biletlerine büyük ilgi gösterdiği açıklandı. 
     
İlhan sahada      SİYAH - Beyazlı takımda uzun bir sakatlık dönemi geçiren İlhan Mansız bugün formasına kavuşuyor. Teknik Direktör Lucescu ile bir görüşme yapan ve Gaziantepspor maçında görev istediğini bildiren golcü oyuncunun son 15 dakika oynayabileceği belirtildi. Bu konuda endişeleri olan Rumen hocanın "Liglere ara veriliyor, biraz daha sabret" demesine karşın İlhan’ın ısrarcı olduğu ileri sürüldü. 
     



 SPOR 





























</TEXT>
</DOC>
