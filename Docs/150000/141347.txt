<DOC>
<DOCNO> 141347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur19.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hostes kız ile nişanlısı dolandırıcılıktan gözaltında... 
</HEADLINE>
<TEXT>

     İzmir'de, hostes genç kız ile turist rehberi nişanlısı, başkasına ait kredi kartını çalarak, alışveriş yaptıkları iddiasıyla gözaltına alındı. 
     Alınan bilgiye göre, polise başvuran gümrükleme firmasında görevli Ufuk Becerik 25 isimli bayan, Alsancak'ta bir kafede otururken, sandalyeye asılı çantasından nüfus cüzdanıyla kredi kartının çalındığını, bankadan gelen hesap dökümünde, kredi kartıyla yaklaşık 1.5 milyar liralık alışveriş yapıldığını bildirerek, polise şikayette bulundu. 
     İhbar üzerine harekete geçen Asayiş Şube Müdürlüğü dedektifleri, Becerik'in kredi kartını çalarak, alışveriş yapan kişileri tespit etti. Özel bir havayolu şirketinde hostes olarak çalışan A.K. 25 ile turist rehberi nişanlısı B.K. 28 gözaltına alındı. 
     Nişanlı çiftin üzerinde yapılan aramada, çalınan kredi kartıyla nüfus cüzdanı ele geçirildi. Becerik'in nüfus cüzdanına A.K'nin fotoğrafının yapıştırıldığı görüldü. 
     İfadesi alınan B.K, nişanlısıyla kafede otururken, yan masada bulunan Becerik'in çantasından kredi kartıyla nüfus cüzdanını çaldığını, 1.5 milyar liralık alışveriş yaparken, işyeri sahiplerine ''nişanlısına ait kredi kartını kullandığını'' söylediğini itiraf etti. B.K, hırsızlıktan ve kredi kartıyla alışveriş yapmasından nişanlısı A.K'nın haberi olmadığını iddia etti. 
     Nişanlı çiftin, işlemleri tamamlandıktan sonra adliyeye sevk edileceği bildirildi. 
     





</TEXT>
</DOC>
