<DOC>
<DOCNO> 132549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/siyaset/siy06.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce beni tebrik etsin 
</HEADLINE>
<TEXT>

     ANKARA Milliyet 

     Irak konusunda brifing vermek için TBMM’deki partilerin grup başkan vekillerini çaya davet eden, ardından da bu daveti komisyon başkanlarına yapınca, "Biz Büyükelçiliğe gelemeyiz, siz Meclis’e gelip bilgi verin" yanıtı alan ABD Büyükelçisi Pearson’a bir "ret" de Bülent Arınç’tan geldi. 
     
     BÜYÜKELÇİLİK’E ÇAĞIRDI 
     Arınç, kendisini büyükelçilikte öğle yemeğine davet eden Pearson’a, "seçildikten sonra kendisini tebrik etmediği" için olumsuz yanıt verdi. 
     
     TEŞRİF ETMEDİLER’ 
     Arınç, dün Türkiye Ziraat Odaları Birliği Yönetim Kurulu üyelerini kabulünde TBMM’deki komisyon başkanlarının ABD Büyükelçisi’nin davetini reddetmeleriyle ilgili yorumu sorulunca şunları söyledi 
     "Arkadaşlarımız ne yaptıklarının bilincindedirler. Ama benimle ilgili bir konu var. Başkalarının işine çok fazla karışmayalım. Büyükelçi geçtiğimiz günlerde beni büyükelçilik konutunda bir öğle yemeğine davet etmişti. Sanıyorum bu davetinde de gündemle ilgili konuları görüşmek istiyordu. Kendisine ret cevabı verdim. Meclis Başkanlığı’na seçildiğim günden bu yana Büyükelçi beni tebrik etmeye henüz teşrif etmediler. Dolayısıyla TBMM’nin Başkanı bir büyükelçinin yemek davetine önce gitmez." 
     



 SİYASET 
















</TEXT>
</DOC>
