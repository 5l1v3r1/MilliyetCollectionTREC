<DOC>
<DOCNO> 124351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/civaoglu.html </URL>
<DATE> 2002/12/13/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
AB, ketçap, yalan doğru 
</HEADLINE>
<TEXT>

     Acaba "AB’ye tam üyelik, böyle doğruluğuna inanılmış bir yalan" mı 
     Kopenhag bir "yalan test makinesi" olabilir. 
     Bahçeşehir Üniversitesi’nin AB konulu panelindeydik. Özdemir Asaf’ın bu dizelerini Ali Kırca, anımsattı. 
     Beyinlerimizde var olan kuşkuların yazısıyla, yüreklerimizde taşıdığımız inanma isteğindeki tadın hardal lezzetinde harmanlandığı dizeler bunlar. 
     
Med - cezir hareketi      Kopenhag AB pazarlıklarının Angora’sı... 
     Ama... 
     Angora’ya açılan kanallarda da önemli mesajlar var. 
     Bunlardan saptayabildiklerimi sıralayayım 
     1- ABD çok bastırdığı için "Kesinlikle tarih verilmesin" görüşünde ısrarlı olan dörtler, nihayet geri adım atmışlar. Yani İsveç, Finlandiya, Avusturya ve Hollanda "çoğunluğun görüşüne uyacağız" mesajını vermişler. Onlarla aynı çizgide olan ama dönem başkanlığı nedeniyle çok da açık tavır koyamayan Danimarka da, bu geri adıma ayak uydurmuş. 
     2- Yoğun pazarlıklarla med - cezir hareketleri sürekli yaşanıyor. Formüller gelgit yapıyor. Bunlardan biri de İrlanda’nın önerisiyle Türkiye kıyılarına geldi. İrlanda görüşme tarihinin açıklaması için Mart 2004 Dublin zirvesine nabız tutuyor. Türkiye’ye uygun olur mu sorusu gayri resmi olarak sorulmuş. 
     3- Kıbrıs’ın pazarlık dışı olduğu havası yoksa Yunanistan tarafından Fransa ve Almanya’ya verilen rol mü kuşkuları var. Böylece ateşteki kestanelere Yunanistan uzanmamış oluyor. Şu duyarlı ortamda, Kıbrıs sorununun psikolojik nedenlerle de gerilim yaratmaması amaçlanıyor diye düşünülmekte. 
     Belki... 
     Çünkü Atina, Ege’nin iki yakasında ılımlı iklimin zor oluştuğunun bilincinde. 
     Türkiye de bu tarihi şansı kaçırmayacak kadar sağduyulu olmalı. 
     4- En düşündürücü olanı... Dışişleri’nin aldığı iddia edilen şu mesaj "Kıbrıs için bir belge imzalanmamalı..." Başbakan ve Dışişleri Bakanı Kopenhag’da olduklarına göre, böyle bir mesajı, Ankara’dan kim, kimler ve hangi kurum göndermiş olabilir 
     İnanmak istemiyorum. 
     Ancak... 
     Doğruysa, Kopenhag’da kilitlenmeye neden olabilir. 
     Ne yazık ki, Kopenhag’a gönderilen KKTC Dışişleri Bakanı’nın imza yetkisi olmayan gözlemci statüsü, bu kuşkuları doğruluyor. 
     Ama sanıyoruz elinde Denktaş imzalı "Annan önerilerini görüşmeye hazırız" mesajını ileten bir yazı var. 
     
Ketçap      Bütün bu ve diğer etkenler nedeniyle, Türkiye ve Kıbrıs’ın üyelik formülü için görüşmeler, gayri resmi ortamlarda, ikili üçlü toplantılarla sürdürülecek. 
     Sonunda, üzerinde uzlaşılan formüle göre, resmi görüşmelerin son 5 dakikasında nihai bildiriye girecek satırlar, şeklen oya sunulacak ve kabul edilecek. 
     AB’de şöyle deniyormuş 
     "Türkiye de ketçap şişesi gibi. 
     Dibine vuruyoruz vuruyoruz, ya bir şey çıkmıyor... Çıkarsa da damla damla. 
     Sonra vurmayı sürdürüyoruz, yemek biterken pofff diye boşalıyor." 
     Yani, bu söylem Kopenhag Kriterleri’nin gerektirdiği yasaların yıllarca bekletildikten sonra, 2 - 3 ayda çıkarılmış olmasına gönderme yapıyor. 
     Biz de AB’nin dibine 42 yıldır vuruyoruz. H l damlıyor. 
     Bir türlü pofff diye boşalmıyor. 
     
Şenlik fişeği      Böyle kuşkularla, gece Finlandiya Ulusal günü için Fahri Konsolos Ural Ataman ve eşinin davetlerine katıldım. 
     Alacakaranlığı bir havai fişek gibi yırtan açıklamalar dinledim. 
     Finlandiya’yı "olumsuzlar" kampında görüyorduk. 
     Oysa Büyükelçi Garth Castren şöyle dedi 
     "Bu izlenimler tamamen yanlış. Biz Finlandiyalılar az konuşan, duygularımızı fazla dışa vurmayan ulusuz. Ancak unutmayın Türkiye en iyi sonucu Helsinki Zirvesi’nde almıştı. Şimdi de Türkiye’yi destekliyoruz. Görüşmeler büyük olasılıkla sürecek ve Türkiye için açıklama son saatlere kalacak. Cumartesi sabahı kesinlikle memnun kalacağınız bir açıklama olacak. 
     Türkiye hiç kaygı duymamalı." 
     Büyükelçi’den bu satırları adını da vererek yazmak için onay aldığımı belirteyim. 
     
     







Türkiye nereye 


Kopenhag zirvesini, kovboy filmine dönüştürdük... 


Mekteb-i Mülkiye 


İbn-i Sina köprüsü 


AB’den olumsuz karar çıktı 


AB, ketçap, yalan doğru 


AB iyi güzel de ya diğer konular 


Hangi Avrupa 15’ten 25’e 


Yeni bir yolun başlangıç noktasındayız 


Fıkra gibi KDV 


2004’te ısrar 


"Ülkeler ancak refah için rekabet eder" 


Fazıl Beyler ve Orhan Beyler 


Üyelik başka Avrupalı olmak başka 


</TEXT>
</DOC>
