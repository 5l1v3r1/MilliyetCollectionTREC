<DOC>
<DOCNO> 116523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/akyol.html </URL>
<DATE> 2002/11/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cahil halk 
</HEADLINE>
<TEXT>

     İSMET İnönü 1946’da dünya dengelerine ve iç gelişmelere bakarak demokrasiye geçiş kararı verdiğinde, en çok partili kodamanlar şaşırmıştı. 
     Refik Şevket İnce’nin sözleri bir simge gibi tarihe geçmiştir 
     - Memleketin idaresini Hasolara, Memolara mı bırakacağız 
     Kemalizmin büyük yazarlarından Yakup Kadri de 1948’de "Panorama" adlı çok değerli eserinde hem Tek Parti rejiminde halkın nasıl ezildiğini anlatmış, hem seçimlerde sandıktan "irtica"nın çıkacağını, sinmiş yobazların inlerinden fırlayarak "inkılapçıları" kıtır kıtır keseceğini yazmıştı 
     Daha doğrusu sanmıştı. 
     CHP’nin ünlü isimlerinden Nihat Erim, Faik Ahmet Barutçu’ya diyordu ki 
     - İsmet Paşa’dan sonra memleketin hali ne olacak diye endişe ediyorum 
     İnönü’nün demokrasi kararını savunan Barutçu’nun cevabı 
     - Vaktiyle Necmeddin Sadak da Atatürk’ten sonrasını düşünüyorum da dehşete düşüyorum diye makale yazmıştı 
     
     1950 seçimlerinde "Hasoların, Memoların" oyu ile DP iktidara gelecekti ve Türkiye’nin asıl ekonomik ve sosyal kalkınması başlayacaktı. 
     Rahmetli Metin Toker yazmıştı 
     "DP yöneticilerinin, özellikle Adnan Menderes’in CHP’lilere nazaran daha büyük düşündükleri, daha geniş ufka sahip oldukları reddedilemez..." DP’nin Altın Yılları, sf. 241 
     Tek Parti’nin halkı "hizaya getirme" ideolojisi adeta genlere işlemiş olmalı ki, demokrasiye geçişimizi hala "karşı devrim" sayanlar var. Hatta 28 Şubat sürecinde "resmen" dillendirilmişti 
     Peki demokrasiye geçişte ısrar eden İsmet Paşa ne diyordu İşte 1946’larda söyledikleri 
     "İhtilal devrinden kanun devrine girdik. Evvelce vatandaş hakları yalnız kanunda yazılırdı. Ve biz onu istediğimiz zaman tatbik ederdik. Artık Atatürk devrine dönemeyiz. Vatandaş hakkını istediği gibi kullanacaktır. Reyini istediği gibi kullanacaktır..." Barutçu’nun Anıları, cilt 2, sf. 881 
     
     ARTIK halka eşit oy hakkını uygulamayan bir rejimi kurmaya kimsenin gücü yetmez. 
     Cumhurbaşkanı’nın, generalin, profesörün ve sokaktaki vatandaşın yetkileri, işleri farklı ama oyları eşittir. 
     Demokrasi bilgi yarışması değildir. Öyle olsaydı birçok kudret sahibi de sınıfta kalırdı Üstelik demokrasiyi bilgi yarışması sanmak faşizme, Stalinizme, teokrasiye götürür. 
     Demokrasinin asgari şartı eşit oy hakkı ve bu yolla ihtiyaç ve taleplerini devlete iletmektir. 
     "Hasoların, Memoların" da ihtiyaç ve talepleri vardır ve kendilerinin ihtiyaç ve taleplerinin ne olduğunu kodamanlar’dan çok daha iyi bilirler. 
     İşte, mesela, bugünkü CHP de haklı olarak "devlet vatandaşın kimliğini belirleyemez, bu vatandaşın doğal hakkı" diyor Eskiden böyle bir söz insanı İstiklal Mahkemelerine götürürdü. 
     "Milli İrade"ye karşı hukuku ve devlet kudretini silah gibi kullanmayı düşünmek, elli sene önceki İsmet Paşa’yı bile anlayamamak olur. 
     Oy kutsaldır herkes özgürce sandık başına... 
     Demokratik terbiyenin bir kuralı da şu 
     "Sandıktan çıkanlar sorumlu, onlara tepki duyanlar ılımlı davranmalıdır." 
     
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
