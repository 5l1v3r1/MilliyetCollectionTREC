<DOC>
<DOCNO> 137363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur12.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rachel çiğ köfte partisinde stres attı, baklavanın tadına bayıldı 
</HEADLINE>
<TEXT>

     İlişkilerinin ortaya çıkmasından sonra "küçük yaşta kızı alıkoymaktan" tutuklanan barmen sevgilisi Mehmet Sedat Ocak'ın 24 ilk duruşmasına katılmak için Gaziantep'e gelen 15 yaşındaki İngiliz Rachel Lloyd, kaldığı otelde düzenlenen çiğ köfteli ve baklavalı partiyle moral topladı. 
     İngiltere'den babası Bob Lloyd'la 41 gelen Rachel'in kaldığı Kaleli Otel'de önceki gece çiğ köfte partisi düzenlendi. Otelde kalan ve adının açıklanmasını istemeyen bir işadamının organize ettiği partide Rachel'i izleyen İngiliz yayın kuruluşu BBC ekibi de bol bol çekim yaptı. 
     Çiğ köfteyi Ocak'ın avukatı Yaşar Sağlam yoğurdu. Gecede Rachel ve diğer konuklar, kanun eşliğinde çalınan parçalarda el ele tutuşup sallanarak eşlik etmeye çalıştı. Baba Lloyd'un gece boyu hüzünlü olması dikkati çekerken, çiğ köfteden birkaç tane yiyen Rachel ağzı yanınca bol bol su içti. İngiliz kız yediği baklavanın tadına da doyamadı. 
     Baba Llyod, Mehmet ile kızının aşkı için büyük bir İngiliz yapım şirketinden film teklifi geldiğini, ancak hem kendisi hem de kızının bu teklife sıcak bakmadığını söyledi. Lloyd, "Bazı özel şeylerin özel olarak kalması gerektiğini düşünüyoruz" dedi. 
     
     Duruşma sabırsızlığı 

     Marmaris'te tatil sırasında tanışan Mehmet ile Rachel'in aşkı ortaya çıkınca genç barmen tutuklanmış, sevgilisi İngiliz kız ise ailesi tarafından zorla ülkesine götürülmüştü. Tutuklu sevgilisinin bugün yapılacak duruşması için Gaziantep'e gelen Rachel, duruşma salonunda Mehmet'i göreceği anı sabırsızlıkla beklediğini dile getirirken, "Onu görür görmez sarılacağım" diye konuştu. 
     





</TEXT>
</DOC>
