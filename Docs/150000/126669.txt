<DOC>
<DOCNO> 126669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/ekonomi/eko05.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaza zam sinyali 
</HEADLINE>
<TEXT>

Enerji Piyasası Kurulu’nun önceki toplantılarında zam istemeyen BOTAŞ, bugün kurula zam talebiyle gidiyor 
     SEÇKİN ÜREY Ankara 

     Enerji Piyasası Düzenleme Kurulu EPDK , ocak ayı doğalgaz fiyatlarının belirlenmesi için aylık toplantısını bugün yapacak. Edinilen bilgilere göre fiyatlarla ilgili görüş bildiren BOTAŞ, gazın fiyatına zam isteyecek. 
     EPDK’ya fiyatlandırma alternatifleri ve görüşü sunan BOTAŞ, Irak operasyonu, artan petrol fiyatları ve dövizde yaşanan yükseliş nedeniyle k rlılığının devamı için zam isteyecek. BOTAŞ, EPDK’nın 25 Ekim ve 25 Kasım toplantılarında zam yapılmasına gerek olmadığına dair görüş bildirirken, Hazine, kuruluşu nakit pozisyonunu güçlendirmesi için zam gerektiği yönünde uyardı. Ancak BOTAŞ, yaptığı projeksiyonlar uyarınca nisana kadar indirim yapılmadığı sürece zamma gerek olmadığı yönünde görüş bildirdi. Milliyet’e bilgi veren üst düzey bir Enerji Bakanlığı bürokratı, "Savaş olasılığı petrol fiyatlarını yukarı çekti. Zam yapılması gerekiyor. Önceki projeksiyonlar rafa kaldırıldı" dedi. 
     
     Santralların gazı kesik 
     Öte yandan İran’dan alınan doğalgazın basıncında yaşanan sorun nedeniyle Hamitabat, Ovaakça santralları ile Türkiye genelindeki otoprodüktör santrallara verilen gaz da kesildi. 
     



 EKONOMİ 



















</TEXT>
</DOC>
