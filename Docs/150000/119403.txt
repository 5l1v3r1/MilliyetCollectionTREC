<DOC>
<DOCNO> 119403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sontur01.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Köprüsü 9 saat trafiğe kapalı 
</HEADLINE>
<TEXT>

     Atatürk Unkapanı Köprüsü, 9 saat süreyle taşıt ve yaya trafiğine kapatıldı. 
     Köprü üzerinde bulunan birleşme derzleri ile ana millerde yapılacak bakım çalışmaları nedeniyle saat 08.00'de ulaşıma kapatılan köprünün, saat 17.00 sıralarında trafiğe açılması planlanıyor. 
     Bu arada emniyet yetkilileri, Beyoğlu'ndan Eminönü yönü ile ters istikamete gitmek isteyen sürücülerin alternatif güzergahları kullanmalarını önerdi. 
     Atatürk Köprüsü, bakım çalışmaları nedeniyle 24 Kasım Pazar günü de 08.00-17.00 saatleri arasında taşıt ve yaya trafiğine kapatılacak. 
     
     ALTERNATİF YOLLAR 

     -Beşiktaş'tan gelip Karaköy-Unkapanı istikametine gidecek olanlar, Beşiktaş-Karaköy-Yeni Galata Köprüsü geçilerek-sağa dönüş ile Ragıp Gümüşpala Caddesi-sola dönülerek Sahil Kennedy Caddesi'ni, -Anadolu yakasından Unkapanı-Karaköy istikametine giden sürücüler, D-100-Haliç-Balat-Eminönü-Sirkeci istikametini, -Levent'ten Karaköy-Eminönü'ne gidiş için, Barbaros Bulvarı'nı kullanarak Beşiktaş-sahil yolunu, -Şişli istikametinden Karaköy-Unkapanı'na gidecek sürücüler ise Tarlabaşı Bulvarı-Şişhane-Perşembe Pazarı'ndan-Karaköy yolunu izleyecek. 
     -Taksim-Unkapanı istikametine gidecek sürücüler Tarlabaşı Bulvarı-Şişhane-Perşembe Pazarı-Karaköy-Yeni Galata Köprüsü-Ragıp Gümüşpala Caddesi-Unkapanı veya Taksim Gümüşsuyu Caddesi-Dolmabahçe ışıklar-sahili takiben Karaköy-Yeni Galata Köprüsü-Ragıp Gümüşpala Caddesi-Unkapanı güzergahını, -Beşiktaş'tan-Balat yönüne gidecekler, Karaköy Meydanı-Yeni Galata Köprüsü-Ragıp Gümüşpala Caddesi-Balat istikametini, -Mecidiyeköy'den-Kumkapı'ya gitmek isteyenler, Şişli-Taksim-Tarlabaşı Bulvarı-Şişhane-Perşembe Pazarı-Yeni Galata Köprüsü-Ragıp Gümüşpala Caddesi'ni kullanacaklar. 
     -Sarıyer'den gelen sürücüler, Maslak-TEM-Sadabat Viyadüğü'nü kullanıp D-100 Karayolu'na katılarak Haliç Köprüsü-Kumkapı-Fatih-Eminönü istikametine, -Bebek sahil yolundan Unkapanı yönüne gitmek isteyen sürücüler ise Yeni Galata Köprüsü'nü kullanarak Ragıp Gümüşpala Caddesi'ni takiben Unkapanı'na gidecekler. 
     
     EMİNÖNÜ'NDEN BEYOĞLU'NA GİDİŞ 

     Eminönü bölgesinden Beyoğlu'na gidecek sürücülerin kullanacakları alternatif yollar ise şöyle 
     -Eminönü'nden Taksim'e gidecekler, Yeni Galata Köprüsü'nü kullanarak-Karaköy-Meclisi Mebusan Caddesi-Dolmabahçe Meydanı ışıklardan-Kadırgalar Caddesi-Gümüşsuyu Caddesi'ni kullanarak Taksim'e gidecek. 
     -Aksaray Vatan Caddesi istikametinden gelip Taksim'e devam edecek sürücüler Unkapanı köprübaşından sola dönüş ile Valide Sultan veya Haliç Köprüsü'nü, -Sahil Kennedy Caddesi'nden ve Eminönü'nden gelerek Kasımpaşa istikametine gidecek olan araç sürücüleri de Valide Sultan veya Haliç Köprüsü'nü kullanacaklar. 
     





</TEXT>
</DOC>
