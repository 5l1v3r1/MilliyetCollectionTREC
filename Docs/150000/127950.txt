<DOC>
<DOCNO> 127950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur02.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yıla selle girdiler... 
</HEADLINE>
<TEXT>

     Tekirdağ'ın Çerkezköy İlçesi'nde, Ergene Nehri'nin taşması sonucu evleri su altında kalan vatandaşlar, yeni yıla buruk girdiler. 
     Gaziosmanpaşa Mahallesi Hükümet Caddesi Orman Sokak'taki evinde eşi ve çocuğuyla yaşamını sürdüren Hasan Demirel 52 , yılbaşını sel baskını nedeniyle harabeye dönmüş evinde geçirdi. 
     Evindeki birçok eşyası su baskını nedeniyle kullanılmaz hale gelen Demirel, tüm olumsuzluklara rağmen bir yılı geride bırakmanın mutluluğunu yaşadıklarını söyledi. 
     Sel baskınında televizyonunun bozulması nedeniyle yılbaşında televizyon izleyemediklerini belirten Demirel, şöyle konuştu 
     ''Herşeye rağmen yaşamak çok güzel. Bu tür felaketlerde, gerek imece ruhuyla gerek maddi olarak herkesin birbirine yardım etmesi gerekiyor. Bizim durumumuzda olanların yardıma daha çok ihtiyacı var. 
     Özellikle yetkililerin mağdur durumda kalan aileleri bu tür günlerde yanlız bırakmamasını istiyorum. 2001 yılını burak bir şekilde geride bırakırken, 2002 yılında mutlu bir yaşam sürmek istiyoruz.'' Bu arada, yöredeki sel mağduru çok sayıda vatandaş da, yeni yıla yakınlarının yanında girdi. 
     






</TEXT>
</DOC>
