<DOC>
<DOCNO> 128645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/ekonomi/eko04.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den sert yanıt Günlük kayıp yerine kayıt dışını hesapla 
</HEADLINE>
<TEXT>

Sezer, veto ettiği vergi yasası için Maliye Bakanı’na, Günlük kazanç hesabı yapma. Kayıt dışı kaybı daha büyük’ mesajı verdi 
     ANKARA Milliyet 

     Cumhurbaşkanı Ahmet Necdet Sezer, veto ettiği mali miladın ertelenmesine ilişkin vergi yasasının gelir sağlayıcı unsurları yürürlüğe girmediği için Maliye Bakanı Kemal Unakıtan’ın günlük kaybın 5 trilyon olduğu’ yönündeki sözlerine sert yanıt verdi. 
     Özel Kalem Müdürü Tacan İldem, Çankaya Köşkü’ndeki basın toplantısında, Unakıtan’ın eleştirilerinin hatırlatılması üzerine, şöyle konuştu "Değişik hesaplamalar mümkün. Cumhurbaşkanımızın Vergi Yasası’nı TBMM’ye iade gerekçelerinde de açıklamış olduğu gibi önemli olan kayıtdışı ekonominin kayda alınabilmesidir. 5 trilyon gibi günlük kayıp hesabı yapma durumunda olanların kayıtdışında bulunan ekonominin kayıt altına alınmasıyla elde edilecek kazancı da göz önünde bulundurmaları gerekir. Böyle bir hesap yapıldığında belki günlük kazancımız kayıplarımızın ötesine geçecektir." 
     
     Unakıtan’dan bilgi aldı 
     Cumhurbaşkanı Sezer, dün Adalet Bakanı Cemil Çiçek, Maliye Bakanı Kemal Unakıtan, Tarım ve Köyişleri Bakanı Sami Güçlü ile Enerji ve Tabii Kaynaklar Bakanı Hilmi Güler’i ayrı ayrı kabul etti. Sezer’in Unakıtan ile görüşmesinde, Meclis’te tekrar görüşülecek olan Mali Milat yasasına ilişkin bilgi aldığı öğrenildi. 
     



 EKONOMİ 






















</TEXT>
</DOC>
