<DOC>
<DOCNO> 134427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/spo03.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
FELİPE DARBESİ 
</HEADLINE>
<TEXT>

Galatasaray 3.5 milyon dolara transfer ettiği Sambacı’yı bedavaya elden kaçırdı. FIFA, dört aydır para almadığını belgeleyen yıldız oyuncuyu Flamengo’ya ücretsiz verdi 
     MEHMET ÇİFTÇİ 

     Davayı kazandılar 
     GALATASARAY ile Felipe arasında yaklaşık 1 aydır FIFA’da devam eden dava olumsuz sonuçlandı. Sarı - Kırmızılı kulübe 3.5 milyon dolara mal olan Brezilyalı futbolcu, 4 aydır para almadığını belgeleyip serbest kaldı. FIFA, yıldız oyuncu için başvuran Flamengo kulübüne bonservisi ücretsiz olarak verirken, davayı Brezilyalılar’ın istediği gibi noktaladı. 
     
     Motta’dan açıklama 
     FLAMENGO Kulübü avukatı Marcus Motta, Galatasaray’a karşı büyük bir zafer elde ettiklerini söyledi. Motta, "Felipe’nin yaklaşık 4 aydır parası verilmedi. Bu transfer için Türk kulübüne hiçbir ücret ödemeyeceğiz" dedi. Flamengo’nun avukatı, Sambacı’nın bugün oynanacak Flamengo - Cabofriense karşılaşmasında forma giyeceğini de duyurdu. 
     
Volkan tamamAslan transferin son gününde Kocaelispor’un genç yıldızıyla 2.5 yıllık sözleşme imzaladı 
     EROL DEMİRKOL 

     İşi bitirdiler 
     CİM - Bom uzun süredir transferini bitirmek için uğraştığı Kocaelisporlu Volkan’ı dün renklerine kattı. Sarı - Kırmızılı yöneticiler, 100 bin dolar garanti para ve maç başına ödeme karşılığında başarılı futbolcuyla 2.5 yıllık sözleşme yaptı. Maddi sıkıntı içinde olan Kocaelispor yönetimi ise uzun süren pazarlıklardan sonra 450 bin dolar karşılığında bonservisi vermeyi kabul etti. 
     
     Sinan olmadı 
     AKŞAM saatlerinde ise yönetici Burak Elmas, Altay’ın yıldız oyuncularından Sinan için Başkan Ahmet Taşpınar ile masaya oturdu. Taşpınar’ın Sarı - Kırmızılılar’dan 400 bin dolar nakit para ve gelecek sezon için Rasim ve Eyüp’ü istediği öğrenildi. Elmas, iki oyuncuyu Altay’a vermeyi kabul etti ancak 400 bin dolarda indirim yapılmayınca transferden vazgeçti. 
     
Galatasaray nefes açtı Teknik Direktör Terim sabah antrenmanında Sarı-Kırmızılı oyunculara kondisyon testi yaptı 
     Zaman tuttu 
     GALATASARAY ikinci yarı hazırlıklarını dün yaptığı iki antrenmanla sürdürdü. Teknik Direktör Fatih Terim yönetiminde sabah yapılan ve yaklaşık 1.5 saat süren çalışmanın başında futbolculara test uygulandı. Başarılı teknik adam, elindeki kronometresiyle yapılan hareketlerin hızını ölçtü. Galatasaray Teknik Direktörü’nün bu çalışma sırasında bir hayli neşeli olduğu gözlendi. 
     
     Kızdırdılar 
     ANTRENMANIN son bölümünde çift kale maç yapılırken, yedek ağırlıklı takım, as takımı, Arif’in golüyle 1 - 0 yendi. Xavier, Emre Aşık ile birlikte as takımın savunmasının ortasında stoper olarak görev yaptı. Maç sırasında Mehmet Polat’ın bir pozisyonda Berkant’a sert faul yapması Fatih Terim’i kızdırdı. Sakatlıkları süren Ümit Karan, Bülent ve Pinto düz koşu yaptı. 
     
     GALATASARAY GÜNLÜĞÜ 
     Aykut’tan imza 
     ANTALYA kampında denenen gurbetçi kaleci Aykut ile dün sözleşme imzalandı. Stuttgart’tan transfer edilen Aykut, "Hedefim uzun yıllar Galatasaray formasıyla mücadele etmek. Sabırla çalışıp bekleyeceğim" dedi. 
     
     Batista’ya MR 
     LİGİN ilk yarısında yaşadığı sakatlıklar nedeniyle uzun süre takımdan ayrı kalan Batista’nın önceki gece MR’ı çekildi. Brezilyalı oyuncunun sağ ayak bileğinde ödem meydana geldiği ve ligin ilk maçına yetişebileceği bildirildi. 
     
     Lalatovic uçtu 
     GALATASARAY’IN transfer etmek için uğraş verdiği Yugoslav savunma oyuncusu Lalatovic’in Belçika’nın Brugge takımı ile anlaştığı iddia edildi. Kızılyıldız Kulübü, Galatasaray ile görüşen Lalatovic’i kadro dışı bırakmıştı. 
     



 SPOR 

























</TEXT>
</DOC>
