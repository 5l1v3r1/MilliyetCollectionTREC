<DOC>
<DOCNO> 147234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun31.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da bir ilk... ''Seks enstitüsü'' kuruluyor... 
</HEADLINE>
<TEXT>

     Hollanda'nın başkenti Amsterdam'da, seks sektöründe çalışan kadınların işlerini daha iyi yapmalarına yardımcı olmak amacıyla seks enstitüsü açılacak. 
     Sektörde uzun yıllar çalışmış olan ve ''Escort Kraliçesi'' olarak tanınan Elena Vis tarafından açılacağı bildirilen okulda, ağırlıklı olarak kadınlara, işlerini yaparken daha çok para kazanabilmek için neler yapabilecekleri öğretilecek. 
     Verilen bilgiye göre derslerde, bu sektörde çalışan kadınların nasıl kariyer yapabilecekleri, kendi yaşamlarını daha iyi kılabilmek amacıyla kendi değerlerini ve becerilerini nasıl ortaya koyabilecekleri gibi konular da anlatılacak. 
     Okulun kurucusu Elena Vis, derslerin konuşmaya dayalı teori şeklinde verileceğini, bu çerçevede, örneğin ''zengin bir adamı keşfedebilmek, onun kalbini kazanabilmek ve cüzdanından daha çok yararlanmak için neler yapılması gerektiğinin'' ayrıntılı olarak anlatılacağını belirtti. 
     Enstitüde ders alacak kadınlardan, bir günlük kurs karşılığı 450 euro alınacak. 
     





</TEXT>
</DOC>
