<DOC>
<DOCNO> 134578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/yasam/yas05.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Saç kuruturken iki kere düşünün 
</HEADLINE>
<TEXT>

Selçuk Üniversitesi’nden bir grup araştırmacı, saç kurutma ve elektrikli tıraş makinelerinin ciddi sağlık sorunlarına yol açtığını ortaya koydu 
     RIZA GERENİZ Konya DHA 

     SELÇUK Üniversitesi Meram Tıp Fakültesi’nde, Prof. Dr. Mehmet Yeniterzi başkanlığındaki bir grup araştırmacı, saç kurutma ve tıraş makinelerinin etkilerini inceledi. Haftada üç gün, her seferinde beş dakika olmak üzere, üç ay boyunca, 20 - 25 santimetrelik mesafeden, deney hayvanlarına saç kurutma makinesi uygulandı. 
     
     Atardamarları etkiliyor 
     MAKİNELERİN akciğerdeki hava keselerinde harabiyet, iltihaplanma, karaciğerde iltihaplanma, dalakta şişme, böbrek kanalı, büyük atardamarlar ve beyinde hücresel yapı değişikliklerine neden olduğu ortaya çıktı. Tıraş edilen hayvanlarda da boyun atardamarlarının iç tabakasında ciddi hasar meydana geldi. 
     



 YAŞAM 


















</TEXT>
</DOC>
