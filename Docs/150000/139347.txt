<DOC>
<DOCNO> 139347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yasam/ayas.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şu köşe yaz köşesi bu köşe kış köşesi 
</HEADLINE>
<TEXT>

Darıca Hayvanat Bahçesi’nde soğuk iklim hayvanları karla kendilerine geldi. Tropik iklim hayvanları ise, ısıtıcı ve klimalarla rahat ettiriliyor’ 
     TAHSİN AKSU İstanbul 

     İstanbul’da son yılların en karlı günleri yaşanırken, Darıca’daki Boğaziçi Hayvanat Bahçesi de oldukça sessiz günler geçiriyor. Çünkü soğuk hava nedeniyle ziyaretçi sayısı yok denecek kadar az. 
     Bu sayede bahçede bulunan yaklaşık üç bin çeşit hayvanın bir bölümü de, karın ve soğuğun tadını çıkarıyor. Örneğin Sibirya kurtlarının neşesine diyecek yok. Karlar üstünde oradan oraya keyifle koşuyorlar. Bahçenin gözbebeği Sibirya kaplanı Erkan’ ile eşi Cassandra da, doğal iklimlerine yakın bir havada olmaktan oldukça memnun. 
     Belimiz büküldü’ 
     Soğuğa sevinemeyen tropikal iklim hayvanları ise, teknoloji sayesinde rahat ettiriliyor. Orta ve Güney Amerika’da yaşayan yeşil iguanaların kafesine ısıtıcılar yerleştirilmiş. Flamingolar da ısıtıcılarla yaz sıcağı özlemini biraz da olsa gideriyor. Bahçenin dev sürüngenleri timsahlar da yine ısıtılan 27 derece sıcaklıktaki kafeslerinde günlerini geçiriyor. Afrika’nın ürkütücü hayvanı piton yılanı da klimanın yanından ayrılmıyor. Ancak bu hayvanları ısıtmanın da bir bedeli var. 
     Bahçenin Halkla İlişkiler Müdürü Aydan Tekin, devletten yardım isteyerek, "Isıtıcılar sürekli açık. Bu ay elektrik faturası 30 milyar civarında olacak. Bahçenin giderleri, gelirlerin 5 katı. Ayakta durmakta zorlanıyoruz" diyor. 
     
Karlı günler sona eriyor      ANKARA Milliyet 

     Türkiye’yi bir süredir etkisine alan kar yağışı, bugün yurdu terk ediyor. Hava sıcaklıkları, hafta sonunda bütün yurtta 6 - 8 derece artacak. Devlet Meteoroloji İşleri Genel Müdürlüğü’nden alınan bilgiye göre, bugün Doğu Karadeniz kıyıları karla karışık yağmurlu ve kar yağışlı, diğer yerler parçalı bulutlu geçecek. Yarın ve cumartesi günü yurtta yağış beklenmiyor. Marmara ile iç ve doğu Anadolu’da sabah saatlerinde yoğun olmak üzere sis görülecek. Hava sıcaklıkları bugün gündüz saatlerinde Marmara, Ege ve Batı Akdeniz’de, hafta sonunda bütün yurtta 6 - 8 derece artacak. Ancak, iç ve doğu bölgelerinde gece ayazları devam edecek. 
     



 YAŞAM 























</TEXT>
</DOC>
