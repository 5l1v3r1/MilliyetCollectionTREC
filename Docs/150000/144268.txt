<DOC>
<DOCNO> 144268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/soneko17.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve Japonya, Irak'ın yeniden inşasında anlaştı... 
</HEADLINE>
<TEXT>

     Japonya Başbakanı Junichiro Koizumi ile ABD Başkanı George W. Bush, Irak'da yeni rejimi Birleşmiş Milletler'in faaliyetlerinin yardımıyla yeniden inşa etmede anlaştı. 
     Japon hükümeti yetkililerinin verdiği bilgiye göre, Bush Koizumi ile 10 dakikalık telefon görüşmesinde, ABD liderliğindeki ittifak güçlerinin salı günü başlatılan savaşı mümkün olduğunca az sayıda masumun hayatı kaybıyla sonuçlanacağına inandığını bildirdi. 
     Bush Koizumi'ye operasyonun şimdiye dek iyi ilerlediğini anlatırken, Koizumi Bush'a Japonya'nın yeni Irak'ın yaratılması çabalarında ABD ile mümkün olduğunca yakın işbirliği istediğini iletti. 
     Telefon görüşmesinde, Koizumi, Irak'ın yeniden inşasına uluslararası camianın katılımının teşvik edilmesinin zorunlu olduğunu vurguladı. 
     Bush, Irak'ın düzeltilmesi ve yeniden inşasında ABD'nin de Japonya ile işbirliğini istediğini ve BM'in rolünün gerekli olacağına inandığını söyleyerek Koizumi'yi yanıtladı. 
     Her iki lider, Kuzey Kore ile başetmede yakın işbirliği politikasını yeniden teyid ederken, ABD Başkanı Bush, Japon hükümetinin Irak savaşına dair acil önlemler dizisini övdü. 
     Japonya, BM Mülteciler Yüksek Komiserliği UNHCR ve Dünya Gıda Programı WFP için 5 milyon dolar yardım çıkarma ve savaş alanı yakınlarındaki sularda muhtemel mayın temizleme operasyonlarına yardım kararı almıştı. 
     





</TEXT>
</DOC>
