<DOC>
<DOCNO> 130403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur15.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, İran Cumhurbaşkanı Hatemi ile görüştü... 
</HEADLINE>
<TEXT>

     Başbakan Abdullah Gül, Irak sorunun barışçı yollardan çözümü konusunda temaslarda bulunmak üzere geldiği İran'da Cumhurbaşkanı Muhammed Hatemi tarafından kabul edildi. 
     Başbakan Gül, Sadabad Konukevi'nde Cumhurbaşkanı 1. Yardımcısı Muhammed Rıza Arif tarafından resmi törenle karşılandıktan sonra Arif ile bir süre başbaşa görüştü. Gül ve Arif, 2 ülke heyetleri arasındaki görüşmelere başkanlık ettiler. 
     Başbakan Gül, yaklaşık 1 saat süren heyetler arası görüşmenin ardından Cumhurbaşkanı Muhammed Hatemi tarafından kabul edildi. 
     Sadabat Sarayı'nda 1 saat 20 dakika süren kabulde, Dışişleri Bakanlığı Müsteşarı Uğur Ziyal, Türkiye'nin Tahran Büyükelçisi Selahattin Alpar, Başbakan Gül'ün başdanışmanları Ahmet Davutoğlu ve Gürcan Türkoğlu ile Dışişleri Bakanlığı Ortadoğu Genel Müdür Yardımcısı Şafak Göktürk hazır bulundu. Kabulde, İran Cumhurbaşkanı 1. Yardımcısı Muhammed Rıza Arif'te yer aldı. 
     İran Cumhurbaşkanı Hatemi, Başbakan Gül'ü saraya gelirken kapıda karşılarken, görüşme sonrası ise kapıya kadar uğurladı. 
     Gül daha sonra Muhammet Rıza Arif tarafından Sadabat Konukevi'nde onuruna verilen öğle yemeğine katıldı. 
     





</TEXT>
</DOC>
