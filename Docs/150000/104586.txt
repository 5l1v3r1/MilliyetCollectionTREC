<DOC>
<DOCNO> 104586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun08.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman New York'a yerleşiyor. 
</HEADLINE>
<TEXT>

     Beyaz perdenin güzel yıldızlarından Nicole Kidman, New York'a yerleşmeye karar verdi ve kentin bohem kesimi SoHo'da 8 milyon dolara bir daire satın aldı. 
     Tom Cruise'un eski eşi Kidman'ın aldığı dairenin 370 metrekare olduğu ve West Village denilen kesimde Perry sokağında bulunduğu belirtildi. Evin ünlü mimar Richard Meier'in eseri olduğu ifade edildi. 
     Nicole Kidman'ın oturacağı blok, genelde ünlülerin buluşma yeri özelliği taşıyor ve burada yaşayanlar arasında Calvin Klein, Martha Stewart ve Rita Schrager gibi kişiler bulunuyor. Calvin Klein'in dairesinin Kidman'ın bir üstünde bulunduğu ve 1100 metrekarelik tripleks çatı katı olduğu ifade edildi. Calvin Klein bu daireyi 2000 yılında 14 milyon dolara satın almıştı. Aynı binadaki daireler bugün ortalama 10-15 milyon dolara satılıyor. 
     Kidman'ın apartman dairesinin bulunduğu bina özel bir güvenlik kuruluşu tarafından 24 saat denetim altında tutuluyor. 
     Emlakçılar, Nicole Kidman'ın dairesinden hem Hudson nehrinin hem de Manhattan manzarasının görüldüğünü söylediler. Kidman'ın eski eşi Tom Cruise ile evlenen Penelope Cruz ise kısa süre önce Nicole Kidman'ınkine hayli yakın olan 7. cadde üzerindeki bir binadan 3 yatak odalı bir daire satın almıştı. 
     
</TEXT>
</DOC>
