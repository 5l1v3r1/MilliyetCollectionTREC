<DOC>
<DOCNO> 144434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/bbas.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN AFFETMEDİ 74-87 
</HEADLINE>
<TEXT>

Galatasaray, Göztepe’nin cezası nedeniyle Denizli’de oynanan maçta rakibini farklı mağlup etti. Cim - Bom, Koch, Arda ve Lydan’ın başarılı performansıyla sonuca gitti 
     BASKETBOL Birinci Ligi’nde Göztepe, cezası nedeniyle Denizli’de ağırladığı Galatasaray’a farklı yenildi. İkinci periyottan itibaren oyunun kontrolünü ele alan Cim - Bom, Lydan, Arda ve Koch’un sayılarıyla devreyi 45 - 39 önde kapadı. Galatasaray son bölümlerde arayı daha da açarak kümede kalma mücadelesi veren rakibi önünde rahat bir galibiyet aldı. 
     
     Maçın karnesi 
     HAKEMLER Mustafa Can, Engin Kennerman 
     GÖZTEPE Levent 4 6, Patterson 7 20, Koray 5 9, Yılmaz 6 16, Nosse 5 10, Fırat 4 9, Emre 4 2, Ali Örücü 3 2 
     GALATASARAY Görkem 5 5, Koch 7 18, Arda 7 18, Lydan 8 21, Önder 5 7, Serdar 4 3, Muratcan 4 , Cemal 5 6, Hairston 4 2, Yiğit 4 5 
     1. PERİYOT 19 - 18 Göztepe , 2. PERİYOT 45 - 39 G.Saray , 3. PERİYOT 65 - 55 G.Saray , MAÇ SKORU 87 - 74 G.Saray 
     
F.Bahçe - Efes      BASKETBOL liginde Fenerbahçe, bugün lider Efes Pilsen’i konuk edecek. Haldun Alagaş Spor Salonu’ndaki karşılaşma saat 16.15’te başlayacak ve TRT 2’den naklen yayınlanacak. Ahmet Cömert Salonu’nda saat 17.00’de ise Ülkerspor - TED Kolejliler karşı karşıya gelecek. Ankara Atatürk Salonu’nda saat 14.00’de Büyük Kolej - Pınar Karşıyaka, Bursa Atatürk Salonu’nda saat 17.00’de ise O.Renault - Tekel mücadele edecek. 
     
Ataman’a, Örs taktiğiMilli Takım coachu Aydın Örs’ün, Siena - Bologna maçında eski yardımcısına taktikler vermesi İtalya’da büyük yankı uyandırdı 
     Manşetlere taşındı 
     BASKETBOLDA Avrupa Ligi 2. tur E Grubu’nda Montepaschi Siena’nın, sahasında Skipper Bologna’yı yendiği maçta, A Milli Takım antrenörü Aydın Örs’ün, Siena coachu olan eski yardımcısı Ergin Ataman’a taktik vermesi, İtalya’da yankı uyandırdı. "Siena, usta Örs’ün öğütleriyle uçuyor" başlığını kullanan La Gazzetta dello Sport, Ataman’ın devre arasında maçı tribünde izleyen Örs’ten öğütler aldığı anı fotoğrafıyla yayınladı. 
     
     Kameralara takıldı 
     İTALYAN gazetesi, olayı "İkinci yarının başlamasına yakın Sienalı oyuncular ısınıyor. Ataman, sahadan uzaklaşıp tribüne doğru gidiyor. Tribünün trabzanına dayanan Türk Milli Takımı’nın antrenörü ve Ataman’ın ustası Aydın Örs, maçta sonuca gidecek bilgileri verip yoğun bir biçimde konuşuyor" diye anlattı. Gazete, 3’te 3 yapan lider Siena’yı final - four’a taşıyacak olan "gizli konuşmanın" maçı canlı veren Tele kameralarına yakalandığını da bildirdi. 
     
     Misafir etti 
     HEM Montepaschi’yi, hem de Mirsad’ı yakından izlemek için Siena’ya gelen Örs’ü bir haftadır evinde konuk eden Ataman, "Efes Pilsen’de 6 yıl Örs’ün yardımcısı oldum. Türk basketbolunda devrim yaptık. Oyun felsefemiz aynı ama büyük antrenörlerle fikir alışverişinde bulunmak hep hoşuma gitmiştir" dedi. Ataman, "Örs, bana Chiacig’i dışarıda bırakmamın doğru olduğunu söyledi. Daha sonra bana Ford’u daha ön tarafa almam önerisinde bulundu" açıklamasını yaptı. 
     



 SPOR 





























</TEXT>
</DOC>
