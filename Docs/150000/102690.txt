<DOC>
<DOCNO> 102690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun25.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Yılmaz Danimarka'da 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, AB Dönem Başkanlığı ile çeşitli temaslarda bulunmak üzere, Danimarka'nın başkenti Kopenhag'a geldi. 
     Yılmaz, AB Dönem Başkanı Danimarka'nın Başbakanı Anders Fogh Rasmussen ve Dışişleri Bakanı Per Stig Möller ile yarın görüşmelerde bulunacak. 
     Görüşmelerde ağırlıklı olarak Türkiye-AB ilişkileri ele alınacak. Yılmaz, TBMM'de kabul edilen AB'ye uyum yasalarının yaşama geçirilmesine ilişkin bilgi verecek ve Aralık ayında yapılacak Kopenhag zirvesinden Türkiye'nin beklentilerini dile getirecek. 
     Devlet Bakanı ve Başbakan Yardımcısı Yılmaz, yarın akşam Türkiye'ye dönecek. 
     





</TEXT>
</DOC>
