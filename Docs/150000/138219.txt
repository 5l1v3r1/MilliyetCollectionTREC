<DOC>
<DOCNO> 138219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/soneko37.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street Journal ABD, para yerine Türkiye'yi NAFTA'ya alsın 
</HEADLINE>
<TEXT>

     Amerikan finans çevrelerinin gazetesi Wall Street Journal WSJ , ''ABD'nin para vermek yerine Türkiye'yi Kuzey Amerika Serbest Ticaret Bölgesi'ne NAFTA almasını'' önerdi. 
     WJS'nin Türkiye ile ABD arasında süregelen görüşmelerle ilgili olarak yayınladığı ''Türk Pazarı'' başlıklı makalede, önerinin ilk kez, Washington'u ziyareti sırasında AK Parti Genel Başkanı Tayyip Erdoğan tarafından ortaya atıldığı hatırlatılarak, ''Projenin, Türkiye açısından, Fort Knox'taki tüm altınlardan daha değerli olduğunu'' savundu. 
     ''Her halükarda, bu aşamada gerçek bir dost, masaya ne konmuşsa onu kabul eder ve davaya katılır'' yorumunda bulunan WSJ'nin makalesinde, ''ABD'ye yardım etmeme kararı hiç şüphesiz Türkiye'nin Washington nezdindeki konumuna zarar verecektir. Ankara'nın yeni yöneticileri şunu anlamalıdırlar ki, en iyi dostları şimdi Bush yönetimi içindedir. Ticaret ve yardımlarla ilgili yasaları hazırlayan Kongre üyeleri onlardan çok daha az affedici olacaklardır'' yorumunda bulunuldu. 
     Makalede, kaynakların WSJ'ye, ''Türkiye'nin, ABD'nin en az 6 üsten yararlanmasına ve 55 bin asker konuşlandırmasına izin vermeye hazırlandığını'' söyledikleri hususu da yer aldı. 
     Gazete, ''Şayet Türkler Ortadoğu'da gerçekten bir barış ve istikrar ortamı arzuluyorlarsa, ABD'ye bu tür bir dostluk göstermelidirler'' diye yazdı. 
     





</TEXT>
</DOC>
