<DOC>
<DOCNO> 109675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun11.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in Irak dosyası kamuoyunu etkilemedi... 
</HEADLINE>
<TEXT>

     İngiltere'de halkın, Başbakan Tony Blair tarafından açıklanan ve tümüyle istihbarat raporlarına dayandığı belirtilen 55 sayfalık rapordan ya hiç etkilenmediği, ya da çok az etkilendiği belirlendi. 
     MORI araştırma kuruluşunun ITV televizyonu için telefonla 631 yetişkinle yaptığı araştırmanın sonuçlarına göre, İngiliz halkının yüzde 70'i İngiltere ve ABD'nin tek başlarına Irak'a operasyona kalkışmalarını onaylamıyor. MORI'nin sorularını yanıtlayan İngilizlerin yüzde 71'i, ancak BM Güvenlik Konseyi'nin tam desteği alınırsa böyle bir harekatı destekleyeceğini belirtiyor. 
     İngilizlerin yüzde 28'i geçen hafta boyunca görüşlerinde nasıl bir değişiklik olduğu sorusu üzerine ''Hiçbir değişiklik olmadı'' derken, yüzde 16'sı Blair'in dosyasını dinledikten sonra askeri operasyonu destekleme fikrine yaklaştığını, yüzde 12'si ise bu fikre tümüyle karşı çıkmaya başladığını söyledi. Halkın sadece yüzde 4'ü, dosyadaki bilgilerin çok önemli olduğunu ifade etti. 
     





</TEXT>
</DOC>
