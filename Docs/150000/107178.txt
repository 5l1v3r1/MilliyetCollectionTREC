<DOC>
<DOCNO> 107178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun01.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Etiyopya'da otelde patlama... Çok sayıda kişi enkaz altında... 
</HEADLINE>
<TEXT>

     Etiyopya'nın başkenti Addis Ababa'da dün gece küçük bir otelde meydana gelen patlamada, otelin çöktüğü ve çok sayıda kişinin enkaz altında kaldığı bildirildi. 
     Polis yetkililerine göre, nedeni henüz belirlenemeyen patlama, başkentin kuzeyindeki Piazza mahallesinde bulunan Tigray Oteli'ni yerle bir etti. 
     Görgü tanıkları, çok sayıda kişinin enkaz altında kaldığını söylediler. 20 kişilik personelin çalıştığı otelin patlama sırasında dolu olduğu belirtiliyor. 
     Tigray Oteli'ne 5 yıl önce bir terör saldırısı düzenlenmiş ve o dönemde şüpheler Oromo Özgürlük Cephesi OLF üzerinde yoğunlaşmıştı. 
     Somali'de kurulan OLF, Washington yönetimi tarafından Usame Bin Ladin'in El Kaide örgütüne yakın olmakla suçlanıyor. 
     





</TEXT>
</DOC>
