<DOC>
<DOCNO> 120666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/dunya/dun04.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler Kuzey Irak’a girecek’ 
</HEADLINE>
<TEXT>

New York Times, savaş çıkması durumunda Türk ordusunun Irak’a 100 km. gireceğini yazdı 
     SEMA EMİROĞLU New York 

     New York Times gazetesi, Türkiye’nin Irak’la savaş çıkması halinde sınırlarına mülteci akınını önlemek için bu ülkenin 100 kilometre kadar içine asker göndermeye hazırlandığını iddia etti. 
     Gazete, ön sayfasından yayımladığı Diyarbakır çıkışlı özel haberinde, "Üst düzey hükümet yetkilileri arasında dolaşan planın, Türk ordusunun Irak lideri Saddam Hüseyin’in devrilmesi halinde Irak Kürtlerinin kendi devletlerini kurma yönündeki girişimlerini engellemek için, bahane olarak kullanmasından korkuluyor" dedi. 
     Habere göre, 22 Ekim’de, dönemin Başbakanı Bülent Ecevit tarafından imzalanan sınırları kapama planı, 275 bin mülteciyi barındıracak biçimde tasarlanan 18 kampın kurulmasını öngörüyor. Söz konusu kamplardan 12’sinin Irak’ta olması planlanıyor. Gazete, önce Irak’taki kampların doldurulacağını ve ardından Türkiye’ye girişe izin verileceğini yazdı. 
     



 DÜNYA 














</TEXT>
</DOC>
