<DOC>
<DOCNO> 149837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/guncel/gun07.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam efsaneleri 
</HEADLINE>
<TEXT>

     Yaklaşık 30 yıldır Saddam'ın ölümsüz ve yenilmez olduğuna dair efsaneleri dinleyerek büyüyen Iraklılar, liderlerinin ölmüş olabileceğine inanmakta zorlanıyor. Los Angeles Times gazetesi, Irak'ta dolaşan Saddam efsanelerine yer verdi. Iraklılar, çok sayıda darbe ve suikast girişimine hedef olmasına rağmen Saddam'ın hayatta kalmasını, koluna yerleştirilmiş sihirli bir mücevhere bağlıyor. Hatta bu mücevherin bir tavukta denendiği, yakın mesafeden ateş edilen tavuğun sadece birkaç tüyünün döküldüğü ama ölmediği anlatılıyor. 
     Iraklılara göre çok sevdiği annesinin büyüleri Saddam Hüseyin'i ölümsüz kılan bir başka faktör. Falcılar da, birisi Saddam'ı öldürmek istediği zaman onu uyarıyor. Iraklı çoban Abud Muttar, "Cesedini televizyonda gösterseler bile, kendi gözlerimle görmediğim sürece inanmam" diyecek kadar bu masalların etkisinde kalmış. Ahmet Ali 23 ise, "O dokuz canlıdır" diyor. 
     


GÜNCEL 


















</TEXT>
</DOC>
