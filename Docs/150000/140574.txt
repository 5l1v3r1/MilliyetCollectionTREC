<DOC>
<DOCNO> 140574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/soneko53.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya... Fiat Başkanı Yeni modellerle krizi aşacağız 
</HEADLINE>
<TEXT>

     Fiat'ın Yönetim Kurulu üyeliğine getirilen Ferrari'nin Başkanı Luca Cordero di Montezemelo, Fiat'ın yeni üreteceği modellerle krizden çıkabileceğini söyledi. 
     Fiat Grubu'nun içinde olan Ferrari'nin Başkanı Montezemelo, Fiat'ın krizden çıkmak için gerekli koşullara sahip olduğunu belirtti. 
     İtalyan haber ajanslarında yer alan demecinde Montezemelo, ''Fiat, işleri yoluna koyacak her şeye sahip. Yeni modeller ile tekrar yükselişe geçeceğimizden eminim'' dedi. 
     Otomobil sektöründeki 30 yıllık tecrübesini ve heyecanını Fiat'a vereceğini ifade eden Ferrari'nin Başkanı, kendilerini çok acımasız bir otomobil pazarının beklediğini ifade etti. 
     Öte yandan Fiat Yönetim Kurulu'nun, 28 Şubat'ta yaptığı toplantıda Fiat Oto'da gelecek 18 ay için 5 milyar euro'luk sermaye artırımına gidileceği açıklanmıştı. 
     Fiat'ın yüzde 20 hissesine sahip olan Amerikan General Motors'un Fiat Oto'daki sermaye artırımına girip girmeyeceği belli olmazken, Montezemelo'nun bu soruyu cevapsız bıraktığı kaydedildi. 
     





</TEXT>
</DOC>
