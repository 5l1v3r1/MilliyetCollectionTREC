<DOC>
<DOCNO> 100033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/spor/aspo.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan ikiye böldü 
</HEADLINE>
<TEXT>

Bonservisi elinde olan yıldız futbolcunun, yuvaya dönme ihtimali kafaları karıştırdı. Galatasaray Yönetimi’nde Hakan Şükür’ü isteyenlerle-istemeyenler arasında uzlaşma noktası aranıyor 
     Terim’e ikna turu 
     PARMA’DAN bonservisini alarak serbest kalan Hakan Şükür’ün, yeniden Galatasaray’a dönme ihtimalinin gündeme gelmesi, camiada fikir ayrılıklarını da beraberinde getirdi. Eski yöneticilerin büyük bölümü, yıldız futbolcuya kapıların tekrar açılmasını isterken, Fatih Terim’i ikna turlarının gerçekleştiği öğrenildi. Ancak uzun süredir ikili arasında yaşanan kopuş nedeniyle tecrübeli teknik adamın bu transfere sıcak bakmadığı iddia edildi. 
     
     Yönetim de kararsız 
     FUTBOLDAKİ tüm karar organlarını Fatih Terim’e bağlayan Sarı - Kırmızılı yöneticiler, fikir ayrılığı yaşıyorlar. Yöneticilerin bir kısmının Hakan Şükür’ün yeniden takıma dönmesine sıcak baktığı bildirildi. İngiltere’ye transfer olması da gündeme gelen golcü futbolcunun, maliyeti ucuzken kaçırılmaması görüşünde olanların sayısı da oldukça fazla. Taraftarların büyük bölümünün ise, Hakan’ın dönüşüne sıcak bir yaklaşım gösterdiği bildirildi. 
     



 SPOR 




















</TEXT>
</DOC>
