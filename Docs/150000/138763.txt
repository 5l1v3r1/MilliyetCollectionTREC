<DOC>
<DOCNO> 138763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sonspo14.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Torino teknik direktörü Renzo Ulivieri'nin görevine son verildi 
</HEADLINE>
<TEXT>

     İtalyan Ligi'nde son sırada yer alan Torino'da teknik direktör Renzo Ulivieri'nin görevine son verildiği açıklandı. 
     Ligde kalma mücadelesi veren Torino, sezon başından buyana içinde olduğu krizden çıkamazken, 2. kez teknik direktörünü değiştirdi. 
     Ligin 6. haftasında Giancarlo Camolese'yi görevden alan Torino'da şimdi de Ulivieri takımdan uzaklaştırıldı. 
     Torino'da teknik direktörlüğe ise eski futbolculardan Renato Zaccarelli yeni umut olarak getirildi. 
     İtalya'da köklü bir kulüp olan ve fanatik bir taraftar grubu olan Torino son olarak geçtiğimiz cumartesi akşamı kendi sahasında Milan'la karşılaşmış, ilk yarısı 3-0 Milan'ın önde bitirdiği maçın 2. yarısında kızgın taraftarların çıkarttığı olaylardan dolayı maç 68. dakikada yarıda kalmıştı. 
     Öte yandan 22. haftası geride kalan İtalyan Ligi'nde Uliveri ile birlikte toplam 4 teknik adam görevinden alınmış oldu. 
     





</TEXT>
</DOC>
