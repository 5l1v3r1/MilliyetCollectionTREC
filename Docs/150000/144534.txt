<DOC>
<DOCNO> 144534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun57.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kusay'ın bürosu da hedef alındı 
</HEADLINE>
<TEXT>

     Amerikan ve İngiliz ordusunun bugün Irak'ın başkenti Bağdat'a düzenlediği bombardımanda Irak Devlet Başkanı Saddam Hüseyin'in küçük oğlu Kusay'ın bürosunun da hedef alındığı bildirildi. 
     Bombardımanda Kusay'ın bürosunun yanı sıra, Bağdat'taki El Raşid askeri tesisleri ve El Dovra rafinerisi de hedefler arasındaydı. 
     Lübnan'dan yayın yapan El Minar televizyonu, Kusay'ın bürosunun yanındaki bir binanın ve El Zuhur sarayının yanındaki 2 binanın da isabet aldığını bildirdi. 
     El Raşid askeri tesislerinde askeri binaların yanı sıra okul ve hastaneler de bulunduğu kaydedildi, ancak bunların isabet alıp almadığı konusunda bilgi verilmedi. 
     





</TEXT>
</DOC>
