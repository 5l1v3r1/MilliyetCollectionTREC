<DOC>
<DOCNO> 117636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo35.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor basına kapalı çalıştı... 
</HEADLINE>
<TEXT>

     Trabzonspor, Göztepe ile 9 Kasım Cumartesi günü deplasmanda yapacağı lig maçının hazırlıklarının Trabzon bölümünü tamamladı. 
     Bu akşam İzmir'e gidecek olan bordo-mavili takım, Teknik Direktör Samet Aybaba yönetiminde, Mehmet Ali Yılmaz Tesisleri'nde basına kapalı olarak Göztepe maçının son taktik provasını yaptı. 
     İzmir'de son çalışmasını gerçekleştirecek olan bordo-mavili takımda, Petkoviç, Metin Aktaş, Mustafa Yalçınkaya, Erman Güraçar, Erdinç, Serkan Kılıç, Ali Şen, Aurelio, Hasan, Hüseyin, Mehmet Kahraman, Mehmet Yılmaz, Fatih, Somers, Erman Özgür, Selahattin, Macit ve Gökdeniz 18 kişilik maç kadrosuna alındı. 
     Karadeniz ekibinde sakatlığı bulunan Güney Koreli Lee eul Yong, maç kadrosuna dahil edilmezken, sakatlığı sona eren Petkoviç'in Göztepe maçında forma giyebileceği bildirildi. 
     





</TEXT>
</DOC>
