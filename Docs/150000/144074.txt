<DOC>
<DOCNO> 144074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/guncel/gun05a.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika sıcak saatler 
</HEADLINE>
<TEXT>

     04.31 Amerika saldırısı başladı. 
     04.35 Bağdat’ın güneyi ve doğusu bombalandı. Beyaz Saray Sözcüsü Ari Fleischer, savaşın başladığını dünyaya duyurdu. 
     05.00 ABD, Saddam’ın hedef alındığını açıkladı. 
     05.15 Başkan Bush "savaş uzun sürebilir" dedi. 
     05.35 İkinci saldırı dalgası başladı. 
     07.15 Irak’ta yeniden siren sesleri başladı, üçüncü hava saldırısı yapıldı. 
     07.23 Irak televizyonunun yayını bir süre kesildi. 
     07.35 Saddam Hüseyin, Irak televizyonundan halka konuştu. 
     07.46 Musul’da alarm verildi. 
     08.50 Irak - Kuveyt sınırında 40’a yakın patlama meydana geldi. 
     08.56 Çin, Irak’a saldırının durdurulmasını istedi. 
     09.05 Irak’ın Fao Yarımadası’nda büyük patlamalar meydana geldi. 
     09.25 Merkez Bankası, "Piyasalar için alınan tedbirler yürürlükte" dedi. 
     09.30 Kuveyt, "ABD, Irak’ın sınırındaki topçu ateşine karşılık verdi" açıklamasını yaptı. 
     09.55 İran, Irak sınırını kapattığını açıkladı. 
     10.05 Kuveyt Savunma Bakanlığı, "2 Irak füzesi Kuveyt’e düştü" dedi. 
     10.07 İngiliz Savunma Bakanı "geniş çaplı saldırı için fazla beklenmeyecek" açıklamasını yaptı. 
     10.26 Irak "kitle imha silahı kullanmayacağız, çünkü yok" açıklamasını yaptı. 
     10.36 ABD ve İngiltere, İstanbul’da vize işlemlerini durdurdu. 
     10.56 ABD, "Büyük saldırıdan önce sınırlı hava saldırısı olacak" dedi. 
     10.58 "Kuveyt’e düşen füzeler kimyasal başlık taşımıyor" denildi. 
     11.10 İngiltere Türkiye’ye "hava sahanızı bize de açın" dedi. 
     11.26 Kuveyt Radyosu, "ABD, Ummu Kasr Limanı’na saldırı başlattı" dedi. 
     11.37 Kuveyt’in başkentinde acil durum sirenleri çalmaya başladı. 
     11.45 Kuveyt’e altı Scud füze saldırısı yapıldı. İkisini patriotlar vurdu. 
     11.47 Hamas, "Bu savaş Arap ve Müslümanlara karşı yapılıyor" dedi. 
     12.05 Irak Enformasyon Bakanı, "Irak’ın Scud füzesi yok" açıklaması yaptı. 
     13.10 Başbakan Tayyip Erdoğan, "Bush operasyon öncesi bilgi vermedi" dedi. 
     13.47 Başbakan Yardımcısı Mehmet A. Şahin, "Yaşanacak göçle ilgili destek istedik" açıklamasını yaptı. 
     14.00 Kuveyt’ten Irak’a yeni topçu saldırısı başladı. 
     14.40 İngiltere Dışişleri Bakanı, "Saddam son şansını yok etti" dedi. 
     14.45 NATO Genel Sekreteri George Robertson, "Türkiye’ye saldırı olursa NATO görevini yapar" diye konuştu. 
     14.50 İngiltere Savunma Bakanı Geoff Hoon, "Savaşın çabuk biteceği düşünülmesin" dedi. 
     14.53 Kıbrıs Rum Kesimi, ABD’ye hava sahasını açtı. 
     15.12 ABD helikopteri Irak’ın güneyinde düştü. 
     15.27 Dışişleri Bakanı Abdullah Gül, "Masada biz de varız" dedi. 
     18.00 TBMM’de tezkere kabul edildi. 
     18.05 Ürdün, sınırlarını mültecilere kapattığını açıkladı. 
     18.36 ABD askeri güçleri, Basra kentine 1 kilometre mesafeye yaklaştı. 
     18.57 Saddam Hüseyin, "ABD’ye karşı zaferden eminiz" dedi. 
     19.13 El Cezire, Kuveyt - Irak sınırında yoğun topçu ateşi olduğunu bildirdi. 
     19.18 Amerikan kara kuvvetleri Güney Irak’ta topçu ateşi başlattı. 
     19.37 Irak-Kuveyt sınırında Iraklı ve Kuveytli askerler çatıştı. 
     19.53 Bağdat’ta hava saldırısı alarmı verildi. 
     20.12 Bağdat’ta bombardıman yeniden başladı. 
     20.19 Saddam Hüseyin’in kızlarının evi isabet aldı. 
     20.30 Deniz piyadeleri Kuveyt’ten Irak’a girdi. 
     20.37 İngiliz askeri güçleri kara operasyonuna katıldı. 
     20.40 Irak askeri sözcüsü "Amerikan helikopterini vurduk" açıklamasını yaptı. 
     20.47 Bazı Iraklı askerler teslim oldu. 
     21.01 İngiliz Kraliyet Donanması askerleri Güney Irak’a girdi. 
     22.09 Irak televizyonu, Iraklı dört askerin öldüğünü, beş askerin yaralandığı açıkladı. 
     22.25 Musul’a hava saldırısı başladı. 
     23.16 Kuveyt’te siren sesleri duyuldu. 
     23.26 İngiliz SKY TV, Cumhuriyet Muhafızları’nın yüzde 20’sine yakınının teslim olmaya hazırlandığını öne sürdü. 
     



 GÜNCEL 

































</TEXT>
</DOC>
