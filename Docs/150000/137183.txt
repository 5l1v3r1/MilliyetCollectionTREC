<DOC>
<DOCNO> 137183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/ekonomi/aeko.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Müteahhitlerle savaş öncesi imar pazarlığı 
</HEADLINE>
<TEXT>

ABD’li yetkililer, Türk müteahhitlerle Türkiye’deki ABD üslerinin modernizasyonu ve olası savaşın ardından Irak’ın imarı konusunda yapılacak çalışmalar için bugün İstanbul’da masaya oturuyor 
     EKONOMİ SERVİSİ 

     Irak savaşı öncesi ve sonrasında gerçekleştirilecek müteahhitlik hizmetleri konusunda bilgi vermek üzere Türkiye’ye gelen ABD’li yetkililer, Türk şirketleriyle iki gün üst üste toplantılar düzenleyecek. İlk toplantıda ABD eski Büyükelçisi Mark Parris ve ABD’nin yurtdışındaki yatırımlarına kredi sağlayan OPIC’in Başkan Yardımcısı Kirk Robertson, muhtemel Irak savaşı öncesi ve sonrasında Türkiye ile Irak’taki iş olanakları konusunda Türkiye’nin en büyük 30 müteahhidine bilgi verecek. Toplantı bu akşam saat 20.00’de İstanbul’daki Four Seasons Otel’de başlayacak. 
     ABD hükümetine bağlı Denizaşırı Özel Yatırım Kurumu OPIC , ABD kaynaklı yurtdışı yatırımlar için politik risk sigortası satan ve kredi vererek bu firmalara yardımcı olan bir kuruluş. ABD dış politikasına ekonomik destek sağlamak misyonuna sahip olan OPIC, ABD’li şirketlerin denizaşırı yatırımlarına kredi sağlıyor ve bu şirketlerin risklerini yükleniyor. 
     Türkiye Müteahhitler Birliği TMB Başkanı Nihat Özdemir, toplantıya 30 müteahhit kuruluşun davet edildiğini söyledi. 
     İkinci ve daha geniş kapsamlı toplantı, ABD Büyükelçisi’nin görevlendirdiği Ticaret Ataşesi ile Türk müteahhitleri arasında yapılacak. Muhtemelen yarın ya da çarşamba günü düzenlenecek olan toplantıda ABD ve Türkiye arasında işbirliği olanakları ele alınacak. 
     
     İştah kabartan pazar 
     Nihat Özdemir, liman ve üslerin modernizasyonu için 500 milyon dolar, Irak’ın yeniden yapılandırılması için ise 10 yıllık sürede 50 milyar dolarlık bir iş hacminin doğabileceğini söyledi. 
     Öte yandan ABD Savunma Bakanlığı adına üs ve limanların modernizasyonu yatırımlarının koordinasyonunu sağlayan ABD’li Brown Rooth şirketinin üç Türk müteahhitlik firmasıyla sözleşme imzaladığı kaydediliyor. Bu kapsamda Türk firmaları çadır, depo, aydınlatma, spor tesisleri, tuvalet, banyo, mutfak ve revir yapımı için üç vardiyada 24 saat çalışıyorlar. 
     
İnşaat devleri davet edildi      Türkiye ve Irak’taki iş olanakları konusunda gerçekleştirilecek toplantıya davet edilen Türkiye Müteahhitler Birliği’nin 120 üyesinden bazıları şunlar 
     "Age İnşaat, Ahmet Aydeniz, Akfen Holding, Aktürk Yapı, Alarko, Atilla Doğan, Aydıner İnşaat, Aysel İnşaat, Bayındır İnşaat, Baytur, Borova Yapı, Burç Taahhüt, Ceylan İnşaat, Doğuş Holding, Eko İnşaat, Emsaş İnşaat, EMT Erimtan, ENKA, Entes, Eser İnşaat, Gama, Garanti Balfour, Günay İnşaat, Güriş, Gürtaş İnşaat, Hazinedaroğlu, İdil İnşaat, İsot İnşaat, Kas İnşaat, Kiska İnşaat, Koçoğlu İnşaat, Koray Yapı, Kutlutaş, Limak İnşaat, Mensel, Mesa, Metiş, MNG, Mustafa Özcan, Nurol İnşaat, Oyak İnşaat, Öz - Gü İnşaat, Özışık İnşaat, Pasiner, Soyak İnşaat, STFA, Summa, Tekfen İnşat, Tekser İnşaat, Tepe İnşaat, Turan Hazinedaroğlu, Urban, Üçgen İnşaat, Üstay, Yapı Merkezi, Yaşar Özkan, Yenigün, Yüksel İnşaat, Zafer Taahhüt..." 
     
ABD dış politikasına destek sağlayan kredi kuruluşu da geliyor      Denizaşırı Özel Yatırım Kurumu OPIC , ABD kaynaklı yurtdışı yatırımlar için politik risk sigortası satan ve kredi vererek bu firmalara yardımcı olan ABD hükümetinin bir kuruluşu. 1971’de kurulan örgüt, 140’tan ülkede faaliyet gösteriyor. Örgüt 142 milyar dolarlık yatırıma yardımcı olarak, gelişmekte olan ülkelerin ekonomilerine 11 milyar dolarlık gelir ve 673 bin yeni iş olanağı yaratmış durumda. ABD’lilere ise 253 bin iş imk nı ve 64 milyar dolarlık ihracat geliri sağlayan kurum, her yıl k r ediyor. OPİC, hizmetleri için firmalardan piyasa rayicinde ücret alıyor. OPİC’in resmi internet sitesinde görevleri şöyle sıralanıyor 

</TEXT>
</DOC>
