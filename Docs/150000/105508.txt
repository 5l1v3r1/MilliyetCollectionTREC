<DOC>
<DOCNO> 105508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko26.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 9,307 puandan tamamladı... 
</HEADLINE>
<TEXT>

     İMKB Bileşik Endeksi, 2. seansta 2.36 puan yükselerek, 9,307.00 puandan kapandı. 
     Hisse senetleri ikinci seansta, ortalama yüzde 0.03 oranında değer kazandı. 
     İlk seanstaki 84.22 puan azalış dikkate alındığında, borsa endeksi günün tamamında 81.86 puan geriledi. Hisse senetlerindeki günlük değer kaybı ise yüzde 0.87 oldu. 
     Seansa 10.24 puan düşüşle 9,294.40 puan seviyesinde başlayan endeks, ilk yarıyı 38.81 puan düşüşle 9,265.83 puandan geçti. 
     Endeks, seans içinde en düşük 9,203.17 puana gerilerken, en yüksek olarak da kapanış seviyesi olan 9,307.00 puana ulaştı. 
     Kapanışta mali endeks 36.91 puan artışla 11,080.09 puana yükselirken, sanayi endeksi 16.99 puan düşüşle 9,192.88 puana, hizmetler endeksi 32.92 puan düşüşle 6,466.96 puana indi. 
     Böylece ilk seansa göre mali grup hisseler ortalama yüzde 0.33 oranında değer kazanırken, sanayi grubu hisseleri ortalama yüzde 0.18 ve hizmetler grubu hisseleri de ortalama yüzde 0.51 oranında değer yitirdi. 
     işlem gören toplam 295 hisse senedinden 141'i değer kaybederken, 60 hisse senedi değer kazandı. 94 hissenin fiyatında ise değişiklik olmadı. 
     Seansta, 99 trilyon 366 milyar 787 milyon liralık işlem hacmi kaydedildi. İki seanstaki işlem hacmi toplamı da 220 trilyon 865 milyar 639 milyon lira oldu. 
     Yapı ve Kredi Bankası,Akbank, Çukurova Elektrik, Koç Holding ve Sabancı Holding en yoğun işlem gören hisse senetleri oldular. 
     





</TEXT>
</DOC>
