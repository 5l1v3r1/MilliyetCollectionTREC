<DOC>
<DOCNO> 146348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yazar/pulur.html </URL>
<DATE> 2003/03/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu bir ilandır "Fenerbahçe’ye kaptan aranıyor " 
</HEADLINE>
<TEXT>

     "Acaba amir beye söyleyebilir misiniz 
     Neymiş ricası 
     "Bana Abanoz nöbeti yazmasın " 
     "Abanoz" genelevlerin, bulunduğu sokak, her an olay çıkar diye, polisler nöbet tutuyor, devriye geziyor. 
     Peki, bu polis niye burasını istemiyor 
     "Ağırıma gidiyor, duyanlar, görenler olacak... Ben kerhane nöbeti tutacak adam mıyım " 
     
     FENERBAHÇE takımının "kaptanlık" sorununu öğrenince, aklımıza bu geldi, nereden nereye diyeceksiniz. 
     Başta kaleci Rüştü, kimse kaptan olmak istemiyormuş... 
     Fenerbahçe’de, Galatasaray’da, Beşiktaş’ta ya da herhangi bir takımda kaptan olmak, onurdur, bir futbolcunun yaşamında önemli yeri olan bir rütbedir, çok kere bu yüzden kavga bile çıkar. 
     Ama, bugün Fenerbahçe ne hale gelmiş ki, takımın başına koyacak bir kaptan bulamıyor, yönetici futbolculara yalvar yakar, "Ne olur kaptan ol " diyor... 
     Bu nasıl yönetim, bu nasıl otorite, bu nasıl futbolcu 
     Fenerbahçe’de kaptanlık, sanki Abanoz nöbeti... 
     
     KALECİ Rüştü çok büyük bir kalecidir. 
     Kabul 
     Rüştü dünyanın sayılı kalecilerinden biridir 
     O da kabul 
     Rüştü, Fenerbahçe’yi kurtarmıştır 
     Hadi bu da "kabul" olsun, her zaman öyle değil ya 
     Evet , Rüştü "büyük" kalecidir ama Fenerbahçe’den "büyük" değildir. 
     Fenerbahçe’nin manevi değerinden büyük değildir. 
     Tabii bunlar "romantik" bir Fenerbahçelinin duygularıdır, Galatasaray’ın başındayken "Feneri de yendik, hakemi de yendik, seyirciyi de yendik " diyen Mustafa Denizli’nin, tekrar, Fenerbahçe’ye alınmasının konuşulduğu şu günlerde, böyle duygulara Fenerbahçe’de yer yoktur. 
     Hiç merak etmeyin - eğer onlar kabul ederse - en müseccel Fenerbahçe düşmanları bile kulübe getirilir ve başa geçirilir. 
     Devir o devir 
     Eğer itirazınız varsa, Fenerbahçe kaptanlığını kim kabul etmiyorsa "güle güle " deyin de görelim. 
     
     VE bir kaptanlık anısı... 
     "Zeki Rıza Bey", Fenerbahçe’nin kaptanı, Beykoz maçına çıkıyorlar, takımın en genci, ileride "Büyük" lakabını alan Fikret Arıcan... Hakem maçı başlatmak için para atışı yapacak, Zeki Rıza Bey, "Büyük Fikret"e seslenir 
     "Git, kaleyi al " 
     "Büyük Fikret", kaptanın, üşendiği için hakemin yanına gitmediğini kendisini gönderdiğini sanır 
     "Hangi kaleyi alayım " 
     "Hangisini alırsan al, kaptan sensin " 
     Maçtan sonra "Büyük Fikret"e şöyle der 
     "Ben yanındayken, takımı yönetmeye alış, biz artık yaşlandık " 
     İlk nasihati de şu olur 
     "Takımda senden büyük ağabeylerin var, onlar hakkındaki düşüncelerini önce bana söyle, gerekirse ben onları uyarırım " 
     Zeki Rıza Bey’le, "Büyük Fikret" iki yıl aynı takımda oynarlar, biri kulübün genel kaptanıdır, biri futbol takımının kaptanıdır. 
     
     ESKİDEN takım kaptanları, takımın simgesiydi, sembolüydü, Beşiktaş’ın "Baba Hakkı"sı, "Baba Recep"i, Galatasaray’ın "Baba Güngör"ü, Fenerbahçe’nin "Uçan kaleci Cihat"ı... 
     
     VE o güzel insanlar her yerden birer birer çekip gittiler, ortalıkta cüceler kaldı... 
     Bunun adına da "değişim" diyorlar. 
     
     







</TEXT>
</DOC>
