<DOC>
<DOCNO> 142159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yasam/yas01.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların yüreği engel’ tanımıyor 
</HEADLINE>
<TEXT>

40 Çinli engelliden oluşan My Dream’ adlı topluluğun Tatilya’daki 14 bölümlük gösterisi, izleyenleri kelimenin tam anlamıyla büyüledi 
     BURCUM DEVREZ İstanbul 

     Onlar, notaları göremiyor ama enstrümanları kusursuz çalıyor, duymadıkları müzik eşliğinde dans ediyor, okuma bile bilmediği halde orkestra yönetiyor. Çin Engelliler Federasyonu Gösteri ve Sanat Topluluğu "My Dream"in, Tatilya Eğlence Merkezi’nde gerçekleştirdiği gösteri büyük beğeni topladı. 
     1987’de kurulan My Dream’ 40 engelliden oluşuyor. Bunlardan biri de görme engelli Yang Haito. Şarkı söyleyen Haito, "Benim de büyük bir çift gözlerim olduğunu biliyorsunuz. Aradaki tek fark, benim gözlerimin önünden yalnızca karanlığın geçiyor olması. Bebekliğimden bu yana hiç gün ışığı görmedim aslında karanlığın nasıl bir şey olduğunu da bilmiyorum" dedi. 
     
     Türk engelliler de katıldı 
     Dansçı Tai Lihua ise işitme engelli. Dans gösterisi ile izleyicileri hayrete düşürdü. Lihua, dansın kendisini yaşattığı anlatıyor. 
     Aralarında Türkiye Zihinsel Engelliler Spor Federasyonu Asbaşkanı Dilek Sabancı’nın da bulunduğu çok sayıda davetlinin izlediği gösteride, Omurilik Felçlileri Derneği üyeleri de tekerlekli sandalyede halkoyunları gösterisi sundu. 
     My Dream’ grubunun gösterilerinden elde edilecek gelirin, Lions 118 - E Yönetim Çevresi Federasyonu’nca, Silivri’de yaptırılan Zihinsel Engelliler Eğitim Uygulama Okulu ve İş Eğitim Merkezi için kullanılacağı öğrenildi. 
     



 YAŞAM 
























</TEXT>
</DOC>
