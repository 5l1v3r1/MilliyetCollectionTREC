<DOC>
<DOCNO> 148569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun49.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönem böyle bitiyor... Ana hatlarıyla Saddam rejimi... 
</HEADLINE>
<TEXT>

     Irak'taki Saddam Hüseyin rejimi, kalın çizgilerle şöyle özetlenebilir 
     16 Temmuz 1979 Saddam Hüseyin, sağlık nedenleriyle istifa eden Cumhurbaşkanı ve Baas Genel Sekreteri Ahmet Hasan el Bekir'in yerine geçti. 
     18 Mart 1980 Seçimle ulusal meclis kuruldu. 
     22 Eylül 1980 İran'la savaş başladı. 
     7 Haziran 1981 İsrail hava kuvvetleri, Fransa'nın Temmuz'da inşa ettiği reaktörü imha etti. 
     17-18 Mart 1988 Irak birlikleri, Halepçe'de kimyasal silah kullandı, 5 bin kişi öldü. 
     20 Ağustos 1988 İran'la ateşkes yürürlüğe girdi. Savaşta 300 bin Iraklı öldü. 
     2 Ağustos 1990 Irak Kuveyt'i işgal etti. 
     6 Ağustos 1990 BM Irak'a ambargo koydu. 
     17 Ocak 1991 Irak'a karşı ''Çöl Fırtınası'' operasyonu başladı. 
     27 Şubat 1991 Kuveyt kurtarıldı. 28 Şubat'ta Irak ateşkesi kabul etti. 
     7 Mart 1991 Kuzeyde Kürtler, güneyde Şiiler ayaklandı. Kuzeyde müttefikler uçuşa kapalı bölge ilan etti. 
     27 Ağustos 1991 Müttefikler güneyde de kapalı bölge ilan etti. 
     13-18 Ocak 1993 Müttefikler Bağdat'ta fabrika vurdu. Bağdat'a göre, 44 kişi öldü. 26 Kasım 1993 Bağdat, silahsızlanmasına ilişkin 715 sayılı BM kararını koşulsuz kabul etti. 
     Ekim 1994 Saddam, Kuveyt sınırı yakınlarına yeniden asker yığınca kriz patladı, müttefikler de bölgeye asker gönderdi. 
     10 Kasım 1994 Bağdat Kuveyt'i resmen tanıdı. 
     14 Nisan 1995 Saddam, BM'nin 986 sayılı ''gıda karşılığı petrol'' kararını reddetti. 
     8-22 Ağustos 1995 Saddam'ın damadı General Kamil Hasan Ürdün'e sığındı. 
     23 Şubat 1996 General Hasan ve kardeşi, Irak'a döndükten üç gün sonra öldürüldü. 
     13 Kasım 1997 Irak, Amerikalı uzmanların denetimlere katılmasını engelledi ve 20 Kasım'da Amerikalı uzmanları sınır dışı etti. 
     16-19 Aralık 1998 ''Çöl Tilkisi'' operasyonu yapıldı. Üç günde Irak'a 500 füze fırlatıldı. 
     17 Aralık 1999 1284 sayılı BM kararıyla yeni bir silahsızlanma programı yürürlüğe sokuldu. 
     15 Ekim 2002 Saddam Hüseyin, oyların tamamını alarak yeniden başkan seçildi. 
     27 Kasım 2002 BM silah denetçileri yeniden çalışmaya başladı. 
     7 Aralık 2002 Saddam Hüseyin, 1990'daki işgal için Kuveyt halkından özür diledi. 
     17 Mart 2003 ABD Başkanı George Bush, Saddam'a Irak'tan ayrılması için 48 saat süre tanıdı, aksi halde savaşın başlayacağını bildirdi. Bağdat, ültimatomu ertesi gün reddetti. 
     20 Mart 2003 Amerikan-İngiliz kuvvetleri Kuveyt'ten Irak'a girdi. 
     9 Nisan 2003 Amerikan birlikleri, ciddi bir direniş görmeden Bağdat'ın göbeğindeki Tahrir meydanına indi. 
     





</TEXT>
</DOC>
