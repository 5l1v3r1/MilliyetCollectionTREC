<DOC>
<DOCNO> 148649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sonspo25.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kadro dışı futbolcular paf takımla çalıştı 
</HEADLINE>
<TEXT>

     Fenerbahçe'de, teknik sorumlu Oğuz Çetin döneminde kadro dışı bırakılan ve daha önce Fikirtepe Tesisleri'nde idman yapan futbolcular, bugün PAF takımla birlikte Dereağzı Tesisleri'nde çalıştı. 
     Fikirtepe Tesisleri'ndeki yapay çim nedeniyle futbolcuların sakatlanma riskini gözönüne alarak, yönetimden Dereağzı Tesisleri'nde PAF takımla birlikte çalışma talebinde bulundukları ve bunun da kabul edildiği bildirildi. 
     Sakat olan Ali Akdeniz dışında Ogün, Yusuf, Abdullah ve kaleci Oğuz, Dereağzı Tesisleri'ne gelerek, bugün PAF takımla birlikte idman yaptı. 
     Kadro dışı kalan bu futbolcuların bundan sonra da idmanlarını PAF takımla birlikte Dereağzı Tesisleri'nde yapacakları kaydedildi. 
     





</TEXT>
</DOC>
