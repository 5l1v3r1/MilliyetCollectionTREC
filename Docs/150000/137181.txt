<DOC>
<DOCNO> 137181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/dunya/dun02.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar sürpriz yaptı 
</HEADLINE>
<TEXT>

Kıbrıs Rum Kesimi’nde seçmen, anketlerin aksine sol destekli eski EOKA’cı Papadopulos’u 1. turda başkan seçti. Papadopulos, Annan Planı’nı müzakereye devam edeceğini açıkladı 
     YORGO KIRBAKİ Atina 

     Başkanlık seçimi için dün sandık başına giden Kıbrıslı Rumlar, Glafkos Klerides’i 83 evine gönderirken, BM Genel Sekreteri Annan’ın planına karşı çıkarak Rumlar lehine önemli değişiklikler isteyen eski EOKA’cı avukat Tasos Papadopulos’u 69 ilk turda yönetim lideri seçtiler. Komünist AKEL, Sosyal Demokratlar’la Çevrecilerin desteklediği, Demokratik Parti’nin DİKO lideri Papadopulos, oyların yüzde 51.5’ini alarak, seçimlerin önümüzdeki pazar günü tekrarlanacağına ilişkin tüm kamuoyu araştırma sonuçlarını ve tahminleri boşa çıkardı. Klerides ise, yüzde 38.8’de kalarak ağır bir yenilgiye uğradı. 
     
     Makarios’un demir yumruğu 
     1934’te Lefkoşa’da doğan, Londra’da hukuk eğitimi gören, 1960’ta Zürih ve Londra Antlaşmaları’na karşı çıkarak adını duyuran, aynı dönemde Kıbrıs Anayasası’nın hazırlanmasında görev üstlenen, Makarios döneminde 12 yıl süreyle sağlık, ekonomi, içişleri bakanlıklarını yürüten ve Başpiskopos’a bağlılığı nedeniyle "Makarios’un demir yumruğu" adı takılan Papadopulos, seçim sonuçlarının duyurulmasından sonra yaptığı ilk açıklamada, Annan Planı çerçevesinde çözümden yana olduğunu ve müzakereleri sürdüreceğini söyledi. Sahibi olduğu hukuk bürosunun adı, eski Yugoslavya lideri Miloşeviç’in yurtdışına kaçırdığı paraların aklanması olayına karışan Papadopulos, Klerides’in, Kıbrıs müzakerelerinde izlediği politikayı tavizk r olarak nitelemişti. Papadopulos evli ve 4 çocuk babası. Seçim sonuçlarının açıklanması- ndan sonra KTTC Cumhurbaşkanı Rauf Denktaş ile Klerides’in, bu sabah yapacakları görüşme iptal edildi. 
     



 DÜNYA 











</TEXT>
</DOC>
