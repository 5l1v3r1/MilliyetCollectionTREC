<DOC>
<DOCNO> 143508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/ekonomi/eko02.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Babacan, neden Anlaşma geçerli’ dedi 
</HEADLINE>
<TEXT>

Bakan Babacan, dün sabah "ABD ile daha önce yapılan anlaşmalar geçerli" dedi ve piyasaların tansiyonunu düşürdü. Ancak akşam Powell’dan farkı bir açıklama gelmesi soru işaretlerine neden oldu 
     EKONOMİ SERVİSİ 

     Devlet Bakanı Ali Babacan, ABD Dişişleri Bakanı Powell’ın açıklamalarından önce "ABD ile daha önce yapılan anlaşmaların geçerli olduğunu" söyledi. 
     Dnü sabah haber kanallarında canlı yayınlara bağlanarak açıklama yapan Babacan, CNN Türk’ün yardım miktarının değişip değişmeyeceğine ilişkin sorusuna "Eski anlaşmalar hala geçerli. Bu anlaşmaların detaylarını daha önce duyurduk. 6 milyar dolarlık hibe. 2 milyar doları askeri amaçlı kullanılacak. geri kalan 4 milyar doları krediye çevirme hakkımız var. Tamamını krediye çevirmeyi düşünüyoruz" yanıtını verdi. 
     Krediye çevrildiğinde 20 - 30 milyar doları bulacak kaynağın 8.5 milyar dolarlık kısmının köprü kredi olacağını kaydeden Babacan, köprü kredi için de şöyle konuştu "ABD Başkanı bush Kongre’ye Ben ek bütçe istiyorum’ diye gittiği anda serbest bırakılacak. Türkiye’ye mali yardım kararının Kongre’den çıkması 6 - 8 haftalık süreç. Köprü kredi Kongre’den karar çıkınca geri ödenecek ve uzun vadeliler devreye girecek." 
     
     Babacan biliyor muydu 
     Babacan CNBC - E’ye yaptığı açıklamada da köprü kredinin ön şartının "IMF ile niyet mektubunun imzalanması ve faiz dışı fazlanın yüzde 6.5 olarak bütçede yer alması" olduğunu söyledi. 
     Babacan’ın bu açıklamaları piyasayı yatıştırdı. Hazine bugünkü 5.2 katrilyon liralık itfasına dün yaptığı çifte ihaleyle hazırlandı ve yıllık ihalede yüzde 59.95 faizle borçlandı. İhalede piyasaya çıkan 3 Mart vadeli k ğıdın faizi bir gün önceki dalgalanmada yüzde 72’ye fırlamıştı. Dün gerçekleştirilen ihalelere Babacan’ın açıklamalarının etkisiyle yüksek talep gelirken Hazine de oldukça makul bir faizle 3.2 katrilyon borçlanma gerçekleştirdi. 
     Ancak akşam saatlerinde Powell’dan farklı açıklamaların gelmesi, "Acaba Bababacan ABD’nin tutumunu bile bile mi paket geçerli’ açıklaması yaptı " sorusunu gündeme getirdi. Powell’ın Babacan’ın tam tersi açıklama yapması piyasa uzmanları tarafından kuşkuyla karşılandı. 
     



 EKONOMİ 



















</TEXT>
</DOC>
