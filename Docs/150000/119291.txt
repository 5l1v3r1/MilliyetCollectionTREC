<DOC>
<DOCNO> 119291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/dunya/dun01.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ın ailesi Libya’ya kaçıyor 
</HEADLINE>
<TEXT>

The Times Saddam, ailesi ve yakın adamlarının sığınması karşılığında Libya lideri Kaddafi’ye 3.5 milyar dolar teklif etti 
     DIŞ HABERLER SERVİSİ 

     BM silah denetçilerinin saraylarını dahi kontrol etmesini kabul eden Irak Devlet Başkanı Saddam Hüseyin, ne yaparsa yapsın, ABD’nin saldırısına uğrayacağına ikna olmuş gözüküyor. İktidardaki günlerinin sayılı olduğunu anlayan Saddam’ın, ailesi ve en yakın adamlarını, ABD’nin eline düşmemesi için Libya’ya gönderme planları yaptığı iddia edildi. Ancak Saddam ve Libya’nın istemediği öne sürülen büyük oğlu Uday, Irak’ta kalacak. 
     İngiliz The Times gazetesi, Irak liderinin ailesine siyasi sığınma hakkı tanıması için Libya lideri Muammer Kaddafi’ye 3.5 milyar dolar yaklaşık 5.1 katrilyon lira teklif ettiğini yazdı. 
     Gazetenin iddiasına göre, Saddam, Kaddafi’nin ülkesine kaçışı organize etme görevini kuzeni General Ali Hasan el Mecid’e verdi. General Mecid, geçtiğimiz 8 Eylül’de Libya’ın başkenti Trablusgarp’a giderek Kaddafi ile görüştü. Libya liderine, Saddam’ın kişisel mektubunu ileten General, Saddam’ın ailesinin kabul edilmesi karşılığında Libya bankalarına 3.5 milyar dolar yatırılacağını söyledi. Bunun üzerine Kaddafi, Saddam ailesinin yanı sıra bir dizi üst düzey Irak yöneticisi ile ailelerine siyasi sığınma vermeyi kabul etti. Kaçması planlanan yetkililer şunlar 

</TEXT>
</DOC>
