<DOC>
<DOCNO> 112110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/ekonomi/eko02.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kent sigarası İzmirli oldu 
</HEADLINE>
<TEXT>

BAT fabrikasının açılışına Devlet Bakanı Yılmaz Karakoyunlu, BAT Yönetim Kurulu Başkanı Broughton, Türkiye Genel Müdürü Heldermen, Sunel Tütüncülük Muharras Azası Gürel ve Koç Holding Yönetim Kurulu Üyesi Bülent Özaydınlı katıldı. 
     MERT İLKUTLUĞ 

     British - American Tobacco’nun BAT , İzmir’in Tire’deki fabrikası Kent ve Viceroy markalarıyla üretime başladı. 
     BAT Türkiye Genel Müdürü Paul Helderman Viceroy’nin kısa paketinin 1 milyon 300 bin lira, uzun kutu paket fiyatı 1 milyon 400 bin lira olacağını, Kent’in ise yıllar önceki Kent’ten tamamen farklı olduğunu söyledi. Helderman, "Kent’in yeni ailesi tamamen light ürünlerden oluşuyor. Hepsi kısa olmak üzere üç çeşidi piyasaya sürüyoruz. Kent Gold 1, Türkiye’deki ilk 1 miligramlık ürün olacak. Kent markalı ürünlerin satış fiyatı 2 milyon 400 bin lira" dedi. 
     Bütün paketlerin üzerinde katran tar ve nikotin oranları olacak, "Çevremizi kirletmeyelim", "18 yaşından küçüklere satılamaz" ifadesi yer alacak. 200 milyon dolara mal olan fabrikanın kapasitesi 2 milyar adetin üstünde. 
     BAT Türkiye’nin ortaklık yapısında Sunel’in yüzde 7, Düzey Pazarlama’nın yüzde 5 payı bulunuyor. 
     



 EKONOMİ 















</TEXT>
</DOC>
