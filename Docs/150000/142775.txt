<DOC>
<DOCNO> 142775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/ekonomi/eko06.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’den yüzde 14 zam 
</HEADLINE>
<TEXT>

İç hat bilet fiyatlarına yapılan yüzde 14 zammın gerekçesi, enflasyon, döviz ve akaryakıt fiyatlarındaki artışa bağlandı 
     SİNAN TOROS İstanbul 

     Türk Hava Yolları THY , iç hat bilet ücretlerine 18 Mart Salı gününden geçerli olmak üzere ortalama yüzde 14 oranında zam yaptı. 
     Yetkililer, iç hat bilet fiyatlarına en son geçen yıl temmuz ayında yüzde 5 oranında zam yaptıklarını belirterek, enflasyon, döviz ve akaryakıttaki artışların zammı kaçınılmaz hale getirdiğini söylediler. 
     THY’nin giderlerinin yüzde 70’inin dolar üzerinden karşılandığını, dövizdeki artışın kendilerini zor durumda bıraktığını ifade eden yetkililer, şunları kaydetti "Gerek dövizdeki artış, gerek yolcu sayısındaki azalma gelir - gider dengesini alt üst etmektedir. Her şeye karşın yaklaşık dokuz aydır zam yapmadan bu durumun üstesinden gelmeye çalıştık. Ancak, zam kaçınılmaz hale gelince böyle bir karar alındı." 
     
Elazığ uçuşları tekrar başladı      Türk Hava Yolları THY 12 Mart’ta durdurduğu Elazığ uçuşlarına yeniden başladı. THY’den yapılan açıklamada, Diyarbakır kazasının hassasiyeti nedeniyle durdurulan seferlerin DLH Genel Müdürlüğü’nün, havaalanının uçuşa güvenliği olduğuna yönelik raporu üzerine başlatıldığı ifade edildi. 
     



 EKONOMİ 




















</TEXT>
</DOC>
