<DOC>
<DOCNO> 117878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/ekonomi/eko04.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem düştü hem çifte rekor kırdı 
</HEADLINE>
<TEXT>

Bir haftada ortalama yüzde 41.08 ve son bir ayda da yüzde 63.55’e kadar çıkış yapan borsaya k r tatlı geldi. Gün içinde 14.408’e kadar çıkan endeks 13.211’den kapanırken, yüzde 1.86’lık düşüş gösterdi 
     ORHAN TEKEOĞLU 

     Borsada haftabaşında başlayan yoğun talep dün endeksin 14.408 puana yükselmesine kadar devam etti. Buradan gelen satışlarla endeks 12.694 puana kadar gerileyerek gün içinde yüzde 12’ye varan şok düşüşler yaşadı. Ancak gün sonunda gelen alımlarla endeks 13.211 puandan kapatırken, hisselerin değer kaybı yüzde 1.86 oldu. Dünkü k r realizasyonunun, özellikle son bir haftada yüksek oranda prim yapan bankacılık hisselerinde yaşandığı dikkat çekti. 
     
     Borsa rekora doymuyor 
     Dün gerek günlük işlem hacminde ve gerekse işlem miktarında tüm zamanların rekoru kırıldı. Toplam 2 katrilyon 609 trilyonluk işlem hacmi gerçekleşirken, 701.7 milyar adetlik işlem miktarı rekoru kırıldı. Ayrıca toplam 9 katrilyon liralık 5.5 milyar dolar işlem hacmi ile yeni bir haftalık rekor kırıldı. 
     
     1.8 milyar dolarlık talep 
     Hazine yurtdışına 500 milyon dolarlık tahvil ihracı başlatıyor. Son yakalanan rüzgarın da etkisiyle dışardan 1.8 milyar dolarlık talep geldi. Talebin yüzde 25’inin yerli, yüzde 40’ının ABD ve yüzde 25’inin de Avrupa kökenli kuruluşlardan geldiği belirtiliyor. Ancak Hazine 500 milyon dolarla sınırlı kalmasını istiyor. Türkiye’nin bu yıl 2.5 milyar dolarlık dış borçlanmaya gitmesi bekleniyor. 
     Financial Times gazetesi ise, Türkiye’nin seçim sonrasından yararlanarak, bir günde tamamlanan fırsatçı bir operasyon ile 500 milyon dolarlık tahvil satmak istediğini yazdı. 
     



 EKONOMİ 




















</TEXT>
</DOC>
