<DOC>
<DOCNO> 126166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/guclu.html </URL>
<DATE> 2002/12/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteler çok tedirgin 
</HEADLINE>
<TEXT>

     Rektörler Komitesi’nin yayımladığı bildiri çok çarpıcı. Her satırında ayrı bir mesaj var. Hükümetin restine rest ile cevap verdiler. Biz ne iktidarlar gördük. Siz de gelir siz de geçersiniz havası h kim... 
     Üniversitelerin son yıllardaki sloganı "Biz Cumhuriyet’in kaleleriyiz. Laikliğin bekçisiyiz. Atatürkçülüğün yılmaz savunucularıyız. Hiçbir güç bizi bu kararlılığımızdan döndüremez" şeklinde. 
     Hükümete karşı adeta bir ültimatom niteliği taşıyan bildirinin verdiği mesaj da bu yönde. Üniversitelerimizi siyasal iktidarların yörüngesine sokmayız diyorlar ve bunda çok kararlılar. 
     Cuma günü saatlerce süren Rektörler Komitesi’ne Milli Eğitim Bakanı Erkan Mumcu da katıldı. Sert tartışmalar yaşandı. Toplantının sonunda her ne kadar uzlaşma sağlanır gibi olsa da güven bunalımı azalacağına daha da arttı. 
     Üniversiteler ile iktidar arasındaki bir çatışmanın, gerginliği daha da artırmanın ötesinde ülkeye zerre kadar faydası olmaz. Bu yüzden aradaki buzlar bir an önce eritilmelidir. 
     Başbakan Gül ve AKP lideri Erdoğan da üniversite rektörleriyle en kısa sürede bir araya gelerek aradaki güven sorununu çözmelidir. Yoksa her geçen gün aradaki buzları daha da kalınlaştıracaktır. 
     Üniversiteler, iktidarlara karşı hep mesafeli oldular. İdeolojisi ne olursa olsun hiçbirine ne çok yakın ne de çok uzak oldular. Şimdi de ağızları çok yandığı için yoğurdu üfleyerek yiyorlar. Tepkilerinin bu kadar büyük olması bu yüzden. Başbakan Gül imzalı Acil Eylem Planı’ndaki üniversitelere yönelik projeler ve TBMM Milli Eğitim Komisyonu’nun yapısı da bu tedirginliğe tuz biber ekti. 
     Büyük üniversitelerin bölünerek yeni 20’yi aşkın üniversite kurulması, rektörlerinin tıpkı 10 yıl önce olduğu gibi iktidar tarafından atanması Rektörler Komitesi’ni çok rahatsız etmişe benziyor İşte 5 maddelik ültimatomun ikinci maddesi 
     "Geçmişte bazı üniversite ve yükseköğretim kurumlarına bilim, medeniyet ve Cumhuriyet karşıtı zihniyetlerin h kim olduğu, bu yollarla hak etmeyen kişilere akademik unvanlar dağıtılarak kadrolar yetiştirildiği ve bu kişilerden bazılarının devletin üst kademelerinde görev aldığı bilinen bir husustur. Bugün yükseköğretim kurumlarında bu tür girişimlere imk n verilmemektedir, gelecekte de asla verilmeyecektir." 
     
Güven bunalımı      Üniversiteler ile iktidar arasındaki güven bunalımı 4. maddede kendisini fazlasıyla hissettiriyor. Bakan Mumcu tarafından her ne kadar ısrarla aksi savunulsa da bu maddenin bildiriye girmesi de çok anlamlı. Birlikte okuyalım 
     "Büyük Atatürk’ün kurduğu Cumhuriyet’in eseri olan Türk üniversiteleri Cumhuriyet’te, insan hak ve özgürlüklerine karşı olan, medeniyet, bilim ve insanlık dışı ayrımlara karşıdır. Bu cümleden olmak üzere, köktendincilik, gericilik, irtica, etnik ayrımcılık, ve bölücülük, terör ve ahlaki olmayan her türlü davranış dışındaki tüm düşünce ve eylemler Türk üniversitelerinde tamamen serbesttir." 
     Elbette her iki tarafın da birbirine karşı önyargılı olmaması gerekiyor. Ama rektörlerin tedirginliği sadece geçmişe dayanmıyor. Üniversitelere yönelik olarak hazırlanan yasa teklifleri canlarını çok sıkmışa benziyor. Yani ellerinde somut veriler var... 
     YÖK Başkanı Gürüz, yarın da Türkiye’deki tüm üniversitelerin öğrenci konseyi başkanlarıyla Sakarya Üniversitesi’nde bir araya geliyor. Rektörlerden sonra öğrenciler de iktidara karşı böyle bir bildiri yayımlarsa hiç şaşırmayalım .. 
     Özetin özeti Türkiye’nin gerginliğe değil huzura ihtiyacı var. Özellikle de içinde bulunduğumuz şu kritik günlerde. Güven bunalımı bir an önce çözülmelidir. 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
