<DOC>
<DOCNO> 119661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/spor/spo02.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim tecrübesiz 
</HEADLINE>
<TEXT>

UEFA’dan elenişlerini futbolcularının deneyimsizliğine bağlayan Werner Lorant, Avrupa Kupaları’nda sadece 18 maç yönetti 
     YALÇIN TÜRK 

     AVRUPA macerasına Panathinaikos yenilgisi ile son veren Fenerbahçe Teknik Direktörü Werner Lorant’ın, uluslararası tecrübesinin, oyuncularından daha az olduğu ortaya çıktı. Elenişlerini tecrübesizliğe bağlayan Alman hocanın altısı Fenerbahçe ile 18 Avrupa kupası maçı yönettiği ortaya çıkarken, kadro dışı bıraktığı Oktay, kulüp takımları dışında sadece A Milli formayla 18 maç oynadı. 
     

Karnesi Futbolcu A Milli Sayısı Rüştü 74 Fatih 47 Ümit 17 Abdullah 70 Ogün 76 Oktay 18 Serhat 4 H.Bayraktar 1      
     Ali Güneş 1 B Milli, 9 Ümit Milli 
     Cem Karaca 1 B Milli, 3 Ümit Milli, 12 A Genç Milli 
     Tuncay 6 Ümit Milli, 19 A Genç Milli 
     Oğuz Dağlaroğlu 1 Ümit Milli, 7 A Genç Milli 
     Ceyhun 3 Ümit Milli, 3 A Genç Milli 
     Ali Akdeniz 5 Ümit Milli 
     Not Ayrıca Ortega, Rapajc, Revivo, Mustafa Doğan, Washington, Mirkovic ve Stevic de ülkelerinin milli takımlarında ve geldikleri ekiplerde uluslararası arenaya defalarca çıktılar. 
     
Lorant’ın Avrupa serüveni      97 98 sezonunda UEFA Kupası’nda Finlandiya’dan FC Caz’ı 0-1, 1 - 6 ile geçti. Rapid Wien’e 3 - 0, 1 - 2 ile elendi. 00 01 Şampiyonlar Ligi 3. tur ön eleme maçında Leeds United’e 2 - 1, 1 - 0 ile elenip UEFA’ya kaldı. 1. turda Çek takımı Fk. Drnovice’yi 0 - 0, 0 - 1 ile eledi. 2. turda isveç’ten Halmstad BK’yı 3 - 2 , 1 - 3 ile geçti. 3. turda Parma’ya 2 - 2, 2 - 0 ile elendi. 
     
 O G B M A Y 1860 Münih 12 5 2 5 18 16 Fenerbahçe 6 1 2 3 7 12 Toplam 18 6 4 8 25 27      
     
Üç maçta iki üçlükÜçüncü kez ilk onbirde oynayan Washington, Bunların ikisinde üç gol atmak güzel bir duygu’ dedi 
     BURSASPOR maçıyla bir kez daha yıldızı parlatan Washington, üçüncü kez ilk onbirde yer aldığını belirtirken, "Bunların ikisinde, üç gol atmak gerçekten güzel bir duygu" dedi. Artık kendine güvenini kazandığını ve kalitesini herkes gösterdiğini belirten Brezilyalı futbolcu, "Oynadıkça daha iyi olacağım. Her takımın başına gelebilecek şanssızlıklar yaşadık. Ancak 10 gün içinde müthiş bir gol patlaması yaptık ve şampiyon olacağız" yorumunu yaptı. 
     
Dağıldılar      FARKLI Bursaspor galibiyetinden sonra dün bir araya gelen Fenerbahçeli futbolcular eksik kadrolarıyla hazırlıklarına başladılar. Milli takımlara giden Rüştü, Ümit, Serhat, Fatih, Volkan ile Tuncay’ın yanı sıra Rapajc de perşembeye kadar antrenmanlara katılamayacak. Oldukça neşeli olan futbolcular birbirlerine sürekli şaka yaparken, hafta içinde affedilen Abdullah da ilk kez basına açık antrenmanda takımla birlikte oldu. Lorant da kendine iki gün izin vererek tatil için İspanya’ya gitti. 
     



 SPOR 


























</TEXT>
</DOC>
