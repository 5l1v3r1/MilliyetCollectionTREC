<DOC>
<DOCNO> 104262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur04.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'daki orman yangını kontrol altına alındı... 
</HEADLINE>
<TEXT>

     Antalya'nın Serik İlçesi'ne bağlı Alacami Köyü'nde, saat 15.30'da başlayan orman yangını kontrol altına alındı. 
     Orman Bölge Müdürlüğü yetkilileri, şiddetli lodos nedeniyle kısa sürede büyüyen orman yangınının, yoğun çabalar sonucunda tamamen kontrol altına alındığını ve söndürme çalışmalarının sürdürüldüğünü bildirdiler. 
     Şiddetli lodos nedeniyle tüm söndürme ekiplerinin yangın bölgesinde kalarak çalışma yapacağını belirten Orman Bölge Müdürlüğü yetkilileri, yangının kontrol altına alınmasına rağmen yeniden başlama tehlikesi bulunduğuna dikkati çektiler. 
     Meteoroloji yetkililerinden alınan bilgiye göre lodosun bu gece ve önümüzdeki günlerde de süreceğini kaydeden Orman Bölge Müdürlüğü yetkilileri, hava koşulları normale dönünceye kadar bölgede ekip bulundurulacağını kaydettiler. 
     





</TEXT>
</DOC>
