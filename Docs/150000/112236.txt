<DOC>
<DOCNO> 112236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/soneko20.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları düşüşe geçti... 
</HEADLINE>
<TEXT>

     Irak'ın ABD'yi silah tesislerinde inceleme yapmaya davet etmesi, savaş kaygılarını bir ölçüde yatıştırarak petrol fiyatlarının düşmesine neden oldu. 
     Londra piyasasında Brent türü petrolün bütün petrol çeşitleri için gösterge niteliğindeki fiyatı, düne göre 38 sent azalıp, 27.75 dolara indi. Bu rakam, Brent petrolünün son 3 haftada aldığı en düşük değer oluyor. 
     Savaş kaygısının güçlenmesiyle geçen haftalarda kritik sınır olarak görülen 30 dolar sınırını aşan ABD hafif petrolünün varil fiyatı da 40 sent azalarak 28.95 dolara geriledi. 
     Irak Başbakan Yardımcısı ve silah programlarından sorumlu Bakan Abdüttavab Molla Haveyş, bugün düzenlediği basın toplantısında, Bağdat'ın kitle imha silahları ürettiği yönündeki ABD iddialarını yalanlayarak, Amerikan yönetiminin bu tesisleri incelemek için yetkili göndermeye davet edildiğini söylemişti. 
     





</TEXT>
</DOC>
