<DOC>
<DOCNO> 147345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur19.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de ulaşıma zam geldi... 
</HEADLINE>
<TEXT>

     İzmir'de toplu ulaşım fiyatlarına 100 bin ile 250 bin lira arasında zam geldi. Buna göre tam otobüs bileti fiyatı 750 bin liradan 1 milyon liraya yükseldi. 
     İzmir Büyükşehir Belediyesi Basın Danışmanlığı'ndan yapılan açıklamada, Ulaşım Koordinasyon Merkezi'nin UKOME , bugün yaptığı toplantıda, ulaşım tarifelerini yeniden belirlediği bildirildi. 
     Açıklamada, tam otobüs biletiyle, metro ve gemi jetonu fiyatlarının 750 bin liradan 1 milyon liraya yükseltildiği kaydedilirken, indirimli otobüs bileti fiyatının da 600 bin liradan 800 bin liraya çıkarıldığı belirtildi. 
     Kentkart kullanılarak gerçekleştirilen ulaşım bedellerine de zam yapıldı. Buna göre, besleme hat otobüsleri, metro ve vapurlardan kentkartla yararlanma bedeli 500 bin liradan 600 bin liraya yükselirken, 1. kademe otobüs hattı bedeli 700 bin, 2. kademe hat bedeli 800 bin, 3. kademe hat bedeliyse 850 bin liraya yükseltildi. 
     Eski otobüs biletlerinin 11 Nisan'a kadar kullanılabileceği belirtilen açıklamada, eski biletlerin 11-20 Nisan günlerinde yenileriyle değiştirilebileceği de kaydedildi. 
     





</TEXT>
</DOC>
