<DOC>
<DOCNO> 124254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur12.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlere servis yapılan hayat kadınlarına sınır dışı... 
</HEADLINE>
<TEXT>

     Son aylarda sayıları hızla artan yabancı uyruklu hayat kadınlarına karşı önlem alan polis, para karşılığı Evlere servis' yapılan 5 yabancı hayat kadınını suçüstü yakaladı. Sağlık kontrolünden geçirilen kadınlarından 3'ü sınırdışı edilmek üzere yabancılar şubesine sevkedilirken, Türkiye'de kalmak için Türk erkeklerle evlendikleri ileri sürülen iki kadın hakkında ayrıca soruşturma başlatıldı. 
     Kocaeli Emniyet Müdürlüğü Ahlak Bürosu ekipleri, aldıkları ihbarı değerlendirerek, kent merkezinde telefonla bağlantı kurulan müşterilere yabancı uyruklu hayat kadını servisi yapıldığını belirledi. Müşteri gibi davranan ekipler, telefon numaralarını temin ettikleri ve Türkçe'yi de öğrenen Rus Olena Kolosava ve Oksana Serduyuk irtibat kurdu. Aynı zamanda Rusya'dan getirdikleri diğer kadınları da pazarladığı belirlenen 2 kadınla D- 100 Karayolu üzerinde bir akaryakıt istasyonu önünde buluşma gerçekleştirildi. 
     Pazarlık sonunda 60'ar milyon lira karşılığında 2 kadınla anlaşma sağlandı. Önceden seri numaraları alınan 120 milyon karşılığında sivil polislerle ilişkiye girmeyi kabul eden Olena Kolosava ve Oksana Serduyuk yakalanıp gözaltına alındı. Kadınların ifadesi doğrultusunda yine kendilerinden telefonla istenmesi halinde evlere gittikleri belirlenen ve Türk'le evlendikleri anlaşılan Rusya uyruklu Iryna Güven, Lyudmyla Korkut, ve Kateryna Sorakına da yakalanarak gözaltına alındı. 
     Kadınlar, sağlık kontrolü yapıldıktan sonra sınırdışı edilmek üzere yabancılar şubesine sevkedildi. Türklerle evli olan iki kadın hakkında ise ayrıca soruşturma açıldı. 
     





</TEXT>
</DOC>
