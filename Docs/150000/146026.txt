<DOC>
<DOCNO> 146026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo23.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlisporlu oyuncular transferin gözdesi... 
</HEADLINE>
<TEXT>

     Bu sezon UEFA Kupası'ndaki başarısıyla dikkati çeken Denizlispor'da Servet, Ali Tandoğan ve Mustafa Özkan'a çeşitli kulüplerden öneri geldiği bildirildi. 
     Yeşil-siyahlı kulüple 3 yıllık sözleşmesi bulunan ümit milli futbolcu Servet Çetin'e 3 büyüklerin yanısıra, Gençlerbirliği de talip. Genç futbolcuyu, bazı İspanyol kulüpleri ile Ukrayna'dan da bir takımın transfer etmek istediği öğrenildi. 
     Kaptan Ali Tandoğan da gelecek sezon bir başka takımda oynamakta kararlı olduğunu açıkladı. Ali Tandoğan, eski teknik direktörü Ersun Yanal'ın çalıştırdığı Gençlerbirliği ile bir görüşme yaptığını söyledi. 
     UEFA Kupası'nda attığı gollerle adından söz ettiren Mustafa Özkan'a da gerek Türkiye'den gerekse yurtdışından önerilerin geldiği belirtildi. 
     Kulüp futbol şubesi sorumlusu Ferudun Basmacı, bu oyuncularla ilgili resmi öneriler aldıklarını, geliri olmadığı için Anadolu takımlarının futbolcu satarak ayakta kalabildiğini belirterek, ''Maalesef kaderimiz bu'' dedi. 
     Basmacı, şunları söyledi 
     ''Öncelikle 3 futbolcunun da takımda kalmasından yanayız. Mustafa Özkan ile milli maçtan sonra oturup konuşacağız. Ali Tandoğan, ayrılmak istediğini söylüyor. Denizlispor'a hizmetleri oldu. Gitmek istiyorsa zorla tutamayız. Servet'in ise sözleşmesi devam etmesine rağmen, çok sayıda taliplisi var. Yönetim ve futbolcularımız birlikte değerlendirme yapacağız. Hem takımın, hem onların menfaati neyse, o doğrultuda karar vereceğiz. 
     




</TEXT>
</DOC>
