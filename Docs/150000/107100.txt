<DOC>
<DOCNO> 107100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/guncel/gun04.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılcabölük yolu şimdilik’ durdu 
</HEADLINE>
<TEXT>

Denizli’de çevrecilerin tepkisini alan Kızılcabölük yolunun yapımı, mahkeme kararıyla durduruldu 
     OSMAN NURİ BOYACI DHA 

     Denizli Bölge İdare Mahkemesi, 12 bin 500 ağacın kesileceği gerekçesiyle özellikle sivil toplum örgütlerinin büyük tepkisine yol açan Kızılcabölük yolunun yapımına ilişkin yürütmeyi durdurma kararı aldı. Karar, mahkemeye başvuran 14 örgüt arasında bulunan Denizli Orman ve Çevre Vakfı DOÇEV ve Doğa Sporları Derneği’nde PAKDOS büyük sevinç yarattı. 
     DOÇEV Başkanı İsmet Abalıoğlu, "Yargı, bizim haklılığımızı bir kez daha ortaya koyuyor. Kış mevsiminde atıl kalacak bir yol için, ülkenin kıt kaynakları kullanılmamalı. Yolun yapılması durumunda yaban hayatı darbe alacak, ekolojik denge bozulacak, sel ve heyelan tehlikesi yaşanacak" dedi. 
     
     Karara itiraz edeceğiz 
     Kızılcabölük Belediye Başkanı Osman Erkli ise karara itiraz edeceklerini belirterek, "Bu karar yolun yapılmayacağı anlamına gelmez. Kuracağımız şirket, yap - işlet - devret modeliyle yolu 99 yıllığına kiralayacak ve yol paralı olacak. İddia edildiği gibi doğa katliamı yaşanmayacak" dedi. 
     



 GÜNCEL 

















</TEXT>
</DOC>
