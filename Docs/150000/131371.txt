<DOC>
<DOCNO> 131371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/siyaset/siy01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs satrançta küçük bir taş mı 
</HEADLINE>
<TEXT>

Tayyip Erdoğan’ın danışmanı Cüneyd Zapsu’nun, "Satrançta oyunu kazanmak için küçük taşlar verilir" dediği ileri sürüldü 
     İSTANBUL Milliyet 

     AKP lideri Recep Tayyip Erdoğan’ın danışmanı Cüneyd Zapsu’nun, Kıbrıs sorunuyla ilgili olarak, "Dış politikada her şey karşılıklı çıkara bağlıdır. Büyük çıkarlar için küçük çıkarlar gözardı edilir. Satrançta oyunu kazanmak için küçük taşlar verilir" dediği öne sürüldü. 
     Zapsu ile ilgili bu iddia Milli Gazete’nin dünkü sayısında ortaya atıldı. Milli Gazete yazarı Zeki Ceyhan, dün yayımlanan "Gizli dışişleri bakanı ne diyor " başlıklı yazısında Zapsu’nun Kıbrıs’ı "satrancı kazanmak için gözden çıkarılan bir taş olarak gördüğü"nü öne sürdü. Yazısında Zapsu’yu eleştiren Ceyhan, şunları kaydetti 
     "İşte bu zat - ı muhterem Kıbrıs konusunda önemli açıklamalar yapmış. Bakın neler demiş Kıbrıs’ta halk kendi yolunu seçti. Geri dönüşü de olmayacak. Halen 1930’ların devlet politikalarını uygulayamayız. Dünya değişti. Dış politikada her şey karşılıklı çıkara bağlıdır. Büyük çıkarlar için küçük çıkarlar gözardı edilir. Satrançta oyunu kazanmak için küçük taşlar verilir. Bu sözlerden anlıyoruz ki AKP iktidarı satrancı kazanmak için küçük taş olarak Kıbrıs’ı gözden çıkarmış." 
     



 SİYASET 











</TEXT>
</DOC>
