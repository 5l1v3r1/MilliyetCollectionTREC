<DOC>
<DOCNO> 120801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sonspo15.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
G. Birliği - Galatasaray 1 - 0 
</HEADLINE>
<TEXT>

     Birinci Süper Lig'de yapılan Gençlerbirliği-Galatasaray maçı, 1-0 evsahibi takımın üstünlüğüyle tamamlandı. 
     Liderliği Beşiktaş'a bırakan Galatasaray, Gençlerbirliği deplasmanında, ilk yarıda gerek dağınık oyunu gerekse de orta alan ve forvetindeki oyuncuların beklenen performansı gösterememeleri nedeniyle, 6 eksikle geldiği Ankara'da oyunun kontonrolünü tamamıyla Gençlerbirliği'ne bıraktı. 
     Evsahibi Gençlerbirliği ise orta alandaki Ahmed Hassan, Okan ve Serkan'ın forvetteki hızlı oyuncusu Youla'ya attıkları toplarla ağır kalan Galatasaray savunmasına zor anlar yaşattı. 
     11. dakikada Okan'ın pasıyla son çizgide topla buluşan Youla, 
     savunma oyuncularını çalımladıktan sonra topu Serkan'a çıkardı. Bu futbolcunun topun gelişine yaptığı sert vuruşta, top yandan auta çıktı. 22. dakikada Okan, sol taraftan çalımlarla Galatasaray ceza alanına girdi. Bu futbolcunun yaptığı ortada, kale çizgisine paralel giden topa Veysel kafayı vurmakta gecikince, meşin yuvarlak taca çıktı. 24. dakikada Veysel'in kaleye attığı şutta, savunmadan seken top Serkan'ın önüne düştü. Kale önünde yatarak topa dokunan Serkan, meşin yuvarlağı Mondragon'un sağından ağlara gönderdi 1-0. 37. dakikada Galatasaray'ın ilk yarıdaki tek ciddi atağı gelişti. Bu dakikada Gençlerbirliği ceza alanının 1-2 metre kadar dışından kazanılan faul atışını Arif, doğrudan kaleye kullandı. Üst direkten dönen topu savunma uzaklaştırdı. İlk yarıda başka gol olmayınca Gençlerbirliği, ilk yarıyı 1-0 önde tamamladı. 
     
     İkinci yarı 

     Galatasaray, ikinci yarıya Baliç'in yerine Felipe'yi xxx alarak başladı. Felipe'nin oyuna girmesiyle orta alanda daha çok top yapıp, forvete iyi paslar çıkaran sarı-kırmızılı ekip, 2. yarıda oyunun üstünlüğünü ele geçirdi. Daha çok Gençlerbirliği kalesinde baskı kuran Galatasaray, kanatlardan ablukaya aldığı evsahibi kırmızı-siyahlıların kalesinde aradığı golü bulamadı. 
     47. dakikada Murat'ın ortasında Youla, topu kafayla Ahmed Hassan'a 
     indirdi. Bu futbolcunun kaleye sert şutunda, kaleci Mondragon topu son anda kornere çeldi. 
     51. dakikada Okan, kendi alanından kaptığı topla çalımlar atarak 
     Galatasaray ceza alanına girdi, kaleciyle karşı karşıya kaldığı pozisyonda vuruşunu yaptı. Top, Mondragon'dan döndü. 
     54. dakikada köşe atışından gelen topu Gençlerbirliği savunması 
     uzaklaştırmak isterken, Felipe topu kaptı. Bu futbolcunun birbirinden güzel çalımlarla Gençlerbirliği ceza alanına girdiği pozisyonda Christian topa vurmak isteyince, Galatasaray mutlak bir gol pozisyonundan oldu. 
     57. dakikada Galatasaraylı Ümit Davala sarı kart gördü. 
     65. dakikada sarı-kırmızılılarda, Ümit Davala yerini Pinto'ya xx 
     bıraktı. 
     68. dakikada Gençlerbirliği'nde Veysel çıktı, yerine Mustafa xx 
     oyuna girdi. 
     69. dakikada Galatasaray'da Arif, yerini Ümit Karan'a xx 
     bıraktı. 
     72. dakidada Cihan'ın pasıyla ceza alanında topla buluşan 
     Christian, topu sektirince meşin yuvarlak Ümit Karan'a pas oldu. Bu futbolcu, topun gelişine çok sert vurdu. Kaleci Gökhan, topu uçarak kornere çeldi. 
     82. dakikada Gençlerbirliği'nde Serkan, yerini Nihat'a x , Okan 
     da M'Bayo'ya x bıraktı. 
     89. dakikada Galatasaraylı Ümit Karan sarı kart gördü. 
     90. dakikada Galatarasay ceza alanında topla buluşan Youla, kaleci 
     Mondragon ile karşı karşıya kaldığı pozisyonda vuruşunu yaptı. Meşin yuvarlak, kalenin yanından auta çıktı. Aynı dakikada Gençlerbirliği'nde kaleci Gökhan, topu oyuna sokmakta yavaş davrandığı için sarı kart gördü. 
     Karşılaşmada başka gol olmayınca, evsahibi takım 3 puanı tek golle aldı. 
     





</TEXT>
</DOC>
