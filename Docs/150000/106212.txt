<DOC>
<DOCNO> 106212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/spo02.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
KARANTİNA 
</HEADLINE>
<TEXT>

Fenerbahçe’de grip salgını yıldızları yatağa düşürdü. Hazırlık maçı iptal edildi, futbolcuların oda oda gezmesi yasaklandı 
     Serum verdiler 
     SAMANDIRA’DA yaşanan grip salgını, futbolcuları bitkin düşürdü. Sarı - Lacivertli takımın yıldızları Ortega, Washington, Abdullah, Johnson ve Yusuf’a dün güçsüz düşmeleri nedeniyle serum verildi. Bu futbolcuların dışında Mustafa Doğan, Recep ve Yusuf da hastalıktan nasibini alan isimler oldu. Ganalı Johnson’un tamamen sesinin kısıldığı bildirildi. 
     
     Program karıştı 
     PAF Takımı ile bugün yapılması planlanan maç, Teknik Direktör Lorant tarafından iptal edildi. Alman teknik adam, Samandıra Tesisleri’ni adeta karantinaya çeviren tedbirler aldı. Gaziantepspor maçı öncesinde futbolcularının bir an önce iyileşmesini isteyen Lorant, gribal enfeksiyon yaşayan oyuncuların odalarına girilmesini yasakladı. 
     
Steviç ucuz kurtuldu      ŞAMPİYONLAR Ligi üçüncü ön eleme turu ilk maçında Feyenoordlu Kalou’ya sert girdiği için UEFA Disiplin Kurulu’na sevk edilen Steviç’e ceza çıkmadı. Komite, maçın hakeminin pozisyonu yakından gördüğünü ve bu durumda kart kullanmama kararı verdiğini belirterek, konunun cezasız kapandığını açıkladı. 
     UEFA Disiplin Komitesi, Feyenoord rövanş maçında sahaya atılan yabancı maddeler nedeniyle Fenerbahçe’yi yaktı. Komite, Şükrü Saracoğlu Stadı’ndaki karşılaşmada taraftarların sahaya yanıcı madde atması nedeniyle Sarı - Lacivertli kulübe 50 bin İsviçre Frangı 56 milyar lira ceza kesti. 
     
Yedeklere yeşil ışık      FENERBAHÇE Teknik Direktörü Lorant, sezon başından bu yana ilk on birde görev vermediği oyuncularına "Hazır olun" dedi. Alman hocanın, başta Yusuf olmak üzere, Oktay, Ceyhun, Ali Akdeniz, Ali Güneş, Cem Karaca, Tuncay, Ümit Özat ve Rapajc’e özel ilgi gösterdiği ifade edildi. "Formayı hak eden giyer" diyen Lorant’ın Gaziantepspor maçıyla birlikte takım içinde bazı isimleri yedeğe çekmeyi planladığı iddia edildi. 
     
İsmail Güldüren Amerika’ya gitti      DİZİNDEKİ sakatlığı nedeniyle sezon başından bu yana düzelemeyen İsmail Güldüren son çare olarak Amerika’ya gitti. Burada ünlü spor hekimlerinin kontrolünden geçecek olan tecrübeli futbolcunun, gerektiği takdirde bir kez daha bıçak altına yatacağı bildirildi. İsmail, "Sakatlığım futbola tam kapasite dönüş yapmama izin vermiyor. Amerika’daki tedavinin ardından artık her şeyin yoluna gireceğini düşünüyorum" dedi.İsmail Güldüren 
     
     



 SPOR 




























</TEXT>
</DOC>
