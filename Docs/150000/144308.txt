<DOC>
<DOCNO> 144308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sonspo16.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, lige döndü... 
</HEADLINE>
<TEXT>

     UEFA Kupası'nda İtalya'nın Lazio takımına çeyrek finalde elendikten sonra tüm konsantrasyonunu lige yönelten Beşiktaş, hafta sonunda Gaziantepspor ile oynayacağı maçın hazırlıklarına ara vermeden başladı. 
     BJK Nevzat Demir Tesisleri'nde, Teknik Direktör Mircea Lucescu yönetiminde yaklaşık 1 saat süren antrenmanda, Lazio maçında 90 dakika oynayan futbolcular koşunun ardından çalışmayı bırakırken, diğer oyuncular yarım sahada çift kale maç yaptı. 
     Antrenmana, sakatlıkları bulunan Bayram, Niyazi ve Maldarasanu ile özel izin alan Tolga katılmadı. 
     Sakatlığı nedeniyle uzun süredir forma giyemeyen Tümer de takımla birlikte çalışırken, bu futbolcunun Gaziantepspor maçı kadrosunda yer alacağı, ancak oynayıp oynamayacağının Teknik Direktör Lucescu'ya bağlı olduğu öğrenildi. 
     Beşiktaş, yarın basına kapalı yapacağı antrenmanın ardandan, akşam saatlerinde Gaziantep'e gidecek. 
     





</TEXT>
</DOC>
