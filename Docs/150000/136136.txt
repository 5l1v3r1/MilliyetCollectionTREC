<DOC>
<DOCNO> 136136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/siyaset/siy01.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’in sözcüsü Atacanlı olacak 
</HEADLINE>
<TEXT>

     Serpil Çevikcan 

     Çankaya Köşkü önemli bir nöbet değişimine hazırlanıyor. Son kararname ile Türkiye’nin Hollanda Büyükelçiliği’ne atanan Cumhurbaşkanı Sezer’in Dışişleri Başdanışmanı, özel kalem müdürü ve Cumhurbaşkanlığı sözcüsü Tacan İldem, nisan ortalarında yeni görevine başlamak üzere Ankara’ya veda edecek. Bugüne dek hem sözcülük görevinde göz dolduran performansı hem de Sezer’in diplomatik faaliyetlerindeki etkin rolü ile önemli bir işlev üstlenen İldem’in koltuğuna kamuoyunun yakından tanıdığı bir başka önemli diplomat olan Sermet Atacanlı oturacak. 
     
     MÜLKİYE MEZUNU 
     İldem gibi her üç görevi birlikte sürdürecek olan Atacanlı, Mülkiye mezunu. Dışişleri’ndeki görevine 1975’te NATO Genel Müdürlüğü’nde başlayan Atacanlı, Atina ve Washington Büyükelçiliği’nde müsteşar olarak görev yaptı. 2000’de Güney Afrika Büyükelçiliği’ne atanan Atacanlı, bu görevden önce Dışişleri Bakanlığı Sözcülüğü görevini başarıyla yürüttü. Sezer’e geçen yıl Güney Afrika seyahatinde evsahipliği yapan Atacanlı, Ankara kulislerinde "poker face" olarak gösterilen Tacan İldem’in ardından Çankaya’nın yeni yüzü olacak. 
     



 SİYASET 











</TEXT>
</DOC>
