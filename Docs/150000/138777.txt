<DOC>
<DOCNO> 138777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur09.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson "Bir anlaşmaya yaklaşıyoruz" 
</HEADLINE>
<TEXT>

     ABD'nin Ankara Büyükelçisi Robert Pearson, Türk tarafının görüşmelerdeki uzmanlık ve azmini takdir ettiğini kaydederek, bir anlaşmaya doğru yaklaşıldığını söyledi. 
     Pearson, Dışişleri Bakanlığı'nda Müsteşar Uğur Ziyal ile yaklaşık yarım saatlik bir görüşme gerçekleştirdi. 
     Çıkışta yaptığı açıklamaya Türkçe olarak "Her zaman merhaba çocuklar" diyerek başlayan Pearson, üzerinde çalışılan konularla ilgili olarak Ziyal ile iyi bir görüşme gerçekleştirdiklerini belirtti. İyi bir atmosfer yakalandığını ifade eden Pearson, kendi açısından Türk tarafının uzmanlığı ve azmini takdir ettiğini kaydetti. 
     Bunların sonuca yaklaşılmasında yardımcı olduğunu bildiren Pearson, çalışmaya devam ettiklerini ve bir anlaşmaya yaklaşıldığını belirtti. 
     Müzakerelerde yapılmaya çalışılan şeylerden birinin ayrıntılara fazla saplanmamak olduğunu kaydeden Pearson, şu an için detaylar hakkında fazla konuşmamanın iyi olacağını belirtti. 
     ABD Başkanı George Bush'un tüm olanları takip ettiğini ifade eden Büyükelçi, sonuca ulaşmak için kapsamlı bir biçimde çalıştıklarını da sözlerine ekledi. 
     





</TEXT>
</DOC>
