<DOC>
<DOCNO> 106711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yazar/dundar.html </URL>
<DATE> 2002/09/10/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Sizin mesleğiniz de "cicili bicili" mi 
</HEADLINE>
<TEXT>

     Politikacı Kemal Derviş’i, Hatay’daki ilk mitinginde izleyince onun aklını da kurcaladığını sandığım bir soruya takıldım 
     Derviş, iyi bildiğini söylediği eski mesleğinden, hiç bilmediğini söylediği yeni mesleğine sıçramakla doğru mu yapıyor 
     Çetin Altan ustanın ağzıyla sorayım 
     Derviş’in yeni "mesleği" gerçekten meslek mi 
     İnsan bir gün içinde meslek sahibi olabilir mi 
     Yarın emekli olup dışarıda iş arasa, "Dünya Bankası başkan yardımcılığı yapmış bir ekonomist" olarak iş bulabilir de, "CHP genel başkan yardımcılığı yapmış bir politikacı" olarak iş bulabilir mi acep 
     
     Ya bizler 
     Çoğumuz bir gün içinde "gazete - ci" olmadık mı 
     "Politika - cı"lık gibi "gazete - ci"lik de, giriş için özel eğitim, belli deneyim, mesleki yemin koşulu aramayan, herkese açık bir kapıdır. 
     "Ben doktorluk yapacağım" diyenin ertesi gün ameliyata girmesi ya da avukatlığa karar verenin hemen cüppe giymesi mümkün mü 
     Hayatımızı teslim ettiklerimizden diploma sorarken, geleceğimizi teslim ettiklerimize kimlik bile sormamamız tuhaf değil mi 
     
     Hiç dikkatinizi çekti mi bilmem 
     Türkçe, ciddiye aldığı mesleklere çoğunlukla takısız bir ad bahşediyor 
     "Doktor", "mimar", "mühendis", "öğretmen", "akademisyen" "avukat", "diplomat", "pilot", "asker" gibi... 
     Belli eğitim gerektiren bu mesleklerin yanı sıra, iyi yapıldığında her yerde geçerli olabilecek uzmanlık dallarının da yalın bir adı var 
     "Marangoz", "tüccar", "terzi", "berber", "teknisyen" gibi... 
     Diploma gerektirmeyen, biraz usta - çırak ilişkisiyle "alayda" öğrenilen "mesleköler ise, genelde isme eklenen "cı - ci - cu - cü - çı - çi - çu - çü" takılarıyla anılıyor 
     "Aş - çı", "iş - çi", "bek - çi", "taksi - ci", "fotoğraf - çı", "sendika - cı", "güreş - çi", "sünnet - çi", "komisyon - cu", "emlak - çi", "sinema - cı", "reklam - cı", "moda - cı", "banka - cı", "televizyon - cu", "yayın - cı", "sunu - cu", "turizm - ci", "manifatura - cı", "züccaciye - ci", "tamir - ci", "işletme - ci", "temizlik - çi", "bakı - cı", "posta - cı" gibi... 
     Bu listeye "çay - cı, "fal - cı", "kalay - cı", "işporta - cı", "dilen - ci", "davul - cu", "zurna - cı", "üfürük - çü" gibi "işöleri de ekleyebilirsiniz. 
     Dünyanın en eski mesleğini icra edenlerle ettirenlerin "alaylı" olmalarına rağmen, ilk kategoriye girdiğine dikkat çekelim . 
     "İş - veren"e "işadamı" denirken, "iş - yapan"ın - "adam" yerine konmayıp - "iş - çi" diye adlandırılmasını varın siz yorumlayın . 
     
     Meslek adları bahsinde dikkatimi çeken birkaç ayrıntı daha var 
     "Piyanist", "aktör", "heykeltıraş", "şair", "yazar", "ressam" yerine "sanat - çı", "edebiyat - çı" deyip hepsini "şarkı - cı"yla bir kefeye koymamız mesela... 
     Bir de çoğu Ankara’nın icadı, "Maliye"ci, "gümrüköçü, "TRT - ci", "temsil - ci", "belediye - ci", "trafik - çi", "güvenlik - çi", "oda - cı" gibi postlar ya da "gurbet - çi", "icraat - çı", "işbirlik - çi", "arabul - ucu", "itiraf - çı", "yağ - cı" gibi konumlar var. 
     Ya günümüzde k h böbürlenme vesilesi, k h hakaret kastıyla kullanılan "milliyet - çi", "sol - cu", "sağ - cı", "din - ci", "Atatürk - çü" sıfatlarına ne demeli .. 
     Onlar da taraftarlarına geçim kapısı aralayan birer meslek haline gelmedi mi 
     
     Aman yanlış anlaşılmasın kimsenin mesleğine takılmak değil maksadım sadece seçim arifesinde, bir "gazete - ci" olarak yeni "politika - cı"lara sezdirmek istedim ki, Türkçe’de doğru dürüst adı olan meslekler her coğrafyada, her devirde iş yapar 
     ...oysa gelip geçiyor "cilik - cılıkölar... 
     
     







Milliyetçilik ve toplum 


Yalan ve dolan... 


Yalman Irak sınırında 


Washington ve New York’tan Türkiye’ye bakmak 


Sizin mesleğiniz de "cicili bicili" mi 


Uçup giden bir yılın hesabını kim verecek 


Geri sayma başlıyor mu 


Seçimi ertelemek hiçbir şeyi çözmez 


Irak’ta savaş bulutları 


Taksiye, şoförün dinini sorup da mı binsek 3 


Ekonomi kötü durumda’ ama çökmedi’ 


Cem Boyner’e darbuka çaldıran adam 


</TEXT>
</DOC>
