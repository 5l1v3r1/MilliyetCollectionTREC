<DOC>
<DOCNO> 145881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yasam/ayas.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Piren’in sır aşk’ listesi 
</HEADLINE>
<TEXT>

Polis, Bodrum’da öldürülen Piren Çinkılıç’ın evinde, hayatına giren erkekler’ olduğu iddia edilen 38 isimli bir liste buldu... 
     YAŞAR ANTER Muğla DHA 

     Bodrum’da evinde 25 yerinden hunharca bıçaklanıp başına sert bir cisimle vurularak öldürülen tercüman Piren Çinkılıç’ın 29 çantasından ciddi bir ipucu olabilecek hayli ilginç bir liste çıktı. 
     Türkkuyusu Mahallesi Gökçeler Sokak’taki 19 numaralı evinde yalnız yaşayan Çinkılıç, geçen pazartesi gecesi hunharca katledildi. Polis, üzerinde sadece iç çamaşırları olan genç kadını banyonun önünde kanlar içinde buldu. Kapının içeriden kilitlenmiş olması, katilin tanıdık olma ihtimalini güçlendirdi. 
     
     Bir şişe beyaz şarap 
     Çinkılıç’ın sevgilisi İngiliz emekli polis Geoff Myburry’nin 56 çalışma izni olmamasına rağmen bir yat şirketinde teknik müdürlük yaptığını belirleyip, yat getirmek için İspanya’ya giden Myburry’nin bir hafta sonra Bodrum’a dönmesini bekleyen polis, bu arada araştırmasını da derinleştirdi. Myburry’nin çalıştığı Yıldız Yatçılık Limited Şirketi’nin yöneticisi İngiliz Kees Verboon ile genç kadının komşusu Gürsel Arıcan ve Gülten Hympandohl’un da ifadeleri alınırken, Çinkılıç’ın, Myburry’nin kendisini terk edip Meltem adlı kadınla olması üzerine sürekli içki içmeye başladığı iddia edildi. 
     Genç kadının evini de araştıran polis, üzerinde Biliyorum sen doğru adamsın ve seni çok seviyorum’ yazılı, içinde bir şişe beyaz şarabın bulunduğu ahşap bir kutu buldu. Çinkılıç’ın geceleri bar ve diskolardan çıkmadığını belirten arkadaşları, "Beyaz şarabı Geoff’a hediye edip tekrar birlikte olmalarını isteyecekti. Onu çok seviyordu" iddiasında bulundular. 
     Bu arada, genç kadının çantalarından birinde de 1992’den bu yana tuttuğu bir liste çıktı. Full List of Them Onların tüm listesi ’ başlıklı listede 38’inci ismin Geoff’ olması dikkat çekti. 
     Çinkılıç’ın arkadaşları, listedeki bazı isimlerin genç kadının birlikte olduğu sevgililerinin adı olduğunu söyledi. Polis, Çinkılıç’ın evinde bulunan laptopu ve günlüğü, listeyle karşılaştırarak geniş çaplı araştırma başlattı. İlçe Emniyet Müdürü Ümit Akyol, 30’dan fazla kişinin sorgulandığını ve ifadelerinin alındığını kaydetti. 
     
     Psikopat olabilir 
     Muğla Emniyet Müdürü Sedat Hasay, Piren Çinkılıç’ın katilinin henüz belirlenemediğini, gözaltında da kimsenin olmadığını belirterek, "Çinkılıç, psikopat biri tarafından ya da intikam amacıyla öldürülmüş olabilir" dedi. 
     


YAŞAM 




















</TEXT>
</DOC>
