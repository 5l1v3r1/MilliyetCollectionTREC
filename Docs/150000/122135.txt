<DOC>
<DOCNO> 122135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/soneko13.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de tır kuyruğu... 
</HEADLINE>
<TEXT>

     Edirne'nin Kapıkule Sınır Kapısı'nda, yurtdışına çıkış yapmayı bekleyen TIR'lar uzun kuyruklar oluşturdu. 
     Kapıkule gümrük yetkililerinden alınan bilgiye göre, ihracatın artması dolayısıyla sınır kapısındaki TIR yoğunluğu da arttı. Yaşanan bu yoğunluğu ''iyi gelişme'' olarak değerlendiren yetkililer, önceki haftalarda 1 günde çıkış yapan TIR sayısının 300-350 civarında olduğunu, son 24 saate ise 595 TIR'ın çıkış işleminin yapıldığını belirttiler. 
     Yoğunluğun özellikle hafta sonuna doğru arttığını, yurtdışına çıkışlar ve mal yüklemelerinin genelde Cuma-cumartesi ve Pazar günü yapılmasının yığılma yarattığını belirten yetkililer, Türkiye ve Bulgaristan tarafında verilen hizmette hiçbir aksama yaşanmadığını bildirdiler. 
     Yetkililer, yoğunluğun Pazartesi öğleden sonra azalmasını beklediklerini kaydettiler Öte yandan, Edirne Emniyet Müdürlüğü'ne bağlı trafik ekipleri de yığılma dolayısıyla bölgedeki kontrollerini sürdürüyor. 
     





</TEXT>
</DOC>
