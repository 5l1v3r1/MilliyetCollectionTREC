<DOC>
<DOCNO> 102530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sondun09.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa'nın bulunduğu ayine 2 milyon kişi katıldı 
</HEADLINE>
<TEXT>

     Papa 2. Jean Paul'ün doğduğu yer olan Polonya'nın Krakovi kentinde açık havada düzenlenecek pazar ayini için 2,2 milyon kişinin toplandığı öğrenildi. 
     Aralarında Polonya'nın dışından gelenlerin de bulunduğu kalabalığın, modern Polonya tarihindeki en büyük kalabalık olduğu belirtilirken, polis sözcüsü Zbigniew Matwiej, ''Yaklaşık 2,2 milyon kişi, Bloni Meydanı'na geldi. Bir milyon kişinin de civarda beklediği haberleri geliyor'' dedi. 
     Sözcü, birçok kişinin zamanında ayine katılabilmek amacıyla geceyi meydanda geçirdiğini kaydetti. 
     Büyük ayine Polonya Cumhurbaşkanı Aleksander Kwasniewski, Litvanya Devlet Başkanı Valdas ve Slovakya Cumhurbaşkanı Rudolf Schuster de katılıyor. 
     Ayinin yapılacağı meydana gelen Papa'nın gülümsediği ve kendisini dini ezgilerle karşılayan kalabalık karşısındaki heyecanının gözle görülür olduğu belirtiliyor. 
     





</TEXT>
</DOC>
