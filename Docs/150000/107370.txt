<DOC>
<DOCNO> 107370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/sazak.html </URL>
<DATE> 2002/09/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezer, partiler, seçim 
</HEADLINE>
<TEXT>

     Cumhurbaşkanı Ahmet Necdet Sezer, hükümet değişikliğine sıcak bakmam’ sözleriyle 3 Kasım seçimlerinden dönüş yolunu kapadı. 
     Sezer, seçimlerin erteleneceğini sanmadığını belirterek şu mesajı verdi 
     TBMM’nin saygınlığına gölge düşmeyeceğine inanıyorum. Siyasi parti genel başkanları duyarlı hareket edecek. Buna inanıyorum.’ 
     3 Kasım’daki seçim tarihini iptal girişiminde iki etken gözüküyor. 
     Liste küskünleri. 
     Seçilebilecek yerlerden aday olmalarına karşın partileri barajı geçemeyecek milletvekilleri. Ancak her seçim dönemi yaşanan küskünler hareketi’nin bu defa da tutmayacağına ilişkin tek gösterge Cumhurbaşkanı Sezer’in uyarısı değil, baraj eşiğindeki iki parti DYP ve MHP’deki son dakika’ gelişmeleri de iptal olasılığını azaltıyor. DYP lideri Tansu Çiller, arkasında 220 imza bulunduğu öne sürülen gensoru ve erteleme pazarlıklarında kendisine önerilen başbakanlık koltuğuna oturmanın kolay olmayacağını gördü. Demirel’in de telkiniyle Mehmet Ali Bayar’ı partisine aldı. Tuğrul Türkeş’in transferi de MHP’den gelecek oylar açısından bir kazanımdır. 
     Tansu Çiller’in, gelecekte kendisine rakip olabilecek, potansiyel lider adayı Bayar’ı korkusuzca’ Doğru Yol’a alması, geçmiş kurultaylarda genel başkanlık yarışına girmiş saygın isimleri tasfiye eden kimi partilerce de örnek alınması gereken demokratik olgunluk’tur. Keşke bu ittifak kişiler temelinde değil, merkez sağın iki önemli adresi ANAP ve Doğru Yol arasında yapılabilseydi. Merkez sağda 1990’lardan itibaren yaşanan öldüresiye rekabet AK Parti’yi bugün tek başına’ iktidar adayı haline getirmiştir. 
     AKP, DYP ve Meclis dışındaki CHP dışında seçime hazır partilerden biri de MHP’dir. Anti - seçim lobisinin 3 Kasım’ı erteletecek küskünler hareketi’nde en güvendiği partilerin başında MHP geliyordu. Ancak Devlet Bahçeli’nin teşkilat yoklaması’ sonuçlarıyla yetinmeyip, listeye müdahale etmesi ve Meclis Grubu’nu koruması, MHP’deki tepkiyi hayli azalttı. 
     Artık söz seçmenin olacak. 
     4 Kasım sabahı Türkiye yeni bir Meclis ve iktidarla uyanacak. Yarışta şimdilik AKP önde. Tayyip Erdoğan’la ilgili sicil düzeltme’ bu partinin başbakan adayı üzerindeki soru işaretlerini de ortadan kaldırıyor. YSK son anda engellemezse Erdoğan, AB’den üyelik takvimi bekleyen 200 milyar dolar borç yükü altındaki Türkiye’nin müstakbel başbakanıdır 
     AKP’yi yarışta zorlayabilecek tek parti konumundaki CHP ise son düzlüğe girilirken kaybetmek’ için ne varsa yapıyor Umarız liste hataları, seçim kampanyası sırasında Derviş’i öne çıkaracak etkili bir ekonomik programla kapatılır. CHP sözde kadınları ve gençleri öne çıkaracaktı ama Zeynep Göğüş, Nur Ger gibi yeni isimler seçilemeyecek yerlere atılmış İstanbul’da CHP’nin işi hayli zor ve bu şartlarda CHP - AKP koalisyonu fazlaca iyimser beklentidir. 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
