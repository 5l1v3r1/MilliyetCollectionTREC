<DOC>
<DOCNO> 141663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur01.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hak-İş Genel Başkanı'ndan Başbakan Gül'e mektup... 
</HEADLINE>
<TEXT>

     Hak-İş Genel Başkanı Salim Uslu, ''hükümetin, aradan 3 ay gibi bir zaman geçmesine karşın kolay olanı, bilineni ve toplumun istemediğini yapmaya başladığını'' savundu. 
     Hak-İş'ten yapılan açıklamaya göre Uslu, Başbakan Abdullah Gül'e mektup göndererek, ekonomi ile ilgili düşüncelerini dile getirdi. 
     Mektupta, toplumun iktidardan beklentilerinin yüksek olduğunu belirten Uslu, şunları kaydetti 
     ''Aradan 3 ay gibi bir zaman geçmesine rağmen hükümet kolay olanı, bilineni ve toplumun istemediğini yapmaya başlamıştır. Başka bir ifadeyle vergilere sarılarak, ülkeyi kolayca yönetme şeklindeki yanlış yolu siz de tercih ettiniz. Bu durum başarısızlık şeklinde sonu belli bir sürecin başlangıcıdır. Sadece parasal değişkenlere bağlı politikaların tek ve gerçek çözüm olmadığı geçen dönemlerde de görülmüştür. Hükümetinizin temel ekonomi politikasının, son önlemler paketi ve 2003 Bütçe tasarısı ile temel karakteristiğinin kısırdöngüye dönüşmesinden endişe duyduğumuzu belirtmek isteriz.'' Uslu, mektubunda hangi konularda kaygı duyduklarını sıralayarak, ''2003 bütçesi görüşmelerinde, itirazlarının dikkate alınmasını'' istedi. 
     





</TEXT>
</DOC>
