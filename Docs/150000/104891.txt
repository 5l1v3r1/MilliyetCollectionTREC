<DOC>
<DOCNO> 104891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/eko02.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
672 bin kişi 1 yıldan uzun süredir iş arıyor 
</HEADLINE>
<TEXT>

Türkiye’deki 2 milyon 217 bin işsizin yüzde 30’u bir yıldan uzun süredir iş arıyor, yüzde 70’i ise son bir yıldır iş aramaya başladı 
     Seçim döneminde siyasi partilerin işleyeceği sorunların başında gelen Türkiye’deki işsizlerin profili çıkarıldı. İşsizler ordusu, Haziran 2002 sonu itibariyle 2 milyon 217 bin kişiye ulaştı. 
     Devlet İstatistik Enstitüsü’nün DİE işgücü veritabanında yer alan verilere göre, işsizlerin iş arama süresine göre en büyük bölümünü 577 bin kişiyle son bir - iki ay içerisinde iş aramaya başlayanlar oluşturuyor. Üç - beş aydır iş arayanlar 487 bin, altı - yedi aydır iş arayanlar 301 bin, 9 - 11 aydır iş arayanlar ise 88 bin kişi civarında bulunuyor. Buna göre işsizlerin 1 milyon 453 bini son bir yıl içerisinde işsiz kaldı ya da ilk kez iş gücüne dahil oldu. 
     
     Üç yıldır iş arayan da var 
     Bir - iki yıldır iş arayan işsizlerin sayısı 425 bini bulurken, iki - üç yıldır iş arayanlar 160 bin, üç yıldan fazla bir süredir iş arayanlar ise 87 bin civarında seyrediyor. Buna göre işsizlerin 672 bini bir yıldan daha uzun bir süredir iş arayanlardan oluşuyor. 
     Bir yıldan daha uzun süredir iş arayanların yüzde 30 gibi yüksek bir paya ulaşması, kriz nedeniyle konjonktürel nedenlerden kaynaklanan işsizlik probleminin giderek yapısallaşmaya başladığını gösteriyor. 
     
     844 bini aile reisi 
     Mevcut işsizlerin 844 binini hanehalkı reisleri oluşturuyor. 1 milyon 373 bini ise diğer aile üyelerinden meydana geliyor. İşsizlerin 1 milyon 75 bini evli. 1 milyon 73 bini ise bek r. Diğerleri de ya boşanmış ya da eşini kaybetmiş bulunuyor. 
     
171 bin yeni mezun iş bekliyor      Türkiye’deki 2 milyon 217 bin işsizin 171 binini, okuldan yeni mezun olanlar oluşturuyor. 
     Ekonomik krizin özellikle finans sektörünü etkilemesi, eğitimli işsizlerin sayısını önemli ölçüde artırdı. 2000 yılı sonunda 135 bin olan üniversite mezunu işsizlerin sayısı Haziran 2002 sonunda 205 bine, lise dengi meslek okulu mezunu işsizlerin sayısını 130 binden 272 bine, lise mezunu işsizlerin sayısı ise 276 binden 321 bine çıktı. İşsizlerin 74 bini okuryazar değil, 40 bini okuryazar ancak bir okul bitirmemiş, 1 milyonu ise ilkokul mezunu. 284 bin işsiz de orta okuldan mezun. 
     
     
İşsizlerin iş arama süresi Süre İşsiz sayısı 1 - 2 ay 577 bin 3 - 5 ay 487 bin 6 - 8 ay 301 bin 9 - 11 ay 88 bin 1 - 2 yıl 425 bin 2 - 3 yıl 160 bin 3 yıldan fazla 87 bin      
     
486 bin kişi işten çıkartıldı İşsizlik nedeni Neden İşsiz sayısı Geçici işin bitmesi 488 bin İşten çıkartma 486 bin İşyeri kapanması, iflas 180 bin İşten memnun olmama 198 bin Emekli 62 bin Diğer nedenler 296 bin Yeni mezun 171 bin Askerden dönenler 70 bin Ev hanımı 70 bin İlk kez iş arayan 96 bin      
     



 EKONOMİ 






















</TEXT>
</DOC>
