<DOC>
<DOCNO> 130923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yasam/yas03a.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül armut suyu içiyor ama... 
</HEADLINE>
<TEXT>
Armut, suyundan daha yararlı 
Başbakan Gül’ün Batum’dan bidonlarla getirttiği armut suyu, Gürcistan’da sıkça içilen gazoz tadında bir içecek. Ama uzmanlar armudun meyve olarak tüketilmesini tavsiye ediyor 
     PINAR AKTAŞ İstanbul 

     Gül’ü özel kalem müdürü alıştırdı 
     DYP eski Genel Başkanı Tansu Çiller’in "kuşburnu" merakından sonra, Abdullah Gül de başbakanlığa gelir gelmez "armut suyu"na ilgi göstermeye başladı. Başbakanlık Özel Kalem Müdürü Hüseyin Avni Karslıoğlu’nun daha önce Batum’da konsolosluk görevindeyken edindiği armut suyu alışkanlığı Türkiye’de de sürdü. Hatta Başbakanlık’ta da alışkanlığı devam etti. Gül de kendisine ikram edilen gazoz tadındaki armut suyunu beğenince Batum’dan bidonlarla armut suyu gelmeye başladı. 
     
     Etkisi yüzde 40 azalır 
     BİTKİ uzmanı Tayfun Filiz, armudun kurutularak kaynatılması yoluyla çay şeklinde ya da sanayide üretilerek gazlı içecek olarak kullanıldığında etkisinin yüzde 40 - 50 oranında düşebileceğini, bu nedenle meyve olarak tüketilmesinin sağlığa daha büyük yararı olacağını belirtti. Meyve Suyu Endüstrisi Derneği Başkanı Aziz Ekşi ise armut suyunun Türkiye’de üretilmediğini, dünyada da popüler olmadığını söyledi. 
     
Her şeye iyi geliyor      ARMUT... Literatürdeki adı "Pirus communis". Türkiye’de Ankara, Çengel, Kumla, Mustabey gibi birçok çeşidi bulunuyor. Yararları ise saymakla bitmiyor. 

</TEXT>
</DOC>
