<DOC>
<DOCNO> 145029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko07.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftaya düşüşle başladı 
</HEADLINE>
<TEXT>

     Cuma gününü 9,406.56 puandan kapatan Ulusal 100 Endeks, haftanın ilk işlem gününe 4.32 kayıpla, 9,402.24 puandan başladı. 
     Borsa'daki düşüş, 3. dakikada 190.27 puana çıktı. Bu seviyede hisselerdeki ortalama değer kaybı yüzde 2.02 oldu. 
     
     -YORUMLAR 
     Bumerang Yatırım Ortaklığı Genel Müdürü Emin Özer, Cuma günü Türkiye ile Amerika ilişkilerinde ciddi gerilme söz konusunu olduğunu, bunun piyasalara yansıdığını belirterek, ''En azından hava sahası konusu çözüldü. Piyasayı bugün için rahatlatacak'' dedi. 
     Başbakan Recep Tayyip Erdoğan'ın IMF programına sadık kalındığı yönündeki açıklamasının Cuma günü piyasada ''konsolidasyon olabilir'' söylentilerinin yarattığı satışların anlamsız olduğunu ortaya çıkardığını belirten Özer, bunların bugün alımlara dönebileceğini, piyasanın bugün daha olumlu açılmasını beklediklerini kaydetti. 
     Özer, yurtdışı piyasalardaki yukarı hareketliliğin de henüz Türkiye'deki borsaya yansımadığını vurguladı. 
     Global Menkul Değerler Stratejisti Hakan Avcı ise, hava sahası konusundaki belirsizliğin çözülmesinin piyasayı olumlu etkileyeceğini ancak Kuzey Irak'ta risk olması ve savaşın uzun sürmesiyle ilgili konuların tedirgin edeceğini söyledi. 
     Avcı, ''Çok fazla yukarı aşağı hareket beklemiyorum. Piyasa bu seviyelerde tutunma çabası içinde olacak'' diye konuştu. 
     




</TEXT>
</DOC>
