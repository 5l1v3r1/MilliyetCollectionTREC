<DOC>
<DOCNO> 145816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/dunya/adun.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap medyasında savaş rekabeti 
</HEADLINE>
<TEXT>

11 Eylül terör sıldırıları sonrasında en büyük çıkışı yapan televizyon kanalı olan El-Cezire, bu savaşta Abu Dabi ve El Arabiye ile bağımsız habercilik’ kulvarında rekabet halinde... 
     DIŞ HABERLER SERVİSİ 

     1991 Körfez Savaşı, CNN’in adının dünya çapında duyulmasını sağlamış, 11 Eylül terör saldırıları sonrasında ise, en büyük çıkışı yapan televizyon kanalı Katar’dan yayın yapan El - Cezire olmuştu. "Irak’a Özgürlük" operasyonu, Arap medyasınca günün 24 saati "Arap leminin duyarlılığıyla" takip ediliyor. 
     Ancak bu kez El - Cezire savaşı aktaran tek Arap kaynağı değil. Birleşik Arap Emirlikleri’nden yayın yapan Abu Dabi ve El - Arabiye televizyonları, El - Cezire’nin başlattığı "bağımsız habercilik" kulvarında bu öncü kanalla kıyasıya rekabet içinde. Çanak anteni olan herkesin seyredebildiği Arap haber kanalları, Amerikan medyasının görmezden geldiklerini vererek önemli bir açığı kapatıyor. Ölü ve esir düşmüş müttefik askerlerin görüntülerini El Cezire, Abu Dabi ve El - Arabiye’de izlemek mümkün. Özellikle hayatlarını kaybeden sivillere Arap medyası geniş yer veriyor. 
     
     Hizbullah’ın haber kanalı 
     Savaşı yakından izleyen bir diğer Arap kanalı ise El - Manar. Eleştirmenleri son derece profesyenelce hazırlanmış programlarıyla etkileyen El - Manar, Lübnan’daki Şii örgütü Hizbullah’ın haber kanalı. Yayınları sunan kravatsız ve sakallı erkeklerle türbanlı kadınlar bu televizyona İslami bir kimlik veriyor. Arap medyası, Amerikan kanallarından farklı olarak son derece kanlı savaş görüntülerine yer veriyor. CNN veya Fox News’te gösterilmeyen parçalanmış ceset görüntüleri, El - Cezire ve Abu Dabi’de izlenebiliyor. Arap halkının artık Amerikan medyasına ihtiyacı olmaması ise bazı çevreleri rahatsız ediyor. Bölgedeki hükümetler, Arap kanallarındaki görüntülerin Arapları Batı’ya karşı daha da radikalleştirmesinden endişe ediyor. 
     
Irak’ın esirleri Kenyalıymış      Kenya Dışişleri Bakanlığı yetkilisi Peter Nkuraiya, El Cezire’de Iraklıların İngiliz savaş esiri olarak gösterilen iki kişinin, İngiliz ordusu ile anlaşmalı bir Suudi firmasında çalışan ve gıda yardımı için bölgeye giden Kenyalı TIR şoförleri olduğunu açıkladı. İngiltere de aynı açıklamayı yaparken, şoförlerin uyruğunu belirtmedi. 
     


DÜNYA 














</TEXT>
</DOC>
