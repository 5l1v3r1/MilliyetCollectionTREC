<DOC>
<DOCNO> 130117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun06.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğiyle aynı tabutta 
</HEADLINE>
<TEXT>

Faciada hayatını kaybeden anneyle 2.5 aylık bebeği, Hatay’da kucak kucağa toprağa verildi 
     UFUK AKTUĞ 

     Yedi yıl boyunca bebek hasretiyle yanıp tutuştuktan sonra bir kız çocuğu dünyaya getiren Eser Karabulut, korkunç kazada 2.5 aylık bebeğiyle can verdi. Eşi Murat Karabulut ise onların öldüğünden habersiz, hastanede tedavi görüyor. Sarılığa yakalanan minik İrem’in tedavisi için İstanbul’a gelen ancak evine dönemeyen genç anne, dün bebeğiyle Diyarbakır’dan Hatay’a getirildi. Serinyol Mezarlığı’ndaki törende cenazeler yanmış olduğu için tabuttan çıkarılmadı. Anneyle bebeği tek tabutla, koyun koyuna toprağa verildi. 
     
     TORUNUMU GÖREMEDİM’ 
     "Torunumu hiç göremedim, gelinime doyamadım" diye ağlayan Halime Karabulut, uzun süre kendine gelemedi. Bu arada Murat Karabulut’un göğsünde biriken kanın ameliyatla alındığı, kolunda kırık olduğu belirtildi. 
     



 GÜNCEL 




























</TEXT>
</DOC>
