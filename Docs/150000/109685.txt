<DOC>
<DOCNO> 109685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun21.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinlilerden İsrail askerlerine gol... 
</HEADLINE>
<TEXT>

     Batı Şeria'nın Ramallah kentinde, Filistin lideri Yaser Arafat'ın İsrail güçlerince kuşatılan karargahının birkaç yüz metre yakınında, İsrail askerleri, Filistinli gençlerle kısa bir futbol maçı yaptı. 
     İsrail askerleriyle Filistinlilerin hemen her gün çatıştığı kentte, gülümseyen askerlerle 10-16 yaşındaki Filistinli gençlerden oluşan topluluk, kent merkezinde tankların yanında futbol oynadı. 
     Askerlerden sayıca fazla olan Filistinliler, maç sona ermeden bir gol atmayı başardı. 
     Adil 13 adlı Filistinli, ''Tüm bu durum bir oyun gibi'' derken, İsrailli bir asker de ''Biz insanız, buradaki durum benden kaynaklanmıyor. Burada olmak benim görevim'' ifadelerini kullandı. 
     Maçtan bir süre sonra Filistinlilerin İsrail askerleriyle futbol oynaması hoşlarına gitmeyen başka Filistinliler, askerlere taş atmaya başladı. 
     





</TEXT>
</DOC>
