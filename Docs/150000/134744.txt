<DOC>
<DOCNO> 134744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yazar/akyol.html </URL>
<DATE> 2003/02/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik 
</HEADLINE>
<TEXT>

     Bin sayfalık bir kitap olması, milliyetçiliğin nasıl köklü ve kapsamlı olduğunu gösteriyor Osmanlı Türkçülüğünden Kemalizm’lere, oradan milletçiliğin ırkçı, kültürcü, muhafazakar, devrimci, liberal, sol ve hatta etnik yorumlarına, çok geniş bir yelpaze 
     Editörlüğünü Tanıl Bora’nın yaptığı kitapta, 87 yazarın araştırma, makale ve biyografi yazıları yer alıyor. Kitabın "Milliyetçilik ve Liberalizm" bölümünü sf. 731 vd. ben yazdım. 
     Editör, bizdeki milliyetçilikleri beşe tasnif ediyor 1 Resmi milliyetçilik veya Atatürk milliyetçiliği, 2 Kemalist sol milliyetçilik veya ulusal solculuk, 3 Liberal milliyetçilik, 4 Etnisist milliyetçilik ve 5 Muhafazakar milliyetçilik. Sf. 19 
     
     F. GEORGEON, Şevket Süreyya Aydemir’in "Suyu Arayan Adam"ını bir simge olarak inceliyor ve Türklük bilincinin bir ihtiyaçtan doğduğunu belirtiyor. Sf. 23 
     Kurucu’ Ziya Gökalp’i Kerem Ünüvar yazıyor. 
     Kemalist milliyetçilik ler konusuna gelince... Kemalizmin 1930’larda bile ırkçı, ulusçu, Anadolucu, otoriter ve cılız kalsa da liberal yorumları var. Sf. 254 vd. 
     Kemalist milliyetçilik, yeni "devlet" ve "vatandaşlık" kavramlarını da tarif ediyor. 
     Füsun Üstel’in "Türkiye Cumhuriyeti’nde Resmi Yurttaş Profilinin Evrimi" adlı makalesi çok önemli Cumhuriyet, devlete "vazifelerle borçlu bir yurttaş" tipi çizmiş, "kamusal alan"ı buna göre düzenlemiştir. Sf. 274 vd. 
     Şimdi "vazife"lerin yanında "hak ve hürriyetler"ini talep eden yeni bir vatandaş tipinin toplumda gelişiyor olmasının sancılarını yaşamıyor muyuz Yargı kararlarında bile bu iki anlayışın çatışmalarını görüyoruz. 
     
     MİLLİYETÇİLİĞİN uçsuz bucaksız yelpazesinde Yusuf Akçura, Zeki Velidi, Sadri Maksudi, Nihal Atsız, Necip Fazıl, Hamdullah Suphi, Dündar Taşer, Alparslan Türkeş gibi değişik isimler ve akımlar inceleniyor. 
     Ordunun rolü anlatıyor. 
     Benim en çok değer verdiğim, Ziya Gökalp, Mümtaz Turhan ve Erol Güngör tarafından temsil edilen "sosyologlar çizgisi"dir. 
     Bu çizginin evrimini inceleyen Murat Yılmaz’a göre, Erol Güngör "bu geleneği daha demokratik, İslam ve Osmanlı kültürüyle daha barışık bir şekilde muhafazakar ve liberal renklerle yeniden kuran bir isimdir". Sf. 656 
     Gelenekli fikirlerin yeni unsurlarla zenginleşmesi 
     1930’ların otoriter ve yalın Kemalist milliyetçiliğine, Bülent Ecevit’in çağdaş sol unsurlar katarak devletten çok halkı vurgulayan, yeni ve demokrat bir görüş getirmesi ve "ulusal sol"un oluşumu da yeni bir sentezdir. Sf. 448 vd. 
     Kitapta "sol milliyetçilik" olarak Marksizmle ilişkiler ele alınıyor, Sultan Galiyev, Mümtaz Soysal ve Doğu Perinçek gibi isimler anlatılıyor. Sf. 438 vd. 
     Kitabın Kürt milliyetçiliğine ilişkin bölümlerini başka bir yazımda irdelemek istiyorum. 
     
     







Milliyetçilik 


Sıkıla mıkıla 


Salam’ politikası 


K. Irak hesapları ve geciken Ankara 


Kudümle, çifte nara... 


Columbia’dan insanlığa mesaj 


Yaşam ve ölüm, bilim ve savaş 


Kimse Boğazlıyan kaymakamı’ olmak istemez 


</TEXT>
</DOC>
