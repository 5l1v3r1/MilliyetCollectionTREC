<DOC>
<DOCNO> 130608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur23.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğarak öldürdüğü eşini yatakodasına gömdü... 
</HEADLINE>
<TEXT>

     Ağrı'nın Diyadin İlçesi Taşkesen Köyü'nde, eşini boğarak öldürdükten sonra yatak odasına gömdüğü belirlenen bir kişi tutuklandı. 
     Alınan bilgiye göre, Taşkesen Köyü'nde, uzun süredir eşi Süleyman Özel ile şiddetli geçimsizlik yaşadığı öğrenilen Mantıke Özel'in, iki hafta boyunca görünmemesi, köy sakinlerinin dikkatini çekti. 
     Özel'in nerede olduğuna dair bilgi alamayan köy sakinleri, durumu güvenlik güçlerine bildirdi. 
     Güvenlik güçlerinin Özel ailesine ait iki odalı evde yaptığı araştırma sonucunda, Mantıke Özel'in, yatak odasında kazılmış bir çukura gömülü cesedi bulundu. 
     Yapılan sorgulama sonucunda Özel'in, eşi Süleyman Özel tarafından önce boğulduğu daha sonra yatak odasına gömüldüğü ortaya çıktı. 
     Özel'in cesedi otopsi yapılmak üzere Erzurum Adli Tıp Kurumu'na gönderilirken, Süleyman Özel, çıkarıldığı mahkeme tarafından tutuklandı. 
     Köy sakinleri, 10 çocuklu Özel ailesinin, sık sık tartıştığını, özellikle Mantıke Özel'in, eşinin ailesiyle geçimsizlik yaşadığını ifade ettiler. 
     





</TEXT>
</DOC>
