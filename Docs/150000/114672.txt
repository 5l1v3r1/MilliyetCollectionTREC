<DOC>
<DOCNO> 114672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sonspo05.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kart alarmı... 
</HEADLINE>
<TEXT>

     Savunma mevkiindeki futbolcularının sakatlıkları nedeniyle geçen haftalarda sıkıntılar yaşayan Fenerbahçe'de, Galatasaray ile yapılacak ertelenen derbi maç öncesi Fatih ve Johnson sarı kart alarmında. 
     Ligde 3'er sarı kartı bulunan 2 futbolcu, Fenerbahçe'nin bu hafta sonu Gençlerbirliği ile deplasmanda yapacağı zorlu maçta da birer kart görürlerse, Galatasaray maçında cezalı duruma düşecek. 
     Sarı-lacivertli takım, Beşiktaş derbisi ertelendiği için Gençlerbirliği ile yapacağı 10. hafta maçının ardından, 6 Kasım Çarşamba günü Galatasaray ile karşı karşıya gelecek. 
     
     FATİH'İN SABIKASI VAR 
     Ceza sınırındaki futbolculardan Fatih Akyel, kart cezaları konusunda bu sezon sabıkalı. 
     Gaziantepspor maçında gördüğü kırmızı kartın ardından 2 maç cezalı duruma düşen ve Malatyaspor ile Elazığspor maçlarında takımını yalnız bırakan Fatih'e, yönetim kurulu tarafından da gördüğü kırmızı kartın ardından yaptığı hareketler nedeniyle 10 bin dolar para cezası verildi. 
     Fatih, Trabzonspor, Ankaragücü ve Adanaspor, Johnson ise Trabzonspor, Elazığspor ve Adanaspor maçlarında gördüğü sarı kartlarda tehlike sınırına geldi. 
     Sarı-lacivertli takımda, Mustafa, Steviç, Ali Güneş'in 2'şer, Ogün, Serhat, Revivo, Cem, Washinton ve Abdullah'ın 1'er sarı kartı bulunuyor. 
     





</TEXT>
</DOC>
