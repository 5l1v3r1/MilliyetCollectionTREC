<DOC>
<DOCNO> 121177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo27.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafelnikov, Davis Kupası finalinden sonra ameliyat olacak... 
</HEADLINE>
<TEXT>

     Rus tenisçi Yevgeny Kafelnikov, bu hafta Rusya ile geçen kupanın şampiyonu Fransa arasında yapılacak Davis Kupası finalinden sonra sol bacağından ameliyat olacak. 
     Fransa ve Avustralya Açık Tenis Turnuvası şampiyonlarından Kafelnikov, bacağındaki varis yüzünden ağrıları olduğunu belirterek, pazar günü yapılacak final maçının hemen ardından pazartesi günü ameliyata gireceğini, ancak bu sorunun, maçlarda kendisini zorlamayacağını söyledi. 
     1994 ve 1995'de Davis Kupası'nda ikinciliği bulunan İvan Kafelnikov, daha önce de açıkladığı gibi sözünde duracağını ve Rusya'nın şampiyon olması halinde tenisi bırakacağını belirtti. 
     Bir zamanlar dünya klasmanında 1 numaraya kadar yükselen İvan Kafelnikov, Davis Kupası'nda oynadığı 66 maçta 43 galibiyet ve 23 yenilgiyle bir rekora sahip. Kafelnikov'un teklerde 31 galibiyeti, 13 yenilgisi bulunuyor. 
     Halle ve Taşkent turnuvalarında teklerde şampiyonluğu olan Kafelnikov, bu yıl Davis Kupası'nda da şampiyonluğa ulaşmak için mücadele edecek. 
     





</TEXT>
</DOC>
