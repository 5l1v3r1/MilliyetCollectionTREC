<DOC>
<DOCNO> 109859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yazar/sazak.html </URL>
<DATE> 2002/09/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’den iktidar manifestosu 
</HEADLINE>
<TEXT>

     Her şey Türkiye için 
     AKP, 3 Kasım seçim beyannamesi’ni içeren 72 sayfalık kitapçığa bu başlığı uygun bulmuş. Radikal söylemden uzak, Türkiye’nin zorluklarını görerek uçuk’ vaatler içermeyen, gerçekçi ve merkez’e seslenen bir bildirge’ hazırlanmış. Erdoğan bu manifesto’yla iç ve dış kamuoyuna Benden niye korkuyorsunuz, AKP iktidara gelirse çözümlerimiz Derviş’li CHP’den farklı olmaz’ mesajı veriyor. 
     Önce insan, güveni sağlayacak siyasi irade gibi kavramlar, akla AKP - CHP koalisyonunu bile getiriyor 
     Grand Cevahir Otel’de daha önce CHP’nin de aday tanıtımı yaptığı salonda bu kez Tayyip Erdoğan ve AKP kadroları podyuma çıktı. 
     Kürsünün arkasındaki dev ekranda Erdoğan’ın coşkulu bir miting görüntüsü yer alıyordu. İki saatlik sunuşun her anında AKP lideri, milletvekili yasağının aksine seçmen kitlesine Ben buradayım’ diyordu. Adaylar, salonu dolduran başı açık, örtülü genç kızlar ve partinin İstanbul teşkilatı üyeleri de, İnadına Tayyip’ söylemiyle genel başkanlarına sahip çıkıyorlardı. 
     Erdoğan toplantı sonunda İstanbul’u ve Anadolu’yu adım adım dolaşarak AKP’ye iktidar yolunu açacağına olan inancını dile getirdi. Kampanya şarkıları, coşkuyla sallanan bayraklar ve yasaklı lider’i sahiplenen AKP’liler. Erdoğan başbakan’ sloganları... 
     Toplantı başlamadan Abdullah Gül ile konuştuk. Erdoğan’la ilgili gelişmelerin şu anda AKP’nin lehine olduğunu anlattı. Mağduriyet havası partinin yararına olmakla birlikte 3 Kasım yaklaştıkça, iktidarı vermezler’ propagandası aleyhte işleyebilirdi. 
     AKP kurmayları, Ahmet Necdet Sezer ve Kemal Derviş örneklerinden yola çıkarak milletvekili olmayan ve bu görevlere dışarıdan’ önerilen kişiler gibi Erdoğan’ın da başbakanlık yapabileceğini’ savunuyorlar. Kuşkusuz Anayasa buna engel, Meclis dışından başbakan atanamıyor. Bu durumda AKP’nin Anayasa’yı değiştirecek bir çoğunluğu Meclis’e taşıması gerekecek. 
     Abdülkadir Aksu, Başka yollar da var, milletvekillerini istifa ettirir, Tayyip Bey’i ara seçimle parlamentoya getiririz’ diyor. 
     Erdoğan, Avusturya’da partisi seçimi kazanıp kendisi başbakan olamayan Haider’ın durumuna düşmemenin mücadelesini veriyor. 
     Anayasal kurumlarla çatışmamak, başörtüsü gibi konularda gerilimi yaratmamak AKP’nin seçim stratejisini oluşturuyor. 
     Seçim beyannamesi de ona göre hazırlanmış. Sistemin dışlamaya çalıştığı AKP, ekonomik ve siyasi açıdan bir düzen değişikliği’ vaat etmiyor. Yapısal değişiklik’ten söz ediyor. 
     IMF’ye açıkça karşı çıkılmayarak, uluslararası piyasalara ekonomik programın devamı’ mesajı veriliyor. AB üyeliğine tam destek, Kopenhag ölçütlerinde demokrasi, kanun değil hukuk devleti, yeni anayasa, DGM’lerin kaldırılması gibi hedefler dikkat çekiyor. Dinci parti kulvarından çıkılmış. Acı - tatlı’ hatıralardan söz edilmekle birlikte Cumhuriyet’le rövanş’ anlamına gelebilecek tek satır yok. 
     AKP iktidara hazırlanıyor 
     
     







Özgür milletvekili ve lider sultası 


Dün’den ve yarın’dan kopuk yaşayan gençler... 


Atatürk farkı 


Ecevit’in yanıtı 


Siyasette Tayyip Erdoğan olgusu 


Dördüncü fotoğraf 


Eğitimde İzmir Modeli 


Parayı veren düdüğü çalar 


Avrasya açılımı 


H l kararsız olan seçmenler için.. 


AKP’den iktidar manifestosu 


Çok satan çelişkiler Aldatma 


Özelde çalışan kötü durumda 


</TEXT>
</DOC>
