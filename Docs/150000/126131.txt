<DOC>
<DOCNO> 126131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/siyaset/siy01.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın başı döndü 
</HEADLINE>
<TEXT>

AKP lideri veto edilen Anayasa değişikliklerinin çıkartılmaması durumunda "memnu haklarının iadesi" peşinde koşacak 
     GÖKÇER TAHİNCİOĞLU 

     AKP lideri Recep Tayyip Erdoğan, milletvekilliği yolunu açacak Anayasa değişikliklerinin çıkartılamaması durumunda, "memnu haklarının iadesini" kazanmaya çalışacak. Memnu yasaklanmış haklarının iadesi için 20 Ocak 2003’ten sonra başvuru hakkı doğan Erdoğan, Anayasa değişikliği olmaz, haklarını da Siirt’ten aday olacakların kesinleşeceği tarihe kadar kazanamazsa milletvekili olamayacak. 
     Cumhurbaşkanı’nın Erdoğan’ın önünü açan Anayasa değişikliklerini veto etmesinin ardından bir yandan değişiklikleri yeniden Köşk’e göndermeye, bir yandan Erdoğan’ı da af kapsamına dahil etmeye çalışan AKP, diğer formül olarak da "memnu hakların iadesi" yolunu görüyor. 
     
     Başvuru 20 Ocak’ta 
     312’den hüküm giyen Erdoğan, memnu haklarının iadesi için 20 Ocak 2003’ten sonra, ikamet ettiği yerin en yakınındaki ağır ceza mahkemesine başvurabilecek. Ancak YSK, Siirt’te yarışacak adayların kesin listesini büyük olasılıkla, 18 - 31 Ocak 2003 tarihleri arasında bir gün olarak belirleyeceğinden, Erdoğan’ın, bu seçimde aday olabilmesi için başvurusundan hemen sonuç alması gerekiyor. Ancak bu da Yargıtay içtihadına göre pek mümkün görünmüyor. Haklarının iadesini sağlayamaması bile söz konusu olan Erdoğan için, h kim en erken 4- 5 günde karar verse bile, savcılığın bu karara itiraz hakkı bulunuyor. Hukukçulara göre bu da süreci şubat ayına kadar uzatabilecek. 3 Kasım’da DEHAP’tan aday olan ve kesin aday listesi belli olmadan memnu haklarının iadesini kazanan Akın Birdal ve Murat Bozlak’a, savcılığın itirazı üzerine kararın kesinleşmediği gerekçesiyle adaylık onayı verilmemişti. 
     YSK’dan bir yetkili, daha önce YSK Başkanı Tufan Algan’ın da bu konuda açıklama yaptığını anımsatarak, "3 Kasım’da, koşullarının, milletvekili seçilmeye yeterli olmadığı karar altına alınmıştı. Hakları iade edilmez, yasalarda değişiklik olmazsa, kurulun eski kararı geçerlidir" diye konuştu. 
     



 SİYASET 










</TEXT>
</DOC>
