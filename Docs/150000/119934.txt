<DOC>
<DOCNO> 119934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Victoria's Secret defilesi TV'den yayımlanacak 
</HEADLINE>
<TEXT>

     Amerikan CBS televizyonundan bu gece yayınlanacak olan ''Victoria's Secret'' kadın iç çamaşırları defilesi olay haline dönüştü. 
     Bazı kadın kuruluşları, defilenin müstehcen olduğunu öne sürerken, TV yöneticileri defileyle ilgili programın 14 yaşından küçüklere yasak olduğunu belirttiler. Kadın kuruluşları, defilenin CBS tarafından yayımlanmamasını da talep ettiler, ancak bu istek TV yöneticileri tarafından kabul edilmedi. 
     CBS, iç çamaşırı defilesinin yayınını bir saat ertelediğini ve defilenin gece saat 21.00'de TSİ 04.00 yayımlayacağını duyurdu. 
     Naomi Campbell ve Gisele Bundchen gibi süper modellerin görev aldığı defilenin müzik ve skeçlerle süslendiği belirtiliyor. 
     Yayınla ilgili açıklamada bulunan CBS sözcüsü Chris Ender, ''Herkes Victoria's Secret defilelerinin ne anlama geldiğini biliyor. İstemeyen başka kanalı izler'' diye konuştu. 
     





</TEXT>
</DOC>
