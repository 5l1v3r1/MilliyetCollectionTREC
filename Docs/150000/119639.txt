<DOC>
<DOCNO> 119639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy00.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Atalay taşları oynattı 
</HEADLINE>
<TEXT>

Başbakan Gül’ün Çankaya Köşkü’ne götürdüğü ilk listede Milli Eğitim Bakanı olarak yer alan Beşir Atalay, Devlet Bakanlığı’na kaydırılınca, iki bakanın daha yeri değişti 
     Cumhurbaşkanı Ahmet Necdet Sezer, Başbakan Abdullah Gül’ün onay için Çankaya Köşkü’ne getirdiği kabine listesine "laik rötuş" yaptı. Sezer, kabine listesi için Gül’e dün 15.30’da randevu verdi. Ancak Gül, yaklaşık 15 dakika gecikmeyle Köşk’e geldi. AKP Genel Sekreteri Ertuğrul Yalçınbayır ve Mehmet Ali Şahin’le birlikte Köşk’e çıkan Gül, Sezer’e kabine listesini sundu. Gül, gecikmesiyle ilgili soruya "Bize söylenen güzerg hımızda bir değişiklik oldu. Ecevit de aynı güzerg hta gidiyordu, onun için değişiklik oldu" dedi. 
     
     İRTİCAİ FAALİYETLER... 
     Beklenenin aksine 1.5 saatten fazla süren görüşmede, kabine listesi "görev yerleri" açısından değişikliğe uğrarken, yeni bir isim dahil edilmedi. Edinilen bilgiye göre, Sezer Kırıkkale Üniversitesi Rektörlüğü döneminde "irticai faaliyetlerde" bulunduğu iddiasıyla görevden alınan Atalay’ın Milli Eğitim gibi çok kritik bir bakanlığı üstlenmesine itiraz etti. Sezer’in karşı çıkması üzerine Atalay’ın yerine listede Turizm Bakanı olarak yer alan Mumcu kaydırıldı. Atalay ise listeye Devlet Bakanı olarak yazılan Güldal Akşit’in yerine Devlet Bakanlığı’na getirildi. Akşit de Mumcu’nun yerine Turizm Bakanı oldu. 
     
     VECDİ GÖNÜL SON ANDA 
     Adı önce başbakanlık, daha sonra TBMM Başkanlığı için geçen Vecdi Gönül, son anda kabineye girdi. AKP lideri Recep Tayyip Erdoğan’ın Atina’daki temaslarına eşlik eden Gönül, Bülent Arınç’ın TBMM Başkanlığı adaylığıyla ilgili olarak "Bülent Bey, Hayır, Meclis Başkanı ben olacağım’ deyince bakanlıktan da olduk" dedi. Gönül, bu açıklamasının ardından Gül ve Erdoğan arasında kurulan telefon trafiğiyle listeye Dışişleri Bakanı olarak yazıldı. Ancak Köşk’teki görüşmede, Gönül’le listede Milli Savunma Bakanı olarak yer alan Yaşar Yakış’ın görev yerleri değiştirildi. 
     Gül, Köşk’ten ayrılırken Sezer’in listedeki isimlere itiraz edip etmediği sorusunu şöyle yanıtladı "Kendisiyle istişare ettik. Getirdiğim isimlerde bir değişiklik yok. Tabii bazı isimlerle ilgili, haklı olarak bilgi edinmek istediler. Ben de arkadaşların özgeçmişleriyle ilgili faksla bilgiler aldım ve kendilerine aktardım." 
     Gül’ün listedeki bakanların özgeçmişleriyle ilgili dosyayı parti genel merkezinde bıraktığı, Sezer’in bazı isimleri sorması üzerine dosyanın tamamını Köşk’e fakslattığı belirtildi. Sezer’in bütün özgeçmişleri satır satır okuduğu kaydedildi. Başbakan Yardımcılığı görevine getirilen Ertuğrul Yalçınbayır, "Çankaya sadece onay makamı değildir. Cumhurbaşkanı’nın önerileri dikkate alınmıştır" dedi. 
     
     AYRI AYRI İFTAR YAPTILAR 
     58. hükümetin Bakanlar Kurulu listesini sunmak üzere Çankaya Köşkü’ne çıkan Başbakan Abdullah Gül, Cumhurbaşkanı Ahmet Necdet Sezer ile birlikte liste üzerinde çalışırken ayrı ayrı iftar yaptı. Sezer, Gül’e aperatif gönderdi. 
     
Kim kaydırıldı      Abdullah Gül’ün Köşk’e çıkardığı kabine listesinde Cumhurbaşkanı Sezer’in hangi isimlerle ilgili olarak kaydırma yaptığı kulislere farklı yorumlarla yansıdı. Kulislerde şu yorumlar dile getirildi 

</TEXT>
</DOC>
