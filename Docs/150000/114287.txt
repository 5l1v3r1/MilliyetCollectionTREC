<DOC>
<DOCNO> 114287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur28.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Baykal'a tatlı-sert 
</HEADLINE>
<TEXT>

     AKP Genel Başkanı Recep Tayyip Erdoğan, son günlerde CHP Genel Başkanı Deniz Baykal'ın kendisine "sataştığını" belirterek "Halbuki kendisine sevgim vardı, yine olacak inşallah. Hataları sebebiyle affetmesini de biliriz" dedi. 
     Kırşehir'de halka seslenen Erdoğan, Baykal'ın "kendisi ile özel olarak ilgilenmeye başladığını, 'arkasında dosya olan insan bu ülkeyi yönetemez' dediğini" ifade ederek Erdoğan, kendisinin dokunulmazlık zırhına bürünmek gibi bir durumunun olmadığını söyledi. 
     
     "OMUZ OMUZA VERİRİZ" 

     Millete hizmet yolunda bedel ödemeye hazır olduğunu belirten Erdoğan, şöyle konuştu 
     "Arzu etmezdim, istemezdim böyle sataşmalar olsun. Halbuki kendisine bir sevgim vardı, yine olacak inşallah. Hataları sebebiyle affetmesini de biliriz. Tayyip Erdoğan milletvekili değil, dokunulmazlık zırhına girmeyecek de hazırlanmıyor da... Tayyip Erdoğan'ın siyasi yasaklı oluşunun perde arkasını, -Baykal'ı değil, parlamentoda grubu olan partileri kastederek söylüyorum- iyi biliyorum. Çok açık söylüyorum. AKP bu harcamaları nasıl yapıyor diyorlar... Bizim web sitemiz var, harcamalarımızı oradan takip edebilirler. 
     Diyorum ki yarın, inşallah bu Meclis'te AKP ile CHP birlikte olacaktır. Yolsuzluklar konusunda el ele, omuz omuza vermeye hazırız. Ülkede bu yolsuzlukları beraber kaldıralım. Bunu da hazırlarsa zaten sorun yok." "KARANLIK SENSİN" ANAP Genel Başkanı Mesut Yılmaz'ı da eleştiren Erdoğan, ANAP'ın bastırdığı bir afişte siyah ve beyaz ampul tasvirinin bulunduğunu, afişe göre siyahın AKP'yi diğerinin ise ANAP'ı ifade ettiğini söyledi. Erdoğan, "Bu aydınlık ampul biziz, karanlık olan sensin. Çünkü Özal'dan emaneti nereden aldın, şimdi nereye getirdin. Türkiye'yi kararttığın için millet oy vermiyor" diye konuştu. 
     





</TEXT>
</DOC>
