<DOC>
<DOCNO> 146963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yazar/tamer.html </URL>
<DATE> 2003/04/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ekonomimize Şok ve Özgürlük operasyonu 
</HEADLINE>
<TEXT>

     2. Dünya Savaşı’nda Hiroşima ve Nagazaki’ye ilk atom bombalarının atılacağı operasyonun adı da "Şok ve Dehşetöti. Zaten Irak’taki toplu cinayetler için Pentagon’da isim aranırken, hiç yaratıcılık gerektirmeyen, üstelik amacı da apaçık ortaya koyan "Şok ve Dehşetöte karar kılındı. Ama sadece iç haberleşme ve yazışmalar için... 
     Gerek Amerikan, gerekse dünya kamuoyu için bulunan isim, Irak’a "Özgürlük" operasyonuydu. Bush çetesi bunu bile yüzüne - gözüne bulaştırmayı başararak operasyonu "Şok ve Dehşet" olarak dünyaya ilan ediverdi. 
     Şimdi ben, Türkiye’de son günlerde serbest atışlarla içiçe geçen akılcı önerilerin ışığında, ekonomimizin yeniden ayağa kaldırılmasına yönelik operasyon için bir ad öneriyorum 
     Türk ekonomisine "Şok ve Özgürlük" operasyonu 
     
Önce güven şoku lazım      Neden şok ve neden özgürlük Biraz açmaya çalışayım 
     Dün de yazmıştım. Piyasaların hükümete güveni sıfırlandı. Yeniden tesisi için artık ne Hazine’den sorumlu Bakan Babacan’ın, ne de bizzat Başbakan Tayyip Bey’in taahhütleri yeterli. 
     AKP hükümetinin bir GÜVEN ŞOKU ile piyasalarda güvenilirliğini yeniden sağlaması şart. Üstelik bu güven şoku öylesine ikna edici olmalı ki, yalnızca kırılgan mali piyasalardaki tereddütleri gidermekle kalmayıp, yurt içindeki ve yurtdışındaki tüm Türk vatandaşlarına da BİZ duygusunu aşılayabilmeli. 
     
Sonra üretim canlanacak      Yastık altında, kasalarda ya da yurtdışındaki bankalarda güvenceye alınmış bireysel tasarruflar anavatanına dönüp de, üretimin ve dolayısıyla da işsizliğin önündeki engeller kaldırılmadığı takdirde son günlerde çok sözü edilen halkın gönüllü bağışları da dipsiz kuyuda öğütülüp yokolur. Ekonomimiz, kendi ayakları üzerinde durabilme şansını yakalayabilecekken bir kez daha duvara toslama riskiyle karşı karşıya kalır. 
     Nitekim hükümet üyelerini Ankara’da 2 gün boyunca ziyaret eden İSO yönetimi de, bu yönde uyarıda bulunma gereğini duymuş 
     "Güçlü bir ekonomiye giden yol, üretimi canlandırmaktan, yatırım ve üretimle büyümekten geçer. Üretim ve yatırımın ihtiyaç duyduğu kaynak, öncelikle devletin yeniden yapılandırılarak tasarruf etmesiyle sağlanabilir. Alınan tüm kararların, çıkartılan bütün yasaların, yatırım ve üretimi destekleyecek doğrultuda olması, temel ilke olarak benimsenmelidir." 
     
Gönül havuzu popülist      TOBB Başkanı Rifat Hisarcıklıoğlu ise halktan bağış toplanmasıyla ilgili önerileri popülizm olarak nitelemiş "Ayak üstü söylenen sözlerin zaten hassas olan ekonomiye ne getirip, ne götüreceğini bilmek lazım. Parasını devlete vermek isteyen varsa, kimse onların elini tutmuyor. Götürür verir. İstediği yere bağışlar veya gider devlet iç borçlanma senedi alır. Alma diyen de yok, verme diyen de. Ekonomi popülizm kaldıracak noktada değil. Popülizm yerine başka kanallara yönelip, ekonomiyi düzlüğe çıkarmanın yöntemleri aranmalı." 
     İSO yönetimi de Hisarcıklıoğlu da antipatik görünme pahasına çok önemli bir uyarıda bulunarak en kritik ve hayati noktanın altını çiziyorlar. 
     Evet bugün gönüllü bağışta bulunmak isteyen çok sayıda insanımız olabilir. Vatandaşlarımızın büyük bölümü IMF boyunduruğundan bir an önce kurtulmak istemektedir. Ayrıca AKP hükümeti, piyasalar nezdinde güvenilirliğini sıfırlamış olsa da, seçmenin gözünde h l yoğun desteğe sahiptir. Ve hiç değilse bu kredi heba edilmemelidir. 
     
Seçmen desteği sürüyor      Gönüllü bağışların koordinasyonu için Ali Babacan başkanlığında bir komisyon oluşturmak yerine, bu bağışların dipsiz kuyuya gitmesini önleyip, tam tersine yurtdışındaki çok daha büyük tasarrufları ülkeye geri getirecek ve üretime dönüştürecek bir kıvılcımın ateşlenmesi için kafa yorulabilse keşke... 
     Ulusal seferberlik kampanyası ya da gönüllü bağışlar, ancak beklentiler olumluya çevrilebilirse işe yarar ve gelecek paranın miktarından kat be kat fazla yarar sağlar. Aksi, AKP hükümetine bugün h l süren vatandaş desteğinin de köküne kibrit suyu dökebilir. 
     
     







</TEXT>
</DOC>
