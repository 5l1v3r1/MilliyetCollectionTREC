<DOC>
<DOCNO> 102482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/spor/spo05.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KORFEZ’İN İSYANI 
</HEADLINE>
<TEXT>

Teknik Direktör Karaman, Ünsal Çimen’e öfke kustu, "Maç bitmiş niye bitirmiyor, yoksa golün gelmesini mi bekledi" dedi. Başkan Sirmen "Aşağılık bir durum" açıklamasını yaptı 
     Çileden çıktılar 
     17 Ağustos depreminin yıl dönümünde Körfez’i bu kez de hakem Ünsal Çimen yıktı. Çimen’in karşılaşmayı fazla oynatması ve uzatmalarda Beşiktaş’ın galibiyeti bulması Kocaelisporlu futbolcuları çileden çıkardı. Karşılaşmanın bitiş düdüğü ile birlikte tüm oyuncular Ünsal Çimen’in üzerine yürüdü. Yeşil - Siyahlı oyuncuları Teknik Direktör Karaman zor sakinleştirdi. 
     
     "Yazıklar olsun" 
     KARAMAN, futbolcularını soyunma odasına gönderdikten sonra hakem Ünsal Çimen’e öfke kustu. Tecrübeli teknik adam, "Maç bitmiş niye bitirmiyor, yoksa golün gelmesini mi bekliyor. Çünkü korkuyor. Sakat futbolcumuzu oyuna sokmuyor, bizi on kişi oynatıyor. Yazıklar olsun. Bülent Yavuz bunları seyretsin. Bu böyle gitmez. Bu işi bıraksınlar, bırakacaklar da. Formaları değişsek maçı 5-0 kazanırdık" diye konuştu. 
     
     "Vicdanları rahat mı " 
     BAŞKAN Sefa Sirmen ise Futbol Federasyonu’nun artık bu olayları engellemesi gerektiğini kaydetti. Sirmen, "Hakkımız yendi. Aşağılık bir durum. İlk Kulüpler Birliği toplantısında konuyu açacağım. Gerekirse her türlü boykota varız. Bu çocukların alın teri ne olacak. Ayıp ve yazık. Beşiktaş camiasının vicdanı rahat mı soruyorum. Ama bana göre rahattır" ifadelerini kullandı. 
     



 SPOR 






























</TEXT>
</DOC>
