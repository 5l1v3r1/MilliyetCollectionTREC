<DOC>
<DOCNO> 118213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yazar/gunes.html </URL>
<DATE> 2002/11/11/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
AKP’nin faiz - dışı fazlada net olması gerek 
</HEADLINE>
<TEXT>

     Yeni bir siyasi parti ve yeni bir iktidar ile karşı karşıyayız. Ne yapacaklarını bek bilmediğimizden onları tanımaya çalışıyoruz. Açıkcası, onlar da iktidara ne denli hazırlanmış olurlarsa olsunlar zaman zaman deneyimsizlik yapıyorlar. Birinin verdiği hatalı demeci diğeri düzeltse de kaygı uyanıyor. 
     Program konusunda her kafadan bir ses çıkıyor. Oysa ortada yazılı programları var. Partinin kurmayları bu metni okusa hatalı demeç vermeyecekler. Fakat sanıyoruz bir de Genel Başkan Tayyip Erdoğan’a kendini gösterme eğilimi var. Ne de olsa yakında hükümet kurulacak 
     Çelişkili ifadelerin altında yatan bir başka neden de AKP’nin içinin homojen olmaması. AKP’de imaj değişikliği amacıyla farklı kesimlerden kimliklerin partiye davet edildiği gözleniyor. Bu kişilerin yaşam felsefeleri farklı olduğu gibi, ekonomik politikalar konusunda da fikirleri farklı. Gayet de doğal. Ancak medya sadece en yetkili resmi ağızların verdiği demeçlere itibar etmeli. Şu ara iki resim ağız gösleniyor biri AKP’nin ekonomik politikalar kurulu "koordinatörü" Ali Babacan, diğeri de Genel Başkan Yardımcısı ve şimdi Eskişehir milletvekili Murat Mercan. Diğerleri ileride daha yetkili olabilir. Fakat şu anda partinin "ileri geleni" değil, "ileri gidenleri" gibi görünüyorlar. 
     En iyisi sabırla hükümet programını beklemek. Kaldı ki, bir siyasi parti iktidara gelir gelmez parti programını da harfiyen uygulayamayabilir. Yeni hükümete gerçek durumun bir topografyasını çıkarabilmesi için fırsat tanınması gerekiyor. Nihayet bir de IMF var. Onunla da müzakere edilmesi gerekiyor. 
     Daha önce bazı AKP’lilerin iç borcun yeniden yapılandırılabileceği yönündeki demeçleri, Ali Babacan’ın açıklamalarıyla düzeltilmişti. Geçtiğimiz hafta ise, faiz - dışı fazla konusunda IMF’den bazı gevşemeler talep edileceği belirtildi. İlginçtir, IMF’nin resmi ağzı Tom Dawson’un da, her yeni hükümetin değişiklik isteyebileceğini, üstelik yeni siyasal koşulların yeni uygulamalar getireceğini belirtince şaşırdık. Acaba, IMF de bütçedeki faiz dışı fazla hedefinin gevşemesini mi arzu ediyor Yahut da çaresizce IMF bunu kabul mu edecek Sanmıyoruz. 
     IMF, muhtemelen, yeni hükümeti sert bir tavırla karşılamak istemiyordur. Ancak şu anda uygulanan programın en kritik noktası faiz - dışı fazladır. Uygulanan sıkı bütçe politikası yığılan kamu borcunu 2006 yılına kadar, Maastricht kriteri olan, milli gelirin yüzde 60’ının altına çekmeyi hedefliyor. Bu nedenle, 2003 yılında yüzde 6.5’tan ödün verebileceğini hiç sanmıyoruz. Doğru da olmaz 
     Krizden henüz çıkarken ve Irak savaşının gölgesinde 10.8 milyar dolarlık faiz - dışı fazladan her ödün ya ek özelleştirmeyle, ya da faizlerde ek düşüşle sağlanabilir. Ancak önümüzdeki yıl, bırakın özelleştirmede artış sağlamayı, hedefin bile tutturulması olası değildir. Faizlerde daha fazla düşüş de, savaşın gölgesinde pek mümkün olmayacaktır. 2003 bütçesindeki ağır finansman yükü göz ardı edilmemelidir. 
     Kısacası, umarız olumlu gelişmeler sürer. Ve 2004’te faiz - dışı fazla bir miktar gevşer. Ama bu yıl asla hata yapmamalı 
     
     







Kemalizm ve Atatürk 


Paralar veriliyor mu, paralar... 


Sezer 109’a kapalı 


Erdoğan, Bush ve Saddam... 


AKP’nin faiz - dışı fazlada net olması gerek 


Sözen’in oyu ve asabı bozuk bir adam... 


CHP’den Tayyip formülü 


Düşme, üstünden geçerler 


AKP’nin önündeki fırsat ve tehlike 


AKP yapacaklarını iyi niyetle sıralıyor ama paramız sınırlı 


</TEXT>
</DOC>
