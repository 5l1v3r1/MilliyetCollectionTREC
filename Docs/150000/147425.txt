<DOC>
<DOCNO> 147425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/ysenay.html </URL>
<DATE> 2003/04/04/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Örnek harek t 
</HEADLINE>
<TEXT>

     Sayın başkanın, Ali Sami Yen konusundaki çalışmaları, dileriz en gerekli ve en geçerli projeyle bütünleşir de, Cim Bom, çoktan hak ettiği bir "Futbol mabedi" haline getirebilir Ali Sami Yen Stadı’nı... Ben, Özhan dostumuzun BARCELONA’dan esinlendiği "Gönüldaş üye" konusunu ilgiyle izledim doğrusu... Geçmiş yıllarda benim de defalarca yazıp önerdiğim ancak Galatasaray - Fenerbahçe - Beşiktaş yönetimlerinin cılız çıkışları dışında hiç de ciddi uygulanmayan çağdaş düşünceler, zamanın ekonomisi de elvermediği için pek ses getirmedi. "Altın ve gümüş üyelik" kartlarının 35 - 50 Euro fiyatla satılması ve bu çıkışa büyük kulüplerimizin dört elle sarılıp, 1 MİLYONLUK satış portföyü sağlaması, kulüplerimize yepyeni bütçe yaratacaktır. Ayrıca bu üyelerin kulüp konularını sahiplenmesiyle de büyük bir düşünce kenetlenmesi yaratacaktır taraftarı geniş kulüplerimize. 
     Sayın Canaydın’ın planladığı gibi bu üye kartlarının pazarlanmasına yurtdışından başlanması çok önemlidir. Çünkü dışarıda çalışan Galatasaraylı, Fenerbahçe ve Beşiktaşlı insanımızın cepleri zaten türlü çeşitli maksat taşıyan kartlarla doludur. Yani dünyanın her yerindeki Türk, artık "Kart kullanma kültürüne sahiptir" ve de bu projedeki en hassas yön de budur. Ayrıca yurtdışında çalışıp kazanan vatandaşlarımız, 35 - 50 Eurolar’ı hem kolayca verebilirler, hem de o saygın kartı taşımanın onurunu kulübü ziyaretlerinde görecekleri "özel itibarla" hissederler. Önemli maçlarda öncelikle bilet almak, senede 2 - 3 maç Tabii yönetimlerin saptayacağı oyunlarda bedava seyretmek, kimbiler belki de renklerine ait hediyelik eşya alımında minik tenzilat hakları elde etmek gibi avantajlar, zaten ödenecek kart ücretinin geriye dönüşümünü sağlar... 
     Ancak bu kartlar, "Bir milyonöluk satış tirajı yakalamazsa, proje topal kalır bence. Çünkü ortalama 40 Euroluk fiyatla satış, 40 MİLYON EURO demektir ki, işte bu, kulüplerimize hem derin nefes aldırır hem de planlı bir harcamayla, "zengin başkan avcılığı devri"ni tarihe gömer... Ayrıca ekonomik düzeyi yerinde bir ülkemiz taraftarı için 35 - 50 Euro nedir ki... 
     Yalnız, Özhan Başkan’a bizden hatırlatması Eğer bu "Örnek harekat"ınıza Fenerbahçe ve Beşiktaş’la birlikte start verebilirseniz, ezeli rekabetin doyumsuz derinliği "BİR MİLYON KART" üyesine daha kolay ulaştırır sizleri... Bakalım, 3 büyük taraftarımız, kulüplerini ne kadar fazla seviyorlar. Projeler yoluna koyulabilir ve bu yarış başlarsa, dikkatle ve tıpkı "dünyanın en büyük derbi"sini izlercesine zevkle ve dikkatle kovalayacağız bu büyük yarışı. 
     


SPOR 

























</TEXT>
</DOC>
