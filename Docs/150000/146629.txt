<DOC>
<DOCNO> 146629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sontur17.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal ''Irak'ta pazara düşen füze Türkiye üzerinden gitti'' 
</HEADLINE>
<TEXT>

     CHP Genel Başkanı Deniz Baykal, Türkiye'nin, ''5 aydır sağlıksız bir yönetimin elinde ciddi sorunlarla karşı karşıya olduğunu'' savundu. 
     Baykal, ''Siyaset söz ile yapılır. Bizim yöntemimiz silah değil bomba değil... Biz doğruları söyleriz. Bunu toplum, milli şuur değerlendirir. Bunun sorumluluğu söylediklerimizi anlaması gerekip anlamayanlardadır. Demokrasi budur. Biz muhalefet olarak Türkiye'nin iyi yönetilmesinden korkmuyoruz'' diye konuştu. 
     Bir gazetecinin, ''Irak'ta acı görüntüler var. Siz bu savaşı insani boyutuyla değerlendirmiştiniz, şimdi bu görüntüleri nasıl karşılıyorsunuz '' diye sorması üzerine Baykal, savaş başlarsa ''ABD'nin savaşı kazansa da kaybedeceğini'' söylediğini anımsattı. 
     ''Bu savaşı insanlık kaybedecek diyorduk. Şimdi haklı olduğumuz ortaya çıkıyor'' diyen Baykal, ''Pazar yerine düşen Tomahawk Türkiye'nin açtığı hava koridorundan geçerek halkı vurmuştur'' dedi. 
     

     
</TEXT>
</DOC>
