<DOC>
<DOCNO> 103558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko16.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanışa doğru toparlandı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 21.91 puan gerileyerek, 1. seansı 9,441.70 puandan tamamladı. 1. seansta hisse senetlerinin ortalama değer kaybı yüzde 0.23 olarak gerçekleşti. 
     Seansa 9.35 puan artışla 9,472.96 puan seviyesinde başlayan endeks, seans boyunca 200 puanlık bir bantta yatay seyir izledi. Seansın ilk yarısını 126.65 puan kayıpla 9,339.96 puandan geçen endeks, en düşük 9,279,81 puana gerilerken, en yüksek olarak da 9,483.09 puanı gördü. 
     Kapanışta mali endeks 102.19 puan kayıpla 11,232.91 puana gerilerken, sanayi endeksi 2.54 puan artışla 9,329.13 puana, hizmetler endeksi de 78.74 puan artışla 6,621.88 puana yükseldi. 
     Böylece mali grup hisseler önceki kapanışa göre ortalama yüzde 0.90 oranında değer yitirirken, sanayi grubu hisseler ortalama yüzde 0.03, hizmet grubu hisseler ise ortalama yüzde 1.20 değer kazandı. 
     İşlem gören toplam 279 hisse senedinden 107'si değer kazanırken, 74 hisse senedi değer yitirdi. 98 hissenin fiyatında ise değişiklik olmadı. 
     Seansta 110 trilyon 220 milyar 390 milyon liralık işlem hacmi oluştu. Yapı Kredi Bankası, İş Bankası C , Garanti Bankası, Turkcell ve Ak Enerji hisseleri en yoğun işlem gören hisseler olarak belirlendi. 
     





</TEXT>
</DOC>
