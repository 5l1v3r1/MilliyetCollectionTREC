<DOC>
<DOCNO> 125377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sondun13.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bükreş-İstanbul seferini yapan trende 27,5 kilo kokain... 
</HEADLINE>
<TEXT>

     Bulgaristan-Türkiye sınırındaki Svilengrad gümrük kapısında bir yolcu treninde 27.5 kilogram kokain ele geçirildi. 
     Gümrükler Genel Müdürlüğü'nden edinilen bilgiye göre, kokain, Bükreş-İstanbul seferini yapan yolcu treninde sınır polisinin pasaport kontrolü sırasında bulundu. 
     Bir vagondaki tavan kaplamasının aralık olmasından şüphelenen sınır polisi yaptığı aramada 13 paket halinde toplam 27.5 kilo kokain ele geçirdi. 
     Trende bulunan tüm yolcuları sorgudan geçiren polis, kokainin kime ait olduğunu belirleyemedi. Yetkililer, piyasa değeri yaklaşık 2 milyon euro olan kokaini ele geçiren sınır polislerinin ödüllendirileceğini açıkladılar. Kokainin risk almak istemeyen bir uyuşturucu kuryesi tarafından vagonun tavanına saklandığı tahmin ediliyor. 
     





</TEXT>
</DOC>
