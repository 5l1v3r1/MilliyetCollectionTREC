<DOC>
<DOCNO> 121018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/guncel/gun05.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu liseleri farkı’ kalmayacak 
</HEADLINE>
<TEXT>

Milli Eğitim Bakanlığı’nın Anadolu liselerinde yabancı dilde verilen derslere son verip hazırlık sınıfını kaldırmasına yönelik kararı, bu okulların eğitim seviyesini aşağı çekecek 
     SİBEL KAHRAMAN İstanbul 

     Türkiye’nin en gözde ve başarılı okulları olan Anadolu liseleri, klasik liselere dönüşme tehlikesiyle karşı karşıya. Milli Eğitim Bakanlığı önümüzdeki yıldan itibaren liseleri 4 yıla çıkarmaya hazırlanıyor. Bu kararla birlikte her yıl yüz binlerce öğrencinin öğrenim görebilmek için yarıştığı Anadolu liseleri de gözden düşmeye başlayacak. 
     
     ÖSS’de ikinci geliyor 
     Anadolu liselerinin en büyük özelliği yabancı dil hazırlık sınıflarının olması ve eğitim-öğretimi de ağırlıklı olarak yabancı dille yapması. Sınavla başarılı öğrencileri alan bu okullar, aynı zamanda her yıl üniversite sınavlarındaki başarı ortalamalarında da fen liselerinin ardından geliyor. Ancak hazırlık sınıflarının kaldırılması, bazı derslerin yabancı dille yapılmasına son verilmesi, Anadolu liselerinin klasik liselerden farkının kalmamasına yol açacak. 
     
     Öğretmen açığı fazla 
     Milli Eğitim Bakanlığı, ısrarla bu okulların kapanmayacağını klasik liselerdeki yabancı dil seviyesinin Anadolu liseleri seviyesine çekileceğini belirtiyor. Ancak eğitimciler ortadaki gerçeğin buna uygun olmayacağını belirterek, "Politik kaygılarla en küçük ilçeye bile açılan Anadolu liselerinde dahi yabancı dille eğitim yapmak özellikle öğretmen açığı nedeniyle çok zor. Bu okullardaki durum böyleyken tüm okullara nasıl imk n sağlanacak. Üstelik teknik olarak Anadolu liseleri kapanmasa bile diğer okullardan farkı kalmayacağı için başarılı öğrencilerin seçeceği okullar olmaktan çıkacak" dedi. 
     
     İyi olanı kapatmayalım’ 
     Anadolu liselerinin iyi eğitim verdiğini belirten eğitimciler, "Normal liselerin hali ortada. Bu okullardan mezun olan öğrencilerin üniversite şansları çok az. İyi okullarımızı daha iyi yapıp diğer okulları da üste çekmek gerekirken neden iyi olanı kapatmaya çalışıyoruz " diye konuştu. 
     



 GÜNCEL 














</TEXT>
</DOC>
