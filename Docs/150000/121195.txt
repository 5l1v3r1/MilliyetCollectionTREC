<DOC>
<DOCNO> 121195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur17.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nüfus sayımında sokağa çıkma yasağı kalktı... 
</HEADLINE>
<TEXT>

     Anayasa Mahkemesi, genel nüfus sayımlarında sokağa çıkma yasağını öngören düzenlemeyi iptal etti. 
     Anayasa Mahkemesi Başkanvekili Haşim Kılıç, bugünkü toplantılarının gündemine ilişkin gazetecilere bilgi verdi. 
     Kılıç, Beydağı Sulh Ceza Mahkemesi'nin, Devlet İstatistik Enstitüsü DİE Başkanlığı'nın Kuruluş ve Görevleri Hakkında Kanun Hükmünde Kararname'nin 32. maddesi 1. fıkrasının ilk tümcesinin iptal istemiyle açtığı davayı esastan görüşerek karara bağladıklarını belirtti. Kılıç, söz konusu Kanun Hükmünde Kararname'nin genel nüfus sayımlarında sokağa çıkma yasağı konulmasını öngören düzenlemesini iptal ettiklerini söyledi. 
     Anayasa Mahkemesi, genel nüfus sayımlarında sokağa çıkma yasağı öngören düzenlemeyi iptal etti. Anayasa Mahkemesi Başkanvekili Haşim Kılıç, bugünkü toplantılarının gündemine ilişkin gazetecilere bilgi verdi. 
     Kılıç, Beydağı Sulh Ceza Mahkemesi'nin, Devlet İstatistik Enstitüsü DİE Başkanlığı'nın Kuruluş ve Görevleri Hakkında Kanun Hükmünde Kararname'nin KHK 32. maddesi 1. fıkrasının ilk tümcesinin iptali istemiyle açtığı davayı esastan görüşerek karara bağladıklarını belirtti. 
     Kılıç, söz konusu KHK'nin genel nüfus sayımlarında sokağa çıkma yasağı konulmasını öngören düzenlemesini iptal ettiklerini söyledi. 
     Haşim Kılıç, Anayasa'nın 91. maddesinde belirtilen özgürlüklerin, kanun hükmünde kararname ile düzenlenemeyeceğine ilişkin bir hüküm olduğunu belirterek, bu yasağın da kanun hükmünde kararname ile düzenlendiği için seyahat özgürlüğünü ve kişi hürriyetini kısıtladığından dolayı iptal edildiğini bildirdi. Kılıç, ''Bu hürriyetler ve özgürlükler yasak alan kapsamında. Yani kanun hükmünde kararname ile düzenlenemeyecek olan bölümler arasında. Bu nedenle iptal ettik'' dedi. 
     Bir soru üzerine, genel nüfus sayımlarında sokağa çıkma yasağının yalnızca bu kararname ile düzenlendiğini, herhangi bir yasada bu konuya ilişkin hüküm bulunmadığını ifade eden Kılıç, yeni bir yasal düzenleme yapılmazsa, bundan sonraki genel nüfus sayımlarında sokağa çıkma yasağının uygulanmayacağını kaydetti. 

     
</TEXT>
</DOC>
