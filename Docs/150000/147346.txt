<DOC>
<DOCNO> 147346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur20.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kılavuzlar, alacakları parada anlaşamayınca kaçarları bıçakladı 
</HEADLINE>
<TEXT>

     Edirne'nin Uzunköprü İlçesi'ne bağlı Kiremitçisalih Köyü'nde 2 kılavuz, alacakları para konusunda anlaşmazlığa düştükleri, 2 Türk kaçağı bıçakla, yaraladı. 
     Alınan bilgiye göre, Türk vatandaşı kaçaklar Ramazan T. 42 ile Salih S. 35 kaçak olarak Yunanistan'a geçmek için Kiremitçisalih Köyü'ne geldi. Kaçaklar, para karşılığında kendilerini Yunanistan'a geçirmeleri için kılavuzlar Halit D. 19 ve Ferdi B. 20 konuşmaya başladılar. Para konusunda anlaşmazlığa düşen grup arasında çıkan kavgada kılavuzlar Halit D. ve Ferdi B, Ramazan T. ile Salih S'yi bıçakla yaraladı. 
     Yaralı 2 kişi, Trakya Üniversitesi Tıp Fakültesi Hastanesi'ne kaldırılırken, 2 kılavuz suç aleti bıçakla birlikte gözaltına alındı. 
     Bu arada, sınır devriye ekipleri, Kapıkule mevkiinde kaçak olarak Yunanistan'a gitmek isteyen Afganistan ve Filistin vatandaşı 5 kişiyi yakaladı. 
     Her iki olayla ilgili soruşturmaya devam ediliyor. 
     





</TEXT>
</DOC>
