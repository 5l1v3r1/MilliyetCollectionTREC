<DOC>
<DOCNO> 131587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gun03.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal Cezaevi rehabilite oldu 
</HEADLINE>
<TEXT>

Mahk mların daha sosyal bir yaşam sürmeleri için yapılan düzenlemeler, cezaevinde kavga oranını yüzde 75 azalttı 
     İSTANBUL Milliyet 

     Kartal Özel Tip Cezaevi’nde tutuklu ve hükümlülerin rehabilitasyonu amacıyla sosyal, kültürel ve sportif faaliyetler başlatıldı. 
     Cezaevinde başlatılan faaliyetler ve bu faaliyetler için yeni inşa edilen halı saha, kapalı spor salonu ve çok amaçlı salonların bulunduğu bölümler tanıtıldı. Basın mensupları, tutuklu ve hükümlülerden oluşan iki takımın halı sahadaki futbol, spor salonundaki voleybol karşılaşmalarını, halkoyunları ekibinin çalışmalarını, tiyatro gösterisini izledi ve resim sergisini gezdi. 
     
     TİYATROYA İLGİ 
     Cezaevinde okuma yazma öğrenen dört tutuklu ve hükümlüye de sertifikaları verildi. Tanıtımda, tutuklu ve hükümlüler Aziz Nesin ve Muzaffer İzgü’nün hik yelerinden oluşan skeçleri sundu. Kartal Cezaevi’nde gönüllü yönetmenlik yapan Devlet Tiyatroları sanatçısı Turgay Tanülkü, çalışmalara üç - dört kişiyle başladıklarını belirterek, bugün 60 hükümlü ve tutuklunun çalışmalara katıldığını söyledi. 
     "Yasalar ve İnsanlar" adlı oyunda cezaevinde yaşanan bir isyanın konu edileceğini ifade eden Tanülkü, bu oyunda idamla yargılanan bir tutukluyu oynaması için cezaevinde tutuklu Mehmet Ali Ağca’ya öneri götürdüğünü ve Ağca’nın bu öneriye sıcak baktığını ifade etti. 
     
     ÖĞRENCİLER ARTTI 
     Kartal Cezaevi Müdürü Recep Göğüş, yedi tutuklunun birinci kademe okuma yazma kursunu bitirdiğini, üç tutuklunun Açık İlköğretim Okulu’na, iki tutuklunun Açık Öğretim Lisesi’ne, üç tutuklunun Açık Öğretim Fakültesi’ne, iki tutuklunun Marmara Üniversitesi İletişim Fakültesi’ne devam ettiğini, 11 hükümlü ve tutuklunun bu yıl ÖSS sınavlarına katılacağını bildirdi. Göğüş, sosyal, sportif ve kültürel faaliyetlerin başlamasının ardından halen 513 tutuklu ve hükümlünün kaldığı cezaevinde, kavga olaylarının yüzde 75 oranında azaldığını da sözlerine ekledi. 
     



 GÜNCEL 























</TEXT>
</DOC>
