<DOC>
<DOCNO> 114375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yasam/yas06.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççının şanslısı Eyüp’te buldu avını 
</HEADLINE>
<TEXT>

Polisin Sirkeci ve civarında kapkaççı’ aradığı dakikalarda, Eyüp’te ABD’li bir turist kadın, çantasını kaptırıyordu... 
     DİNÇER ŞEREF, HALUK ATALAY 

     Eyüp’te ABD’li bir kadın turist, kapkaççı kurbanı oldu. 
     Piyerloti’ye çıkmak üzere Eyüp Mezarlığı içinden geçen ABD’li turist Louis Saint Pierre 60 ve vatandaşı kadın arkadaşının yanına yaklaşan bir genç, kendilerine yardımcı olmak istedi. Mezarlık içindeki yolun ıssız bir bölümüne geldiklerinde, kapkaççı genç çıkardığı maket bıçağıyla Pierre’nin omzunda asılı çantasının bağını kesti. Genç içinde 500 milyon lira, 80 euro ve 30 dolar bulunan çantayla kaçarken, Piyerloti’ye çıkarak görevlilerden yardım isteyen Pierre de karakolun yolunu tuttu. 
     
     Turistleri uyarıyorlardı 
     ABD’li iki kadının kapkaççı hedefi olduğu dakikalarda, Sirkeci - Halkalı hattında çalışan banliyö trenleri polisin operasyonuna sahne oluyordu. 
     Motosikletli polis timi Yunuslar ile Yankesicilik ve Dolandırıcılık Büro Amirliği ekipleri, Sirkeci Garı’nda suçu önlemeye yönelik çalışma yaptı. Vagonlarda yapılan kontrollerde, üzerlerinde bıçak bulunan üç kişi gözaltına alındı. 
     Polis Eminönü’ndeki tarihi ve turistik yerlerde de uygulama yaptı. Mısır Çarşısı, Yeşildirek, Mahmutpaşa’da gezen vatandaşlar, kapkaççıların yöntemleri konusunda bilgilendirildi. Yunus timleri, bu arada turistleri de uyardı. 
     



 YAŞAM 

















</TEXT>
</DOC>
