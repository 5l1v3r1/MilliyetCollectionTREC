<DOC>
<DOCNO> 135167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/spo04.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz savunmanın 
</HEADLINE>
<TEXT>

Aurelio’nun menajeri Miranda, Brezilyalı oyuncu için ağır suçlamalarda bulunan Başkan Sümer’e "Şantajla para istemiyoruz. Hakkımızı arıyoruz" karşılığını verdi 
     TRABZONSPOR Kulübü Başkanı Özkan Sümer’in sözleşme yenilemeye yanaşmayan Aurelio için yönelttiği ağır suçlamalara menajer Miranda cevap verdi. Miranda, "Ne ben, ne Aurelio bir yanlış yaptık. Ben olmasaydım Aurelio’yu 600 bin dolara alamazlardı. Uzun süre para ödemediler, sözleşmedeki maddeyi yürürlüğü koysaydık, şimdi serbestti" dedi. 
     İKİ hafta önce Başkan Sümer’in yerel bir televizyona, "Miranda arkadaşım, Aurelio evladım gibidir" dediğini belirten Brezilyalı menajer, "Ne değişti de, şimdi bizi ahlaksızlıkla suçluyor. Bize 1 milyon 50 bin dolar önerdiler, bunu kabul edemeyeceğimizi söyledik. Pazarlık önerdik kabul etmediler ve görüşme bitmiştir dediler" ifadesini kullandı. 
     
     Vugrinec kavgası 
     BORDO - Mavili kulüp İtalya’nın Lecce takımına transfer olan Davor Vugrinec’in bonservis bedelini FİFA’nın 180 bin dolar olarak ödemesi üzerine FİFA’yı mahkemeye verdi. Genel Sekreter Yusuf Ziya Yılmaz, "Büyük haksızlığa uğradık. İsviçreli bir avukat tuttuk, mücadelemizi sürdüreceğiz. Mahkemenin istediği teminat mektubunu cuma göndereceğiz" diye konuştu. 
     
     Samet Aybaba’ya sürpriz 
     Yönetim, futbolcular ve kulüp personeli 48. yaşına giren Teknik Direktör Samet Aybaba’ya idman sahasında sürpriz bir doğum günü partisi hazırladı. Futbolcular adına kaptan Fatih, yönetim adına da İsmail Yavuz, Aybaba’ya birer çiçek verdi. Sahanın ortasında pastayı alkışlar arasında kesen Samet Aybaba, herkese teşekkür etti. 
     



 SPOR 
























</TEXT>
</DOC>
