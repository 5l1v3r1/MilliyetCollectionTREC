<DOC>
<DOCNO> 124829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur05.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent Ankara beyazlara büründü... 
</HEADLINE>
<TEXT>

     Başkent'te etkili olan yılın ilk kar yağışı ve buzlanma nedeniyle 45 hasarlı trafik kazası meydana geldi. 
     Gece saatlerinde başlayan yoğun kar yağışı, hava sıcaklığının sıfırın altında 8 dereceye kadar düşmesi nedeniyle araç trafiğinin yoğun olmadığı yollarda buzlanmaya neden oldu. 
     Trafik Denetleme Şube Müdürlüğü yetkililerinden aldığı bilgiye göre, yoğun kar yağışı ve buzlanma nedeniyle gece boyunca ve sabah saatlerinde 45 trafik kazası meydana geldi. 
     Karayolları Genel Müdürlüğü'ne bağlı ekipler, şehir merkezine bağlanan ana arterlerde tuzlama çalışması yaparken, yetkililer de sürücüleri dikkatli olmaları ve zincir takmaları konusunda uyardılar. 
     Devlet Meteoroloji İşleri Genel Müdürlüğü'nden alınan bilgiye göre de Başkent'te hava sıcaklığı bugün en yüksek 1, en düşük -4 derece olacak. 

     
</TEXT>
</DOC>
