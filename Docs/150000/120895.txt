<DOC>
<DOCNO> 120895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun10.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 100 yıl sonra kuduzdan ilk ölüm 
</HEADLINE>
<TEXT>

     İngiltere'de 100 yıl sonra ilk kez kuduzdan ölüm vakası yaşandı. 
     Bir yarasa tarafından ısırılan David McRea adlı 56 yaşındaki kişi, dün gece yaşamını yitirdi. 
     McRea'nin yarasa tarafından ısırılmasından sonra, birçok Kuzey Avrupa ülkesinde yaşayan yarasalarda bulunan ''lyssavirus''ü taşımaya başladığını belirten doktorlar, bu tür virüsün tedavisinin olmadığını açıkladı. 
     Yaklaşık 15 yıldır arazide çalışan ''doğal yaşam ressamı'' McRea'nin, 15 yıldır yarasaların resmini yapmaya çalıştığı, ısırıldıktan sonra da hasteneye kolunda hissettiği spazm nedeniyle başvurduğu belirtildi. 
     Yaptığı tabloların her birinden yaklaşık 2 bin sterlin kazanan McRea'nin dünyanın her yerinde değişik doğal yaşam tabloları yapmaya çalıştığı ifade edildi. McRea'nin tablolarında resmettiği yarasaları zaman zaman evinde de beslediğini söyleyen yakınları, geçen Eylül'de ısırıldıktan hemen sonra hastaneye başvurmayı reddeden McRea'nin hata ettiğini belirttiler. 
     





</TEXT>
</DOC>
