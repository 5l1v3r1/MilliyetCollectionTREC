<DOC>
<DOCNO> 117230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur21.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde tek başına bırakılan 4 yaşındaki çocuk, yanarak öldü... 
</HEADLINE>
<TEXT>

     İzmir'in Menemen İlçesi Asarlık Beldesi'nde, evde yalnız bırakılan 4 yaşındaki çocuk, kibritle oynarken çıkardığı yangın sonucu öldü. 
     Alınan bilgiye göre, 409 sokaktaki evde çıkan yangına müdahale eden itfaiye ekipleri, çalışmalar sonucu alevleri söndürürken, içerideki 4 yaşındaki Faruk Duman'ı ağır yaralı olarak kurtardı. 
     Karşıyaka Devlet Hastanesi'ne kaldırılan Faruk Duman, yapılan müdahaleye rağmen kurtarılamadı. 
     İncelemede, annesi Fatma Duman tarafından evde yalnız bırakıldığı belirlenen çocuğun, kibritle oynarken yangın çıkardığı belirlendi. 
     Annenin gözaltına alındığı, soruşturmanın sürdürüldüğü bildirildi. 
     





</TEXT>
</DOC>
