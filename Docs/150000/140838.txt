<DOC>
<DOCNO> 140838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur01.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirli emlakçıyı başından vurup öldürdüler... 
</HEADLINE>
<TEXT>

     Karşıyaka'da emlakçılık yapan bir kişi, silahla başından vurularak öldürüldü. 
     Bayraklı 1643 30 Sokak Hazal Sitesi'nde bir daireden gelen gürültüler üzerine buraya giden site sakinleri, kapının açık olmasından şüphelenerek polise haber verdi. 
     İhbar üzerine olay yerine gelen güvenlik güçleri, dairede, üzerinden Hakan Kını 27 adına düzenlenmiş kimlik çıkan kişinin cesedini buldular. Bu kişinin, başına 2 el ateş edilerek öldürüldüğü belirlendi. 
     Soruşturma sonunda, öldürülen Hakan Kını'nın emlakçılık yaptığı, ''Hamal Emlak'' adında bürosunun bulunduğu öğrenildi. 
     Apartman sakinleri, cinayetin işlendiği dairenin sahibinin Osman Saraç isimli kişi olduğunu, Hakan Kını'nın ise zaman zaman buraya gelip gittiğini ifade ettiler. 
     
     HIRSIZ KAÇAMADI 
     Konak ilçesinde, yalnız yaşayan yaşlı bir kadının dairesine giren hırsız, kaçarken polis tarafından yakalandı. 
     Alınan bilgiye göre, Alsancak Semti 1395 Sokak'ta bir apartmanda yalnız yaşayan Hatice Fostır'ın 60 dairesine tırmanan kişi, komşular tarafından görülerek polise bildirildi. 
     Olay yerine gelen güvenlik güçleri, çıktığı daireden atlayarak kaçmak isteyen A.Ö. 18 isimli genci yakaladı. Daha sonra gözaltına alınan A.Ö'nün, 1401 Sokak'taki başka bir apartmanda da hırsızlık yaptığının öğrenildiği belirtildi. 
     Her iki olayla ilgili olarak başlatılan soruşturmaların sürdürüldüğü kaydedildi. 
     





</TEXT>
</DOC>
