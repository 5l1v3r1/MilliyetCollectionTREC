<DOC>
<DOCNO> 145792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sontur01.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kez bir kara deliğin kütlesi hesaplandı 
</HEADLINE>
<TEXT>

     Kanadalı ve İngiliz astronomlar, evrenin oluştuğu zamanlara ait olduğu düşünülen, dev bir kara deliğin kütlesini ölçtüler. 
     Kanada Ulusal Araştırma Merkezi'nin CNRC açıklamasında, astronomların ilk kez kainattaki bir kara deliğin kütlesini ölçtüğü belirtildi. 
     Açıklamaya göre, astronomlar, Havaii'deki, İngiltere'ye ait UKIRT kızılötesi teleskopuyla yaptıkları gözlemlerde, bilinen en uzaktaki kuasardan gelen kızılötesi ışığı inceleyerek, bu kuasarın, kütlesi Dünya'nınkinin bir trilyon katı büyüklüğünde bir kara deliğe sahip olduğunu hesapladılar. 
     Araştırmayı yürüten CNRC ekibi başkanı Dr. Chris Willott, ''bu çalışma, bugün gördüğümüz gökadalarda, maddenin biraraya gelme biçimini kavrayışımızı önemli derecede etkiliyor'' dedi. 
     Çok uzakta olan ve çok kuvvetli radyo dalgaları gönderen, evrenin en parlak gökcisimlerinden biri olarak bilinen Kuasarlar, evrende en çok enerji yayan gökcisimleri. Teleskopla yıldız gibi görünen kuasarlar, ait oldukları galaksideki bütün yıldızların enerjisinden daha fazla enerji yayıyorlar. 
     




</TEXT>
</DOC>
