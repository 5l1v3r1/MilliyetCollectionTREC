<DOC>
<DOCNO> 128254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun03.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşı Amerikalıları çok kaygılandırmıyor... 
</HEADLINE>
<TEXT>

     Irak'a yönelik olası bir operasyonun, Amerikalıları kaygılandıran konular arasında ancak beşinci sırada geldiği belirlendi. 
     İnternetten yayın yapan World Net Daily adlı sitede yapılan yoklamanın sonuçlarına göre, Amerikalıları en çok, kişisel özgürlüklerine yönelik saldırılar kaygılandırıyor. 
     Nabız yoklamasına katılanların yüzde 22.23'ü bu görüşü ileri sürerken, yüzde 17.35'i en fazla yeni dünya düzeninden kaygı duyduklarını ifade ettiler. Terörizmden kaygı duyanların oranı yüzde 14.99'u, manevi aşınmanın kendilerini kaygılandırdığını söyleyenler ise yüzde 14.45'i buldu. 
     Irak savaşından kaygı duyanların oranı yüzde 8.65'i geçmezken, ekonomik durumdan endişelenenler yüzde 7.13, senatör ve temsilciler meclisi üyelerinin harcamalarından kaygı duyanlar yüzde 6.96, Patty Murray'in senatoda bulunmasından kaygı duyanlar yüzde 5.13, insan kopyalamanın sonuçlarından endişe duyanlar yüzde 0.85 oldu. 
     





</TEXT>
</DOC>
