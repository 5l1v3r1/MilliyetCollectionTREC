<DOC>
<DOCNO> 103379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/soneko35.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 167 puanlık düşüşle noktaladı... 
</HEADLINE>
<TEXT>

     İMKB Bileşik Endeksi, 2. seansta 107.51 puan azalarak, 9,463.61 puandan kapandı. 
     Hisse senetleri ikinci seansta, ortalama yüzde 1.12 oranında değer kaybetti. 
     İlk seanstaki 59.38 puanlık azalış dikkate alındığında, borsa endeksi günün tamamında 166.89 puan geriledi. Hisse senetlerindeki günlük değer kaybı yüzde 1.73 oldu. 
     İkinci seansa 4.75 puan artışla 9,575.87 puan seviyesinde başlayan endeks, ilk dakikalarda seans içindeki en yüksek seviyesi olan 9,581.91 puana kadar yükseldi. Gelen satışlarla ilk yarıyı 212.93 puan kayıpla 9,358.19 puandan geçen endeks, en düşük seviyesi olan 9,347.26 puanı gördü. 
     Kapanışta mali endeks 157.37 puan kayıpla 11,335.10 puana, sanayi endeksi 119.75 puan kayıpla 9,326.59 puana, hizmetler endeksi 37.21 puan kayıpla 6,543.14 puana geriledi. 
     Böylece ilk seansa göre mali grup hisseler ortalama yüzde 1.37, sanayi grubu hisseler ortalama yüzde 1.27, hizmetler grubu hisseler ortalama yüzde 0.57 oranında değer yitirdi. 
     İşlem gören toplam 292 hisse senedinden 193'ü değer kaybederken, 32 hisse senedi değer kazandı. 67 hissenin fiyatında ise değişiklik olmadı. 
     Seansta, 135 trilyon 701 milyar 727 milyon liralık işlem hacmi kaydedildi. İki seanstaki işlem hacmi toplamı da 259 trilyon 704 milyar 750 milyon lira oldu. 
     Yapı Kredi Bankası, Turkcell, Garanti Bankası, İş Bankası C ve Doğan Holding en yoğun işlem gören hisse senetleri olarak belirlendi. 
     





</TEXT>
</DOC>
