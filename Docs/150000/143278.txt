<DOC>
<DOCNO> 143278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/ekonomi/aeko.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkereye göre paket 
</HEADLINE>
<TEXT>

Hükümet tezkereyi TBMM’ye getirme kararını bildirince, ABD askıdaki destek paketenin yeniden gündeme gelebileceğini belirtti. Ancak paketin kapsamını tezkerenin içeriği belirleyecek 
     YASEMİN ÇONGAR Washington 

     ABD’nin Irak’a karşı birkaç gün içinde savaş başlatma kararı alması ardından, Ankara da asker tezkeresini hızla TBMM’ye getirme eğilimine girince, Türk - Amerikan diyaloğu dün yeniden ivme kazandı. Bush yönetimi kaynakları, iktisadi destek paketine ilişkin belgelerin "halen rafta" olduğunu, ancak Ankara’nın hareket biçimine göre bunların yeniden gündeme gelebileceğini belirtti. 
     
     Destek paketi daralabilir 
     Bir yetkili, "Türkiye toprakları üzerinden tam kapsamlı kara harek tı için artık çok geç. Ancak Türkiye topraklarını, üslerini ve hava sahasını, savaşın başlangıç vuruşundan önce açarsa, en azından özel operasyon güçlerinin bölgeye hızla intikalini başlatırız" dedi. Aynı yetkili, "Bu durumda iktisadi paket ve diğer mutabakat konuları da yeniden gerçerlilik kazanabilir. Ancak paketin daralıp daralmayacağı, hangi konuda ne genişlikte bir anlaşmanın resmiyet kazanacağı konusunda konuşmak için henüz erken" diyerek, TBMM’nin kararının beklendiğini ima etti. 
     Başbakan Yardımcısı ve Dışişleri Bakanı Abdullah Gül ile telefonda görüşen ABD Dışişleri Bakanı Colin Powell’ın da, ikinci tezkerenin gündeme gelmesi, öncelikle hava sahasının hızla açılmasını istediği belirtiliyor. Washington’daki yetkililer düne kadar, 8.5 milyar dolarlık köprü kredi de içeren iktisadi destek paketi konusunda, "Bu paket, 62 bin Amerikan askerinin belirli bir zaman diliminde Türkiye üzerinden Irak’a sevkiyatına bağlıydı. Bu zaman bitti ve paketi geri çektik" diyordu. 
     Milliyet’in dün görüştüğü kaynaklar ise, TBMM’nin alacağı kararın kapsamına ve zamanına göre, paketin de yeniden tanımlanabileceğini" söyledi. Aynı kaynaklar toplam değeri 26 milyar doları bulacak bir hibe ve kredi paketinin "sadece hava sahasının açılması karşılığında" geçerli olmayacağını vurgulayarak, "Destek daralırsa, yardım da azalır" mesajı verdi. 
     
Bush, fil gibidir Türkiye’nin tavrını unutmaz’      Financial Times gazetesinde yer alan bir haberde ABD Başkanı George W. Bush’un Türkiye’nin ABD’li askerlere izin vermemesini unutmayacağı öne sürüldü. Bush’un kendisini kıranlar için büyük bir hafızası olduğunu belirtirken üst düzey bir Amerikan yetkilisinin Bush’u "Bir kavanoz dolu fıstık ezmesini yiyen fiil"e benzettiğini yazdı. 
     
     Artık dansa kaldırmazlar’ 
     Üst düzey bir ABD Dışişleri yetkilisinin tepkisini dile getirirken "Yetti artık" dediğini aktaran gazetede, başka bir yetkili de Türkiye’yi "Tüm dans tekliflerini reddettiği için sonunda dans edecek partneri olmayan kız"a benzetti. Gazete, Kuzey Irak’a bir Türk müdahalesinin ABD’nin Irak’ın birleşik bir ülke olarak kalması çabasını baltalayacağı yorumunu yaptı. 
     



 EKONOMİ 





















</TEXT>
</DOC>
