<DOC>
<DOCNO> 110123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/spor/spo01.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SAĞLAMCI LUCE 
</HEADLINE>
<TEXT>

Beşiktaş, Lucescu’nun seçtiği İtalyan usulü oyunla hedeflediği golü çabuk yakaladı. Sonrasında statükoculuklarını gösterdiler. Durumu muhafaza ettiler 
     ATİLLA GÖKÇE 

     Peş peşe gelen ve kimseyi mutlu etmeyen üç beraberlikten sonra Beşiktaş Teknik Direktörü Lucescu güzel, akıcı, yaratıcı ve etkili oyuna boşverip İtalyan usulü futbolla Başkent deplasmanından üç puanı çıkardı. 
     Rumen Teknik Direktör vatandaşı Stoichita karşısında tam anlamıyla bir taktik ustalık sergiledi. Bu ustalık gösterisinde Ali Eren, Ronaldo ve Zago üçlü savunmasının önüne, Tayfur ve Yasin’e ön libero görevleri sigorta işlemi yaptırıp, hücumda da Pancu’yu yaratıcı, hazırlayıcı destekçi rolüne sokarken, Ahmet Dursun’la Sergen’i ileri uçta buluşturdu. Luce’nin özellikle takım gol atıp öne geçtikten sonra sürpriz gollere karşı aldığı bu önlem sempatik değildi. Hiç estetik değildi. Ama hakça söyleyelim herhalde daha güvenceliydi. Ankaragücü, Hüseyin ve Agustine’yle Beşiktaş ceza alanına girme düşüncesini gerçekleştiremedi. Yasin ve Tayfur Başkent ekibinin orta alanı ile ileri ucu arasındaki iletişimi başarı ile kopardı. Başaramadıkları anlarda da hücuma faulle müdahale ettiler. Ankaragücü kazandığı bütün serbest vuruşları Yılmaz’la kullandı. Fişek gibi topların birini başarı ile kornere çelen Cordoba, üçünü de ustaca bloke etti. Ankaragücü oyun içindeki dış şutlardan da Cordoba’yı avlayacak bir şans dakikası bulamadı. 
     Sergen kayıptı 
     Pancu, asist görevini daha yedinci dakika dolarken ustaca gerçekleştirdi. Ahmet Dursun’un koşu yoluna öyle lokum gibi bir top attı ki, Beşiktaş’ın golcüsüne çabukluğuyla bu topa dokunup golü yapma kolaylığı kaldı. 
     Beşiktaş, Luce’nin seçtiği İtalyan usulü oyunla hedeflediği golü çabuk yakalamıştı. Sonrasında statükoculuklarını gösterdiler. Durumu muhafaza ettiler. Kanatları yine çalışmıyordu Kartal’ın... Ancak Kaan Dobra’nın o durgun ve etkisiz oyunundan yine de iki gol pozisyonu yarattığını gördük. Bunlardan birinde Ahmet, diğerinde İbrahim rahat golleri atamadılar. 
     Bu maçta Sergen inanılmaz oranda top kaybetti. Rakibe kaptırdığı onuncu toptan sonrasını saymadık. Lucescu da zaten onu oyundan aldı. Sergen bir kez de top çalma başarısını gösterdi. Beşiktaş’ta Ali Eren, Pancu, Zago günün en iyileriydi. Ahmet Dursun golü atarak üç puanı getiren kahraman oldu. Ankaragücü’nde Yılmaz ölü toplarıyla takımının en canlı ve etkin oyuncusu oldu. 
     Son söz tabelanın 
     Hakem Selçuk Dereli iki takıma da futbol oynatmak istedi, iyi niyetini ve anlayışını - tribünlerin negatif elektiriğine - rağmen başarıyla korudu ve temiz bir maç yönetti. 
     Futbolda son sözü tabela söyler. Nasıl oynadığın değil, ne yaptığın, ne kazandığın önemli... O halde tebrikler Sinyor Lucescu... 
     
Kasımı bekleyin      Beşiktaş Başkanı Bilgili, takımda hiçbir problemin olmadığını dile getirip, "Taraftarlarımız biraz sabretsin" yorumunu yaptı 
     "Tek ilaç zaman" 
     BEŞİKTAŞ’IN gerçek kimliğini Kasım ayının ortalarında göstereceğini vurgulayan Başkan Serdar Bilgili, teknik kadro ve oyunculara güvendiklerini açıkladı. Bilgili, "Yıldızlar takıma sezon başında dahil oldular. Önemli bir hazırlık dönemini kaçırdılar. Pascal uzun süre idman yapmamıştı. Lucescu, kasım ayının ortasına kadar süre koydu. Gerçek Beşiktaş o zaman sahada olacak" dedi. 
     "Gündemler suni" 
     SON dönemlerle büyük eleştiriler aldıklarını söyleyen Serdar Bilgili, suni gündemlerle yıpratıldıklarını da iddia etti. Beşiktaş Başkanı, "Sürekli sorun varmış gibi gösteriliyor. Ancak hiçbir problemimiz yok. Tek isteğimiz bizi rahat bırakmaları. İki beraberlik aldık diye eleştiriliyoruz. Huzursuzluk olması, nedense başkalarının hoşuna gidiyor" diye konuştu. 
     
Ahmet’e af cıktıBeşiktaş Teknik Direktörü Lucescu, Sarajevo maçı sonrası PAF takıma gönderdiği tecrübeli oyuncuyu yeniden idmana davet etti 
     Yarın idmanda 
     SİYAH - Beyazlı takımda Ahmet Yıldırım pürüzü çözüldü. Sarajevo maçı sonrası, Teknik Direktör Lucescu tarafından PAF kadroya yollanan tecrübeli oyuncu affedildi. Rumen hoca ile tartıştığı için kadro dışı bırakılan Ahmet Yıldırım, yarından itibaren A takımla antrenmanlara çıkacak. 
     Demirören kefil 
     AHMET Yıldırım’ın affedilmesinde Asbaşkan Yıldırım Demirören’in aracılık yaptığı bildirildi. Demirören’in, Lucescu ile yaptığı görüşmede, Siyah - Beyazlı futbolcuya kefil olduğu ifade edildi. Ahmet geçtiğimiz hafta hem PAF’la çalışmış, hem de Rumen hocadan özür dilemişti. 
     
Bilgili yalanladı      BEŞİKTAŞ Başkanı Serdar Bilgili, Ahmet Yıldırım ile Tümer’in takas edileceği yolundaki haberleri yalanladı. Abdullah ve Yusuf konusunda yönetim olarak hiçbir girişimde bulunmadıklarını belirten Bilgili, "Söz konusu bile olamaz, asılsız. Ne ben, ne de bir başka yönetici arkadaşım böyle bir girişimde bulunmadık, aklımızın ucundan bile geçmedi" dedi. 
     
Kasımı bekleyinBeşiktaş Başkanı Bilgili, takımda hiçbir problemin olmadığını dile getirip, "Taraftarlarımız biraz sabretsin" yorumunu yaptı 
     "Tek ilaç zaman" 
     BEŞİKTAŞ’IN gerçek kimliğini Kasım ayının ortalarında göstereceğini vurgulayan Başkan Serdar Bilgili, teknik kadro ve oyunculara güvendiklerini açıkladı. Bilgili, "Yıldızlar takıma sezon başında dahil oldular. Önemli bir hazırlık dönemini kaçırdılar. Pascal uzun süre idman yapmamıştı. Lucescu, kasım ayının ortasına kadar süre koydu. Gerçek Beşiktaş o zaman sahada olacak" dedi. 
     "Gündemler suni"SON dönemlerle büyük eleştiriler aldıklarını söyleyen Serdar Bilgili, suni gündemlerle yıpratıldıklarını da iddia etti. Beşiktaş Başkanı, "Sürekli sorun varmış gibi gösteriliyor. Ancak hiçbir problemimiz yok. Tek isteğimiz bizi rahat bırakmaları. İki beraberlik aldık diye eleştiriliyoruz. Huzursuzluk olması, nedense başkalarının hoşuna gidiyor" diye konuştu. 
NOTLAR      Nouma hasta 
     GÖZLERİNDE iltihaplanma olan Pascal Nouma, önceki gece ağrılarının artması sonucu uyumadı. Lucescu, "İstersen kadroya girme" demesine rağmen, Fransız oyuncu ısrar etti ve 18’de yer aldı. 
     Süper açılış 
     ANKARALI Beşiktaşlı İşadamları Derneği dün Turhan Güneş Bulvarı’nda açıldı. Ancak açılışa, kongrede kendilerine karşı oldukları için, yedek yönetici Deniz Atalay’ın katılmaması tepki çekti. 
     PAF galip 
     BEŞİKTAŞ PAF takımı, Ankaragücü’nü deplasmanda 4 - 1 yendi. Kartal maça, Serpil Hamdi Tüzün ve Kenan Oktay’ın ayrılmasından sonra yeni hoca Mehmet Ekşi ile çıktı. 
     Kart uyarısı 
     MAÇTAN önce 3’er sarı kartı bulunan Zago ve Sergen’i, Menajer Sinan Engin uyardı. İki oyuncu dün kart görseydi Gaziantep sınavında yer alamayacaktı. 
     İsmet cezalı 
     ANKARAGÜCÜLÜ futbolcu dün dördüncü sarı kartını görünce cezalı duruma düştü. Tecrübeli oyuncu, Samsun deplasmanından forma giyemeyecek. 
     İmzalar tamam 
     BEŞİKTAŞLI Yönetici Fikret Orman, Ümraniye, İnönü ve Beşiktaş Spor Akademisi protokollerini tamamladı. Orman gerekli olan imzaları aldı. 
     Kura ile mi 
     TRİBÜNE çıkan Zafer Demiray, "Yine mi yedek kaldın " sorularına ilginç bir yanıt verdi. Zafer, "Toplantıda kura çektiler, bana çıktı" dedi. 
     
     



 SPOR 


























</TEXT>
</DOC>
