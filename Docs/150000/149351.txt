<DOC>
<DOCNO> 149351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/soneko06.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım ilkbaharla canlandı... 
</HEADLINE>
<TEXT>

     Konya'da baharın gelmesiyle birlikte tarım alanındaki çalışmalar hız kazandı. 
     Alınan bilgiye göre, bölgede, yapılan çalışmaların başında, pancar ekimleri ve ekilen haşhaş tohumlarının yabani otlardan temizlenmesi ile meyvecilik alanında fidan dikimlerinin artması yer alıyor. 
     Aynı zamanda, kaliteli ürün elde etmek için hububat ekili arazilerde ''süne ve kımıl'' zararlılarına karşı mücadele devam ediyor. Önceki yıllarda dikilen fidanların kış sonrası bakım, budama ve sulama çalışmalarının yanı sıra aşılamaları da yapılıyor. 
     ''Tahıl ambarı'' olarak bilinen Konya'da, üretimi artırmak amacıyla toprağın suni ve doğal gübrelerle beslenmesi işlemleri bu dönemde gerçekleştiriliyor. 
     Bu arada yetkililer, çiftçileri havalar ısınmadan özellikle pancar ekimlerini tamamlamaları konusunda uyardı. 
     





</TEXT>
</DOC>
