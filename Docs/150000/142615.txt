<DOC>
<DOCNO> 142615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yasam/yas02.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp Liz dokuz ay sonra bulundu 
</HEADLINE>
<TEXT>

Amerika’da 9 ay önce kaçırılan Elizabeth Smart, evine 20 kilometre uzaklıkta bir araçta bulundu. Ailenin evinde bir süre çalışan bir adam ve bir kadın gözaltında... 
     DIŞ HABERLER SERVİSİ 

     ABD’NİN Salt Lake kentinde oturan Ed ve Lois Smart’ın 15 yaşındaki kızları Elizabeth, 5 Haziran 2002’de yatak odasından kaçırıldı. Bu olay geçen yaz Amerikan kamuoyunu haftalarca meşgul etti. Anne ve babası genç kızın bulunması için bir kampanya başlattılar. Her köşeye kızlarının fotoğrafını astılar. Ve tam umutlar tükenmek üzereydi ki, genç kızın bulunduğu haberi geldi. 
     
     İhbar üzerine yakalandılar 
     POLİS, Elizabeth Smart’ı, ihbar üzerine, evlerine 20 kilometre uzaklıkta bir otomobilde buldu. Elizabeth’in başında bir peruk bulunduğu açıklandı. Otomobilde bulunan ve ailenin evinde bir süre çalışan Brian Mitchell 45 gözaltına alındı. Ayrıca araçta bulunan Wanda Ilene Barzee adlı kadının da gözaltında bulunduğu belirtildi. 
     
     Smart ailesi Bu bir mucize 
     KIZLARINDAN ümidini kesen Ed ve Lois Smart, kavuşmanın sevincini yaşarken, bunu mucize olarak niteledi. Komşuları da ailenin sevincini paylaştı ve Elizabeth için bir karşılama töreni düzenledi. Elizabeth’in kaçırılmasının ardından ülke çapında insan avı başlatılmış, küçük kızın bulunmasını sağlayacak kişiye 250 bin dolar ödül vaat edilmişti. 
     



 YAŞAM 



















</TEXT>
</DOC>
