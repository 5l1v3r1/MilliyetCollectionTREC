<DOC>
<DOCNO> 126051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/pulur.html </URL>
<DATE> 2002/12/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Büyük Ali"nin bombaları... 
</HEADLINE>
<TEXT>

     BUGÜNKÜ hükümetin bakanları içinde, yüz yüze konuştuğumuz tek bakan, sanırız Sanayi ve Ticaret Bakanı Ali Coşkun’dur tanışıklığımız Özal dönemine dayanır, diğer bakanlarla, ne yüz yüze, ne de telefonda konuşmuşluğumuz vardır, sadece Abdullah Gül’le, Başbakan olduktan sonra bir kere telefonla konuştuk, Tayyip Erdoğan’la da Belediye Başkanlığı sırasında iki kere telefonla konuştuk, o kadar. 
     Her ne kadar, bugünlerde kadim yağdanlıklarla, yenileri bakanlarla askerlik arkadaşı, mahalle arkadaşı, okul arkadaşı olduklarını yaymaya çalışıyorlarsa da, hatta, bazıları "Onun annesiyle, benim annem, aynı güneşte çamaşır kuruttu " gibi, sıhriyyet, akrabalık, örnekleri sıralıyorsalar da, bizim durumuz bu... 
     
     EVET, Ali Coşkun’la tanışıklığımız Özal dönemine rastlar, sanırız Odalar Birliği Başkanı’ydı, daha politikaya atılmamıştı, sonra Mesut Yılmaz’ın başında olduğu ANAP’a katıldı ve kaçtı... 
     
     DÜN Dışişleri Bakanı Yaşar Yakış’ın bombalarından söz ettik, Sayın Ali Coşkun’un bombaları da bayağı etkili, gürültüsü büyük ama, hiç olmazsa memleketin içinde patlıyor, sesi dışarıya gitmiyor. 
     Ali Coşkun, bakanlık koltuğuna oturur oturmaz, ilk bombasını bedelli askerlik" diye patlattı ne Milli Savunma Bakanlığı’nın ne de Genelkurmay’ın bundan haberi yoktu, hatta Bakan Vecdi Gönül, gazetecilere "Bunu Ali abim’e sorun " bile dedi. 
     İkinci bomba "Zorunlu Tasarruf Hesabı" bombası oldu, "Büyük Ali" Coşkun "Biriken 12 katrilyon liradan dörtte biri şubat, mart aylarında ödenecek" deyince, bu defa ekonomiden sorumlu Devlet Bakanı "Küçük Ali" Babacan "Miktar ve ödeme tarihleri henüz kesinleşmedi" dedi ve kafalar yine karıştı... 
     
     GELELİM üçüncü bombaya... 
     Buna da bomba denmez ya havai fişek bile değil 
     Ali Coşkun, bir hastanede morga teslim edilen ölü için 100 milyon lira, artı yüzde 18 KDV alındığını görünce isyan etmiş 
     "Burada katma değer nerede, adam ölmüş " 
     Biz de bunu yazmış, ve demiştik ki 
     "Sayın Bakanım, iktidara dert yanmak için gelinmez, dert çözmek için gelinir, dert yanacağınıza Maliye Bakanı’na söylesenize..." 
     İşte bizim bu yazımız üzerine Sayın Ali Coşkun’dan bir açıklama geldi 
     "Aynı kabine içinde bulunduğumuz Sayın Maliye Bakanımız konuya vakıf, KDV’deki bu haksız uygulamaların sona erdirilmesi için gerekli çalışmaları başlatmıştır." 
     
     SAYIN Ali Coşkun, bu açıklamanın başına elyazısıyla "Değerli dost" diye yazmış, sonunu da, yine, elyazısıyla "sevgi ve saygıyla" bitirmiş... 
     Sağ olsun, var olsun teşekkür ederiz de, Sayın Bakan "değerli dostu"nun hangi gazetede yazı yazdığını ya bilmediği, ya da hatırlayamadığı için, açıklamasına "13 Aralık 2002 tarihli Hürriyet gazetesindeki köşenizde yazdığınız..." diye başlamış... 
     "Hürriyetöte yazdığımız doğru da, 16 yıl önce... 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
