<DOC>
<DOCNO> 121996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/sontur11.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kardeş yanarak can verdi... 
</HEADLINE>
<TEXT>

     İzmir'in Selçuk İlçesi'nde bir bağevinde tüp patlaması sonucu çıkan yangında, yaşları 2 ile 7 arasında değişen 3 kardeş yanarak öldü. 
     Alınan bilgiye göre, Yedi Uyurlar mevkiindeki Ali Çallı'ya ait mandalina bahçesinde çalışan ve bağevinde kalan Ayfer Karadeniz ve eşi Selma, yakınlarını ziyarete giderken, 3 çocuklarını uyutarak evde bıraktı. Bağevinde, bir süre sonra çıkan yangın, kısa sürede büyüyerek tüm evi sardı. 
     Olayın bildirilmesi üzerine, itfaiye ekiplerinin müdahale ettiği yangın, güçlükle kontrol altına alınırken, evde bulunan Emin 7 , Aykut 5 ve Önder Karadeniz 2 kardeşler yanarak yaşamlarını yitirdiler. 
     İtfaiye ekipleri, ilk belirlemelere göre, yangının evde aydınlatmayı sağlayan ve açık bırakılan tüpün patlaması sonucu çıktığını belirledi. 
     Olayla ilgili incelemelerin sürdüğü bildirildi. 
     





</TEXT>
</DOC>
