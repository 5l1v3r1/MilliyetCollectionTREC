<DOC>
<DOCNO> 115223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/guclu.html </URL>
<DATE> 2002/10/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitim konusunda hangi parti ne vaat ediyor 1 
</HEADLINE>
<TEXT>

     Seçime sayılı günler kaldı. Her ne kadar oy dağılımı kesinleşti gibi gözüküyorsa da her an her şey olabilir. Demirel’in dediği gibi siyasette 24 saat bile çok önemli. Ve önümüzde daha 7 gün var .. 
     Yaz aylarında Milliyet TIR’ıyla tüm Türkiye’yi dolaştık. Son günlerde de televizyon programları nedeniyle pek çok liderle uzun uzadıya görüşme olanağı bulduk. Görünen o ki kararsızlar h l en büyük parti durumundalar... 
     İktidar partilerinin oy kaybına uğrayacakları kesin. Hatta Meclis dışında bile kalabilirler. Ama daha önümüzde bir hafta var. Toparlanabilirler mi Çok zor. Ama nasıl ki onların beceriksizliği diğerlerinin işine yaradıysa, onların yani şu anda önde giden partilerin son dakika gafları da ödünç oyların yeniden diğer partilere yönelmesine neden olabilir. 
     Aslında en iyisi sandığı beklemek. Sandık başına gidip de mührü vuracağınız o an çok önemli. Duygular mı yoksa mantık mı galip gelecek Ya da her ikisi örtüşecek mi Veya tam tersi bir tablo mu ortaya çıkacak Hepsi mümkün. İşte onun için en iyisi sandıklar açılıncaya kadar sabretmek... 
     Ama bu arada bize düşen görev daha sağlıklı karar verebilmeniz için sizleri bilgilendirmek. Ekonomiden siyasete, dış politikadan tarıma kadar diğer konularda ne düşünüldüğü sık sık tartışılıyor. Ama nedense eğitim konusu hiç gündeme gelmiyor. Gelse bile ucundan köşesinden. Çünkü 17 milyon öğrenci, bir milyona yakın öğretim elemanı ve 20 milyonu aşkın veli h l siyasilerin umurunda değil... 
     Geçtiğimiz hafta bu konuda siyasi partilere seslenmiş ve eğitimde ne yapacaklarınızı bize gönderin duyuralım demiştik. Kimi gönderdi kimi de her zamanki duyarsızlığı ile umursamazlığına devam etti. İş sadece liderde bitmiyor. Alt kadroların da genel başkanları zorlaması gerekiyor. Bunun en çarpıcı örneğini Başbakan Ecevit ile görüşürken yaşadık. İlgili bakanlar son 3.5 yılda Ecevit’i ne bilgilendirmişler ne de zorlamışlar. Ecevit de bunu itiraf etti. Keşke şimdiki bakanları daha önce göreve getirseydim dedi. Umarız yeni başbakan da birkaç yıl sonra kendisiyle konuştuğumuzda ah keşke demek zorunda kalmaz... 
     Programını ya da seçim bildirgesini göndermeyen partilerin vaatlerini de internetteki sitelerine girerek çıkardık. Hemen hepsi önümde... 
     Genelde hep bilinen vaatler söz konusu. Genç Parti gibi abartılı vaatlerde bulunan yok mu Elbette var. Ama çoğu öylesine inandırıcılıktan uzak ki ciddiye almak mümkün değil. İşadamı kafasıyla üniversite sayısını 4 katına çıkartacağız diyorlar. Sanıyorlar ki her şey öğrenciden ve binadan ibaret. Parayı bastırdı mı binayı yaparız. Öğrenci de zaten hazır. Gerisi kolay gözüyle bakılıyor. Ama öğretim üyesini düşünen, mezun olana nasıl iş yaratılacağını söyleyen yok. Sanki boyacı küpü .. 
     Partilerin, özellikle iktidara gelme şansı olanların eğitim konusunda neler vaat ettiklerini ve olası Milli Eğitim bakanlarının kimler olacağını önümüzdeki hafta ayrıntılarıyla yazacağız. Öğrenci, öğretmen, veli ve eğitime gönül verenlere şimdiden duyurulur .. 
     
     Derviş Boğaziçi’nde 
     Genç Bakış, bir sürpriz yaparak yayına her zaman olduğu gibi çarşamba günü yerine bugün girecek. Çarşambayı perşembeye bağlayan gece, yani bizim yayında olduğumuz saatler RTÜK cezası nedeniyle Kanal D kapalı. Biz de bugün Boğaziçi Üniversitesi’nde Derviş ile gençleri bir araya getirdik. Hatırlanacağı gibi seçimler söz konusu olmadan önce Derviş gençlere en sıcak bakan isimlerden birisiydi. H l da öyle. Eminim bugün gençlerin ona soracağı çok soru olduğu gibi onun da gençlere vereceği pek çok mesaj bulunacak. 
     Boğaziçi Üniversitesi öğrencilerinin yanı sıra mezunlarının da katılabileceği Genç Bakış sabah 11.00’de başlayacak ve Kanal D’den canlı olarak yayımlanacak. 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
