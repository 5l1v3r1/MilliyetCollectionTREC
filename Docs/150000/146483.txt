<DOC>
<DOCNO> 146483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yasam/yas03.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşa göre spor 
</HEADLINE>
<TEXT>

Sağlıklı bir hayat için spor şart. Ancak spora başlamadan kontrolden geçmek ve yaşa uygun sporu seçmek gerek. Yoksa sağlıklı olacağım derken sağlıktan olmak da var 
     SEMRA KARDEŞOĞLU İstanbul 

     Kalbi zorlamayın 
     "BAHAR geldi. İçim kıpır kıpır. Tam spora başlama zamanı" diye düşünüyorsanız, bu yazıyı okumanızda fayda var. Çünkü uzun bir zamandan sonra spor yapmaya kalkmak yaralanma ve sakatlanmalara yol açabilir. Acıbadem Hastanesi Ortopedi ve Travmotoloji Uzmanı Prof. Dr. Osman Güven, "Uzun süre spor yapılmayınca, kaslar güçsüz kalır. Kalbi zorlamak da doğru değil. Öncelikle bir hekime başvurup kontrolden geçmek gerekiyor" diyor. 
     
     Risk oluşturmamalı 
     İSTANBUL Cerrahi Hastanesi Ortopedi Grubu uzmanlarından Dr. Çağlayan Yergin de yapılacak spor dalının özellikle çocuklarda yaşa göre seçilmesi gerektiğini söylüyor ve ekliyor "Yapılacak spor sağlık açısından risk oluşturmamalı, fiziksel gelişime katkıda bulunmalı. Testler sonucunda çocuğunuzun zayıf ve güçlü yanlarını öğrenebilir, yaşa ve cinsiyete göre uluslararası standartlarla karşılaştırmalı durumunu görebilirsiniz." 
     
Hangi yaşta hangi spora başlanmalı      5 - 8 Yüzme 
     7 - 9 Jimnastik, tenis, kayak 
     9 - 10 Futbol, voleybol, basketbol, eskrim 
     11 - 12 Sürat koşuları, atlama, okçuluk 
     12 - 13 Uzun mesafe koşu, su topu, kürek 
     13 yaş sonrası Halter, boks, karate 
     Gençler Tüm bireysel ve ekip sporları 
     40 yaşından sonra Tercih edilmesi gerekenler Fitnes, jogging, tenis, yüzme, golf, trekking, bisiklet, yürüyüş. 
     Sakıncalı sporlar Futbol, basketbol ve uzun mesafe koşuları. 
     Dikkat edilmesi gereken Spora başlamadan önce gerekli kontrollerden geçmek. 
     


YAŞAM 
























</TEXT>
</DOC>
