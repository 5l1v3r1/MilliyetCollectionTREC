<DOC>
<DOCNO> 109820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/siyaset/siy06.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Derviş aldı, götürdü 
</HEADLINE>
<TEXT>

     MEHMED HAKKI ÖZBAYIR DHA 

     DYP Genel Başkanı Tansu Çiller, iktidara geldiklerinde ekonomide bir yılda yüzde 8 büyüme gerçekleştireceklerini vaat etti. Çiller, CHP’li Kemal Derviş’in Devlet Bakanlığı döneminde de Türkiye’nin borcuna borç eklediğini savunarak, "Borç alındı ama üreticiye, öğrenciye bir şey gelmedi. Derviş aldı, götürdü" dedi. Eski DTP Genel Başkanı Mehmet Ali Bayar’la birlikte Saruhanlı’ya gelen Çiller üzümcü, pamukçu, tütüncünün derdinin, kıratın iktidara gelmesiyle biteceğini iddia etti. İktidara gelmeleri halinde prim ve doğrudan desteği tekrar uygulayacaklarını ve tütün kotasını kaldıracaklarını dile getiren Çiller, "Kotanın üzerinden traktörle geçip onu ezeceğim" diye konuştu. İktidara mali afla geleceklerini de kaydeden Çiller, "Bütün faizleri sileceğiz. Şu kıratın yemini, suyunu iyi verin, ülkeyi ayağa kaldıralım" şeklinde konuştu. 
     



 SİYASET 















</TEXT>
</DOC>
