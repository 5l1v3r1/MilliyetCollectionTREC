<DOC>
<DOCNO> 100448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/spo01.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ILHAN’A BANZAI 
</HEADLINE>
<TEXT>

Yıldız futbolcumuzu unutamayan Japon bayanlar, ekimde İstanbul’a çıkarma yapacak. Ayrıca bir dergi yoğun istek üzerine İlhan’ı yeniden kapak yaptı 
HÜCUM 
     Beckham’ı solladı 
     DÜNYA Kupası’nda attığı gollerin yanı sıra karizması ile dikkat çeken İlhan Mansız’ı Japon bayanlar unutamadı. Bu ülkede yayınlanan haftalık Sukan Josei dergisi, okuyucularından gelen yoğun istek üzerine Beşiktaşlı futbolcuyu yeniden kapak yaptı. Dergi, ağustos sayısındaki yorumunda, İlhan’ın, popülerlikte, İngiliz yıldız David Beckham’ı bile geride bıraktığını savundu. 
     
     Manşet oldu 
     İLHAN Mansız ile yapılan röportaja da yer veren dergi, ekim ayı içinde bir grup Japon bayanın, yıldız futbolcuyla buluşmak için İstanbul’a geleceğini duyurdu. Türkiye’ye gelecek bayanlar, ayrıca Beşiktaş - Malatyaspor maçını da izleyecek. Dergi, İlhan Mansız ile yapılan röportajda, yıldız futbolcunun "Gelecekte Japonya’da yaşamak istiyorum" sözlerini de manşet yaptı. 
     
Mızıkçı Lucescu Rumen hoca, sıfırdan gol atan masör Yokuş’a, "Arkam dönüktü" dedi, 100 dolar vermedi 
     Yıldızlar başaramadı 
     BEŞİKTAŞ’IN dünkü idmanında ilginç anlar yaşandı. Antrenman bitiminde, aut çizgisinden gol atmaya çalışan Ahmet Yıldırım’ı gören Lucescu, "Gol atarsan 100 dolar veriyorum" dedi. Bunun üzerine Nouma da topun başına geldi. Ancak iki futbolcu, birçok kez deneme yapmalarına rağmen topu ağlara yollayamadılar. Masör Tuncer Yokuş’un tek vuruşu ise gol oldu. 
     
     İkincisi olmadı 
     LUCESCU, masör Yokuş’un vuruşunu "Arkam dönüktü, görmedim. 100 dolar vermem" diye geçiştirdi. Bu kez basın mensupları bastırdı, Rumen hoca, Yokuş’a "Sen 10 dolar koy, ben de 100 dolar" dedi. Ahmet Yokuş’un şansı yaver gitmeyince, vurduğu şut direğe çarpıp dışarı çıktı. Nouma ile Ahmet Yıldırım’ın şutları da sonuç vermeyince, Lucescu’nun 100 doları cebinde kaldı. 
     
Pascal hazır değilKulüp Doktoru Ayhan Obtur, Fransız yıldızın bir ay sonra yüzde yüz performansa ulaşabileceğini açıkladı. Obtur, "Fizik kondisyon eksikliği var. Sağlığı iyi" dedi 
     ORHAN YILDIRIM 

     Doktor açıkladı 
     BEŞİKTAŞ’TAN tartışmalı bir şekilde ayrılan, ancak Siyah - Beyazlı taraftarların yoğun isteğiyle yeniden kulübe dönen Pascal Nouma’nın bir ay sonra yüzde yüz performansa ulaşabileceği bildirildi. Fransız futbolcunun özellikle fizik kondisyon sorununun olduğu ifade edildi. 
     
     İyi çalışırsa 
     KULÜP Doktoru Ayhan Obtur, Fransız futbolcunun durumunu özetlerken, sağlık yönünden hiçbir problemi olmadığını da ekledi. Obtur, "Ancak fizik kondisyon açısından eksikliği olduğu bir gerçek. Yine de iyi bir çalışmayla dört hafta içinde rahatlıkla oynayabilecek düzeye gelir" dedi. 
     
Yönetime Nihat baskısı      FENERBAHÇE’NİN transferi için Sociedad ile pazarlık yaptığı Nihat konusunda Beşiktaşlı taraftarlar harekete geçti. Siyah -Beyazlılar dün kulübü adeta faks ve telefon yağmuruna tutarak, yönetimden bu oyuncunun Fenerbahçe’ye gitmesini engellemesini istediler. 
     
İlhan korkuttu      KARTAL’IN yıldızı İlhan Mansız dün akşamki idmanda operasyon geçirdiği sağ ayağından sakatlanarak çalışmayı yarıda bıraktı. Kulüp Doktoru Ayhan Obtur yaptığı açıklamada "Aşırı yüklenme yüzünden ameliyat olduğu ayağında şiddetli ağrı oluştu ve çalışmaya devam edemedi. Yapacağımız testler sonunda Bursa maçında oynayıp oynayamayacağı kesinlik kazanacak" dedi. 
     
De La Pena harek tı      BEŞİKTAŞ, Barcelona’da forma giyen orta saha oyuncusu De La Pena için harekete geçti. Lucescu’nun bu oyuncuyla görüştüğü ve Teknik Direktörü Van Gaal’in kendisini düşünmemesi üzerine başarılı futbolcuyu Beşiktaş’a davet ettiği öğrenildi. De La Pena’nın bonservisi elinde olduğu için transfere kesin gözüyle bakılıyor. Bu arada İtalyan Giunti ise alternatif isim olarak elde bulunduruluyor. 
     
Fatura gençlere      LUCESCU’NUN, Tolga, Kaan Dobra, Zafer ve Ronaldo’nun gönderilmesini istemesine rağmen, Menajer Sinan Engin, Tunç, Erman ve Engin’in takımdan ayrılacaklarını açıkladı. Engin, Ali Cansun’u da Ankaragücü’ne kiralayacaklarını söyledi. 
     
Yasin huzursuz      BEŞİKTAŞLI futbolcunun, Amaral’ın transfer edilmesinden sonra huzursuz günler yaşadığı öğrenildi. Yasin’in, arkadaşlarıyla yaptığı konuşmalarda da direkt oynamadığı takdirde, takımı bırakacağını söylediği ifade edildi. 
     
Bursa’da kamp      SİYAH - Beyazlı takım, cumartesi günkü Bursaspor maçı için bir gün önceden Bursa’ya gidecek. Kafile cuma günü hareket edecek ve idman sonrası Holiday Inn Oteli’nde kampa girecek. 
     



 SPOR 
























</TEXT>
</DOC>
