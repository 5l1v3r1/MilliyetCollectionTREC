<DOC>
<DOCNO> 100098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun26.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşmir'de patlama 12 yaralı. 
</HEADLINE>
<TEXT>

     Hindistan'ın, karşılıklı topçu ateşi açılan Pakistan sınırındaki Cammu Keşmir eyaletinde, devlet hastanesi dışında meydana gelen patlamada 12 kişi yaralandı. 
     Polis yetkilileri, patlamanın eyaletin kışlık başkenti Cammu'nun 180 kilometre kuzey batısındaki Rajuri'de kalabalık bir bölgede meydana geldiğini ve radikal İslamcı militanlarla bağlantısı olabileceğini belirttiler. 
     Bölgenin güvenlik güçlerince kordon altına alındığı, militanların aranmasına başlandığı kaydedildi. 
     Patlamayla ilgili henüz ayrıntılı bilgi verilmedi. 
     Bu arada, Keşmir'in yazlık başkenti Şirinagar'a 60 kilometre uzaklıktaki Pulvama'da da, sınır devriyesi tarafından 2 militan öldürüldü. Güvenlik yetkilileri, öldürülenlerden birisinin, Hizb-ül Mücahidin örgütünün yerel liderlerinden olduğunu belirtti. 
     Şirinagar'ın kenar mahallesi Ömervar'da da 1 sivil kimliği belirsiz kişiler tarafından öldürüldü. 
     





</TEXT>
</DOC>
