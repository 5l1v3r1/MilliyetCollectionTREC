<DOC>
<DOCNO> 103278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/aspo.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZE DE BU YAKIŞIR 
</HEADLINE>
<TEXT>

Ay-Yıldızlı ekibimiz, Uzakdoğu’daki tarihi başarının ardından çıktığı ilk sınavında kendini sıkmadan sonuca gitti. Arif, Cihan ve Nihat’ın golleriyle Gürcistan’ı devirdi, Avrupa Şampiyonası’na hazır görüntü verdi 
     Arif’in bombası 
     2004 Avrupa Şampiyonası için start alan A Milli Takımımız, Trabzon’daki özel maçta Gürcistan’ı rahat geçti, Slovakya sınavı öncesi "nerede kalmıştık" mesajını gönderdi. Maça iyi başlayan millilerimiz, 8. dakikada sahanın en iyi isimlerinden Arif’in şık frikik golüyle perdeyi açtı. Bu devrede uzun toplarla sonuca gitmeyi hedefleyen Ay - Yıldızlılar’ın, zaman zaman defansta boşluklar verdiği gözlendi. 
     
     Cihan’dan ilk gol 
     ŞENOL Güneş, maçın ikinci yarısında 8 değişiklik yaptı, bu bölümde Milli Takım’ın rakibine üstünlüğü arttı. 51’de ilk kez milli olan Cihan’ın kafa vuruşu ekibimizi 2-0 öne geçirdi. Gürcistan pozisyon bulmakta zorlanırken, 71’de bu kez sahneye Nihat çıktı ve ceza sahası dışından attığı mükemmel golle sonucu belirledi. Milli Takımımız’da sadece Hakan Şükür, Ergün ve Abdullah görev almadı. 
     
İlhan’a çifte şok      BİLAL MEŞE 

     GÜRCİSTAN maçının kadrosuna izinsiz olarak katılmayan ve Şenol Güneş’in raporuyla Futbol Federasyonu tarafından Disiplin Kurulu’na verilen İlhan Mansız’ın, bir daha Milli Takım kadrosuna çağrılmayacağı bildirildi. Güneş’in bu konuda taviz vermeyeceği ve boşluğu Galatasaray’ın son haftalardaki formda ismi Ümit Karan’la dolduracağı öğrenildi. 
     BEŞİKTAŞ’IN yıldız golcüsüne, dün ikinci kez atroskopi uygulandı. Münih’te sağ dizinden operasyon geçiren tecrübeli oyuncunun beş hafta takımdaki yerini alamayacağı bildirildi. İletişim Komitesi Başkanı Mete Düren, "İlhan 10 günlük rehabilitasyon dönemini Almanya’da geçirecek. İstanbul’daki ilk ameliyatta da hata yoktu" dedi. 
     
Protesto ve sevgi seli      ŞENOL Güneş, doğduğu şehir Trabzon’da sevgi çemberine alındı. 27 bin Trabzonlu futbolsever, Haluk Ulusoy’a da büyük tezahürat yaptı. Ancak Güneş’in, İlhan konusundaki tutumu nedeniyle kalınan otele protesto mesajları yağdığı öğrenildi. 
     
Abdullah’ın tepkisi      TRABZONLU seyirciler, futbolcular arasında sadece Abdullah’ı çağırmadılar. Bu oyuncu, yedek kulübesi yerine, maçı çıkış tünelinden izledi. Trabzon’un eski futbolcuları Şota, Arçil, Nemzadze ve Jamarauli’ye bordo - mavi forma verildi. Özellikle Şota büyük alkış topladı. 
     
Güneş’ten helva      MİLLİ Takım’ın hocası, bizzat yaptırdığı ünlü Betan Helvası’nı maç öncesi oyunculara dağıttı. Güneş, yeni isimlerin performansını beğendiğini söyledi. Öte yandan Okan, Emre, Fatih, Arif ve Bülent, Trabzon’da eski alt yapı hocaları Salih Bulguroğlu’nun mezarını ziyaret ettiler. 
     
Slovakya mağlup      AVRUPA Şampiyonası elemelerinde Türkiye ile aynı grupta yer alan Slovakya, yardımcı antrenörümüz Ünal Karaman’ın da izlediği özel maçta Çek Cumhuriyeti’ne 4 - 1 yenildi. Faroe Adaları Leiechtenstein’i 3 - 1, Makedonya da Malta’yı 5 - 0 mağlup etti. 
     



 SPOR 

























</TEXT>
</DOC>
