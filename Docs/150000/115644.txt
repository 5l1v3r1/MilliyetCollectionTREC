<DOC>
<DOCNO> 115644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sontur01.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacı kadınının feci sonu 
</HEADLINE>
<TEXT>

     Kağıthane'de yoldan çıkarak takla atan otomobilin sürücüsü genç kadın, feci şekilde can verdi. 
     TEM Otoyolu'nun Sadabat 1 Viyadüğü girişinde Okmeydanı yönüne giden eczacı Yeşim Dirioğlu 28 yönetimindeki 34 BH 2287 plakalı otomobil, aşırı hız nedeniyle virajı alamayarak yol kenarındaki bariyerlere çarptı. Ardından bariyerleri aşıp toprak alana girerek bir süre sürüklenen otomobil, daha sonra viyadüğün yanındaki boşluk alandan yaklaşık 30 metre havalanarak aşağıya düştü. 
     Takla atıp ters dönerek viyadüğün altına düşen aracın sürücüsü Dirioğlu, hayatını kaybetti. 
     Yeşim Dirioğlu'nun cesedi, olay yerine gelen itfaiye ve polis ekiplerince, hurdaya dönen otomobilinin çevrilmesinden sonra araçtan dışarı çıkartıldı. 
     Dirioğlu'nun, Topkapı Davutpaşa Caddesi'ndeki bir ilaç firmasında ruhsatlandırma uzmanı olarak görev yaptığı bildirildi. 
     Yetkililer, kazayla ilgili soruşturmanın sürdürüldüğünü kaydettiler. 
     





</TEXT>
</DOC>
