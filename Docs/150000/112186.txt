<DOC>
<DOCNO> 112186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yazar/tamer.html </URL>
<DATE> 2002/10/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Amerikan TV’lerinden Bush’a sansür 
</HEADLINE>
<TEXT>

     Dün gazeteye gelirken Ömer Madra’nın Açık Radyo’da İngiliz The Guardian gazetesinden aktardığı bir habere epey şaşırdım Amerika’nın 3 büyük televizyonu da ABC, NBC ve CBS , Başkan Bush’un Irak’la ilgili ulusa hitaben yaptığı konuşmayı önceki akşam canlı olarak yayımlamayı reddetmiş. 
     Türkiye’de Cumhurbaşkanı ya da Başbakan’ın ulusa hitaben yapacağı bir konuşmayı reddedecek babayiğit TV kanalı düşünebiliyor musunuz Değil Cumhurbaşkanı ya da Başbakan, protokolde daha arka sıralarda yer alan yetkililerimizin demeçleri bile bakıyorsunuz tüm kanallarda canlı olarak yayımlanmış. Kaç tane kanalı zaplarsanız zaplayın, karşınıza aynı kişi çıkıyor ve söylediklerine kaldığı yerden devam ediyor. 
     Tam Amerikan televizyonlarına helal olsun diyecektim ki, yine Açık Radyo’da duyduğum bir başka haber geldi aklıma. New York’ta 20 bin kişi, Irak’a askeri müdahaleyi protesto etmek üzere Central Park’ta toplanarak gösteri yapmış ve haber, biz gazetecilerin pek bayıldığı New York Times gazetesinde bile tek satır yer almamış 
     
Bush’u devirelim      Yoksa Amerikan televizyonları, canlı yayında pot kırma olasılığına karşı Başkan Bush’a kıyak mı geçtiler Tabii bir ihtimal daha var ABD’nin büyük ulusal kanalları, reyting meselesine çok hassaslar. Bush’un Irak’a askeri müdahale çığırtkanlığının Amerika’da bile artık pek ilgi çekmediği de aşikar. Belki de izleyici kanal değiştirmesin diye Bush’u reddetmişler ve sonra da haber saatinde banttan yayımlamışlardır. 
     Zaten The Guardian’daki yazıyı kaleme alan Simon Tisdall da ABD yönetiminin çocuk kandırır gibi hep aynı şeyleri tekrarlamakla inandırıcılığını iyice yitirdiğine işaret ettikten sonra "Bir rejim değişikliği mutlaka gerekli ve olacak da, Irak’ta değil Amerika’da olacak" diyor. Olmaz - olmaz demeyin, bakarsınız oluverir 
     
Londra’da da sansür mü      Irak’a askeri müdahaleyi protesto için 2 hafta önce Londra’da yapılan ve ülkenin dört bir yanından gelen 250 bin kişinin katıldığı büyük gösteri sırasında ben de oradaydım. Ve gerek günlük gazeteler, gerekse başta BBC İngiliz TV’leri, gözyaşları içinde izlediğim bu görkemli ve etkileyici gösteriyi de neredeyse görmezlikten geldi. Hatta o gün Londra’da savaşı protesto gösterisinin olup olmayacağını bile medyadan öğrenebilmek mümkün değildi. 
     Oysa bir hafta önce tilki avlama yasağını protesto etmek üzere İngiltere’nin değişik yörelerinden başkente gelen köylülerin yaptığı gösteri görsel ve yazılı basında kendine nasıl da geniş yer bulmuştu 
     Bunu da mı reyting deyip geçiştireceğiz İngiliz halkı kırsal kesimin tilki avlama geleneğine sekte vurulmasıyla fevkalade ilgilenirken, Ortadoğu’da bir ülkede hiç suçu olmayan genç - yaşlı, kadın - erkek binlerce kişinin öldürülmesini umursamıyor mu diyeceğiz 
     Ömer Madra’dan öğrendiğime göre Londra’daki savaşa hayır gösterisini Daily Mirror gazetesi hem önceden duyurmuş, hem de sonradan ayrıntılarıyla gösteriyi anlatmış. Daily Mirror’un 11 Eylül’ün ertesinde kulvar değiştirdiğine işaret eden Madra, tabloid diye burun kıvırmayıp izlememizi salık veriyor. 
     
     İtibar yönetimi 
     Kurum ya da kişi olarak itibarınızı artırmak istiyorsanız, Amerikalı Prof. Charles Fombrun’a kulak vermenizde yarar var. Kendi oluşturduğu kurumsal itibar yönetimi modeli ile kurumların itibarını ölçen Prof. Fombrun, yarın Borusan Oto’nun İstinye’deki konferans salonunda "kurumlara rekabet avantajı sağlamada itibarın giderek artan önemine dikkat çekecek" ve itibarınızı nasıl artıracağınız konusunda sizlere bazı ipuçları verecek. 
     İtibar yönetimi diye bir kavramı ben ilk kez duyuyorum. Enron skandalıyla patlayan olaylar zincirine baktığımızda, bugün Amerika’da şirketler için belki de en acil konu, kurumların hızla eriyen itibarları. 
     Prof. Fombrun’a ilk başvurması gereken kişi, aslında ABD Başkanı Bush, ama ayağınıza kadar geldiğine göre vaktiniz varsa siz de yararlanabilirsiniz belki. 
     
     







Hangi Avrupa 


Bak maşallah, aferin... 


Vali Pataki... 


Fiskos siyaseti 


"AB’siz evet, işkenceyle asla " 


Ucuz şöhretin bedeli 


İstanbul buluşmaları 


Siyasi dart 


Irak savaşının dünyaya zararı da büyük olacak 


Kararı belirleyecek siyasal etkenler 


İstediğim tek şey şeffaf’ ihale... 


Ne olacak şu aracı kurumların hali 


"Bütün kabahat bizde" şarkısını söyleyenler... 


Kaf Dağı’ndaki üyelik 


Amerikan TV’lerinden Bush’a sansür 


Yap-işlet’ ya devret ya devretme 


Nihayet Mavi Akım 


</TEXT>
</DOC>
