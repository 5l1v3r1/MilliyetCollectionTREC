<DOC>
<DOCNO> 112771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko06.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım’da sona doğru 
</HEADLINE>
<TEXT>

     Karadeniz’in tabanına döşenen boru hattıyla Rusya’dan Türkiye’ye doğalgaz getirilmesine yönelik Mavi Akım projesinde sona yaklaşılıyor. Samsun yakınlarında kurulan ölçüm istasyonunda, 20 Ekim Pazar günü düzenlenecek törenle Karadeniz’in tabanına döşenen boru hattı ile Türkiye tarafından kurulan ve doğalgazı Ankara’ya getirecek boru hattı birleşecek. 
     Altın kaynak’ olarak tanımlanan birleşme nedeniyle düzenlenecek törene, Devlet Bakanı ve Başbakan Yardımcısı Mesut Yılmaz ile Enerji ve Tabii Kaynaklar Bakanı Zeki Çakan katılacak. 
     
     İlk gaz aralıkta 
     Mavi Akım projesi çerçevesinde, ilk doğalgaz aralık ayında Türkiye’ye gelecek. Gazprom Yönetim Kurulu’nun Eylül ayında gerçekleştirilen toplantısında ilk gazın tesliminin Aralık’ta yapılması ile ilgili planı onaylanmıştı. Plan uyarınca, Gazprom’a bağlı kuruluşlar, aralık ve ocak aylarında Türkiye’ye günde 12 milyon metreküp doğalgaz teslim edilmesi ile ilgili gerekli çalışmaları yapacaklar. Çalışmaları 10 Aralık tarihinde bitirecek olan Gazprom, hattan deneme amaçlı gaz sevkiyatını 20 Kasım’a kadar yapacak. 
     



 EKONOMİ 






















</TEXT>
</DOC>
