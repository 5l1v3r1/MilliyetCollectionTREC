<DOC>
<DOCNO> 124356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/sazak.html </URL>
<DATE> 2002/12/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
2004’te ısrar 
</HEADLINE>
<TEXT>

     Kopenhag zirvesinde ilk gün, Kıbrıs pazarlığına dayalı, Tarih için imza’ tartışmasıyla geçti. 
     Kıbrıs’ta çözüm, Türkiye’ye AB yolunu açacak mı 
     Erdoğan - Gül yönetiminin, Yunanistan lideri Simitis’le yaptığı görüşmede 2004 takvimi için komşu’ desteği sağlandı, ancak Atina’nın buna karşılık Kıbrıs’ta siyasi çözüm’ için bastırdığı ortada. 
     Adada iki ülkenin bir uzlaşmaya gitmesinin Fransa ve Almanya’nın Türkiye için önerdiği 2005 takvimini öne çekip çekmeyeceği ise henüz netleşmedi. 
     Bu pazarlığın arka planında ise ABD var. Washington’da Tayyip Erdoğan’la görüştükten sonra Başkan Bush, telefon diplomasisine başladı. 
     Fransa ve Almanya’nın 1 Temmuz 2005 için öngördükleri koşullu tarih’ 1 Ocak 2004’e çekilir ve AB’nin 10 yeni üyeyi sınırlarına katacağı 1 Mayıs 2004’ten önce Türkiye ile müzakerelere başlanabileceği’ ilan edilirse Kıbrıs’ta ilke anlaşmasına varılabilir. 
     Başbakan Gül bu seçeneği çantasında tutuyor 
     AB’nin Kıbrıs stratejisi ise İki Almanya’nın birleşmesi öncesindekine benzer bir model içeriyor 
     Kıbrıs’ın üyeliği Kopenhag’da kesinleşir, BM planı uyarında Rum ve Türk tarafları anlaştıktan sonra kuzey de birliğe dahil edilir.’ 
     Türkiye’nin Kopenhag zirvesinde düş kırıklığına uğraması ise Kıbrıs dışında ABD’nin Irak politikasını da altüst edebilir. 
     AKP lideri Tayyip Erdoğan’ın Washignton dönüşü uçakta verdiği referandum’ mesajı dikkat çekicidir. 
     Türkiye’nin seçilmemiş’ lideri, Tayyip Erdoğan, Beyaz Saray’a davet edilmek uğruna Irak konusunda fazlaca yükümlülük altına girdiğinin farkına ABD dönüşü varmış olmalı ki, uçakta savaş için referandum’ önermiş 
     Demokrasilerde bu kararların parlamentolarda verilmesi gerekir. Hatta gerekirse halka gidilmeli. Bunu Sayın Bush’a da söyledim. Zaman elverirse referandum da yapılabilir.’ 
     Irak’ta savaşa girelim mi, girmeyelim mi 
     Savaş konusunda referandum’ alışılmış bir yöntem değil. Elbette halkın ezici çoğunluğu savaşa hayır’ diyecektir. 
     Keşke Erdoğan bu duyarlılığı, Paul Wolfowitz ve Marc Grosmann Ankara’ya gelmeden önce sergileyebilseydi. Amerikalı yetkililer, Tayyip Erdoğan’a Bush’un davet mektubunu verdikleri gece, Irak’ta Saddam’ı diz çöktürmek’ üzere Türkiye’de 100 bini aşkın asker konuşlandırmak istediklerini bildirdiler. Üsler ve limanlar da lojistik amaçlı genişletilecek. ABD’nin, Irak’a operasyon halinde kuzeyden cephe açmak’tan yana olduğu artık biliniyor. 
     AKP yönetimi, AB’den takvim alabilmek uğruna Kıbrıs gibi Irak’ta da pazarlığa açık duruyor. 
     Kopenhag’dan geceyarısı gelen haberler, 2004’te uzlaşma olacağı yönündeydi. 
     
     







Türkiye nereye 


Kopenhag zirvesini, kovboy filmine dönüştürdük... 


Mekteb-i Mülkiye 


İbn-i Sina köprüsü 


AB’den olumsuz karar çıktı 


AB, ketçap, yalan doğru 


AB iyi güzel de ya diğer konular 


Hangi Avrupa 15’ten 25’e 


Yeni bir yolun başlangıç noktasındayız 


Fıkra gibi KDV 


2004’te ısrar 


"Ülkeler ancak refah için rekabet eder" 


Fazıl Beyler ve Orhan Beyler 


Üyelik başka Avrupalı olmak başka 


</TEXT>
</DOC>
