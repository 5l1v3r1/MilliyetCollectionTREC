<DOC>
<DOCNO> 143306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/magazin/amag.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekranda taş fırın vergide light 
</HEADLINE>
<TEXT>

Milliyet, vergi rekortmeni sanatçılar listesini ele geçirdi ekranların en çok kazanan’larından Tamer Karadağlı ise 2002’de sadece 14 milyar lira vergi vereceğini beyan etti 
     ALİ EYÜBOĞLU 

     MALİYE Bakanlığı veya İstanbul Defterdarlığı’nın önümüzdeki ay açıklayacağı vergi rekortmeni sanatçılar listesini ele geçirdik. Sanatçıların mali müşavirleri ve muhasebecileri, Vergi Yasası gereğince "Geçici Vergi"nin son günü olan 15 Şubat’a kadar beyanlarını İstanbul Defterdarlığı’na teslim etti. "Geçici vergi beyanları", 2001’de İbrahim Tatlıses’in ardından ikinci olan Hülya Avşar’ın 2002’de en çok kazanan ve en yüksek vergi ödeyen sanatçı olduğunu ortaya koydu. 
     
     Sadece 44 milyar kazanmış 
     ÇOCUKLAR Duymasın adlı diziyle yıldızı parlayan ve 2002’ye damgasını vuran Taş fırın erkeği’ Tamer Karadağlı ise vergi fukarası çıktı Çocuklar Duymasın’la şöhrete ulaştıktan sonra Digiturk ve Taç Line’ın reklamlarında oynayan, tanıtımlar için 20 bin dolar istediği iddia edilen, bir süre önce de 110 bin dolara Lincoln Navigator marka son model cip alan Hocapaşa Vergi Dairesi mükellefi Karadağlı, geçici vergi beyanı’nda 2002’de sadece 44 milyar kazandığını beyan etti. 
     
     Ayşe Hatun şaşırtmadı 
     2001’DE vergide ilk 100’de bile adı olmayan Petek Dinçöz ise sadece sahne ve televizyonlarda değil, gelirde de yıldızının parladığını gösterdi. İşte olduğu gibi vergi sıralamasında da büyük çıkış yapan Dinçöz, geçici vergi beyanını verdiği Beşiktaş Vergi Dairesi’nden tebrik aldı. Ayşe Hatun Önal ise vergi beyanıyla "Podyumda kazanılanla cip alınmaz" diyenleri haklı çıkardı. İki ay kadar önce 135 milyara Land Rover Discovery cip alan Önal ile 2002’nin olay ismi Nez de vergide hayal kırıklığı yaratanlar arasında yer aldı. 
Ne kazandılar Ne ödeyecekler Sanatçı 2002’deki kazancı Ödeyeceği vergi Hülya Avşar 2.608 trilyon 1.17 trilyon İbrahim Tatlıses 2.372 trilyon 1.06 trilyon Cem Yılmaz 2.1 trilyon 925 milyar Gülben Ergen 1.66 trilyon 740 milyar Ebru Gündeş 1.48 trilyon 660 milyar Türk n Şoray 1.4 trilyon 625 milyar Yılmaz Erdoğan 1.025 trilyon 460 milyar Sibel Can 1.02 trilyon 450 milyar Beyazıt Öztürk 853 milyar 376 milyar Mehmet Ali Erbil 750 milyar 330 milyar Cem Davran 527 milyar 230 milyar Muazzez Ersoy 514 milyar 225 milyar Sertab Erener 468 milyar 205 milyar Seda Sayan 375 milyar 160 milyar Memet Ali Alabora 351 milyar 150 milyar Deniz Akkaya 292 milyar 145 milyar Pınar Altuğ 335 milyar 125 milyar Petek Dinçöz 280 milyar 120 milyar Tarkan Tevetoğlu 268 milyar 115 milyar Candan Erçetin 230 milyar 100 milyar Sezen Aksu 205 milyar 85 milyar Nilüfer Yumlu 170 milyar 70 milyar Raif Özkan Uğur 150 milyar 60 milyar Nurgül Yeşilçay 146 milyar 57 milyar Kadir İnanır 117 milyar 45 milyar Özcan Deniz 132 milyar 42 milyar Berna Laçin 55 milyar 20 milyar TAMER KARADAĞLI 44 milyar 14 milyar Nezihe Kalkan Nez 37 milyar 12 milyar Ayşe Hatun Önal 28 milyar 8 milyar      



 MAGAZİN 










</TEXT>
</DOC>
