<DOC>
<DOCNO> 134026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yasam/yas07.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağı değil, keçileri kaçırdı 
</HEADLINE>
<TEXT>

Sarhoş Ukraynalı, erken geldiği havaalanında uçağı kaçırdığını sanarak, ortalığı birbirine kattı 
     SiNAN TOROS İstanbul 

     Uçağını kaçırdığını zanneden aşırı alkollü Ukraynalı emniyet amiri Vasiliy Dimitriyev, Atatürk Hava Limanı’nı karıştırdı. Bir kadın yolcuya elle tacizde bulunan Dimitriyev, ardından havayolu şirket yetkililerini protesto etmek amacıyla soyundu. 
     Gorlitsa Air şirketine ait bir uçakla Ukrayna’ya gitmek üzere Atatürk Hava Limanı’na gelen Dimitriyev, bilet ve bagaj işlemleri kontuarının kapalı olduğunu görünce çılgına döndü. Uçağını kaçırdığını sanan Dimitriyev, üzerindekileri çıkararak iç çamaşırı ve çorapları ile kaldı. Alandakiler gelişmeleri şaşkınlıkla izlerken Ukraynalı el - kol hareketleri yapmaya başladı. Güvenlik görevlileri iri cüsseli Ukraynalıyı güçlükle sakinleştirdi. Dimitriyev, kontuarın açılmasından sonra bilet işlemleri yaptırılarak uçağa bindirildi. Dimitriyev’i uğurlamak amacıyla alanda bulunan eşi ise emniyet görevlilerinden özür diledi. Bu arada Dimitriyev’in eşine ait pasaportu da beraberinde götürdüğü anlaşıldı. Dimitriyeva’nın konsolosluktan alacağı belgeyle ülkesine döneceği öğrenildi. 
     



 YAŞAM 






















</TEXT>
</DOC>
