<DOC>
<DOCNO> 100665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/spo09.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIZ SÖNDÜ 
</HEADLINE>
<TEXT>

Avrupa Atletizm Şampiyonası’nın ikinci gününde yine elemeleri geçemedik. Bayanlar çekiç atmada Zübeyde Yıldız, genel klasmanda 44 atlet arasında 40. sırada kendine yer buldu 
     Üçüncü veda 
     18. Avrupa Atletizm Şampiyonası’nın ikinci gününde de başarılı olamadık. Almanya’nın Münih kentindeki şampiyonada dün bayanlar çekiç atma seçmelerinde Zübeyde Yıldız, ikinci hakkındaki 54.32 metrelik derecesiyle serisinde 22 atlet arasında 21., genel klasmanda ise 44 sporcu arasında 40. sırayı alarak elendi. Yıldız sadece iki Hollandalı, bir Çek ve bir Arnavut rakibini geride bıraktı. İlk gün de 100 metrede Aksel Gürcan ve yüksekte Metin Durmuşoğlu havlu atmıştı. 
     
     Umut Elvan’da 
     ŞAMPİYONADA bugün madalya umudumuz Etiyopya asıllı atletimiz Elvan Abeylegesse, akşam seansında 5 bin metre seçmelerinde mücadele edecek. Dün 20 kilometre yürüyüşte Dünya rekortmeni Rus Olimpiada Ivanova, 1.26.42.00 ile altına ulaşırken, vatandaşı Yelena Nikolayeva gümüş, İtalyan Erica Alfridi de bronz aldı. Erkekler 400 engel seçmesinde Polonyalı Januszewski 49.17 ile en iyi dereceyi yaptı. Dekatlonda Çek şampiyon Dvorak, ilk üç yarış sonrası 6. sırada kaldı. 
     
Türk güneşi      AVRUPA ümitler rekortmeni atletimiz Elvan Abeylegesse, Almanya’da basının ilgi odağı oldu. Şampiyonaya yer veren Alman dergileri, Elvan’ın başarılarından söz ederken, "Türk güneşi" ifadesini kullandı ve Etiyopya asıllı sporcumuzdan Türkiye’nin madalya beklediğini yazdı. 
     
Süreyya geldi      OLİMPİYAT ve Dünya şampiyonalarında ümit veren Süreyya Ayhan, dün antrenörü Yücel Kop ile birlikte Münih’e ulaştı. Sakatlığı sonrası uzun süre yarışmayan ve Almanya’daki derecesi merakla beklenen Süreyya’ya, kafileden ayrılmadan önce Kemal Mutlu ve Mehmet Yurdadön moral verdi. 
     
Radcliffe iddialı      10 bin metrede 30 01.09’luk derecesiyle altın madalya kazanıp, 16 yıldır kırılamayan Avrupa rekorunu da tarihe gömen İngiliz atlet Paula Radcliffe, bu yıl maratonda Dünya rekorunu hedeflediğini söyledi. Radcliffe, seçme olmaması halinde Münih’te 5 binde de koşabileceğini açıkladı. 
     



 SPOR 




























</TEXT>
</DOC>
