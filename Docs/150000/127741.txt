<DOC>
<DOCNO> 127741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun06.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Salomon Adaları'na bağlı adalardaki 1000 kişiden haber alınamıyor 
</HEADLINE>
<TEXT>

     Saatte 300 kilometre hızla esen Zoe kasırgasının geçtiği Salomon Adaları'na bağlı Tikopia, Fataka ve Anuta adalarında yaşayan yaklaşık 1000 kişinin akıbetinin ne olduğunun henüz bilinemediği bildirildi. 
     Başkent Honiara'daki yetkililer, başkentin 1000 kilometre güneydoğusunda bulunan adalarda yaşayanlardan halen haber alınamadığını belirttiler. Normalde adada yaşayanlarla telsiz yoluyla bağlantı kurulabildiğini kaydeden yetkililer kasırga nedeniyle telsiz antenlerinin hasar görmüş olabileceğine dikkati çektiler. 
     Avustralya Yüksek Komiserliği'nden yapılan açıklamada Solomon Adaları'nda bir devriye gemisine yakıt ikmali yapıldığını ve geminin söz konusu adalara giderek hasar değerlendirmesi yapacağı duyuruldu. 
     Avustralya Meteoroloji Tropikal Kasırga Uyarı Merkezi'nden yapılan açıklamada, dünyadaki 4. büyük tropikal fırtına olduğu belirtilen Zoe kasırgasının doğuya doğru hareket ettiği ve Vanuatu ve Fiji adalarına doğru yöneldiği belirtildi. 
     





</TEXT>
</DOC>
