<DOC>
<DOCNO> 113497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo23.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA "Yunan ligindeki kriz Türkiye'deki ortaklığı etkilemez" 
</HEADLINE>
<TEXT>

     UEFA Avrupa Futbol Federasyonlar Birliği , Yunan futbolundaki krizin, Yunanistan'ın Türkiye ile 2008 Avrupa Futbol Şampiyonası'na ortak adaylığını etkilemeyeceğini açıkladı. 
     Atina'da incelemelerde bulunan UEFA heyetinin başında bulunan Mike Lee, şu anda Yunan futbolunda ne olup bittiğiyle ilgilenmediklerini, aday ülkelerin eşit ölçütlere sahip olup olmadıklarına ve statların kalitesine baktıklarını ve tesisleri incelediklerini söyledi. 
     Yunan takımları, hükümetin televizyon gelirlerinden doğan kayıpları ödemeyi kabul etmemesi üzerine geçen hafta, ligi 1 aylık süreyle boykot kararı almışlardı. 
     Lee, bu arada Yunanistan ve Türkiye'nin ortak adaylığının özel bir anlamı olduğuna dikkati çekerek, bunun 2 ülke arasında olumlu bir politik durumun gelişmesine ve ekonomik gelişmeye yardımcı olacağına inandıklarını söyledi. 
     Türkiye'deki tesislerde de incelemelerde bulunan UEFA müfettişleri, yarın Selanik'te Yunan yetkililere açıklamada bulunacak. 
     2004'e Türkiye ile Yunanistan'ın yanısıra 4 Kuzey ülkesinden biri İsveç, Norveç, Finlandiya, Danimarka , İskoçya-İrlanda Cumhuriyeti, İsviçre-Avusturya, Hırvatistan-Bosna Hersek aday. Macaristan ile Rusya da ortak adaylığa hazırlanıyor. 
     





</TEXT>
</DOC>
