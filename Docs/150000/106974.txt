<DOC>
<DOCNO> 106974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun34.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna'da toplu mezardan 18 ceset çıktı... 
</HEADLINE>
<TEXT>

     Bosna'da bulunan bir toplu mezardan 18 ceset çıkarıldı. 
     Kayıplar Komitesi yetkilisi Jasmin Odobasic, AFP mhabirine, Bihaç bölgesinde eylül başında bulunan toplu mezardan şimdiye dek çıkarılan ceset sayısının 18'e ulaştığını bildirdi. 
     Yetkili, mezardan iki ceset daha çıkarılmasının beklendiğini, cesetlerin Müslümanlara ait olduğunu, Sırplarca katledilen insanlara ait cesetlerin hepsinin ellerinin arkadan bağlı olduğunu belirtti. 
     Yetkili, mezardan cesetlerin yanı sıra çok sayıda mermi ve kartuş da çıktığını kaydetti. 
     Odobasic, Bosna'da 87 toplu mezardan şimdiye dek toplam 3500'den fazla ceset çıkarıldığını söyledi. 
     Uluslararası Kızılhaç Komitesi'ne göre, Bosna'da savaş biteli 7 yıl olmasına rağmen halen 17 bin Boşnak kayıp. 
     





</TEXT>
</DOC>
