<DOC>
<DOCNO> 148542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun22.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri sayım... ABD birlikleri Bağdat'ta kent merkezine ilerliyor 
</HEADLINE>
<TEXT>

     Amerikan birliklerinin, Irak'ın başkenti Bağdat'ta ilerlemeye devam ettiği ve kent merkezine yaklaştığı bildirildi. 
     Görgü tanıkları, kente kuzeybatıdan giren Amerikan askerlerinin El Kindi Hastanesi'nin bulunduğu bölgeye ulaştığını, bu bölgenin kent merkezine 6 kilometre uzaklıkta bulunduğunu belirtti. 
     Bu sabah Ürdün'den Bağdat'a gelen Fransız Capa ajansından Frederic Lacroix da kuzeybatı mahallelerinde Amerikan birliklerini ve askeri araçları gördüğünü söylüyor. 
     Lacroix, durumun sakin olduğunu söylerken, Iraklı bir görgü tanığı da Amerikan birliklerinin kent merkezine 3 kilometre uzaklıktaki Eşşaab'ta bulunduğunu belirtti. 
     Reuters muhabiri de Bağdat'ın merkezine kuzeydoğu kesiminden ilerleyen Amerikan deniz piyadelerinin, Dicle nehri kıyısındaki Cumhuriyet Köprüsü'ne yaklaşık 3 kilometre mesefade bulunan Şehitler Anıtı'na doğru ilerlediklerini bildirdi. 
     





</TEXT>
</DOC>
