<DOC>
<DOCNO> 140466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/spor/ydemirkol.html </URL>
<DATE> 2003/03/04/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
100.yıl forması Beko ve Aria 
</HEADLINE>
<TEXT>

     Hep şaşırmışımdır. Geçmişte üç büyük kulüp de bu sahada oynarken futbola aşık olmuş olan ben, bir aşkın doğuşunda mekanın ne kadar önemli olduğunu bilen ben, hep şaşırmışımdır. Fenerbahçe’nin Galatasaray’ın nasıl olup da bu stadı bu kadar kolay terkettiğine şaşkınlık içinde bakmışımdır. En ufak anlaşmazlığında birbirine giren bu üç düşman kardeş nasıl oldu da istanbul futbolunun bu en değerli mücevherinin sahibini bulmakta bu kadar kolay anlaştılar. Garip... Her neyse, dedim ya, bu kutlamalar burada hep muhteşem oluyor. 
     Beşiktaş Jimnastik Kulübü mensubu ve sempatizanları, bugün hepinize kutlu olsun. Daha nice yıllara ve başarılara. Her ne kadar artık jimnastik şubesi bulunmasa da... Bu konuda Siyah - Beyazlı yönetimi eleştirmek doğru olur mu bilmiyorum. İşin özüne baktığınızda kulübün, adını aldığı spor dalında faaliyet göstermemesi yanlış. Ama bizim eleştirmemiz ne kadar doğru olur. Faaliyette olsa bizi ne kadar ilgilendirecek Hangimiz bunu haber yapacağız. Bunları da biliyorum. 100. yılı "ille de zafer" çığlıklarıyla karşılayan biz spor basını bu konuda yönetimi şıkıştırabilir miyiz Buna hakkımız var mı Bilmiyorum. Bizim tavrımızla, seyirci ve taraftarın tavrıyla bu kutlamaların engelli sporcuların kutlamalara dahli bir yana sadece futbolla dolu olması birbirine paraleldir. Ama üyeler, eski sporcuların bu konuda gönüllerinin rahat olduğunu düşünmüyorum. Günün şartları ne olursa olsun bu kulübün adı hala Beşiktaş Jimnastik Kulübü’dür. 
     Ve son olarak... Bence bu kutlamaların yıldızı 100. yıl formaları. İlk yarıda giyilen forma muhteşem. "Kara Kartallar" benzetmesine hayat veren bir asalet ve şıklık. Puma’yı ve yönetimi kutlamak gerekir. İkinci yarıda giyilen de bir başka türlü. Formaya 700 Beşiktaşlı futbolcunun adının işlenmesi fikri çok pırıltılı. Bir forma düşünün ki, koskoca bir tarihe damgasını vuran 100’lerce insanın ruhunu taşıyor. Muhteşem... Ama bence küçük bir ayrıntı unutulmuş Reklamlar... Beşiktaş’a yıllardır destek veren Beko ve yeni sponsor Aria bir küçük 100. yıl jesti yapmalılar. Bu muhteşem tasarımlarda reklam olmaması gerekiyor. Ve emin olun, eğer böyle bir karar alınıp reklamlar formadan çıkarılırsa bu iki kurum için de daha büyük bir reklam olacaktır. İnsanlar sezon sonuna kadar o formaları her gördüklerinde bunu hatırlayacaklardır. Bunu bir düşünmek lazım. Böylesi herkes için daha şık. 
     
     



 SPOR 







bnba.jpg 

















</TEXT>
</DOC>
