<DOC>
<DOCNO> 119213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yasam/yas04.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil beldesini aç köpekler bastı 
</HEADLINE>
<TEXT>

Kemerburgaz’a terk edilen köpekler, açlıktan İstanbul’un gözde sayfiyesi Göktürk’e indi koyunları parçalayıp insanları korkuttu 
     ŞÜKRAN ÖZÇAKMAK İstanbul 

     İstanbul’un çeşitli semtlerinden toplanıp Kemerburgaz Ormanı’na bırakılan sokak köpekleri, lüks villaları, konakları ve tripleksleriyle İstanbul’un gözde sayfiye yerlerinden biri olan Göktürk beldesinin korkulu rüyası oldu. Onlarca aç köpek, beldenin merkezindeki mandıraya saldırıp koyunları parçaladı. 
     Köpekler geçtiğimiz aylarda da meralarında otlayan malakları parçalamış, mandaların kuyruğunu kopartmış, köylüler de bu nedenle silahlanmıştı. Ancak bazı belediyelerin ve hayvanseverlerin ormana köpek bırakmaya devam etmesi, yetkililerin de önlem almaması nedeniyle bu kez köpekler belde merkezine indi. 
     
     Tek olay bu değil 
     Göktürk’te tutanaklara geçen bir ay önceki köpek saldırısının mağduru Ahmet Aygün, durumu şöyle özetledi "O koyunlar çocuğumun rızkıydı. Ekonomik kriz nedeniyle 15 tanesini satmıştım. Köpeklerin parçaladığı 12 koyunu yavrulatıp çoğaltacaktım ama artık Koyuncu Ahmet koyunsuz kaldı." 
     



 YAŞAM 



















</TEXT>
</DOC>
