<DOC>
<DOCNO> 102239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko14.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardemir borçlarını yapılandıracak... 
</HEADLINE>
<TEXT>

     Karabük Demir Çelik Sanayi ve Ticaret A.Ş. Kardemir , yeni yönetimiyle borç yapılandırması için çalışmalara başlayacak. 
     Kardemir'den Borsa'ya gönderilen açıklamada, önceki gün yapılan olağanüstü genel kurul toplantısında, borçların yeniden yapılandırılması çalışmalarına başlamak için yönetim kuruluna yetki verildiği kaydedildi. 
     Türk Ticaret Kanunu'nun 324. maddesi ile ilgili olarak sermayenin üçte ikisinin karşılıksız kalma durumunun söz konusu olmadığı belirtilen açıklamada, şunlar kaydedildi 
     ''Borç yapılandırılmasına ilişkin Bakanlar Kurulu Kararı gereğince ilgili kamu kurum ve kuruluşları ile müzakerelerde bulunmak ve sözleşme yapmak için yönetim kuruluna yetki verilmesi ile bu konudaki çalışmalara en kısa sürede başlanılması ve mezkur kararnamenin şirketimize sağladığı mali olanaklar karşısında Türk Ticaret Kanunu'nun 324. maddesi gereğince ayrıca işlem yapılmasına gerek olmadığına genel kurulumuzca oybirliği ile karar verilmiştir.'' 
     





</TEXT>
</DOC>
