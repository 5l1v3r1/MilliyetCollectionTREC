<DOC>
<DOCNO> 129655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/guncel/gun05.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile anlaşma imza aşamasında 
</HEADLINE>
<TEXT>

     ANKARA Milliyet 

     ABD’nin Türkiye’deki üs ve limanlarda yapacağı incelemelere ilişkin uygulama esaslarını belirleyecek mutabakat metin imza aşamasına geldi. Dışişleri Bakanlığı Sözcüsü Yusuf Buluç, haftalık basın toplantısında, ABD’nin olası Irak operasyonu hazırlığı çerçevesinde Türkiye’ye resmi olarak ilettiği talepler arasında, kullanılması söz konusu olabilecek üs ve limanlarda bir keşif yapılması ihtiyacının yer aldığını resmen açıkladı. Konuyla ilgili ilke onayının verildiğini belirten Buluç, "Uygulama esaslarına ilişkin belge olgun bir aşamaya geldi" dedi. Buluç, verilecek iznin ve imzalanacak belgenin üs incelemeyle sınırlı olacağını da vurguladı. 
     



 GÜNCEL 

















</TEXT>
</DOC>
