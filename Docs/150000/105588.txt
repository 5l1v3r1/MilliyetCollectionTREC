<DOC>
<DOCNO> 105588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun01.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez öldürülen oğlu için cüppesini giydi... 
</HEADLINE>
<TEXT>

Ömer Ölürsem arkamdan ağlamayın’ demişti... Ömer’in dediği oldu, ailesi hiç ağlamadı... Ama sessiz acılarının sorumlusu serbestti, bu içlerini acıtıyordu. Sonunda emekli savcı baba Öztürk, kavga ayırırken ölen oğlunun avukatlığını üstlendi. Onun haklılığını savunacak, katilin cezasını çekmesini sağlayacaktı... 
     ÜMRAN AVCI İstanbul 

     Her ölüm erken ölümdür. Ömer’inki gerçekten öyleydi... 24 Mart 2001 tarihinde İstanbul Bağdat Caddesi’nde annesine sucuk ekmek, kendisine sigara almış evine dönüyordu. İki sürücünün tartışmasına tanık oldu. Mercedes sürücüsünün ticari taksiyi tekmelediğini görünce dayanamadı. Bu çıkışının bedeli, kalbine 35 santimden isabet eden bir kurşun oldu. Tetiğe basan kendisi gibi İngiltere ve Amerika’da eğitim almış Metin Kaya’ydı. Cinayetten sonra kaçtı... 10 Temmuz 2002 gününe kadar... Sonra sessizce teslim oldu. Öyle ki haberciler bile 1.5 ay sonra duydu onun cezaevine girdiğini... 
     
     BİZ H L ÜÇ KARDEŞİZ’ 
     Ömer, hep ailesine "Ölürsem ağlamayın, en güzel kıyafetlerinizi giyinip gelin" diyordu. Ve asla gözyaşı olmayacaktı. İstediği gibi oldu. Ailesi, o gün de sonra da hiç ağlamadı. Çünkü Öztürk Ailesi için Ömer hiç ölmedi. Dünkü duruşma için Nice’ten gelen Esra’ya göre h l üç kardeşler. 
     Anne Hakime Öztürk, gülümseyerek söz ediyor oğlundan "Ömer rüyama girmedi mi tatile çıktığını düşünüyorum. Yalnız odasını kilitledim, kimseyi sokmuyorum." Ona göre en anlamsız cümleler "Başınız sağ olsun", "Allah rahmet eylesin." Nedenini kendisi açıklıyor "Ömer ölmedi ki başımız sağ olsun. Onun mezarına bile gitmiyoruz." Evde hiç fotoğrafı da yok Ömer’in. "Neden olsun ki, o yaşıyor. Ölenlerin fotoğrafları asılır duvarlara." 
     
     SOĞUKKANLI OLMALIYIZ’ 
     "Bizim Ömer’le ilgili bir kaybımız yok, sorunumuz onu vuranla" diyor Öztürk Ailesi. Tek sorun o kişinin 1,5 yıl elini kolunu sallayarak dolaşması. Esra Öztürk, "10 yıl sonra yeniden aramızda dolaşmaya başlarsa, bu sefer kimin canına mal olacak Metin Kaya cezasını fazlasıyla çekmeli" diyor. Yılarca adalet dağıtan, şimdi de kaybettiği oğlunun avukatlığını üstlenen emekli savcı baba Turgut Öztürk ise "Bu olayı her gün yeniden yaşıyorum ama soğukkanlı olmamız lazım" diyor. 
     Metin Kaya’nın "Kasten adam öldürmek" ten 33 yıl hapis cezası istemiyle yargılandığı davaya dün Kadıköy 1. Ağır Ceza Mahkemesi’nde devam edildi. Duruşmaya kızıyla gelen Turgut Öztürk, mahkeme salonundan çıkarken oğlunun hakkını aramanın huzurunu ve onsuzluğun acısını birlikte yaşıyordu. Basına birkaç cümleyle dava hakkında bilgi verdi ve kızına sarılıp Adliye’den sessizce uzaklaştı. 
     
Davada son durum      Sanık avukatları dünkü duruşmada Metin Kaya’nın cezai ehliyeti olup olmadığının tespitini istediler. Mahkeme Başkanı Nusret İnce, sanık Kaya’nın, "ölen Ömer Faruk Öztürk ile arkadaşı Karamurat Baltalı’nın boğuşma sırasında kendisini yaraladığı ve Adapazarı Bilge Hastanesi’nde tedavi gördüğü" şeklindeki iddiaları üzerine, hastaneye müzekkere yazılmasını kararlaştırdı. H kim İnce, istenen belgelerin gelmesinden sonra sanık Kaya’nın ceza ehliyetinin bulunup bulunmadığının göz önüne alınacağını belirterek, duruşmayı erteledi. Bu arada Metin Kaya’nın silah kullanmak ve adam yaralamak suçlarından adli sicil kaydı olduğu öğrenildi. 
     



 GÜNCEL 





















</TEXT>
</DOC>
