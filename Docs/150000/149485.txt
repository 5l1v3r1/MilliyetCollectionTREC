<DOC>
<DOCNO> 149485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yasam/ayas.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Romanların 'beyaz' meleği 
</HEADLINE>
<TEXT>

Ana Oprişon, 'Romanım' dediğinde beyaz tenini görenleri inandıramıyor. Tüm zamanını Türkiye'de yaşayan Romanları tanıyıp yardım etmeye harcıyor 
     AYTEN GÖRGÜN ÖZEL İstanbul 

     Roman uyruklu Ana Oprişon 27 , Türkiye'deki ilk 'Roman Çalışma Grubu'nu oluşturarak Türkiye'deki Romanların 'beyaz meleği' oldu. 
     'Çatal karam çingenem' lafını çok seven, ancak Romanlar hakkındaki çirkin sözlerden nefret eden Oprişon, Bükreş Üniversitesi'nde Romence ve Çingenece Dil ve Edebiyat Bölümü'nü geçen yaz bitirir bitirmez İstanbul'a geldi. Türkiye'deki Romanlara yardım etmek için ülkesi Romanya'da Türkçe ve Çingenece öğrendi. Halen Marmara Üniversitesi'nde yüksek lisans öğrenimi gören Ana, Avusturya'dan Korsika'ya kadar tüm Romantüm mahallelerini adım adım gezdi. 
     
     'Romanlığıma inanmadılar' 
     Türkiye'de de İstanbul'u karış karış gezip Romanlarla yaşayan, Bursa, Edirne, Ankara, İzmir'de bazı Roman mahallelerini ziyaret eden Ana, Türk Romanlarla ilgili gözlemlerini şöyle anlatıyor "Teneke mahallelerde ve çamur içinde yaşıyorlar. Türk Romanlarda Müslüman kültürü çok h kim. Saygılılar. Okumuş ve beyaz tenli olduğum için Çingene olduğuma onlar bile inanmadı. Beni düğünlerine davet ediyorlar. Örgüt nedir bilmiyorlar. Bunu suç işlemek sanıyorlar. Oysa dünyanın birçok ülkesindeki Romanların örgütleri var. Durumları içler acısı." 
     
'Her Roman hırsız ve yalancı sanılmasın'      Türkiye, dünyada ilki gerçekleştirilen 'Uluslararası Roman Çalışmaları Konferansı'na ev sahipliği yaptı. İsveç Konsolosluğu'nda önceki gün başlayıp dün sona eren konferansta Türk, Alman, İngiliz, İsveçli ve diğer ülkelerden bilim adamları ve akademisyenler, Romanların sorunlarını tartıştı. Bu konudaki en önemli uzmanlardan İngiliz Greenwich Üniversitesi Roman Araştırmaları Bölümü Öğretim Üyesi Prof. Dr. Thomas Acton, "2003 yılındayız ama Romanlara karşı toplum içinde yapılan ayrımcılık ve ırkçılıkta bir azalma yok" dedi. Ve onlara karşı önyargıları şöyle sıraladı 

</TEXT>
</DOC>
