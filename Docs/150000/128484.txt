<DOC>
<DOCNO> 128484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/sazak.html </URL>
<DATE> 2003/01/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yeni yılda muhalefet 
</HEADLINE>
<TEXT>

     CHP, 3 Kasım seçimlerine iktidar adayı’ olarak girdi, AKP ile yarıştı. Tek başına muhalefet oldu. 
     Ancak seçimlerin ardından geçen iki aylık sürede şu görüldü AK Parti’nin hükümette patinaj yapmaya başlaması gibi, CHP de muhalefette bocalıyor. 
     CHP’nin öncelikle kendisine yeni bir yol haritası çizmesi gerekiyor. 
     Solda bir parti mi olacak Parlamento dışı muhalefeti kapsayacak mı Yoksa 1999 seçimlerinde baraj altına düştükten sonra yöneldiği liberal’ politikaların etkisiyle mahcup sol’ anlayışını mı sürdürecek 
     CHP’nin öncelikle nasıl bir sol parti’ olduğuna karar vermesi gerekiyor. 
     2000 - 2001 ekonomik krizinin yol açtığı toplumsal patlamanın ardından normalde seçimi sosyal demokrat bir partinin kazanarak yaraları sarması’ gerekiyordu. CHP, yoksullaşan kitlelere sahip çıkabilseydi, 3 Kasım seçimlerinde AKP’nin aldığı yüzde 35 oya rahatlıkla erişebilirdi. 
     Deniz Baykal, genel başkanlığı bıraktıktan sonra CHP kurultayında yeniden işbaşına gelince, hırçın gözükmemek’ adına, üslubunu yumuşattı. 1970’lerde CHP’yi iktidara taşıyan düzen değişikliği’ iddiasından tümüyle vazgeçti. Solun geleneksel tabanından uzaklaşarak, sağa yöneldi. 
     AKP ise daha kuruluştan itibaren, CHP’nin boşalttığı alanı doldurarak, krizde yoksullaşan kitlelerin umudu oldu. 
     Seçime beş kala Kemal Derviş’in transferiyle CHP sosyal liberal’ sentezi benimserken milletvekili aday listeleriyle birlikte partinin bürokratik - devletçi’ kimliği iyice netleşti. 3 Kasım’la ilgili araştırmaların tümünde CHP’ye oy verenlerin daha çok AKP’den korkan, tuzu kuru kentli seçmenler’ olduğu ortaya çıktı. 
     Tayyip Erdoğan iktidara gelmesin diye daha önce CHP’ye hiç oy vermemiş olanlar bile Deniz Baykal’a rağmen’ sola destek verdiler. 
     CHP seçimi kaybedince, ilk şoku, AKP’nin işbaşına geldiğine bakmayın, Türkiye’yi biz yönetiyoruz’ söylemiyle atlatmaya çalıştı. O arada Tayyip Erdoğan’ın yasağının kaldırılmasına destek mesajları verildi. 
     AKP’nin dokunulmazlıklarla ilgili tutumunu eleştirmek dışında CHP’nin şu ana dek Meclis’te etkinlik kurduğu söylenemez. Sahi, Derviş nerede 
     CHP, Türkiye’nin karşı karşıya kaldığı iç ve dış sorunlar karşısında alternatif görüşler sunmaktan çok, tek parti’ iktidarının muhalif kanadına benzer biçimde AKP - C TBMM’de İkinci Grup’ gibi hareket ediyor. Sadece Irak konusunda bile söylenecek ne çok şey var 
     Deniz Baykal’ın, onca sorun karşısında Tayyip Erdoğan’ın yasağını dert edinmesi’ de abartılı kaçmıyor mu 
     12 Eylül’ün ürünü 1982 Anayasası’nı savunmak da CHP’ye düştü 
     CHP, muhalefet yapmaya, politika üretmeye ve değişime o denli gönülsüz ki, seçim sonuçlarını değerlendirmek üzere kurultay toplama’ gücünü bile bulamadılar. 
     2003’te çok çalışmaları gerekiyor. Çok... 
     
     







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
