<DOC>
<DOCNO> 102575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sontur20.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ''Biz ezelden beri ittifak düşünmüyoruz'' 
</HEADLINE>
<TEXT>

     Başbakan Bülent Ecevit, ''Herkes erken seçim olsun istiyordu. Erken seçim isteyenler hemen hemen kalmadı. Ama şimdi fırsat kaçırılmış oldu ve yazık oldu'' dedi. 
     Başbakan Ecevit, Düzce Valiliği'ndeki brifingin ardından buradan ayrılırken, gazetecilerin sorularını yanıtladı. 
     Ecevit, bir gazetecinin, ''Kemal Derviş, CHP Genel Başkanı Deniz Baykal ile Pazartesi günü görüşecek. Bir sonuç çıkacağına inanıyor musunuz '' sorusu üzerine, ''Onu bilemem'' dedi. 
     ''Seçim kararından dönülmesi söz konusu olabilir mi Bir küskünler hareketi olursa siz parti olarak böyle bir girişime destek verir misiniz '' sorusuna Ecevit, şu yanıtı verdi 
     ''Biz DSP olarak, erken seçimi istemeyen, erken seçimi ülke için sakıncalı bulan tek partiyiz. Bunu da açıkça ifade ettik. Fakat, ilk aşamalarda hiçbir parti bunun lehinde bir şey söylemedi. Basın, medya bu konuda herhangi bir somut bir şey söylemedi. Herkes erken seçim olsun istiyordu. Erken seçim isteyenler hemen hemen kalmadı. Ama şimdi fırsat kaçırılmış oldu ve yazık oldu. Çünkü, Türkiye'nin yapacağı çok şeyler vardır, 57. Hükümet'in yapacağı çok şeyler vardır. Yaptığı, fakat halka anlatamadığı çok şeyler de vardır. Bunlar hep göz ardı edilmiş oluyor. O bakımdan üzgünüm. Dediğim gibi biz, zaten bir erken seçime karşıydık. Şimdi şimdi bazı kimselerin aklı başına geliyor.'' Başbakan Ecevit, ''Yani böyle bir ihtimali siz zayıf mı görüyorsunuz '' sorusunu da, ''Hayır, onu bilemiyorum. O konuda bir tahminde bulunmam, yani bulunamam. O görüşmelerle, arayışlarla filan ilgim de yok. Biz, memleket vazifelerini yapmaya devam ediyoruz'' diye yanıtladı. 
     Ecevit, ''Kemal Derviş, inatla solda bütünleşmeden söz ediyor. Hatta DSP'ye de çağrıda bulunacaklarını söyledi. Böyle bir şey mümkün mü, CHP ile DSP biraraya gelir mi '' sorusuna karşılık da ''Bu çok ezeli bir sorun. Neden bizim hiçbir parti ile ittifak düşünmediğimizi yıllardan beri anlattık. Onun için biz bu konuların, bu tartışmaların dışında kalmak istiyoruz'' dedi. 
     Kemal Derviş'in ittifak arayışları ile ilgili olarak kendisiyle bir görüşme talebinde bulunup bulunmadığına ilişkin bir soru üzerine de Ecevit, bu sabah Kemal Derviş ile bir telefon görüşmesi yaptıklarını bildirdi. 
     Ecevit, Derviş ile zaman zaman görüştüklerini, özel bir görüşme yaptıklarını söyledi. 
     
</TEXT>
</DOC>
