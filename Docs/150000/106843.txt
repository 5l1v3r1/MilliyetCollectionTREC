<DOC>
<DOCNO> 106843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur37.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahnici, Ecevit açıklamalarından çark etti... 
</HEADLINE>
<TEXT>

     MHP Genel Başkan Yardımcısı Şevket Bülent Yahnici, basın toplantısındaki bazı sözlerinin yanlış algılanarak Başbakan Bülent Ecevit'e bu biçimde aktarıldığını, Ecevit'in de bu algılayışa uygun şekilde cevaplandırdığını bildirdi. 
     Yahnici, yaptığı yazılı açıklamada, yaşanan kritik günlerde görevlerini yapmaya çalışan basın mensuplarının daha dikkatli olmaları gerektiğini belirtti. Yahnici, açıklamasında şunları kaydetti 
     ''Sayın Başbakanımızın basın açıklaması sonrasında muhabir bir hanım arkadaş tarafından kendilerine bir soru yöneltilmeye çalışılmıştır. Bu muhabir arkadaşımızın sayın Başbakan'a soruyu yöneltme şekli yanlıştır, konuyu kendisinin anlamadığı, kavramadığı anlaşılmaktadır. Ya da en iyimser bir tavırla heyecanlanarak yanlış bir sual yöneltmiştir. 'Sayın Yahnici suç duyurusunda bulundu, ne diyorsunuz ' Sayın Ecevit soruyor, 'Ne hakkında ' Muhabir hanımın cevabı 'PKK'ya yardım ettiğiniz için ' Diyalog budur... 
     Benim basın toplantımı bütün medya ve kamuoyu izledi. Hukuk tekniğiyle ilintili ve son derece titizlikle seçilmiş sözlerle meramımı anlattığımı zannediyorum. Sözlerimden yukarıdaki soruyu çıkartarak Sayın Başbakan'a bunu yöneltmek ve bu yanlışa uygun yorum ve açıklamalar almak, son derece yanlış anlamalar doğuracak bir tutumdur. Dolayısıyla da Sayın Başbakanımız, konuyu kendisine sorulduğu şekilde algılamış, tabii olarak bu algılayışa uygun bir şekilde cevaplandırmışlardır.'' 
     





</TEXT>
</DOC>
