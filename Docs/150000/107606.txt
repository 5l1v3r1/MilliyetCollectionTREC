<DOC>
<DOCNO> 107606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sonspo04.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Beşiktaş maçına hazır... 
</HEADLINE>
<TEXT>

     Göztepe'de teknik direktör Ali Osman Renklibay'ın istifasının ardından takımı Beşiktaş karşılaşmasına çıkartacak olan teknik direktör Mustafa Fedai, sarı-kırmızılıların zor dönemde güzel bir futbol ve sonuca ihtiyacı olduğunu bildirdi. 
     Mustafa Fedai, takımda Josef Amoah dışında bir eksiğin olmadığını belirterek, bu akşam yapacakları ter idmanının ardından, Kaya Prestij Otel'de Beşiktaş maçını beklemeye başlayacaklarını söyledi. 
     Kulübün ''zor bir dönemden'' geçtiğini kaydeden Fedai, şöyle konuştu 
     ''Bu zor dönemde güzel bir futbol ve sonuca ihtiyacımız var. Bunu yaratmaya çalışacağız. Galibiyet için sahaya çıkacağız. Oyun planımızı, mağlup olmamak ve kapanmak üzerine yapmıyoruz. Futbolcular genel olarak büyük maçlara daha iyi konsantre olurlar. Bu karşılaşmada, oyuncularımızdan iyi bir netice bekliyorum.'' Mustafa Fedai, sarı-kırmızılı taraftarları maç boyunca takımlarını desteklemeye çağırdı. 
     





</TEXT>
</DOC>
