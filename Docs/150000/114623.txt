<DOC>
<DOCNO> 114623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun04.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de bombacı teröristler yaklandı 
</HEADLINE>
<TEXT>

     Filipinlerde geçen hafta meydana gelen bombalı saldırıları düzenlemekle suçlanan radikal İslamcı Ebu Seyyaf örgütünün 5 üyesi, başka bir saldırı hazırlığı içindeyken yakalandı. 
     Teröristler, geçen Perşembe Zamboanga kentinde iki mağazaya düzenlenen ve 7 kişinin ölümü, 152 kişinin yaralanmasıyla sonuçlanan saldırı ile Pazar akşamı bir Roma Katolik kilisesine düzenlenen ve 1 kişinin ölümüne, 18 kişinin yaralanmasına yol açan saldırıyı gerçekleştirdiklerini itiraf etti. Teröristmer başkent Manila'ya götürülerek Devlet Başkanı'na da gösterildiler. 
     Filipin Polisi Suç Araştırma ve Önleme Bölümü Başkanı Eduardo Matillano, 2 Ekim'de Zamboanga'da meydana gelen başka bir patlamanın arkasında da Ebu Seyyaf örgütünün olduğuna inandıklarını söyledi. Bu patlamada bir Amerikan askeri ölmüş, 3 Filipinli yaralanmıştı. 
     Filipinler polisi, Ebu Seyyaf grubunun El Kaide örgütü ile bağlantılı olduğunu belirtiyor. 
     Polisin, yakalanan şüphelilere ait 45 milimetre kalibreli silahlar, bombalı araç yapımı üzerine bir el kitabı ile iki saldırıda kullanılan değişik malzeme ve ipuçları ele geçirdiği kaydedildi. 
     





</TEXT>
</DOC>
