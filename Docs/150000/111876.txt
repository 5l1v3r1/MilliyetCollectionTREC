<DOC>
<DOCNO> 111876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur09.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
''Türkiye Yollarında Bir Virtüöz''... Fazıl Say Samsun'da... 
</HEADLINE>
<TEXT>

     Dünyaca ünlü piyano virtüözü Fazıl Say'ın, ''Türkiye Yollarında Bir Virtüöz'' projesi kapsamındaki konserlerine, Samsun'dan başlayacağı bildirildi. 
     Wolkswagen-Doğuş Otomotiv sponsorluğunda gerçekleştirilen ''Türkiye Yollarında Bir Virtüöz'' projesi kapsamında aralarında Antalya, Ankara, İstanbul, Diyarbakır, Kayseri, Niğde, Gaziantep'in de bulunduğu 12 ilde konser verecek olan Fazıl Say, yolculuğuna 11 Ekim 2002 Cuma günü, Samsun Atatürk Kültür Merkezi'nde vereceği konserle başlayacak. 
     Konser öncesi 10 Ekim Perşembe günü Ondokuz Mayıs Üniversitesi OMÜ Kongre ve Kültür Merkezi'nde üniversiteli öğrencilerle buluşacak olan Fazıl Say, öğrencilerle söyleşi yapacak. 
     Fazıl Say'ın, ''Türkiye Yollarında Bir Virtüöz'' projesi kapsamında vereceği konserlerin bilet gelirleri, öğrencilerin sağlık taramalarında kullanılmak üzere Ayhan Şahenk Vakfı'na bırakılacak. 
     





</TEXT>
</DOC>
