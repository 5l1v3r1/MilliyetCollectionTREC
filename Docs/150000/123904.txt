<DOC>
<DOCNO> 123904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun02.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson ile eski eşinin sevişme görüntülerine ceza 
</HEADLINE>
<TEXT>

     ABD'de federal mahkeme, Amerikalı oyuncu Pamela Anderson ve eski eşi Tommy Lee'nin sevişme görüntülerinin yer aldığı bir video kaseti sattığı gerekçesiyle, internet üzerinden satış yapan bir firmanın Anderson ve Lee'ye tazminat ödemesine karar verdi. 
     Yargı kaynaklarına göre, Federal Yargıç Dean Pregerson, Internet Entertainment Group'u IEG , çiftin evinden 1996'da çalınan video kasetteki görüntüleri, video kaset ve DVD olarak piyasaya sürdüğü gerekçesiyle tazminat cezasına çarptırdı. 
     Karara göre IEG, hem Anderson'a hem Lee'ye yaklaşık 741 bin dolar tazminat ödeyecek. 
     Çiftin evinde çalışan işçilerin çaldığı kasetin, en çok satan porno kasetler arasına girdiği belirtiliyor. 
     IEG'nin 1997'de internet üzerinden 15 dolara satmaya başladığı görüntüler sayesinde servet kazandığı ve kasetten yüz binlerce kopya satıldığı tahmin ediliyor. Anderson ve Lee, 1998'de boşanmıştı. 
     
</TEXT>
</DOC>
