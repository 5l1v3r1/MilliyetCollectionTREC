<DOC>
<DOCNO> 116733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sonspo01.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelli atletimiz ABD'de madalya için yarışacak... 
</HEADLINE>
<TEXT>

     ABD'nin New York kentinde bugün koşulacak maratona katılan engelli milli atlet Nihat Demir, madalya için yarışacak. 
     Dünyaca ünlü New York maratonunda geçen yıl özel tekerlekli sandalyesinin devrilmesi nedeniyle ancak 23. olan Demir, bugün TSİ 17.00'de başlacak yarışta madalya için mücadele edecek. 
     Coca-Cola ve Nike firmalarının sponsorluğunda yarışan milli sporcu Demir, maraton öncesinde yaptığı açıklamada, ikinci kez katıldığı New York maratonunda iyi dereceye girmeyi umduğunu, bu amaçla bir ayı aşkın süredir hazırlık yaptığını söyledi. 
     Geçen yıl koltuk değnekleriyle koştuğu Hawai'deki Honolulu maratonunda 7. olduğunu belirten Demir, bu yılki yarışa iyi hazırlandığını ve özel olarak üretilen tekerlekli sandalyesiyle katılacağı 2. New York maratonunda başarılı olmak istediğini kaydetti. 
     Kendi dalında Türkiye'nin en başarılı genci seçilen Beşiktaş kulübünün milli sporcusu Nihat Demir, önceki yıllarda 10 kilometrelik parkurda koltuk değneğiyle koştuğu yarışlarda, Paris ve Helsinki'de birinci olmuştu. 
     





</TEXT>
</DOC>
