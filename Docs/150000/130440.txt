<DOC>
<DOCNO> 130440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/magazin/amag.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim bu Kırmızı Türkler 
</HEADLINE>
<TEXT>

Kırmızı Türkler meselesine devam ediyoruz... Sinan Engin ile Okan Bayülgen’in ortak zevki. Sosyetenin kültür merkezi neresi Seren Serengil’in yeni sevgili tipi’ Pek çok ünlü genç kız aynı gece aynı mek nda bir araya gelirse.. 
     KAYNAMA NOKTASI 
AHMET SALİH 

     Geçen haftaki "Kırmızı Türkler" kavramı önerime Emre Aköz’den yanıt geldi. Aköz, Sabah gazetesindeki köşesinde "Kırmızı Türkler" gibi bir kavram oluşturma çabamı destekliyor ancak bu kavramı "Televoleci Türkler" ya da "Lumpen arabesk Türkler" gibi kavramlarla karşılaştırarak ister istemez bir benzeştirme yapıyordu. 
     "Kırmızı Türkler", Televoleci güruhu da içermekle birlikte, etkisi ve egemenliği çok daha geniş bir kitleyi tanımlamak için üretildi. 
     Bir kere Kırmızı Türkler, Türkiye’nin şu andaki sivil popüler egemenleridir. Her ne kadar Beyaz Türkler, özellikle Batılılar nezdindeki Türkiye fotoğraflarında sadece kendilerinin görünmesini isteseler de Türkiye’ye asıl fırça darbesini Kırmızı Türkler vurmaktadır. 
     
     AKP’yi de onlar iktidara getirdi 
     Beyaz Türkler’in ürkek ve tedirgin sessizliklerinin yanında enerjik ve esnek Kırmızı Türkler çok daha etkili oluyor kendileri dışındaki kalabalıkları da ideolojik ve kültürel hegemenoyaları altında tutuyorlar. Bugün Türkiye popüler kültürü, müziği, eğlence hayatı nasıl Kırmızı Türkler için ve Kırmızı Türkler’e endeksliyse, AKP’yi iktidara taşıyan seçmen kitlesinin omurgasını da Kırmızı Türkler oluşturmaktadır. Bütün müzikal ve dilsel kodlardan bağımsız üretilen Türk Pop Müziği, Kırmızı Türkler’i en iyi anlatan göstergelerdendir. Boğaz tepelerini kaplayan zevksiz siteler ve Susurluk da öyledir. 
     
     İşte isimler... 
     Cacharel, Kırmızı Türkler’in yükselen erkek giyim markasıdır. Hem Sinan Engin’i hem de Okan Bayülgen’i örter. Engin de, Bayülgen de cip kullanır ve televizyon mikrofonlarına ciplerinin yarı açık pencerelerinden gizli bir istekle cevap verirler. Serdar Ortaç da Kırmızı Türkler’dendir Tan Sağtürk de... Erdal Acar da, Deniz Akkaya da... Ahmet Selçuk İlkan da ama adını burada vermekten çekindiğim çok satan şairler, romancılar da... 
     
     Anlatamadım mı ’ 
     Şimdi haberler Ritz Carlton Oteli’ndeki sinema salonu giderek sosyetenin kültür merkezine dönüşüyor. Robert De Niro ile Billy Crystal’ın oynadığı "Analyze That" filminin ilk gösterimine de bu kesim yoğun ilgi gösterdi. Ceyda Şahnavaz ve kocası, reklamcı Salih Güngör, Atilla Aksoy, Osman Aksoy ve kız arkadaşı ve daha birçok cemiyet sayfası ünlüsü’ biz gazetecilere de tanımadığımız bir kaynaktan cep telefonlarına gönderilen mesajlarla duyurulan etkinliğe katılanlardan birkaç isimdi. 
     
     Herkes Şamdan’da... 
     Geçen cumartesi gecesi birçok ünlü kızımız, sabahı Etiler Şamdan’da ettiler. Öyle olunca da yeni yetme zamparalar da Şamdan’a akın etti. İçerisi çok kalabalık olduğu için kapıdan çevrilen Eyilik ailesinin gençlerini içeri Tuğba Özay’ın eski sevgilisi, Süzer ailesinin oğlu Baran aldı. Tuğba Özay da içerideydi ama Baran Süzer’le yan yana gelmemeyi tercih etti. Seren Serengil bir çıtır erkek bulmuş, Şamdan’a onunla gelmişti. Özlem Yıldız, isminin Atilla Başer olduğunu öğrendiğimiz genç bir adamı markajda tutuyordu. Ancak Yasemin Kozanoğlu Şamdan’a annesi ile gelmişti. Eh, bu isimlerin olduğu bir yerde küçük çaplı tartışmaların, kavgaların olması da kaçınılmazdı. O tür bir olay da oldu ama frenlendi. 
     



 MAGAZİN 










</TEXT>
</DOC>
