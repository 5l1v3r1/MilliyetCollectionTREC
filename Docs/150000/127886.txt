<DOC>
<DOCNO> 127886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/spor/spo02.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
3 OCAK'I BEKLEYİN 
</HEADLINE>
<TEXT>

Fenerbahçe yönetimi Lorant ile Hudson arasında seçim yapamıyor. Ağırlık Lorant’a kaydı. Uludağ’daki son zirvenin ardından yeni hocanın perşembe günü açıklanacağı bildirildi 
     YUSUF KOBAL 

     Araştırıyorlar 
     FENERBAHÇE Yönetimi’nin yeni teknik direktör için geri sayımı sürerken, Roy Hudson ile Werner lorant arasındaki kararsızlık sürüyor. Her iki teknik adam içinde titiz bir inceleme yapan yönetim, son olarak hocaların eski kullüpleriyle de görüşüp, fikir edinme noktasına geldi. 
     
     Lorant şanslı 
     YÖNETİM Kurulu’nda ağırlığın Lorant’dan yana olduğu öğrenildi. Alman hocanın saha kenarındaki heyecanı, agresifliği ve saha çalışmasındaki acımasızlığı yöneticilerin dikkatini çekti. Ancak Lorant’ın tepkilerinde zaman zaman aşırı davranması ve kariyerinde büyük takım olmaması nedeniyle tedirginlik doğuyor. 
     
     Yıldırım kızgın 
     BAŞKAN Aziz Yıldırım, geçen süreye rağmen hoca konusunun kesinlik kazanmaması nedeniyle yapılan eleştirileri, "Basın istedi diye hoca alacak değiliz. bizim kararımıza herkes saygı duymak zorunda. Yeni hocamızı perşembe günü açıklayacağız" dedi. Yönetim dün Uludağ’da yaptığı son toplantıda yönünü Lorant’a doğru belirledi. 
     
Ahl ksız değilimHakkındaki eleştirilere sert yanıt veren Antrenör Oğuz Çetin, bulunduğu yere kendi birikimleri ile geldiğini, her zaman dürüst çalıştığını söyledi 
     YUSUF DURSUN 

     MUSTAFA Denizli’nin görevine son verilmesinin ardından Fenerbahçe’nin sorumluluğunu üstlenen Oğuz Çetin, kendisine yöneltilen eleştirilere "Ben ahlaksız değilim" sözleriyle karşılık verdi. Hiç kimsenin arkasından konuşmadığını hatırlatan Çetin, "Şimdiye kadar hep dürüst çalıştım. Futbolculuk zamanımda da öyleydim. Beni başkalarıyla karıştırmasınlar" dedi. 
     BULUNDUĞU yere kendi birikimleri ile geldiğine dikkati çeken Oğuz Çetin, sözlerini şöyle sürdürdü "Kimseden yardım istemedim. Futbolculuk geçmişim ve antrenörlük deneyimim ortada. Fenerbahçe yönetimi bana görev verdi ve çalışıyorum. İleride ne olur bilemem, tek bildiğim şey Fenerbahçeli futbolcuların çok iyi çalıştıkları. Bunun için hepsine teşekkür ediyorum." 
     
Clemente iş istedi      FENERBAHÇE Yönetimi’nin teknik direktör arayışlarında menajeriyle görüşüp, durumunu öğrenmek istedği İspanyol Xaiver Clemente, dün kulübü bir faks göndererek, anlaşmaya hazır olduğunu bildirdi. Bir hafta geçtikten sonra yöneticilerle temas kuran İspanya Milli Takımı’nın eski hocasına "teşekkür" edilerek cevap bildirildi. Yönetim bir haftalık sürede 15’e yakın teknik adam ile görüşüp, cevaplarını istemişti. 
     
Terim’e hayır’ patlaması      FENERBAHÇE’nin antrenör gündemine Fatih Terim’in düşmesinden sonra antu.com’un yaptığı bir ankette taraftarların fikirleri soruldu. Ankete katılan 30 bini aşkın kişinin yüzde 67’si Terim’e karşı çıkarken, yüzde 33’ü olumlu yönde görüş belirtti. Bu arada bir açıklama yapan Fatih Terim Fenerbahçe Başkanı veya yöneticileriyle kesinlikle bir görüşme yapmadığını söyledi. 
     
Süperlig’in kabusu Kadıköy      FENERBAHÇE son 10 sezonda Kadıköy’de oynadığı 187 maçta 446 puan toplayarak, kendi evinde en başarılı takım oldu. Sadece 19 yenilgi alan Sarı - Lacivertli takımı 438 puanla Beşiktaş takip ederken, Galatasaray 6 kez şampiyonluk olmasına rağmen Ali Sami Yen’de 433 puan elde edebildi. Trabzonspor ise rakiplerinin çok gerisinde kaldı ve sahasındaki 188 maçta 410 puan aldı. 
     



 SPOR 





















</TEXT>
</DOC>
