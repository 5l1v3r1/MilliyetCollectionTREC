<DOC>
<DOCNO> 102323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/ekonomi/eko07.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa Derviş gerginliğini atlattı 
</HEADLINE>
<TEXT>

Derviş’in siyasete gireceğini açıklamasıyla borsa yüzde 2.5 yükseldi, döviz ve faiz ise geriledi 
     EKONOMİ SERVİSİ 

     Önceki gün solda birlik çabalarının çıkmaza girmesiyle yüzde 3.62 gerileyen borsa, Kemal Derviş’in "Siyasete gireceğim, CHP’ye olumlu bakıyorum" açıklamasına dün sınırlı tepki verdi. Yüzde 2.5 değer kazanan endeks haftayı 9.921 puandan kapattı. 
     Uzmanlar uzun soluklu yükseliş için para girişinin yeterli olmadığını vurguladılar. Deniz Yatırım Genel Müdür Yardımcısı Fatih Arabacıoğlu, "Şu an için bekleyip, gelişmeleri izlemek yatırımcılar için daha yerinde bir davranış olur" dedi. Bu arada dolar, 1 milyon 660 bin liradan 1 milyon 638 bine düşerken, bono faizi de önceki gün en çok işlem gören 7 Mayıs 2003 vadeli kağıt da yüzde 69.15 seviyesindeyken dün yüzde 67.95’e düştü. 
     
1.5 milyar dolar Hazine’de      Dünya Bankası’nın onayladığı 1.3 milyar dolarlık PFPSAL - 2 programlanmış kamu ve mali sektör kredisi kredisinin 450 milyon dolarlık ilk dilimi dün Hazine hesaplarına girdi. Kredi, kamu bankaları reform çalışmalarına destek sağlanması ve BDDK’nın yürüttüğü bankacılık düzenlemelerinin güçlendirilmesi amacını taşıyor. Öte yandan IMF’nin onayladığı, 1.1 milyar dolarlık üçüncü dilim kredi de 12 Ağustos’ta Hazine hesaplarına girdi. 
     



 EKONOMİ 


















</TEXT>
</DOC>
