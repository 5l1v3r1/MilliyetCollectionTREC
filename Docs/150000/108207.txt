<DOC>
<DOCNO> 108207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/spor/spo08.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
CAYIRA DOPİNG BULASTI 
</HEADLINE>
<TEXT>

641. Tarihi Kırkpınar Yağlı Güreşleri’nde altın kemeri kazanan Savaş Yıldırım’ın kas geliştirici bir ilaç kullandığı tespit edildi 
     NECMİ KEPÇETUTAN 

     EDİRNE’DE haziran ayında yapılan 641. Tarihi Kırkpınar Yağlı Güreşleri’nde başpehlivanlığı kazanan Savaş Yıldırım’ın doping yaptığı belirlendi. Hacettepe Üniversitesi Doping Kontrol Merkezi’nde yapılan analizler sonucu Yıldırım’ın numunesinde kas geliştirici anabolic steroid Clenbuterol maddesi tespit edildi. GSGM, 28 Ağustos’ta Yıldırım’ın Ceza Kurulu’na sevkedilmesi için durumu güreş federasyonuna bildirdi. 
     DOPİNG Kontrol Merkezi Başkanı Aytekin Temizer, clenbuterol maddesinin anabolic steroid kapsamına girdiğini, ortopedik amaçlarla kas geliştirmede ve güç kazanmada etkili olduğunu söyledi. Yıldırım, yönetmelik gereği iki yıl müsakalardan men edilecek ve unvanı da geri alınacak. Yıldırım’ın kemeri, finalde yendiği Hasan Tuna’ya verilecek. Kırkpınar’da ilk doping 2000 yılında Ahmet Taşçı ile gündeme gelmişti. 
     
     



 SPOR 

























</TEXT>
</DOC>
