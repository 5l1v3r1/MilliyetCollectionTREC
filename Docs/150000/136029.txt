<DOC>
<DOCNO> 136029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/spor/spo04.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zevk alıyorum 
</HEADLINE>
<TEXT>

Trabzon’un hocası Samet Aybaba, futbolcularının performansının artık kendisini tatmin ettiğini dile getirdi, "Elazığspor maçındaki tek hedefimiz galibiyet" dedi 
     Çıkış sürmeli’ 
     LİGİN ilk yarısında başarılı bir grafik çizen Trabzonspor bugün Avni Aker’de ağırlayacağı Elazığspor’u devirmenin hesaplarını yapıyor. Teknik direktör Samet Aybaba, bugünkü maçın büyük önem taşıdığını belirtirken, ilk yarıdaki 2 - 0’lık yenilgiyi de unutmadıklarını vurguladı. Aybaba, "Rakibimiz alt sıralardan kurtulmak çabasında, biz ise tırmanışımızı sürdürmek istiyoruz" dedi. 
     
     Güveniyorum’ 
     AYBABA devre arası kampının çok iyi geçtiğini ve takımın önemli bir seviyeye geldiğini söyledi. Trabzonspor Teknik Direktörü sözlerini şöyle sürdürdü "İki takım açısından da çok önemli bir mücadele olacak. İnanın takımı izlerken ben zevk alıyorum. Bu kritik maçta da, izleyenlere zevk vereceğiz. Bu maçı galip bitirirsek devamı da istediğimiz gibi gelir." 
     
     Sümer’in ikilemi 
     TRABZONSPOR Başkanı Özkan Sümer, daha önce Auerilo ile ilgili yaptığı sert açıklamaların çarpıtıldığını iddia etti. Sümer, "Ulusal basının bir kısmının aykırılıklardan prim elde etme eğilimini anlayabilirim. Ancak medyanın tutumları, sıkıntılı bir sürece yol açmıştır" dedi. 
     
     Kadroda bilmece 
     ELAZIĞSPOR maçı öncesinde Trabzonspor’da forma savaşı yaşanıyor. Aybaba’nın savunmada Mustafa, Oumar, E.Güracar ve Lee Yong, orta alanda Hüseyin, E.Özgür ve Gökdeniz’e forma vermesi bekleniyor. Tecrübeli hocanın en çok Aurelio, Alişen ve Muzaffer arasında tercih yapmakta zorlandığı bildirildi. 
     



 SPOR 




























</TEXT>
</DOC>
