<DOC>
<DOCNO> 111707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/guncel/gun03.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbi iş’ görmedi 
</HEADLINE>
<TEXT>

Adana’da ekonomik krizin vurduğu işsiz genci, bu kez de iş sevinci’ vurdu. İşe başladığı gün kalp krizi geçiren Çetin, öldü 
     Adana’da ekonomik kriz nedeniyle 2 yıldan beri işsiz olan Ramazan Çetin’in kalbi yeni iş sevincine dayanamadı. Kalp krizi geçiren Çetin, işbaşı yaptıktan dört saat sonra atölyenin ortasında yaşamını yitirdi. 
     
     İŞBAŞI YAPTI 
     Dadaloğlu Mahallesi’deki Keser Mobilya atölyesine giden Çetin 32 , Nurettin Keser’e 52 "2 yıldan beri işsizim, ne olur burada çalışayım" diyerek iş talebinde bulundu. Ekonomik krizin etkisinin h l sürdüğünü söyleyen Keser de, "Biz açsak sen de aç kalırsın, biz kazanırsak sen de kazanırsın, öğleye kadar çalış, işini beğenirsek devam edersin" diye konuşarak işbaşı yaptırdı. 
     
     YERE YIĞILDI 
     Çalışmaya başlayan Çetin, bir süre sonra midesinin bulandığını söyleyerek, atölyenin ortasında yığıldı. Yardımına koşan işyeri sahibi ve oğlu Hakan Keser’in tüm çabaları sonuçsuz kaldı ve Çetin yaşamını yitirdi. 
     Olay yerine gelen belediye doktorunun kalp krizi sonucu ölüm’ raporu verdiği Ramazan Çetin’in cenazesini gören 3 aylık hamile eşi Hacer Çetin şoka girdi. 
     
     6 AYLIK EVLİYDİ 
     6 ay önce evlenen çiftin işsizlikle gölgelenen mutluluğu, iş bulduğu gün gelen ölümle tamamen söndü. Oğlunun cenazesi başında ağıt yakan anne Dursun Çetin, "Sabah kahvaltı yaparken çok neşeliydi, bugün iş bulacağını umduğunu söyleyerek çıktı. Ama, iş bulduktan 4 saat sonra yavrumun yüreği bu sevince dayanamamış" diyerek gözyaşı döktü. 
     



 GÜNCEL 






















</TEXT>
</DOC>
