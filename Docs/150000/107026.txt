<DOC>
<DOCNO> 107026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sonspo16.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Divan Kurulu, Atatürk Olimpiyat Stadı'nı gezdi... 
</HEADLINE>
<TEXT>

     Galatasaray Divan Kurulu Üyeleri, Atatürk Olimpiyat Stadı'nda incelemelerde bulundu. 
     Türkiye Milli Olimpiyat Komitesi Başkanı Sinan Erdem'in davetlisi olarak Atatürk Olimpiyat Stadı'na gelen ve burada yemek yiyen üyeler, divan kurulu toplantısının ardından incelemelerde bulundular. 
     Yaklaşık 200 üyenin katıldığı gezide Sinan Erdem, üyelere stat hakkında sinevizyon ekranında yaklaşık 45 dakikalık bir de brifing verdi. 
     Erdem, yaptığı açıklamada, üç büyük kulübün üyelerine stadı gezdirmek için davette bulunduklarını ve ilk icabet teklifinin de Galatasaray'dan geldiğini belirtti. Erdem, ''Atatürk Olimpiyat Stadı'nı en iyi şekilde tanıtmak ve gündemde tutmak istiyoruz. İsteyen kulüplere ihtiyaçları doğrultusunda bu tesisimizin kapıları açıktır'' dedi. 
     Galatasaray Divan Kurulu Üyeleri, stat hakkındaki fikirlerini kulüp başkanı Özhan Canaydın'a da iletecekler. 
     





</TEXT>
</DOC>
