<DOC>
<DOCNO> 135429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/gunes.html </URL>
<DATE> 2003/02/06/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Serdengeçti’nin monetarist konumu 
</HEADLINE>
<TEXT>

     Serdengeçti’nin sunumu enflasyona ilişkindi. Ve bir MB Başkanı’ndan bekleneceği gibi Türkiye’nin enflasyondaki konumunu anlattı. Haklı olarak şimdiye kadar izlenen politikaların ne kadar letarjik kayıtsız olduğundan şikayet etti. Çünkü enflasyonda hala dünya şampiyonuyuz 
     Ancak Serdengeçti’nin konuşmasında bir konuya değindi ki, bu çok tartışmalı. Serdengeçti faiz düzeyinin tam anlamıyla bir sonuç değişkeni olduğunu ve bunun, ancak bekleyişlerdeki değişimle düzelebileceğini belirtti. Yani, faizin temel etmenini enflasyonist beklentiler olarak niteledi. Bu tabii önemli bir ideolojik konum. Dünyada birçok Merkez Bankası başkanı da bu monetarist tarafta yer alıyor, yahut da giderek egemenleşen rasyonel bekleyişler yaklaşımından esinleniyor. Hepsi para arzının dışsal olduğunu, yani kontrol edilebilirliğini savunuyorlar. 
     Ancak konu hayli tartışmalı. Esnek kur sistemlerinde bu yaklaşım bir miktar geçerlik kazansa da, ampirik çalışmalar para talebinin pek tahmin edilebilir olmadığını gösteriyor. Ta 1957’de İngiltere’de meşhur Radcliffe Raporu bu konuyu tartışmıştı. 
     "Para arzıyla mı faiz, yoksa faizle mi para arzı ayarlanabilir" tartışması yumurta - tavuk misaline benzetilebilir. Ancak şu unutulmamalıdır bir ülkede mali sistemin yapısı monetizasyon ve mali derinleştirme ile onun reel ekonomiye etkileşimi belirlenmeden konu açıklığa kavuşamaz. Örneğin, para talebinin geniş para arzına daha yakın ilişki göstermesi, MB’nin parasal kontrolde tökezlediğini ve faizin dışsallaştığını gösterir. 
     Türkiye’de de 2001 yılında esnek bir kur sistemine geçildiğinde bile, bankacılık sisteminde sadece kısmi bir reform sağlanarak, MB’nin faiz üzerindeki etkisi bir hayli artmadı mı Elbette ülkemizde iç borcun bu denli yüksek olması ilişkileri değiştiriyor. Ancak faiz üzerinde önemli bir etmen bankacılık kesiminin mali kesim içindeki payı. Bu pay az olunca reel faizler de haliyle yükseliyor. 
     Serdengeçti’nin tezi daha çok kronik enflasyonist yapılar için anlam kazanıyor. Kronik enflasyon beklentileri oluşturuyor ve beklentilerdeki değişmeler nominal fazilere yansıyor. Gerçekten belirsizlik reel faizin önemli bir etmeni. Ancak bu yaklaşım da çok kısa vadeli nominal faizlerin oynamalarını açıklamıyor. Hatta çok uzun vadeli reel faiz değişimlerini de açıklamıyor. 
     Gelelim ABD’ye. Bütün dünya ABD Merkez Bankası Başkanı Fed Reserve Alan Greenspan’in belirleyeceği faiz haddi ile haşır neşir. Oysa faiz sonuç olsaydı, Greenspan ikide bir faiz haddini düşüremezdi. 
     Uzatmayalım. Amacımız Serdengeçti’yi eleştirmek değil. Kaldı ki, o bir akademisyen de değil. Yaptığı açıklama da, kronik enflasyonda nominal faizlerin değişimini kısmen açıklıyor. 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
