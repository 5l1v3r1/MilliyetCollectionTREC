<DOC>
<DOCNO> 103620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur23.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal selamını paylaşamıyorlar... 
</HEADLINE>
<TEXT>

     Yeni Türkiye Partisi lideri İsmail Cem, dün İstanbul'daki gövde gösterisinde partilileri selamlarken herkesin dikkatini çekti. 
     Çünkü İsmail Cem, 80'li yıllarda Turgut Özal'ın "dört eğilimi birleştirdiğini" anlatmak için kullandığı selamı kullanıyordu. İsmail Cem iki elini havada birleştirip çevresini selamlıyordu. 
     İsmail Cem bu hareketi bilinçli mi yaptı, o da tıpkı Özal gibi sadece sol değil her kesimi kucaklamak istediğini mi anlatmak istedi bilinmiyor. Ancak İsmail Cem gibi dış politika arenasında pişmiş bir siyasetçinin, her adımını atarken düşünüp tartacağı da biliniyor. 
     Yeni Türkiye ile yollarını ayıran Kemal Derviş'in bugün CHP'ye katılım töreni vardı. Derviş de CHP Genel Merkezi'nden çıkışta çevresini saran partilileri selamlarken tıpkı dün İsmail Cem'in yaptığı gibi Özal selamını kullandı. 
     Yakın zamana kadar aynı hareketin içinde yeralan İsmail Cem ve Kemal Derviş'in, artık iki rakip olarak yapacakları yarışta, Özal selamını da paylaşamadıkları gözlendi. 
     Seçim kampanyası döneminde, ikilinin daha başka hangi alanlarda birbirleriyle yarışacaklarını ise zaman gösterecek... 
     





</TEXT>
</DOC>
