<DOC>
<DOCNO> 122491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/soneko22.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Venezüella ve Irak ile ilgili kaygılar petrol fiyatını yükseltti 
</HEADLINE>
<TEXT>

     Venezüella ve Irak'taki gelişmeler, uluslararası piyasalarda petrol fiyatlarının yükselmesine yol açtı. 
     Londra borsasında, Brent türü petrolün tüm petrol çeşitleri için gösterge teşkil eden varil fiyatı, düne göre 41 sent artarak 26.03 dolara çıktı. 
     ABD hafif petrolünün varil fiyatı da, 36 sent artışla 27.60 dolara yükseldi. 
     Piyasaları tedirgin eden ilk gelişme, Venezüella'da muhalefetin, dün Devlet Başkanı Hugo Chavez'in istifası isteğiyle genel greve gitmesiydi. 
     Grevciler tarafından bugünü de kapsayacak şekilde uzatıltığı açıklanan grevin, şu ana dek petrol sanayiini etkilememesine rağmen, olası sonuçlarından kaygılanan satıcılar petrol fiyatlarını artırdı. 
     Irak'ta çalşmalarını sürdüren uluslararası silah denetçilerinin araştırmalarında ''engelle karşılaştıklarını söylemeleri ve bir Irak teknesinden bir Kuveyt sahil konruma teknesine ateş açıldığına'' ilişkin haberler de, piyasada kaygı uyandırarak fiyatların yükselmesinde etkili oldu. 
     





</TEXT>
</DOC>
