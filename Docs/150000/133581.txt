<DOC>
<DOCNO> 133581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yasam/yas07.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan, kaçak odun keserken yakalandı 
</HEADLINE>
<TEXT>

Burdur’da Kocaaliler Beldesi Belediye Başkanı, 4 işçisiyle birlikte, ormandan kaçak odun kestikleri iddiasıyla gözaltına alındı 
     HALİM AKÇA Burdur DHA 

     Burdur’un Bucak İlçesi’ne bağlı Kocaaliler Beldesi Belediye Başkanı Recep Özcan ve belediyede çalışan dört işçi, ormandan kaçak odun kestikleri iddiasıyla gözaltına alındı. 
     
     Jandarmaya ihbar 
     Geçen cumartesi, Özcan ve belediyede çalışan 4 işçinin, resmi plakalı kamyonla kaçak odun taşdıklarını ihbar alan jandarma ve Orman İşletme ekipleri, başlattıkları ortak operasyonda, resmi plakalı kamyonu, Çınar Yolu’nda buldu. Ekipleri gören kamyon şoförü, hızla uzaklaşmaya çalırken, damperi kaldırıp, odunları yol ortasına boşalttı. Odunların yolu kapatmasıyla kaçan kamyon, daha sonra plakasından tespit edilerek bulundu. 
     Bunun üzerine Özcan ve işçiler Mehmet Varlı, Yusuf Mutlu, Yeter Ovat ve Ali Çakır gözaltına alındı. İşçiler, Özcan’ın talimatıyla kışlık odun yakacağını karşılamak üzere meşe odunu kestiklerini ve Başkan’ın yanlarında olduğunu söyledi. Özcan ve personeli, savcılık tarafından ifadeleri alındıktan sonra tutuksuz yargılanmak üzere serbest bırakıldı. 
     



 YAŞAM 






















</TEXT>
</DOC>
