<DOC>
<DOCNO> 107662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/magazin/mag01.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü giyiniyorsa bir nedeni var 
</HEADLINE>
<TEXT>

Yılın şık ve rüküşlerini seçen People dergisi, büyük ödülü Julia Roberts’a verdi. Pamela Anderson’ın rüküşler kraliçesi seçilmesi de doğaldı ne de olsa o çıplaklığıyla’ yıldızlaştı 
     DIŞ HABERLER SERVİSİ 

     Oscar ödüllü iki yıldız, Julia Roberts ile Halle Berry, People magazin dergisi tarafından 2002 yılının en iyi giyinenleri seçildi. 
     "Göz kamaştırıcı bir kıyafet, iyi giyim için sadece bir başlangıçtır" diyen dergi, "Muhteşem bir saç modeli, düzgün makyaj, parıldayan takılar ve bunları tamamlayan güzel ayakkabı ve çanta, iyi giyimin öteki unsurlarını oluşturur" diye yazdı. 
     
     Balonun dilberleri 
     Dergi, "Balonun dilberleri" olarak tanımladığı iyi giyinenler listesine Kate Beckinsale, Kate Hudson, Nicole Kidman ve Reese Witherspoon’ın da aralarında bulunduğu 18 yıldızı aldı. 
     People’a göre, 2002’nin en kötü giyineni ise eski Playboy güzeli Pamela Anderson. Pamela’nın sevgilisi Kid Rock ve Macy Gray de yılın en kötü giyinenleri arasında gösterildi. 
     
     Onlara yardım edin 
     Derginin kötü giyimliler’ bölümünde, her ikisi de blucin ve tişört giyen Pamela Anderson ve erkek arkadaşı Kid Rock’u yan yana gösteren bir fotoğraf yer alırken, "Kış hızla yaklaşıyor ve bu yıldızların giyecek hiçbir şeyi yok. Biri yardım etsin Kışa çıplak girmelerine izin vermeyin" denildi. 
     People, süper model Heidi Klum ile şarkıcı Macy Gray’i ise kıyafetleri felaket olanlar kategorisine soktu. 

     GALERİ 

</TEXT>
</DOC>
