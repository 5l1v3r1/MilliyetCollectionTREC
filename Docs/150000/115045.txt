<DOC>
<DOCNO> 115045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun21.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen militanlardan rehineleri öldürme tehdidi 
</HEADLINE>
<TEXT>

     Rusya'nın iç istihbarat servisi FSB'nin sözcülerinden Sergey İgnatçenko Moskova'daki bir tiyatroda yüzlerce kişiyi rehin tutan Çeçen teröristlerin, taleplerinin yerine getirilmemesi durumunda, rehineleri öldürmeye başlayacakları tehdidinde bulunduğunu bildirdi. 
     Rehine krizinin sürdüğü tiyatronun bir sözcüsü de, teröristlerin rehinelere, "taleplerinin yerine gelmemesi durumunda yarın şafakla birlikte onları öldürmeye başlayacaklarını söylediklerini" anlattı. 
     Sözcü Daria Morganova, söz konusu bilgiyi cep telefonuyla, rehineler arasında bulunan oyunculardan birinden aldığını kaydetti. 
     İgnatçenko'nun açıklamasından kısa bir süre önce, FSB Başkanı Nikolay Patruşev, bütün rehineleri serbest bırakmaları durumunda teröristlerin can güvenliklerinin sağlanacağını bildirmişti. 
     Teröristlerin yeni tehdidinin, Patruşev'in açıklamasıyla bir bağlantısının olup olmadığı henüz bilinmiyor. 
     





</TEXT>
</DOC>
