<DOC>
<DOCNO> 140620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur15.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, 1988'de Türkiye'ye iltica etmek istemiş... 
</HEADLINE>
<TEXT>

     IKDP lideri Mesut Barzani'nin, 1988 yılında Halapçe Katliamı'ndan kaçarak Türkiye'ye sınırına dayandığı ve iltica başvurusunduğu bulunduğu ortaya çıktı. Emekli Korgeneral Altay Tokat, Barzani ve 30-40 peşmergenin kendisine yolladığı "Hayatımız tehlikede mülteci olarak kabul ederseniz iltica etmek istiyoruz" yazılı pusulaya olumlu yanıt verilmediğini ancak bu kişilerin İran'a geçişlerinin sağlandığını söyledi. 
     Barzani'nin kontrolündeki Erbil kentinde Türk bayrağının ateşe verilmesiyle gerginleşen ortamda Emekli Korgeneral Tokat, TV-8'de katıldığı bir programda yaptığı açıklamada, Halepçe Katliamı sırasında Barzani'nin Türkiye'ye iltica etmek istediğini açıkladı. Kendisinin 1988 yılında OHAL Jandarma Komutanı olduğunu belirten Tokat, Saddam'dan kaçan Barzani ile peşmergelerinin Türkiye sınırına dayandığını ve Samanlı Karakolu'na bir yazılı pusula gönderdiğini söyledi. Pusulada, "Türkiye'ye sığınmak istiyoruz. Mülteci olarak kabul edilmek kaydıyla çok acele mühimmata ihtiyacımız var. Kaleş, mermi, biksi ve bir çuval un." yazılı olduğunu bildiren Tokat, gelişme üzerine Genelkurmay Başkanlığı ile mesajlaştığını belirterek, şu bilgileri verdi 
     "Genelkurmay, Hükümet ile irtibata geçmiş, Barzani'nin iltica talebi kabul edilmemiş. Ama ihtiyaçlarının karşılanması istendi. Kendisine kaleşnikof tüfekler ile bir adet biksi makinalı tüfek gönderdik. Bizim kontrolümüzdeki bölgeyi kullanarak İran'a geçmesine izin verdik. Biz yardım yapmasaydık, Saddam'ın askerleri tarafından imha edileceklerdi." Emekli Korgeneral Tokat, PKK'nın 1997 yılında Zap, Haftanin ve Sinat bölgelerini ele geçirmesi nedeniyle Barzani'nin sıkıştığını ve kontrolü tamamen kaybetiğini belirtirken, Barzani'ye yine Türkiye'nin yardımcı olduğunu söyledi. Tokat, "Eğer Türk ordusu bölgeye girip temizlenmeseydi, Barzani PKK tarafından imha edilecektir. 
     Bunu kendisine de söyledim" dedi. 
     





</TEXT>
</DOC>
