<DOC>
<DOCNO> 122899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/ekonomi/eko04.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baymak’ın gözü Çin pazarında 
</HEADLINE>
<TEXT>

Baymak, özellikle Çin ve Avrupa’ya ihracat yapmak amacıyla güneş enerjisi ve kombi sistemleri üretimi için Kurtköy’de yeni bir tesis kuruyor 
     RIFAT DEMİR 

     Isıtma, soğutma ve su teknolojisi alanlarında faaliyet gösteren Baymak, Kurtköy’de kuracağı yeni tesis ile Çinliler için güneş enerjisi sistemleri ve kombi üretecek. 
     30 bin metrekarelik alanda kurulacak ve 10 milyon dolara mal olacak tesiste, toplam bin 500 kişi istihdam edilecek. 
     
     Bayi sistemi yenilenecek 
     Yeni üretim tesisleri hakkında bilgi veren Baymak Yönetim Kurulu Başkanı ve Genel Müdürü Murat Akdoğan, yeni tesisle birlikte Türkiye’de güneş enerjisi sitemleri üreten ilk şirket olacaklarını söyledi. Akdoğan şu bilgileri verdi 
     "Ortağımız olan Baxi Grubu’na Çin’e pazarlanmak üzere 2003 yılı için 25 bin güneş enerjisi ve kombi sistemleri üretmeyi hedefliyoruz. Bu sistemler tüm Avrupa’dan büyük talep alıyor. Sadece Almanya’da yılda 1 milyon metrekare güneş enerjisi sistemleri satılıyor. Üreteceğimiz ürünleri başta Çin olmak üzere tüm Avrupa’ya satacağız." 
     Baymak olarak 2002 yılı sonuna kadar yüzde 40 reel büyüme hedeflediklerini belirten Murat Akdoğan, 2003 yılı için ciro hedeflerinin 80 milyon dolar olduğunu belirtti. 
     Akdoğan ayrıca yeni üretim tesisleriyle birlikte yıllık ihracat tutarını 12 milyon dolara çekeceklerini de kaydetti. 
     
     Yeni strateji belirledik’ 
     Pazar paylarını artırmak için yeni stratejiler belirlediklerini belirten Akdoğan, "İlk hedefimiz bayi yapımızı yenilemek olacak. Yeni sistemde tüm bayiler kapısı kapanmayan ve süresiz biçimde müşterilere hizmet verecek" diye konuştu. 
     



 EKONOMİ 




















</TEXT>
</DOC>
