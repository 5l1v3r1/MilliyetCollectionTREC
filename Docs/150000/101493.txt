<DOC>
<DOCNO> 101493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur05.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Kuni'nin intikamını İlhan Mansız aldı 
</HEADLINE>
<TEXT>

     Önce Japon kız Kuni geldi. Bir Japon televizyon kanalının çöpçatan programında Türkiye'de "koca" arayacaktı. 
     İstanbul'da yarışmacı olmak için yüzlerce genç koştu. Hatta genç olmayanlar bile kuyruktaydı. 
     Kuni hepsiyle ilgilendi, konuştu ama beğenmedi... 
     Türk erkekleri Japon kız Kuni'nin gözüne girememişti. 
     Kuni Japonya'da da büyük ilgi uyandırdı. Dönüşünde, kendisi ile söyleşi yapan gazetecilere Türk erkekleri hakkında çok da iyi şeyler söylemedi. 
     Türk erkeklerinin Japon kızlar için uygun olmadığı görüşü hakimdi... 
     Ancak çok değil 4-5 ay sonra Japon kızları bir Türk erkeğinin peşinden koşuyor. Türk erkeklerinin Japon kadınlarından intikamını alan Milli Takım ve Beşiktaş'ın futbolcusu İlhan Mansız oldu. 
     Japon Kuni Türk erkeklerine dudak bükerken, Japon kızlar İlhan Mansız için çılgına döndü. 
     Öyle ki son olarak Kinki Nihon adlı Japon seyahat acentası "İlhan Mansız" turu düzenledi. 
     Tura 219 bin Yen yaklaşık 3 milyar lira ödeyerek katılacak Japon kızlar promosyon olarak İlhan Mansız ile el sıkışabilecek. 
     İlhan Mansız ile birlikte Türk erkeklerinin Japon kızlardan intikamı acı oldu 
     





</TEXT>
</DOC>
