<DOC>
<DOCNO> 115263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun31.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Rusya'daki olayın bitmesinden memnun 
</HEADLINE>
<TEXT>

     Avrupa Birliği AB , Rusya'nın başkenti Moskova'daki rehine krizinin sona ermesinden duyduğu memnuniyeti dile getirerek, Rusya Devlet Başkanı Vladimir Putin'e teröre karşı işbirliğine hazır olduğunu bildirdi. 
     AB Dönem Başkanlığını yürüten Danimarka'nın Başbakanı Anders Fogh Rasmussen, yaptığı açıklamada, Rus hükümetine, ''nefret uyandıran'' terör eylemini sona erdirmesinden dolayı teşekkür etti. 
     Rasmussen açıklamasında şunları söyledi 
     ''Toplumlarımıza yönelik bu tehdide karşı mücadele etmek için Rusya Federasyonu ile yakın işbirliği yapıyoruz. Bu işbirliğini geliştirmeye hazırız. Masum insanları kaybetmenin acısını paylaşıyoruz. Masum sivillerin acımasız teröristlerin elinde olduğu korku dolu 58 saat boyunca kalplerimiz Rus halkı ile birlikteydi. Kabusun sona ermesinden duyduğunuz rahatlamayı paylaşıyoruz.'' 
     





</TEXT>
</DOC>
