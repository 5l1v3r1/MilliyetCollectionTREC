<DOC>
<DOCNO> 108908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/ekonomi/eko05.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz İt ürüyecek kervan yürüyecek 
</HEADLINE>
<TEXT>

     SAKARYA DHA 

     Amerikan InterGen - Enka ortaklığı ile Adapazarı’nda yap-işlet modeli ile gerçekleştirilen 777 megawatlık Adapazarı ve bin 554 megawatlık Gebze Doğalgaz Santralleri törenle üretime geçti. 
     Törende konuşan Başbakan Yardımcısı ve ANAP lideri Mesut Yılmaz, Türkiye’nin önünün açılması için yapılan yatırımların sürekli eleştirildiğini belirterek, "Yarar getirecek her türlü projeyi sonuna kadar destekleyeceğiz. İt ürüyecek, kervan yürüyecektir" dedi. 
     Törene, SP lideri Recai Kutan, Enerji Bakanı Zeki Çakan, ABD Büyükelçisi Robert Pearson, TETAŞ Genel Müdürü Hayrettin Yıldırım, BOTAŞ Genel Müdürü Gökhan Bildacı, Bechtel Global Enerji Grubu Başkanı Scott Ogilive, Shell Gaz ve Enerji Yönetim Kurulu üyesi Marvin Odum, InterGen Yönetim Kurulu Başkanı Carlos Riva, Enka Onursal Başkanı Şarık Tara da katıldı. 
     
     Portekiz’e eşit 
     Adapazarı - Gebze ve InterGen - Enka ortaklığının kısa süre sonra devreye girecek İzmir doğalgaz santrallerinde bir yılda üretilecek elektrik enerjisi 32 milyar kilowat - saat. Bu rakam, Portekiz’in tüm santrallerinde üretilen enerjiye oldukça yakın. 
     



 EKONOMİ 

















</TEXT>
</DOC>
