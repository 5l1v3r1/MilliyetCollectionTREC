<DOC>
<DOCNO> 141145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/siyaset/siy07.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet vatandaşa hesap vermeli 
</HEADLINE>
<TEXT>

     ANKARA Milliyet 

     AKP Genel Başkanı Recep Tayyip Erdoğan, hükümeti denetlemek için oluşturduğu birimi hizmete açtı. Vatandaştan gelecek şik yet, talep ve ihbarları değerlendirmek üzere parti binasında AKP İletişim Merkezi AKİM oluşturan Erdoğan, "Devlete şeffaflık ve hesap verme anlayışı yerleşecek" dedi. 
     Demokrasilerde halkın yönetimi denetleyebilmesi ve bilgi alabilmesinin olmazsa olmaz koşullar olduğunu belirten Erdoğan, "Devlette yalın ve şeffaf yönetimin sağlanmasına, devlet millet kaynaşmasının tesisine, yönetimlerde hesap verme anlayışının yerleşmesine bu kanallar vesile olacaktır" diye konuştu. 
     Uygulama, Erdoğan’ın İstanbul Büyükşehir Belediye Başkanlığı dönemindeki Beyaz Masa projesi ile aynı şekilde planlandı. Vatandaşın gelerek şik yetini, ihbarını, talebini iletmek için bilgisayarlı masalar oluşturan yönetim, bu talepleri anında muhataplarına iletecek. Başta hükümet üyeleri olmak üzere şik yet ile ilgili gelen cevaplar, uygun zamanlarda vatandaşa bildirilecek. 
     



 SİYASET 














</TEXT>
</DOC>
