<DOC>
<DOCNO> 112715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sondun05.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı rahip özür diledi... 
</HEADLINE>
<TEXT>

     Amerikan CBS televizyonu için çekilen bir programda Hz. Muhammed'e ''terörist'' suçlamasında bulunan rahip Jerry Falwell, özür diledi. 
     Falwell, yayımladığı bldiride, ''Her zaman diğer din ve mezheplere saygı gösterdim. Maalesef, CBS televizyonuyla yaptığım bir saatlik söyleşide, yanıtlamamam gereken, tartışma çıkarmak için sorulan, tuzak bir soruyu yanıtladım. Bu hataydı, özür dilerim'' dedi. 
     Rahip Falwell'in, programda sarfettiği ''Hz. Muhammed'in terörist olduğunu düşünüyorum. İslam kaynakları ve yabancı kaynaklardan Muhammed'in şiddet yanlısı ve savaştan yana bir kişi olduğuna dair çok şey okudum'' şeklindeki sözler, Müslümanların sert tepkisine neden olmuştu. 
     Bu sözler, Hindistan'ın batısındaki Solapur'da Müslümanlarla Hinduların çatışmasına neden olmuş, çatışmalarda 8 kişi ölmüş, 90 kişi yaralanmıştı. 
     





</TEXT>
</DOC>
