<DOC>
<DOCNO> 128728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/okur.html </URL>
<DATE> 2003/01/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Evimizin içini kim temizleyecek 
</HEADLINE>
<TEXT>

     Cumhuriyet tarihinin en önemli reformunu öngören tasarıyı size hatırlatmak isteriz. "Kamu Mali Yönetim ve Mali Kontrol Yasası." 
     Geçen ağustos ayında Meclis’e geldi. Arkasından unutuldu gitti. Oysa ocak ortasında Türkiye’ye gelmesi beklenen IMF heyeti için unutulacak gibi değil. 
     Diyorlar ki 
     "Ey Türkiye önce evinin içini temizle, bütçeni, denetimini, bürokrasini, siyasetçini hizaya getir. Bunun için gel 1050 sayılı Genel Muhasebe Yasası’nı değiştir." 
     Bu ne demek, derseniz yanıt çok açık "Yönetimde, ekonomide yaklaşımlarımız yeni dünya düzenine uymuyor." Hazırlanan tasarının özü bu. 
     Üstelik, kıyametlerin koptuğu Kamu ihale Yasası da 1050 sayılı Genel Muhasebe Yasası’nın gövdesinden ayrılan küçük bir parça. Bütün bunları neden yazdığımıza gelince değişime direnen Türkiye’de farklı bir söylemle yola çıkan AK Parti’nin bu konuda nasıl bir tavır izleyeceğini merak ediyoruz. 
     Çünkü "Acil Eylem Planı" diye yola çıkan AK Parti’nin aslında yeni bir şey yapmadığını biliyoruz. Özel İhtisas Komisyonu raporlarını okumak yetiyor. Ama bir aylık icraat döneminde hepimiz Irak operasyonuyla ilgili gelişmeleri izlerken, evimizin içini nasıl temizleyeceğimiz gerçekten en temel konu olarak karşımıza çıkıyor. Vizyon, bilgi, günlük gündemin dışında uzun vadeli değişimi içeren anlayış... Olacak mı 
     
Orada bir köy var, uzakta’ diyemeyeceğiz      Bursa’ya 1kilometre uzakta bir köyden bahsedeceğiz. Ve küresel köyün hikayesini anlatacağız. Küresel şirketimiz Metro Group. Dünyanın dördüncü büyük perakende devi. 26 ülkede 230 bin kişiye iş veriyor. 2001cirosu 49.5 milyar euro. 2003 cirosunu mart ayında açıklayacak. 1990’dan beri Türkiye’de. Kısa bir süre önce Türkiye temsilciliğini açtı. 1970’ten beri bir başka markası olan Kaufhaf’ın alımlarının yüzde 70’ini Türkiye’den yapıyor. Türkiye’de Metro Cash Carry, Real markalarıyla faaliyetini sürdürüyor. 
     Bütün bunları niye anlattık, derseniz Küresel bir şirketin sosyal sorumluluk düşüncesiyle bir köye verdiği destek nedeniyle. 110 bin dolarlık bir proje üç yıl sonra sonlanacak. Hikayenin Türkiye versiyonuna bakalım. Edicik köyü, ananas, çilek, arpa, buğday ekiyor. Hayvancılık yapıyor. Ama erozyon nedeniyle gücü kalmamış. Çözüm aramış. Bursa Valiliği’nin kapısını çalmış. Kaynak yok deyince köylüler soluğu TEMA’da almış. TEMA da adres olarak Metro Cash Carry’i göstermiş. Metro, önce mağazasında bez torbalar satmaya başlamış. Olmayınca da Metro Group, Edicik köyüne 110 bin doları aktarmaya karar vermiş. Bu projeyle, önce 500 dekarlık sulu tarım 850 dekara çıkacak. Özellikle Hereke halıcılığı teşvik edilecek ve tüm ürünler Metro Cash Carry’de satılacak. 
     Yoksulluğun gözü kör olsun. Kalkınma hamlesi yapıyoruz diyenlere ders olsun. 
     Yorumsuz... 
     
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
