<DOC>
<DOCNO> 109991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/magazin/amag.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşa kızından derin dekolte 
</HEADLINE>
<TEXT>

Eski 1. Ordu Komutanı Necdet Timur’un kızı Evrim Timur’un transparan ağırlıklı defilesini eski ve yeni komutanlar da izledi 
     DENİZ ALTUNTAŞ 

     İstanbul Hazır Giyim ve Konfeksiyon İhracatçıları Birliği’nin İTKİB desteğiyle Marmara Grubu Stratejik ve Sosyal Araştırmalar Vakfı’nın düzenlediği "V. Avrasya Ekonomi Zirvesi"nin ilk günündeki defile, 1. Ordu’nun eski ve yeni komutanlarını buluşturdu. 
     Eski 1. Ordu Komutanı Necdet Timur’un modacı kızı Evrim Timur’un "Kral Kelebek" kreasyonunu, eski 1. Ordu komutanlarından Çevik Bir, eşi Nilgün Bir, 1. Ordu Komutanı Çetin Doğan ile Sezen Aksu’nun Açıkhava Tiyatrosu’ndaki "Türkiye Şarkıları" konserine gitmesiyle gündeme gelen eşi Nilgün Doğan da izledi. 
     
     O bir dünya markası 
     Uluslararası Moda Federasyonu’nun dünyadaki moda trendlerini yaratan modacılar arasından seçtiği 60 kişilik grup içinde yer alan 6 Türk tasarımcıdan biri olan Timur’un 2003 yaz kreasyonunu Asuman Krause, Şenay Akay, Ceylan Saner, Yüksel Ak, Cansu Dere, Esra Eron, Sema Şimşek tanıttı. Timur, beyaz renklerin derin dekolteler ve transparanın h kim olduğu kreasyonuna, Amerika’daki uzun ve zorlu yolculuklarından etkilendiği için "Kral Kelebek" adını verdiğini söyledi. 
     
     Ordu, Sezen’e karşı değil 
     "Tatbikat iki saat önce bitti ve buraya geldim" diyen 1. Ordu Komutanı Çetin Doğan, tartışma yaratan Sezen Aksu konseri için şunları söyledi "Tatbikattaydım, o konsere gidemedim. Sezen’i çok severim. Eşimden dolayı Egeliyim. Sezen’in özellikle Kalbim Ege’de kaldı’ şarkısını çok severim." 
     Aksu’nun konserine karşı olmadığını da belirten Doğan, sözlerini şöyle sürdürdü "Ordunun bu konsere karşı olması söz konusu değil. Kanunun müsaade ettiği şeye Türk Silahlı Kuvvetleri tavır koyar mı Hiç gündeme gelmemesi gereken şeylerin gündeme gelmesi acı bir şey. Ben de, eşim de, kızım da konsere gidebilmeliyiz. Artık böyle şeyleri aşmalıyız, bize yakışan da bu." 
     
     



 MAGAZİN 













</TEXT>
</DOC>
