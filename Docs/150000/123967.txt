<DOC>
<DOCNO> 123967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/soneko34.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
S P, Ziraat Bankası'nın notunu, İş Bankası'nın görünümünü yükseltti 
</HEADLINE>
<TEXT>

     Dünyanın önde gelen kredi derecelendirme kuruluşu Standard and Poor's, Ziraat Bankası'nın notunu, İşbank'ın ise görünümü yükseltti. 
     Standard and Poor's'tan yapılan açıklamaya göre, Ziraat Bankası'nın uzun vadeli döviz cinsinden olan CCC ardıdan B - eksiye yükseltildi. 
     Açıklamada, Ziraat Bankası'nın C olan kısa vadeli notu teyit edilirken, Banka'nın kredi notu görünümünün durağan olduğu bildirildi. 
     Standard and Poor's'un kredi analisti Emmanuel Volland, Ziraat Bankası'nın notunun yükseltilmesi konusunu değerlendirirken, ''not yükseltme, bankanın karlılığı, likidite ve sermaye yapısına olumlu etki yapan yeniden yapılandırma sürecindeki ilerlemeyi yansıtıyor'' yorumunda bulundu. 
     Açıklamada, Ziraat Bankası'nın durağan olan görünümünün ise Türkiye'nin istikrarlı durumunu yansıttığı, hükümetin piyasanın güvenini almış göründüğü, faiz oranlarında önemli düşüşler yaşandığını ifade edildi. 
     Öte yandan Standard and Poor's, İş Bankası'nın kredi notu görünümünü negatiften durağana yükseltirken, B- ve C olan uzun ve kısa vadeli kredi notlarını teyit etti. 
     Açıklamada, İşbank'ın genel görümününde yapılan yükseltmeye neden olarak, ''ekonomik ve mali ortamda sağlanan iyileşmeler'' gösterildi. 
     





</TEXT>
</DOC>
