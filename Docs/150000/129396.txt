<DOC>
<DOCNO> 129396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun90.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Yeni yapılan bir polis araştırmasına göre "Sizi kovalayan polis şişmansa daha çabuk vurulursunuz." 
Dennis Miller 

40 yıllık k ni...      Hafta sonu, THY’nin hesaplı orun tarifesiyle Ankara’daydık. Güvenlik Genel Müdürlüğü’nün hazırladığı bir bilgi şölenine katıldık. Güvenlik Genel Müdürü, "Burası buharlı hamama dönmüş. Daha geçen gün bu yelverenler yüzünden yangı geçirdim" deyince, yelverenlerden sorumlu yarkomiser hızla yerinden fırlayarak olaya el koydu. Ergüven’deki bilgi şöleni, meslekte on ve yirmibeşinci yıllarını dolduran başgüven, yargüven, baygüven ve aygüvenlere verilen ergiliklerle sona erdi. 
     Zor bir metin olduğunun farkındayız. İlk paragraftaki kelimelerin yerine bir de bunları koyun isterseniz... Hesaplı Orun Ekonomi Sınıfı... Bilgi şöleni Sempozyum... Buharlı Hamam Sauna... Yelveren Klima... Yangı Enfeksiyon... Ergilik Şilt. Netleşiyor olay değil mi 
     Ancak dilimize giren yabancı kelimelere Türkçe karşılıklar bulan Türk Dil Kurumu’ndan TDK sonra, Emniyet Genel Müdürlüğü’nde, Araştırma Planlama Koordinasyon APK Daire Başkanlığı Uzmanı Birinci Sınıf Emniyet Müdürü Erol Özdemir tarafından hazırlanan öneri paketine göre, teşkilatta kullanılan uzun rütbe isimleri kısaltılarak, tek sözcükten oluşan isimler kullanılacakmış. 
     Paket kabul edilirse Polis memuruna Polis, Ekip amir vekiline Başpolis, Komiser yrd. yerine Komiser, Komiser yerine Yarkomiser, Emniyet amiri yerine Ergüven, 4. sınıf emniyet müdürü emn.md. yerine Aygüven, 3. sınıf emn. md. yerine Baygüven, 2. sınıf emn.md yerine Yargüven, 1. sınıf emn. md. yerine de Başgüven kullanılacakmış. 
     İyi bir düzenleme olacaktır muhtemelen. Ancak bir de TDK’nın yabancı kelimelere bulduğu karşılıklarla Emniyet, pardon Güvenlik Genel Müdürlüğü ile ilgili haber yazarken biz ciddi zorlanacağız. Herhalde polislerimizin de 40 yıllık müdürlerinin Ay, Bay, Yar ya da Başgüven mi olduklarına alışmaları, bizimki kadar zor olacaktır. 
     
     
     Ayrıca .. 
     "Ayrıca Saddam daha önce benim babamı da öldürmeye kalkmıştı..." 
</TEXT>
</DOC>
