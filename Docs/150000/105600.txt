<DOC>
<DOCNO> 105600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/magazin/amag.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Göbek dansına da Tarkan’a da hastayız’ 
</HEADLINE>
<TEXT>

Yapı itibariyle Baharat Kızlar’a benzetilen Models’ adlı grup, dün gece Reina’nın tuzu biberi oldu. Ama üç güzel manken önce Milliyet’e konuştu 
     BİRSEN ALTUNTAŞ 

     Üçü de birbirinden güzel, üçü de manken ve üçü de çok güzel şarkı söylüyor. Pek çok defilede karşılaşıp iyi arkadaş olan, ardından da şarkı söyleme amacıyla bir araya gelen İspanyol İrene, Senegalli Kewe ve Romanyalı Anca isimli top modellerden oluşan Models grubu, dün gece Türk müzikseverleriyle Reina’da buluştu. Radyo 5’in davetiyle ülkemize gelen ve Sony Müzik’ten çıkan yeni albümlerini tanıtan grup üyeleriyle Türk modellerini ve müziği konuştuk... 
     
Müzik yapma fikri nasıl ortaya çıktı 
     Çok iyi arkadaştık zaten. Gittiğimiz her ortamda şarkı söylüyorduk. Bir gün bir müzik yapımcısı "Gelin size albüm yapalım, güzel şarkı söylüyorsunuz, boşa gitmesin" dedi ve böylece müzik serüvenimiz profesyonel boyuta taşındı. Bizi dinleyen herkes de güzel şarkı söylediğimizi kabul edince her şey kolaylaştı. Zaten kimseyi kandırmıyoruz, evet güzeliz, iyi şarkı söylüyoruz ama ismimiz Models, yani biz aslında birer modeliz. Kartlarımızı açık oynuyoruz. Bu yüzden insanların yaklaşımı da pozitif oluyor. "Bizi dinleyin ve eğlenin" diyoruz. Çünkü biz şarkı söylerken çok eğleniyoruz. 
     
     Türk modeller çok güzel’ 
Türk modelleri hakkında neler düşünüyorsunuz 
     Birlikte aynı podyumu paylaştığımız Türk kızları oldu. Gerçekten çok güzeller, özellikle bakışları çok güzel. Bizce Türk mankenler çok şanslı. Çünkü yabancı modeller için de çok iyi bir pazar olan Türkiye’de mankenler her ortamda bulunup ön plana çıkabiliyorlar ve en önemlisi de kendini ispatlamış modeller çok iyi para kazanıyorlar. Çoğu da ailesiyle birlikte yaşadığı için yurtdışına gidip modellik yapmaya gerek duymuyor. Mesela, Paris’te modellik yaptığınızda dünyanın pek çok ülkesindeki defilelere gönderiliyorsunuz ve bu çok yorucu oluyor. 
     
"Türkiye" size nasıl bir çağrışım yapıyor 
     Kızlar çok güzel göbek atıyor, onların dansına, bir de Tarkan’a hastayız. Öpücük’ şarkısına bayılıyoruz. Kapalıçarşı’ya gideceğiz, Türkiye’deki 3 günümüzü olabildiğince eğlenceli geçirmeye çalışacağız. 
     



 MAGAZİN 















</TEXT>
</DOC>
