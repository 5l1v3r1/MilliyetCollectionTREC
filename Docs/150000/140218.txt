<DOC>
<DOCNO> 140218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/spor/spo04.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligi unutun kupaya bakın’ 
</HEADLINE>
<TEXT>

Trabzon Teknik Direktörü Samet Aybaba, hatalardan ders alıp, B.B. Ankaraspor maçına motive olmaları gerektiğini söyledi 
     Savunma ve tecrübeliler 
     GENÇLERBİRLİĞİ karşısında kaybedilen üç puan, Trabzonspor’da sinirleri gerdi. UEFA Kupası’na katılma hedefinden uzaklaşmamak isteyen Bordo - Mavili takımda Teknik Direktör Samet Aybaba, savunma oyuncularını ve tecrübeli isimleri suçladı. Aybaba, "Defansımızda Erdinç ve Erman kötü oynadı. Tecrübeli futbolcuların maça ağırlığını koyması gerekirdi" diyerek Fatih, Gökdeniz ve Aurelio’ya da gönderme yaptı. 
     
     Geleceğe bakmalıyız’ 
     BAŞKENTTE ağır bir yenilgi aldıklarını belirten Karadeniz ekibinin çalıştırıcısı, "Kötü oynamadık ama bireysel hatalar yaptık. Rakibimizden daha çok pozisyon bulduk. Ne yazık ki bunları atamadık" dedi. Samet Aybaba, "Artık bu maçı unutmalı ve dersler çıkararak geleceğe bakmalıyız. Şimdi önce Ankaraspor, ardından da Beşiktaş ile karşılaşacağız. Kupada tur atlamayı hedefliyoruz" yorumunu getirdi. 
     
     Trabzonspor moralsiz 
     GENÇLERBİRLİĞİ yenilgisinin ardından şehire dönen Trabzonspor, Türkiye Kupası’nda karşılaşacağı Büyükşehir Belediyesi Ankaraspor maçının hazırlıklarına moralsiz başladı. Tam kadro halinde çalışan Bordo - Mavililer’de 90 dakika forma giyen oyuncular hafif bir idman, diğer futbolcular da yarım sahada çift kale maç yaptı. 
     



 SPOR 






























</TEXT>
</DOC>
