<DOC>
<DOCNO> 112076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur15.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk algınlığının 200'den fazla virüsü var... 
</HEADLINE>
<TEXT>

     Havaların soğumaya başlamasıyla birlikte görülme sıklığı artan ve işgücü kaybının en önemli nedenleri arasında yer alan hastalıklardan soğuk algınlığına neden olan 200'den fazla virüs bulunduğu bildirildi. 
     Çukurova Üniversitesi Ç.Ü Tıp Fakültesi Kulak-Burun-Boğaz Anabilim Dalı Öğretim Üyesi Prof. Dr. Çağatay Akçalı, soğuk alınlığının yılın tüm mevsimlerinde görüldüğünü, ilkbahar ve sonbaharda ise mevsim değişikliğine bağlı olarak artış gösterdiğini söyledi. 
     Soğuk alığınlığına neden olan 200'den fazla virüs bulunduğunu kaydeden Akçalı, şöyle konuştu 
     ''Burunda dolgunluk ve kuruluk, boğazda yanma ve kaşıntı belirtileri veren bu hastalığa, ateşle birlikte koyu burun akıntısı ve öksürük eşlik ederse virüsler bakrerlerle karışmış demektir. Bu durumda cerahatli iltihap gelişir. Yaşlılarda bu tablo akciğerlerinde tutarsa ciddi problemler doğurabilir.'' Hastalığın aniden başladığını ve 24-42 saat içinde hızla gelişerek vücut direncini kırdığını ifade eden Akçalı, ''Hastalık kalabalık ortamlarda yayıldığı için çok sıkı önlem almak ve özellikle vücut dirençleri daha zayıf olan çocuk ve yaşlıları korumak gerekir'' dedi. 
     
     EN İYİ YÖNTEM ÖNLEM ALMAK 

     Akçalı, soğuk algınlığına yakalanmış bir kişiden uzak durulması, okul, kreş ve dersane gibi toplu yaşam alanlarına, hastalığa yakalanan kişilerin girmesinin önlenmesi gerektiğine işaret etti. 
     Akçalı, kış aylarında, polikliniklerine başvuran hastaların yüzde 50'sinden fazlasının soğuk algınlığı şikayetlerinden yakındığını belirterek, şöyle konuştu 
     ''İyi beslenen ve buna bağlı olarak da vücut direnci yüksek olan kişiler, 7-10 gün içinde kendiliğinden iyileşebilir. Ancak, iyi bakım yapılmayan, dinlenmeyen ve tedavisi takip edilmeyen kişiler ise 10 günden fazla süreyle yatağa mahkum kalabilir. Ancak, yapılması gereken en iyi yöntem, hastalığa yakalanmamak için önlem almaktır.'' 
     





</TEXT>
</DOC>
