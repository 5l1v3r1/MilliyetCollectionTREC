<DOC>
<DOCNO> 109542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sonspo18.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergio Almaguer'in İstanbulspor maçında oynaması zor 
</HEADLINE>
<TEXT>

     Galatasaraylı Sergio Almaguer, sağ arka adalesindeki gerilme nedeniyle bugün MR çektirirken, bu futbolcunun İstanbulspor maçında oynamasının zor olduğu bildirildi. 
     Meksikalı futbolcunun durumunun fazla ciddi olmadığı kaydedilirken, Galatasaray Kulübü Sağlık Kurulu'nun, bu futbolcunun durumuyla ilgili olarak yarın teknik direktör Fatih Terim'e rapor vereceği öğrenildi. 
     Bu arada, FC Barcelona maçında kaleci Valdes ile çarpışan Hasan Şaş'ın kaburgasında ezilme meydana geldiği, ancak bu futbolcunun durumunun önemli olmadığı kaydedildi. 
     
     BERKANT, 2 MAÇTA DA YOK 
     Galatasaray'da, uzun süredir sakat olan Berkant'ın durumunun her geçengün iyiye gittiği belirtilirken, bu oyuncunun gelecek 2 maçta forma giyemeyeceği ifade edildi. 
     Berkant, 27 Eylül Cuma günü yapılacak İstanbulspor ve 1 Ekim Salı günü yapılacak Club Brugge maçında oynayamayacak. 
     





</TEXT>
</DOC>
