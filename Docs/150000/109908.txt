<DOC>
<DOCNO> 109908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sonspo04.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 110. kez Ankaragücü ile karşı karşıya... 
</HEADLINE>
<TEXT>

     Beşiktaş ile Ankaragücü, yarın yapacakları lig maçıyla birlikte 110. kez karşı karşıya gelecekler. 
     Beşiktaş'ın 8-0'lık galibiyetiyle 1 Haziran 1935 tarihinde başlayan 67 yıllık rekabette, bugüne dek yapılan 109 maçın 68'ini Beşiktaş, 15'ini Ankaragücü kazanırken, 26 karşılaşma da beraberlikle sonuçlandı. 
     2 takım arasında bugüne dek yapılan maçlarda, Beşiktaş 202, Ankaragücü ise 85 gol kaydetti. 
     
     LİG MAÇLARI 
     Beşiktaş ile Ankaragücü, 1959 yılında başlayan Birinci Futbol Ligi'nde, bugüne dek 78 kez karşı karşıya geldi. 
     Beşiktaş, 78 maçta 50, başkent ekibi ise 7 galibiyet alırken, 21 karşılaşmada da taraflar birbirine üstünlük sağlayamadı. 
     Lig maçlarında siyah-beyazlıların attığı 139 gole, sarı-lacivertliler golle karşılık verdi. 
     Ligde geçen sezon yapılan maçlarda Beşiktaş, Ankara'daki gol düellosunu 4-3 kazanırken, Ankaragücü ise İstanbul'da 2-1 galip geldi. 
     
     BAŞKENTTE DE BEŞİKTAŞ ÜSTÜN 
     2 ekip arasında Ankara'da yapılan lig maçlarında da Beşiktaş'ın belirgin üstünlüğü göze çarpıyor. 
     Siyah-beyazlılar, Ankara'da yapılan 38 lig maçının 20'sini kazanırken, 13 beraberlik alıp, 5 kez de yenildi. Beşiktaş, başkentte attığı 59 gole karşılık kalesinde 29 gol gördü. 
     Bu arada 1982-83 sezonunda Ankara'da yapılması gereken lig maçı, Ankaragücü'nün cezası nedeniyle Bursa'da yapılmış ve karşılaşma 1-1 berabere sona ermişti. 
     
     FARKLI SKORLAR 
     Beşiktaş ile Ankaragücü arasındaki en farklı skor, 1 Haziran 1935'te Ankara'daki özel maçta elde edildi. 
     2 takımın ilk kez karşı karşıya geldiği bu maçta Beşiktaş, rakibini 8-0'lık skorla yendi. 
     Beşiktaş ayrıca, 14 Mart 1993'te Ankara'daki lig maçında rakibini 6-0 yenerken, 18 Aralık 1994'de İstanbul'da, 23 Eylül 2000'de de Ankara'da 5-1 galip geldi. 
     





</TEXT>
</DOC>
