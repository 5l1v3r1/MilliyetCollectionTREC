<DOC>
<DOCNO> 108641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun01.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci papazın kurbanlarına 10 milyon dolar tazminat... 
</HEADLINE>
<TEXT>

     ABD'de Boston başpiskoposluğu, tacizci bir papazın cinsel saldırılarına maruz kalan küçük yaştaki çocuklara toplam 10 milyon dolar tazminat ödemeyi kabul etti. 
     John Geoghan adlı papazın 86 çocuğa tacizde bulunduğu bildiriliyor. Çocukların ailelerinin açtığı toplu dava üzerine, başpiskoposluk tazminat ödemeye razı oldu, mahkeme de çocuklara topluca 10 milyon dolar ödenmesine onay verdi. 
     Kilisenin, çocukların ailelerinin tek tek dava açmaları halinde çok daha büyük tazminatlara mahkum edileceğini anladığı için bu yolu tercih ettiği bildiriliyor. 
     Kaynaklar 10 milyon dolarlık çekin şikayetçi ailelerin avukatı Mitchell Garabedyan'a teslim edildiğini ifade ettiler. 
     Başpiskoposluk sözcüsü Donna Morissey, ödemenin kilisenin sigortası tarafından karşılandığını açıkladı. Sözcü, Kardinal Bernard Law'un, taraflar arasında anlaşmaya varılmış olmasından minnettarlık duyduğunu sözlerine ekledi. 
     





</TEXT>
</DOC>
