<DOC>
<DOCNO> 143844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun21.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da kriz masası toplandı... 
</HEADLINE>
<TEXT>

     Fransa Başbakanı Jean-Pierre Raffarin ve danışmanları, Irak savaşının sonuçlarını ve etkilerini değerlendirmek üzere biraraya geldi. 
     Toplantıya, Raffarin'ın diplomasi, savunma ve iç güvenlikle ilgili danışmanları katıldı. Toplantıda, özellikle ülkede güvenlikle ilgili ilk tedbirler gözden geçirildi. 
     Hükümet, terörle mücadele konusunda güvenlik ile ilgili gelecek her türlü bilginin tek elde toplanıp değerlendirilmesi amacıyla İçişleri Bakanlığı'nda bir birim oluşturulmasını kararlaştırdı. 
     Chirac, dün yapılan bakanlar kurulu toplantısında hükümet üyelerine, savaşın yaratacağı etkilere karşı hazırlıklı olmaları ve gerekli her türlü tedbiri almaları talimatını vermişti. 
     





</TEXT>
</DOC>
