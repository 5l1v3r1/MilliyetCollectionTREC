<DOC>
<DOCNO> 148779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun10.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD deniz piyadeleri, Bağdat'ın kuzeydoğusuna ilerledi 
</HEADLINE>
<TEXT>

     Amerikan deniz piyadelerinin, Irak Devlet Başkanı Saddam Hüseyin'e bağlı birliklere ağır silahlarla ateş açarak, Bağdat'ın kuzeydoğusundaki bir bölgede hızla ilerledikleri bildirildi. 
     Deniz piyadeleri ilerlerken, kendilerine destek olmak için uçakların devriye gezdiği, bu arada Irak güçleri tarafından uçaksavar ateşi açıldığı belirtildi. 
     Amerikan askerlerinin bölgede ilerleyişi sırasında ne derece dirençle karşılaştıkları bilinmiyor ancak, şafak sökerken topçu ateşi seslerinin azaldığı belirtildi. 
     Askeri kaynaklar, gece başlayan ve Bağdat'ın Şiiler'in yaşadığı, 2 milyon nüfuslu banliyösü ''Saddam Şehri''nin etrafındaki bölgenin güvenliğini sağlamayı hedefleyen bu harekatın, deniz piyadelerinin kentin doğu kanadındaki son hedefleri olduğunu belirttiler. 
     





</TEXT>
</DOC>
