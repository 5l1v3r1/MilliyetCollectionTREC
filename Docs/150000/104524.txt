<DOC>
<DOCNO> 104524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/siyaset/asiy.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Solun adresi DSP 
</HEADLINE>
<TEXT>
Hem çağırıyor, hem kapılarını kapatıyor 
Başbakan Ecevit, YTP’yi tabansız, SHP’yi "bölücülere yanaştı" diye, Dokuzlar’ı "Hizipçilikle" suçladı ve bütün ulusal solculara çağrı yaptı 
     ANKARA Milliyet 

     Başbakan Bülent Ecevit, "bütün ulusal solcuları ve demokratik solun bilincine varanları, değerini bilenleri" partisi DSP’de birleşmeye çağırırken, merkez solun partileri CHP, YTP ve SHP’ye kapılarını kapadı. YTP’lilerin "tabansız partilerinde pusulasız kaldığını", SHP’nin ise "bölücülere yanaştığını" savunan Ecevit, "Dokuzlar"ın ise DSP’de "hizipçilik" yaptığını öne sürdü. Ecevit, "Ulusal solu özümseyen demokratik solculara çağrı" başlıklı konuşmasında şu mesajları verdi 
     
     Tabansız partiler 
     "DSP’yi bölmek için yapılan entrikaların tuzağına düşenler, kendilerini boşlukta buluyor. Kurdukları tabansız partilerde pusulasız kaldılar. Solu birleştirmemizi istiyorlar. Oysa sol öteden beri bölük pörçük. İlkin Halkçı Parti’yi, ardından SODEP’i, o yetmedi SHP’yi, o da yetmedi CHP’yi kurdular. Bir ara bölücülerle işbirliği yaptılar. Aralarında h l bölücülere yaşanlar var. 19 yılda 9 genel başkan değiştirdiler. Fakat DSP tutarlılığını sürdürüyor. 
     
     Sol bölük pörçük 
     Benim kapıyı kapattığım bütün sol kesim değil. Demokratik solu benimsemiş, özümsemiş olan çevrelere kapımız her zaman açık. Kendilerini solcu gösteren, ama solculuğu şüpheli olan birçok kimseye kapılarımızı açmak zorunda değiliz. Dışımızdaki bölük pörçük solla nasıl bir işbirliği yapabiliriz DSP’yi bölmeye kalkışanlarla nasıl bir araya geliriz Bizden ayrılanların kurduğu partinin genel başkanı Galiba solcuyuz’ demiş. Solculukla iplerini koparmış olanlarla bir araya gelip solda birlik nasıl sağlanır, bunu düşünmek zor. 
     Bu çağrı 9’lar grubu’ olarak bilinen muhalif grubu kapsamıyor, çünkü 9’lar hareketi partide de bir hizip yarattı. Kurumsal bir çağrı yapmıyoruz. Bizden ayrılıp parti kurmaya çalışanlar boşlukta kaldılar. İdeolojik bakımdan da değişik bir durumda kaldılar. Bu nedenle aramıza alacaklarımızı şu kurum, bu kurum’ diye ayırt edecek durumda değilim. 
     Türkiye’de bazı entelektüel çevreler solculukla ulusalcılığı bir arada düşünmemektedir. Batı Avrupa’da solcu partiler aynı zamanda milliyetçidir. Milliyetçi olmak ayıp değildir. Ulusallıkla solculuğu bağdaşmaz sananlar kendilerini aldatıyor." 
     
     Ecevit’ten gaf yağmuru 
Enflasyonun altında zam verdik      Başbakan, 40 dakika süren basın toplantısında yaptığı gaflarla da dikkat çekti. Ecevit, normal seçim tarihini yine karıştırarak "Nisan 2004" yerine, "Mayıs 2000" dedi. Ecevit, memurlara verilen zammı anlatırken de, "İşçilere enflasyonun altında zam vermeye de bu hükümet döneminde başladık" diye konuştu. Ecevit’in gaflarında yardımına Şükrü Sina Gürel yetişti. Gürel, yazdığı bir notla Ecevit’in hatasını düzeltmesine yardımcı oldu. Ecevit, Masum Türker’den de "Masum" diye söz etti. 
     
     Ünlü ve Derviş e eleştiri 
Derviş seçim kampanyası açmıştır’      Ekonomiden Sorumlu Devlet Bakanlığı görevinden istifa ederek CHP’ye geçen Kemal Derviş’i, "Ekonomik programın zamana ihtiyacı olduğunu bilmesine rağmen seçim kampanyası açmaköla eleştiren Ecevit, siyaseti bırakıp bırakmayacağı tartışmasına seçim döneminde girmesinin doğru olmadığını da ifade etti. Ecevit, seçimi erteletme çabaları konusunda da, "Bu konunun Meclis gündemine geleceğine inanmıyorum" dedi. Ecevit, partisinden istifa eden Fikret Ünlü’nün azledilmesini de, "Partimizden ayrılma kararının tescilini kolaylaştırdık" sözleriyle değerlendirdi. 
     



 SİYASET 

















</TEXT>
</DOC>
