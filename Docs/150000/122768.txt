<DOC>
<DOCNO> 122768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/guncel/gun10.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlerden bayram mesajları 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, Ramazan Bayramı mesajında, ülkede yaşanan barış ortamını zedeleyecek tutum ve davranışlardan kaçınmak gerektiğini, aksi takdirde bunların ülkeye zarar vereceği uyarısında bulundu. 
     Liderlerin yayımladıkları mesajlar şöyle 
     TBMM Başkanı Bülent Arınç TBMM’nin her bir üyesinin milletimizin karşı karşıya olduğu sorunların çözülmesi için tüm gücüyle çalışacağından şüphem yok. 
     Başbakan Abdullah Gül Kopenhag Zirvesi’nden olumlu karar çıkmasına ilişkin çabalarımız sürmektedir. 
     CHP Genel Başkanı Deniz Baykal Siyasal iktidarın çalışmalarını, demokratik, laik, sosyal hukuk devleti anlayışından uzaklaşmadan insan hak ve özgürlüklerini temel alarak hukukun üstünlüğü ilkesinden sapmadan sürdürmesini, yapay sorunların yaratılmasına neden olmamasını, kalıcı çözümlerle yönetilmesini istiyoruz. 
     Tayyip Erdoğan AKP Genel Başkanı "Halkımızın bize duyduğu güveni boşa çıkarmayarak, çalışarak ve üreterek Türkiye’nin önünü açacağız. Milletimizin Bayramını tebrik ediyor sağlık ve esenlik dolu günler diliyorum" dedi. 
     



 GÜNCEL 

















</TEXT>
</DOC>
