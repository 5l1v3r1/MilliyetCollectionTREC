<DOC>
<DOCNO> 142363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/spor/aspo.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YAKARSIN BİLİRİZ 
</HEADLINE>
<TEXT>

Kalbimiz Roma’da, aklımız kupada... UEFA’daki gururumuz Kartal, bugün çeyrek final ilk maçında Lazio sınavına çıkacak, rövanş öncesinde İtalya’da avantajlı skor arayacak 
     Saat 22.00’de başlıyor 
     UEFA Kupası’nda emin adımlarla finale yürüyen Beşiktaş, çeyrek final ilk maçında bugün Lazio ile kozlarını paylaşacak. TSİ 22.00’de başlayacak olan kritik 90 dakikada cezalı Zago ve sakatlığı devam eden İbrahim forma giyemeyecek. Kartal, güçlü rakibinden deplasmanda avantajlı bir skor almanın hesaplarını yapıyor. Karşılaşmayı İspanyol Mejuto Gonzalez yönetiyor. 
     
K bus gibi uçuş Beşiktaş kafilesini Roma’ya taşıyan uçağın motorunda arıza meydana geldi. Piste sert bir iniş yapıldı, sol lastik yandı, futbolcular panik yaşadı 
     ORHAN YILDIRIM 
     Ürküten arıza 

     ROMA yolculuğu Beşiktaş adına oldukça keyifli başlamıştı. Boing 737 tipi uçak Atatürk Havaalanı’ndan hareket ettiğinde Siyah - Beyazlılar, birbiriyle şakalaşıyordu. Uzun süren yolculuğun sonunda adeta kabus dolu dakikalar yaşandı. İniş anonsunun ardından piste kısa bir mesafe kala sol motorda beklenmedik bir arıza meydana geldi. Sorunu futbolcular da hissetti. 
     Ambulans geldi 
     PİLOTUN yaptığı sert iniş uçağın sol tekerleğinin yanmasına neden oldu. Açık alana alınan uçağın etrafını bir anda itfaiye ve ambulanslar sardı. Aşağıdaki kontrollerden sonra herhangi bir tehlike olmadığı anlaşılınca, uçak başka bir yere çekildi ve Beşiktaşlı futbolcular indirildi. Kafilenin oldukça korktuğu ve iniş sırasında panik yaşadığı bildirildi. 
     
En ciddi rakibimiz’      TEKNİK Direktör Mircea Lucescu, Lazio’nun UEFA Kupası’nda bu yıl oynadıkları en güçlü rakip olduğunu açıkladı. Lucescu, "Başından beri İtalyan takımı ile oynamak istiyordum. Çünkü o ülkede çalıştım ve ekolü yakından tanıyorum. Lazio bu kupayı kaldırmayı bekleyen bir takım. Eksiklerimiz var. Ancak ikinci maçın İstanbul’da olması bizim için büyük şans" dedi. 
     LİG maçlarının çok sert geçtiğini ve bunun bedelini sakatlıklarla ödediğini söyleyen Rumen teknik adam, " Son kupa maçında aleyhimize 36 faul çalındı. Çeyrek finale gelmek zor oldu ama hakettik. Lazio maçı öncesi verebileceğim tek söz, turu geçebilmek için elimizden gelenin en iyisini yapmak" dedi. Cezalı olan Zago takımla birlikte İtalya’ya giderken, İbrahim, Tümer ve Bayram, İstanbul’da bırakıldı. 
     
Son prova yapıldı      İTALYA’DA büyük ilgi gören Beşiktaş, Lazio maçının son hazırlığını dün akşam Roma Olimpiyat stadında yaptığı antrenmanla tamamladı. Lucescu yönetiminde gerçekleştirilen idmanda, futbolcular, taktik ağırlıklı bir çalışma yaptı. İlk yarım saati basına açık olan idmanda sakatlığı bulunan Yasin Sülün, önce fizyoterapist eşliğinde koşu yaparken, daha sonra takımla birlikte çalıştı. Kulüp doktoru Ayhan Optur Sergen, Yasin ve Ronaldo’nun maça hazır olduğunu belirtti. Antrenmanı Yıldırım Demirören, Kıvanç Oktay ve Haşmet Bedii Kürüm de izledi. 
     
Avrupa’daki 87. sınavı      AVRUPA Kupaları’ndaki serüvenine 1959 yılında başlayan Beşiktaş, Lazio maçıyla birlikte 87. karşılaşmasını oynayacak. Kartal bugüne kadar oynadığı 86 sınavda 25 galibiyet, 41 yenilgi ve 20 beraberlik aldı. Rakip fileleri 94 kez sarsarken, 137 gol yedi. UEFA Kupası’nda ise 24 maçta 9 galibiyet elde etti. Beşiktaş bu sezon oynadığı 8 Avrupa maçında 1 yenilgi aldı. 
     
Deplasman sıkıntısı      BEŞİKTAŞ’IN Avrupa’da en büyük fobisi deplasman maçları oldu. Siyah - Beyazlı takım yurtdışında oynadığı 43 maçın 4’ünü kazanabildi. 32 karşılaşmadan hüsranla ayrılan Kartal, sadece 7 beraberlik aldı. Deplasman sınavlarında 94 gol yerken, 32 gol bulabildi. Beşiktaş, bugüne kadar D.Tiran, M.Branik, Lokomotiv Moskova ve Sarajevo takımlarını devirmeyi başardı. 
     
İtalyanlar daha üstün      TÜRK takımları karşısında istatistiklerde büyük bir üstünlük yaşayan İtalyan takımları, ekiplerimize karşı 48 maç sonunda 30 galibiyet elde etti. Türk temsilcilerinin galibiyet sayısı 7’de kaldı. Beşiktaş, Çizme ekipleriyle bugüne kadar 6 kez kozlarını paylaştı. Fiorentina ve Milan’a 4 maçta da yenilen Kartal, Inter ile oynadığı 2 maçın 1’inden beraberlik almayı başardı. 
     



 SPOR 
























</TEXT>
</DOC>
