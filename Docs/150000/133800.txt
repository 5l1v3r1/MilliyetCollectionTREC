<DOC>
<DOCNO> 133800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/spo06.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
8 torpilli kulüp 
</HEADLINE>
<TEXT>

Ulusoy federasyonunun, G.Saray, Beşiktaş, F.Bahçe, Trabzonspor, Kocaeli, G.Antep, Samsunspor ve Ç.Rize’ye 2 trilyon 900 milyar lira yardım yaptığı ortaya çıktı 
     CEMAL ERSEN 

     FUTBOL Federasyonu’ndan 8 kulübe trilyonlarca lira yardım. Haluk Ulusoy federasyonunun son iki yılda Galatasaray, Beşiktaş, Fenerbahçe, Trabzonspor, Kocaelispor, Gaziantepspor, Samsunspor ve Ç.Rizespor’a "altyapı eğitimi" ve "proje desteği" adı altında toplam 2 trilyon 900 milyar lira ödediği ortaya çıktı. Federasyonun iki yıl aynı kulüplere yardım yapması dikkat çekti. 
     DÖNEMİN Devlet Bakanı Fikret Ünlü tarafından 3813 sayılı yasada yapılan değişiklik ile kulüplere yıllık gelirinin yüzde 15’ni "proje" karşılığı 2. ve 3. lig kulüplerine, yine aynı miktarı da "altyapı eğitimi" için dağıtmakla yükümlü olan federasyon, 2000 - 2001 sezonunda 7 kulübe hiç yardım yapmadı. Adana, G.Birliği, Malatya, Siirt ve İstanbul tek kuruş alamayan kulüpler oldu. 
     HANGİ kriterlerde dağıtıldığı tartışma konusu olan 2 trilyon 900 milyar liralık yardımdan yararlanan kulüpler arasında en yüksek parayı 503.9 milyar lira ile Beşiktaş aldı. 439.5 milyar lira ile G.Saray, 440.5 milyar lira ile Ç.Rize sıralandılar. Gaziantep’e 420.9 milyar, Kocaeli’ne 336.3 milyar, Samsun’a 300, Trabzon’a 236.7 milyar, F.Bahçe’ye ise 179.3 milyar lira ödendi. 
     



 SPOR 























</TEXT>
</DOC>
