<DOC>
<DOCNO> 114172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/yasam/yas03.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç sevgili motive ediyor 
</HEADLINE>
<TEXT>

Prof. Metin Sevük, andropozun psikolojik olduğunu, erkeğin cinsel hayatını etkilemediğini belirtiyor ve ekliyor "Genç kadınlarla birlikte olan yaşlı erkekler, kendilerini daha genç ve başarılı hissediyor" 
     SELMA KUNAR 

     Toplum baskısına rağmen 
     "GENÇ sevgili, yaşlı erkekler için afrodizyak’ etkisi yapıyor. Toplumun baskılarına rağmen kendinden yaşça küçük sevgilisiyle birlikte olan erkeklerde motivasyon artıyor, hayata bakış açısı değişiyor." Bu iddialar, bizim değil, Akdeniz Üniversitesi Tıp Fakültesi Üroloji Ana Bilim Dalı öğretim üyesi Prof. Dr. Metin Sevük’ün. Sevük, erkeklerde belirli bir yaştan sonra hormon değişikliği yaşanmadığı için, yaşlanmanın cinsel hayatı etkilemediğini söylüyor. 
     
     Hayata bakışı değişir 
     ERKEKLERİN belli bir yaştan sonra andropoza girdiğine dikkat çeken Sevük, bilinenin aksine bu hastalığın cinselliği etkilemediğini, sadece psikolojik bir rahatsızlık olduğunu ifade ediyor. Sevük şöyle diyor "Yaşlı erkeklerin genç kadınlarla birlikte olmasının psikolojik bir boyutu da var. Genç partner en büyük afrodizyaktır. Kendinden çok küçük bir kadınla birlikte olan erkeğin, hayata bakışı değişir. Başarısı ve motivasyonu artar." 
     



 YAŞAM 


















</TEXT>
</DOC>
