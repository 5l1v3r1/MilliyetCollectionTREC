<DOC>
<DOCNO> 105859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/cemal.html </URL>
<DATE> 2002/09/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
CHP’de Derviş olgusu ne mi .. 
</HEADLINE>
<TEXT>

     İZMİR 

     Bangır bangır bağıran bir anons "Yazarlarınız Serpil Yılmaz, Hasan Cemal, Halil Özer, Sina Koloğlu Milliyet standında..." 
     Tuhaf bir duygu 
     İsimler dakka başı gürültülü anonslarla etrafa duyuruldukça, sahne sanatçısı gibi hissediyor insan kendini. Biraz da mahcuplaşıyor. 
     Yüzünde en ufak kıpırtı yok. Hiç konuşmadan izliyor. Ben de göz ucuyla markajda tutuyorum onu. Daha çok Baykal ve Derviş’li, Ecevit’li, İsmail Cem’li konuşmalara kulak kabartıyor. 
     O sırada biri, kalabalığı yarıp kararlı bir havayla karşıma oturuyor. Dört çocuklu, pazarcılık yapan, 41 yaşında bir vatandaş. 
     İlk sözü 
     "Gönlümüz CHP’ye doğru ama..." 
     "Ama’sı nedir " 
     "Ama’sı hala kararsızlıktan, güvensizlikten kaynaklanıyor. Baykal’la ilgili bu... Hani o Ricky Martin davası falan... Derviş olmasa, inan, CHP’ye vermeyecektim. Derviş iyi niyetli bir insana benziyor. Geçen seçimde de yine CHP’ye vermiştim, düşmesin diye..." 
     Hiç konuşmadan, put gibi beni izleyen kişi yerinde şöyle bir kıpırdandı ama sesini çıkarmadı. 
     Bankadan emekli bir memur 
     "1999 seçimlerinde DSP’ye oy vermiştim. Şimdi CHP. Bir kere Atatürk’ün partisi. Ayrıca Derviş yeni bir ses getiriyor. O olmasa, Baykal’a oy atmazdım." 
     Konuşmadan beni izleyen kişinin yüzüne huzursuz bir ifade gelip oturdu. Yerinde kıpır kıpır... 
     Meslek lisesinden bir hanım öğretmen söze nedense, "Mutlu olmak zorundayız " diye başladı, devam etti 
     "İki çocuğum var. Biri 21, diğeri 16 yaşında. Onlar için iyi şeyler yapmalıyız. 1999’da DSP’ye atmıştım oyumu. Ama bu sefer CHP. Eski göz ağrısı zaten... Bir de Derviş var." 
     Put gibi, konuşmadan duran o vatandaş artık dayanamadı. Birden atıldı kararlı ve biraz da kızgın bir havada 
     "Bakın Hasan Cemal Bey, bu işte bir yönlendirme var" diye konuşmaya başladı. 
     Şaşırdım 
     "Ne yönlendirmesi .." 
     "Bakın, şurada oturuyorum. Kaç kişi konuştu, hep aynı şeyi söylediler. Derviş geldiği için CHP’ye oy atacaklarmış...Yönlendirme işte bu " 
     "Nasıl olmuş bu yönlendirme " 
     Suç yine bizde 
     "Medya yapıyor bu işi Baykal’a haksızlık bu. CHP’nin, Baykal’ın Derviş’siz hiç mi oyu yoktu CHP’ye oy sanki hep Derviş yüzünden atılacak... Yönlendirme bu." 
     Şöyle devam ediyor 
     "Ben Manisalıyım. Geçen ay memlekete gittim. Tütün üreticilerinin halini gördüm. Derviş’in onlardan ne kadar haberi var ki onların sorunlarını çözecek " 
     Bütün bunları bir nefeste söyledi, elimi güler yüzle sıktı, giderken de "Benim oyum CHP’ye" demeyi unutmadı. 
     Bu bir ilkti, yani "Baykal’a haksızlık" çıkışı... Oysa, bu bir haksızlıktan çok bir olgu sayılabilir. 
     İzmir Fuarı’nda iki akşam toplam dört saat sohbet ettim. CHP, DSP ve Yeni Türkiye ya da YTP gündeme geldiği zaman genellikle şu ortak noktalar kendini belli etti. 
     1 1999 seçimlerinde yüzde 40 küsur oyla İzmir’de bir numara çıkan DSP tükenmiş durumda gözüküyor. Milliyet standına her gelen "Bu sefer Ecevit’e oy yok " diyor. 
     2 Yeni Türkiye’ye gelince, hep aynı dilekler belirtiliyor. Derviş’in Cem’den ayrılmasının olumsuzluğu... Derviş’in CHP’ye katılmasıyla birlikte ya kararsızlık ya da CHP tercihi... Bu arada "İsmail Cem de keşke CHP’ye katılsaydı, şimdi oylar bölünebilir" söylemi... 
     3 Tabii en çok da kulağa "Madem Derviş de CHP’ye katıldı, o zaman eski göz ağrısına verelim oylarımızı" diyenlerin sesi çalınıyor. 
     Durum böyle İzmir’de... 
     Mayıs ayının ikinci yarısında yine İzmir’de siyasetin, seçimin nabzını tutmaya çalışmıştım. O zaman da DSP çöküş, CHP toparlanma ve yükseliş süreci içindeydi. 
     Bugün de farklı değil. 
     Ama bir nokta daha var 
     Derviş olgusu... 
     Bu olgu galiba İzmir’de başka yerlere göre daha fazla ağır basıyor ve CHP’yi yukarı itiyor. 
     Bunu belirtmek neden Baykal’a haksızlık olsun ki Tam tersine, Derviş’in YTP’yi değil CHP’yi tercih etmiş olması, Baykal’a belki de siyasal yaşamanın en önemli fırsatını sundu. 
     İzmir Fuarı’nda iki gecenin özeti böyle. 
     
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
