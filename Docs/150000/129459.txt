<DOC>
<DOCNO> 129459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yazar/tamer.html </URL>
<DATE> 2003/01/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kardeşimiz MÜSİAD’dan IMF efendi’ye 
</HEADLINE>
<TEXT>

     Erdoğan’ın kardeşlik durumu da farklı değil. Kıbrıslı Türkler dahil herkes Tayyip Bey’in ya din kardeşi, ya sadece kardeşi, ya da Tayyip Bey bizlerin kardeşi 
     İyi de ağabeyler nerede Ortada bu kadar mebzul miktarda kardeş varsa, aynı sayıda ağabeylerin de olması gerekmez mi Ama yok Ağabey diye bir kavram yok nedense... Pardon sadece Amerika var O da Big Brother zaten 
     MÜSİAD’ın, ekonomi basınındaki başarılı arkadaşlarımızı ödüllendirdiği törende de kardeş muhabbeti eksik değildi. Önceki akşam Cevahir Kongre Merkezi’ndeki törende "IMF efendi"nin de epey kulakları çınlatıldı. Yıllardır IMF’ye yakıştırılan birbirinden çok farklı nitelemeler olmuştur. Ama "IMF efendi" dendiğini hiç duymamıştım. 
     
     Savaşa hayır 
     Bayramoğlu’nun medyadaki savaş çığırtkanlığına şiddetle itirazı var "Medyamız savaş yazmak yerine, savaşa karşı mücadele etmeli" diyor ki, yerden göğe haklı. Irak savaşında ölecek insan sayısının 48 binden başlayıp 140 bine kadar uzanabileceğini anımsatan Bayramoğlu, "Okyanustaki balinaları kurtarmak için seferberlik ilan ediyoruz, ama Irak’ta Hatice nineleri, küçücük Ahmet’leri ölüme terk ederken kılımız kıpırdamıyor" diyor. 
     Bayramoğlu ile buraya kadar hemfikirim. AKP hükümetinde bir koordinasyon eksikliği bulunduğu görüşüne de katılıyorum. Ama sıra, ekonomimiz için yazdığı reçeteye gelince iş değişiyor. Bayramoğlu diyor ki 
     
     "IMF efendi" 
     "Bütçedeki yüzde 6.5’luk faiz dışı fazla var ya... Biz zannediyorduk ki faiz dışı fazla bir ülkenin borç geri ödemesi için gerekli. Oysa bunun altında yatan gerçek, Türkiye’nin büyümesini engellemekten başka bir şey değilmiş. IMF efendi şunu gayet iyi bilmeli Bir ülkenin mukadderatıyla oynama hakkını kimse kimseye vermez. 8 katrilyonluk yatırım ödeneklerinin, IMF efendi istemiyor diye 4 katrilyon liraya indirilmesi düşünülüyormuş. Bu ülkenin en fazla ihtiyacı olduğu şey büyümedir büyüme " 
     Türkiye - IMF ilişkilerinin seyrinden bihaber biri de sanır ki biz IMF’ye paçamızı kaptırmamışız da, adamlar zorla bize kemer sıktırıyorlar Ay ortasında Türkiye’ye gelmesi beklenen IMF heyeti, AKP hükümetinin çizdiği zikzaklar nedeniyle mırın - kırın etmeye başladı diye, kimi çevrelerde tedirginliğin ne denli arttığının farkında değil galiba Bayramoğlu. Irak meselesi gündemde olmasa, IMF heyetini zor getirirler Türkiye’ye... 
     Ekonomik bağımsızlığını yitirmişsen geçmiş olsun kardeşim Siyaseten de bağımsız olamıyorsun, "IMF efendi"ye de kafa tutamıyorsun. 
     
     Cehalet ve sefalet 
     Dönelim törene... Devlet Bakanı Kürşat Tüzmen’den İstanbul ve Ankara büyükşehir belediye başkanlarına ödül vermek üzere davet edilenlerin kürsüye çıktıklarında yaptıkları kısacık konuşmalardan da söz etmek istiyorum sizlere. 
     200 işadamıyla birlikte Irak’a çıkarma yapmaya hazırlanan Tüzmen, "Bütün girdi maliyetlerinin yüksekliğine rağmen, ihracatta 36 milyar doları aştık. Bu yıl 40 milyar doları yakalayacağız. Türkiye artık ihracatla büyüme modeline geçiyor. Samimiyiz. Çok çalışacağız. Mutlaka bir bedel ödeyeceğiz. Başaracağız. Ama başarıyı bizden sonrakilere miras bırakmayacağız" dedi. 
     İstanbul Belediye Başkanı Ali Müfit Gürtuna’nın ana mesajı "Zengin kaynaklara sahip bir ülkenin fakir bekçileri olmaktan kurtulmalıyızödı. Ankara Belediye Başkanı Melih Gökçek hiçbir mesaj vermeden, sol siyasetçilerin yıllardır dillerinden düşmeyen "saygılarını sundu " Türkiye İhracatçılar Meclisi TİM Başkanı Oğuz Satıcı cümleyi o kadar uzattı ki ne dediği anlaşılamadı. 
     Ödül verenlerin sonuncusu Ehl-i Beyt Vakfı Başkanı Fermani Altun’du. Galiba en anlamlı mesaj onunkisiydi "Yaşamın 2 ayağı vardır Biri kültür, diğeri ekonomi. Kültür olmazsa cehalet, ekonomi olmazsa sefalet olur." 
     
     







AKP ve asker 


Tutarsızlıklar konçertosu 


Talihsiz giriş... 


Turpun büyüğü... 


Yine kaynak nerede sorusu 


Gri katsayı 


Eğitimin en önemli sorunu 1 


Üniversite reformu 1 


Türkiye Böyle Kuruldu’ 


Ankara’nın tavrı ABD’nin planlarını bozuyor 


Politikacılar mevkilerini kötüye kullanmasa... 


Hoşluklar ve tuhaflıklar 


Kardeşimiz MÜSİAD’dan IMF efendi’ye 


Ne kadınlar vurdum Zaten yoktular 


İç borç ve banka sorununu unuttuk 


</TEXT>
</DOC>
