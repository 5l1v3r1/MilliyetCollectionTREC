<DOC>
<DOCNO> 131342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/ekonomi/eko02a.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı’na af, newline yasaya IMF rötuşu 
</HEADLINE>
<TEXT>

Naylon fatura kullanma suçundan yargılanan Maliye Bakanı Kemal Unakıtan’ı aklayan vergi paketi, AKP’lilerin oylarıyla TBMM’den geçti. CHP’liler bakanı protesto için salonu terk etti 
     ANKARA Milliyet 

     Maliye Bakanı Kemal Unakıtan’ın da yargılandığı naylon fatura kullananlara af getiren vergi yasası AKP’li milletvekillerinin oylarıyla dün Türkiye Büyük Millet Meclisi’nde TBMM kabul edildi. 
     Kemal Unakıtan’a af getiren maddenin oylanması sırasında CHP’li milletvekilleri protesto amacıyla salonu terk etti. Geçen hafta Plan ve Bütçe Komisyonu’nda Maliye Bakanı Kemal Unakıtan’nı af kapsamı dışında bırakmak için bilerek naylon fatura kulanma’ suçunu vergi affı paketi dışında tutan AKP’liler, dün Genel Kurul’da verdikleri değişiklik önergesiyle Maliye Bakanı’nı da af kapsamına alan yeni bir önerge verdiler. 
     Buna göre 31.08.2002 tarihine kadar Vergi Usul Kanunu’nun 359’uncu maddesine göre hakkında naylon fatura kullanma suçuyla dava açılanlar hakkındaki davalar ortadan kaldırıldı. 
     Af yasası ile naylon fatura kullananlar hakkındaki incelemeler de durdurulurken, Cumhuriyet Savcılılıkları’na suç duyurusunda bulunulmayacak. AKP’nin çıkardığı af yasası ile naylon fatura kullanma nedeniyle hakkında kesinleşmiş mahkumiyet bulunanların cezaları da infaz edilmeyecek. 
     
     Dürüstlere indirim yok 
     CHP miletvekili Ali Topuz, TBMM’de ilk kez bir bakanın kendisini aklayan bir yasayı çıkardığını belirterek, bu durumu her platformda halka şikayet edeceklerini söyledi. 
     Topuz, Unakıtan’ı terreddüt yaratmayacak şekilde af kapsamına alan değişikliğe karşı çıkarken, "Bu önerge herkesin suçunu ortadan kaldıran bir belge. Unakıtan böylece mahkemeye gitmeyecek. Devam eden yargı işleminin önüne engel çıkarmayın, suçsuzluğunu kanıtlayamayacaksa cezasını çeksin. Halep ordaysa arşın burda. Kamuoyu önüne çıkmaya yüzünüz kalmayacak. Bunun hesabını veremeyeceksiniz" dedi 
     AKP Grup Başkanvekili Salih Kapusuz ise Maliye Bakanı Kemal Unakıtan hakkında kesin yargı kararı olmadığını söyledi. Öte yandan CHP’nin dürüst mükelleflere yüzde 10 indirim imk nı getiren önergesi ise komisyon sıralarında AKP’li milletvekillerinin yer almaması nedeniyle salt çoğunluğu oluşturamadığından red edildi. 
     Bu arada daha önce gecikme zammı ve cezalara indirim getiren hükümet IMF’in gelir kaybı uyarısıyla vergi borçlarını aylık TEFE oranına endeks- ledi. 
     
Vergi borcu TEFE’ye endekslendi      CHP’nin, "buram buram IMF kokuyor" dediği önergelerle değişen yasa şu düzenlemeleri getiriyor 

</TEXT>
</DOC>
