<DOC>
<DOCNO> 148761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/heper.html </URL>
<DATE> 2003/04/10/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
İşte ben buna dayanamıyorum 
</HEADLINE>
<TEXT>

     Savaş sonrası ganimet paylaşımı başladı, yatırım ve onarımlardan kim ne kazanacak, tartışılıyor. Ama Türkiye’nin görüşünü merak eden yok. 
     Bu savaşın mağlubu yalnız Irak değil. Türkiye de, Fransa ve Almanya gibi kaybetti. 
     Türkiye, güvenirliğinden ve güvenliğinden, stratejik öneminden, Fransa ve Almanya AB’deki liderliklerinden ve prestijlerinden oldu. 
     
     ABD artık Iraklı Kürtlerden sitayişle söz ediyor. Bush bile, Kürtlerle ortaklıklarını iftiharla vurguluyor. Çünkü bundan böyle ABD’nin stratejik ortağı Kürtler. 
     Yani Musul, Kerkük gitti gider, Kürt devleti de ilan edildi, edilecek. 
     Peki Ankara’nın savaş sebeplerine ne oldu 
     Herhalde, "dün dündür bugün de bugün" veya "geçti Bor’un pazarı sür eşeği Niğde’ye." 
     
     SAVAŞ sırasında iki cümle öne çıktı 
     Tayyip Erdoğan’ın "Tezkere çıkmazsa maaşlar tehlikeye girer" ve Abdullah Gül’ün "Koalisyondayız" cümleleri. 
     Şu hale bakın, hem "koalisyondayız" diyoruz, hem de ABD’nin tehditler yağdırdığı, hedef gösterdiği Suriye ve İran’la zamansız bir işbirliği içinde görünüyoruz. Yalnız işbirliği olsa iyi, ABD ile, Batı ile ittifakı bırakmış, üçlü ittifaka doğru koşuyor izlenimi veriyoruz. 
     Bu, çıkarlarıyla çatışan bir tehlikenin peşinden Türkiye’nin paldır küldür gittiğini göstermiyor mu Yoksa, bu zamansız girişim, bu üçlü diyalog hevesi Türkiye’yi zaman içinde Batı’dan uzaklaştırıp Doğu’ya yanaştırma niyetini mi ifade ediyor 
     
     Yüzlerce yıl Ortadoğu’ya hakim olmuş, yönetmiş, rehberlik etmiş Osmanlı’nın devamı olan Türkiye Cumhuriyeti’nin içine düştüğü acze bakın. 
     Binlerce kilometre uzaktaki İngiltere Irak’a selamsız sabahsız girebiliyor da, Türkiye haklı olarak "Kuzey Irak’a girebilirim" deyince Avrupa’nın küçükleri, büyükleri ve Amerika adeta ayağa kalkıyor. Ankara’yı azarlama ve kınama yağmuruna tutma cüretini gösterebiliyor. 
     1 milyar dolarlık küçücük bir yardım bile Türkiye’yi dövmek için sopa olarak kullanılabiliyor. 
     Nereden nereye... 
     İşte ben buna tahammül edemiyorum... 
     
NARKOZSUZ AMELİYAT      Sakarya deprem bölgesindeki "Saddam Mahallesi" sakinleri yaralı Iraklılar için kan bağışı yapıyor. Aslında savaş, Saddam rejimiyle Bush kadrosu arasında, ama acıyı çeken günahsız Irak halkı oluyor. Ameliyatlar narkozsuz yapılıyor. 
     Türkiye bu günahsız ve çaresiz halka, çocuklara yüreğini açmalı, özellikle sağlık malzemesi ile yardıma koşmalı. 
     
Çarpışa çarpışa ölüm      Birinci Körfez Savaşı 47 gün sürdü. Irak 100 bin ölü verdi. ABD Bağdat’a yürümedi. 
     Bu kez durum farklı. ABD askeri Bağdat’a girdi. 
     Bu yürüyüş sırasında ABD’yi Iraklı Kürtler dışında destekleyen olmadı. Peki savaş sonunda Irak halkı kendisine ihanet eden Kürtlere nasıl kardeş gözüyle bakabilecek 
     Bir de Saddam’ın finali var. 
     O ne yapar Kaçar mı, teslim mi olur, intihar mı eder 
     Bana sorarsanız vuruşa vuruşa ölür... 
     
Demokratik hükümet ..      Irak’ta bugünkü iktidar demokratik değil, peki muhalefet demokratik mi Üstelik şimdi başbakan adayı olarak Talabani’nin adamı Barham Salih öne çıkıyor. ABD Savunma Bakan Yardımcısı Wolfowitz’in başbakan adayı o. 
     Irak’ta nüfusun yüzde sekseni Şii ve Sünni Arap, ama hükümetin başına Barham Salih getiriliyor. 
     ABD’nin gerçekten demokratik bir oluşumun peşinde olduğu nasıl da anlaşılıyor .. 
     
     Ben İstanbulluyum’ 
     Şehrin duvarlarında koca koca panolar "Ben İstanbulluyum" Bu şehri korumak, kollamak, sevgiyle, istekle bütünleşmek... 
     Bu panolardan ben bunu anlıyorum. İstanbul’da yaşayıp, onun nimetlerinden, güzelliklerinden yararlanıp, onu benimsemeyenlere nazik bir uyarı. 
     İstanbul’a yerleşip de, "Hemşerim memleket nire " sorusunun münasebetsizliğini hatırlatan bir ihtar. 
     Ama bu çaba herkesten önce bazı yöneticileri uyarmalı. 
     Hani İstanbul’daki çok önemli bir belediyemizin, altı başkan yardımcısının otomobillerine aldıkları plakalar vardı ya... "Hemşerim memleket nire önin cevabı plakalar. 
     Vatandaştan önce, bu şehrin yöneticileri ve belediyecilerimiz "Ben İstanbulluyum" derse İstanbul İstanbul olur. 
     







</TEXT>
</DOC>
