<DOC>
<DOCNO> 100673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yasam/ayas.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kadının önce ruhuna hitap edin 
</HEADLINE>
<TEXT>

Olgun erkek-genç kadın ilişkisini’ değerlendiren Prof. Dr. Kurban Özuğurlu, "Cinsel mutluluk için çiftin öncelikle ruhen uyuşmaları gerekir" diyor 
     Neden genç kadın Neden olgun erkek - 3 
Pınar Aktaş 

     Psikolog-Psikiyatr Prof. Dr. Kurban Özuğurlu, genç kadın ile olgun erkeğin’ cinsel hayatlarının çabayla olumlu olabileceği görüşünde... Özuğurlu, "Parasal, sosyal faktörler rol oynamıyorsa genç kadının olgun erkek araması bir çelişkidir" diyor. Ve Prof. Dr. Özuğurlu sorularımızı yanıtlıyor 
     
Olgun erkek-genç kadın açısından cinselliği değerlendirir misiniz 
     Cinsellik için öncelikle sağlıklı bir iletişim ve etkileşim gerekli. Genç kadının parasal, maddesel, sosyal faktörler rol oynamıyorsa olgun erkek araması psikoseksüel yaşantı açısından çelişkidir. Genç kadınla olgun erkeğin cinsel yaşamda haz sağlaması zaman zaman zor olabilir. 
     
İyi bir birliktelik için arada kaç yaş olmalı 
     Cinsellikte en haz verici dönem, erkeklerde 30 yaşa kadar, kadınlarda ise 16-20 yaş arasındadır. O yaşlarda cinsellik çok doyurucu oluyor. Kadınla erkek arasında yaş farkı bence de olmalı. Ama en az 5 en fazla 10 yaş... Büyük yaş farklılıklarında ise mutluluk, genç kadın cinsel obje’ durumunda olmazsa sağlanır. 
     
Karşılaşılan en büyük problem nedir 
     Bir çifti tedavi ediyordum. Kadın psikolog, erkek mühendisti. Aralarında 16 yaş vardı. Kadın, "Ben cinselliğin bir oldu-bitti olmasını istemiyorum. Kocamın isteği olsun diye cinselliği kabul ediyorum. Yoksa ben hiçbir şey anlamıyorum. Kocam sırtını dönüp yatıyor." diyordu. Bu şu demek erkek kadınlara göre çok çabuk uyarılır. Kadın ise haz oyununu uzatmak ister. Ama erkek bir kere boşalınca refrakter periyod’a giriyor. O da, erkek boşaldıktan sonra ikinci bir hamleyi yapamıyor demektir. Bu ara zaman’ en hızlı genç erkeklerde 10 dakika sürüyor. Orta yaş ve üstünde 3 saate kadar çıkıyor. Bu periyot olgun erkekte daha uzun olduğuna göre, kadının orgazma güçleşiyor. 
     
Olgun erkek, genç kadını mutlu etmek için ne yapmalı 
     Görünüşte genç kadın, yaşlı erkeği arar ama bu bir sanal çekiciliktir. Çıkar söz konusu değilse genç kadın, rol yapar. Yaşlı erkek de genç kadının cilvesini geçici olarak arar. Yaşlı erkek, genç kadınla mutlu olabilir. Ama genç kadını, seks objesi olarak almamalı. Öncelikle onu kişi olarak ele almalı ve ruhsal ihtiyaçlarını doyurmalı. Kadında birlikteliğin verdiği ruhsal haz cinsellikten öncelikli olmalı. Ondan sonra cinsel ilişki olmadan da kadın orgazm olabilir. Yeter ki sonuna kadar kendisiyle ilgilenilsin. Olgun erkekler taktikleri iyi biliyor olabilirler. Ama bu da bir zaman sonra yeterli olmayabilir. 
     
Bir olgun adam iki genç kadın40’lı yaşlarını süren aynı adamla art arda beraber olmuş ve birbirlerini tanıyan 20’li yaşlarındaki iki kadının yaşadıkları... 

</TEXT>
</DOC>
