<DOC>
<DOCNO> 107805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/guncel/gunz1.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Zorla üye yapmak istedi 
HADEP’li başkan 2 kişiyi vurdu      Bursa’nın İnegöl ilçesine bağlı Alanyurt beldesinde HADEP Belde Başkanı Ali Koç, dün Yağlı Tohumlar mevkiinde karşılaştığı Mehmet Aksoy 34 ile İzzettin Aksoy’dan 22 partiye üye olmalarını istedi. Ancak baba oğul üye olmak istemediklerini belirtti. Bunun üzerine çıkan tartışma sonucu silahını çeken Koç, Mehmet Aksoy’u göğsünden, İzzettin Aksoy’u bacağından yaraladı. Zorba başkan Koç, olaydan sonra kaçtı. 
     
     ABD’den 200 milyon dolar 
Türkiye’ye ISAF parası yarın geliyor      Türkiye’ye Afganistan’daki Uluslararası Güvenlik ve Destek Gücü’nün ISAF komutasını devralması karşılığında vaat edilen 200 milyonu ekonomik destek, 28 milyonu da askeri yardım olmak üzere 228 milyon dolarlık ABD yardımının 200 milyon dolarlık ilk bölümü yarın Hazine’nin kasasına girecek. Yardımın verilmesine ilişkin protokolü, Hazine Müsteşarı Faik Öztrak ve ABD Büyükelçisi Robert Pearson imzalayacak. 
     
     Yarı çıplak haldeydiler 
Maltepe ormanında iki ceset bulundu      M. AKİF ERDEM İstanbul 

     Polis, Maltepe Büyükbakkalköy Değirmentepe mevkiindeki ormanlık alanda belden aşağı kısmı çıplak halde Arif Arduç isimli bir erkek ile kimliği belirlenemeyen 40 yaşlarında bir kadın cesedi buldu. Olay yerine gelen yeğen Yücel Arduç, amcası Arduç’un seyyar satıcılık yaptığını, öldürülen kadının da aynı bölgedeki seyyar satıcılardan biri olduğunu belirtti. 
     
     Biri yakalandı, ikisi kaçtı 
FB eski üyesi User’in işyerine gasp girişimi      Fenerbahçe Yönetim Kurulu eski üyesi Erol User’in Bahçelievler’deki işyerine gasp amacıyla giren silahlı ve maskeli üç kişiden Ahmet Baştürk, çalışanların müdahalesiyle yakalandı. Karşılıksız çek suçundan bir süre Bayrampaşa Cezaevi’nde kaldığı anlaşılan Baştürk’ün, para yardımı vaadinde bulunan User’in sözünde durmaması üzerine bu yola başvurduklarını ifade ettiği bildirildi. 
     



 GÜNCEL 




















</TEXT>
</DOC>
