<DOC>
<DOCNO> 129130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur09.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüsün freni patladı 2 ölü, 10 yaralı... 
</HEADLINE>
<TEXT>

     Antalya'nın Kaş İlçesi'ne bağlı Kalkan Beldesi'nde, freni patlayan minibüsün şarampole yuvarlanması sonucu meydana gelen kazada, 2 kişi öldü, 10 kişi yaralandı. 
     Sarıbelen Köyü'nden Kaş'a yolcu taşımacılığı yapan 07 Y 3493 plakalı ticari minibüs sürücüsü Ramazan Küçükkaya 41 , Şerife Avcı 78 adlı müşteriyi indirmek için sağa yanaştı. 
     Avcı'nın biraz daha geride inmek istemesi üzerine aracıyla geri geri giden Küçükkaya, bir anda freninin tutmadığını farketti. Minibüs şarampole yuvarlanırken, Hüsamettin Çopur ve Mehmet Ali Küçükkaya araçtan atladı. 
     Kaş-Kalkan yolu 26. kilometrede meydana gelen kazada Şerife Avcı, olay yerinde, Osman Kocaer ise hastaneye kaldırılırken yolda öldü. 
     Kazada yaralanan Mehmet Kocaer Fethiye Devlet Hastanesi'nde, Ömer Lütfü Karadon, Zühra Küçükkaya, Elmas Çopur, Mehmet Ali Küçükkaya, Ali Bozkurt, Durmuş Ali Karadon, Halil Bozkurt, Ramazan Küçükkaya, Ahmet Toklu Kalkan Sağlık Ocağı'nda tedavi altına alındı. 
     Olayla ilgili soruşturma başlatıldı. 
     





</TEXT>
</DOC>
