<DOC>
<DOCNO> 129436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas03a.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Grammy'de Avril Lavigne sürprizi 
</HEADLINE>
<TEXT>

     2003 Grammy Müzik Ödülleri'nin adayları dün New York'ta açıklandı. 
     Eminem, Bruce Springsteen, Norah Jones ve Avril Lavigne aralarında yılın albümü olmak üzere birçok kategoride Grammy ödüllerine aday gösterildi. 
     Springsteen'in 11 Eylül konulu ''The Rising'' ve beyaz rapçi Eminem'in ''The Eminem Show'' adlı albümleri yılın albümü ve aynı adlı parçaları da yılın şarkısı dallarında aday gösterilirken, yeni isim yapan sanatçılardan Norah Jones da ''Don't Know Why'' adlı underground hitiyle yılın parçası, ''Her Come Away With Me'' ile yılın albümü ve en iyi yeni sanatçı kategorilerinde aday gösterildi. 
     Bir diğer en iyi yeni sanatçı adayı 18 yaşındaki Lavigne de, yılın şarkısı, en iyi kadın pop vokal ve en iyi pop vokal albümü ile diğer dallarda aday gösterilerek hızlı bir giriş yaptı. 
     Yeni sanatçılardan Rhythm and Blues şarkıcısı Ashanti'nin yanı sıra rockçı Sheryl Crow, rapçi Nelly ve yeni soul sanatçısı Rafael Saadiq 5 dalda Grammy ödüllerine aday gösterildiler. 
     Dixie Chicks ''Home'' ve Nelly ''Nellyville'' ile yılın albümü dalında aday olurken, Nelly'nin ''Dilemma'' adlı yapıtı yılın en iyi parçasının yanı sıra 3 rap kategorisinde aday gösterildi. 
     Country tarzı müzik yapan Dixie Chicks, yılın country albümü dahil olmak üzere 4 dalda Grammy'ye aday oldu. Alan Jackson'ın 11 Eylül konulu ''Where Were You'' adlı parçası da yılın şarkısı dalında aday gösterildi. 
     Ayrıca, India.are, Elvis Costello, Johnny Cash ve Vanessa Carlton gibi şarkıcılar da çeşitli dallarda Grammy ödüllerine aday gösterildiler. 
     Geçen yıl 101, bu yıl 104 dalda verilecek Grammy Müzik Ödülleri 23 Şubat'ta New York'taki Madison Square Garden salonunda yapılacak törenle dağıtılacak. 
     



 YAŞAM 























</TEXT>
</DOC>
