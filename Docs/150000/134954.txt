<DOC>
<DOCNO> 134954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yasam/yas01.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pompalı mühendise camda yakalandı 
</HEADLINE>
<TEXT>

Evine giren genç hırsızı pencereden kaçarken yakalayan Jeofizik Mühendisi, pompalı tüfeğine sarıldı. Vurulan hırsız, salona düştü 
     ŞAKİR AYDIN İstanbul 

     Kartal’da Jeofizik Mühendisi Yalçın Yayla 33 , evine giren 17 yaşındaki Y. K.’yı affetmedi ve pompalı tüfeğiyle ayağından tek kurşunla vurdu. 
     Olay, Yakacık Ayazma Caddesi Yüce Belde Sitesi Gülşen Sokak’ta dün sabah saat 05.00 sıralarında meydana geldi. Girişteki bekçiye fark edilmeden siteye girmeyi başaran genç hırsız K., sokağın başında bulunan villanın alt katındaki salonuna, penceresinden girdi. İçeride çalınacak değerli eşyaları aramaya başlayan K., karanlıkta fazla görültü çıkarınca, ev sahibi Yayla’yı uyandırdı. 
     
     Ambulans çağırdı 
     Yatak odasından gelen sesler üzerine fark edildiğini anlayan K., salondaki pencereden kaçmak istedi. 
     Ancak ev sahibi Yayla, ruhsatlı pompalı tüfeğiyle salona inip pencereden kaçmaya çalışan K.’yı ayağından vurdu. Sol ayak bileğine isabet eden tek kurşunla yaralanan K., pencereden salonun içine düştü. 
     Ev sahibi mühendis Yayla, hırsızı vurduğunu görünce polis ve sağlık ekibi çağırdı. Polis ekipleri, K.’yı ambulansla hastaneye kaldırırken, Yayla’yı da gözaltına aldı. Kartal Lütfi Kırdar Eğitim ve Araştırma Hastanesin’de tedaviye alınan K.’nın hayati tehlikesinin bulunmadığı bildirildi. 
     Konuyla ilgili olarak soruşturma başlatan polis, Jeofizik Mühendisi Yayla’nın, sorgusunun tamamlanmasının ardından Kartal Adliyesi’ne sevk edileceğini kaydetti. 
     



 YAŞAM 

























</TEXT>
</DOC>
