<DOC>
<DOCNO> 149650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/spor/spo02.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rota Fransa 
</HEADLINE>
<TEXT>

Fenerbahçe Futbol Şube Sorumlusu Sadettin Saran bugün Fransa'ya giderek, PSG'nin hocası Luis Fernandez ile görüşecek. Japonya Milli Takımı'nın eski hocası Troussier de gündeme alındı 
     YALÇIN TÜRK 

     Harek t başladı 
     FENERBAHÇE, teknik direktör sorununu bu hafta içinde çözmek için kolları sıvadı. Futbol Şube Sorumlusu Sadettin Saran'ın bugün Fransa'ya giderek listedeki adaylarla masaya oturacağı öğrenildi. Saran ilk olarak Paris Saint Germain Teknik Direktörü Luis Fernandez'in kapısını çalacak. Japonya Milli Takımı'nın eski hocası Trousser'e de teklif götürecek olan Saran'ın daha sonra İspanya'da Antiç ile görüşmesi bekleniyor. 
     
     Transfer timi 
     GENÇLERBİRLİĞİ maçı öncesi toplanan yönetim kurulu ise sekiz kişilik transfer komitesi oluşturdu. Nihat Özdemir, Sadettin Saran, Hakan Bilal Kutlualp, Mahmut Uslu, Murat Aşık, Ali Yıldırım, İlhan Ekşioğlu ve Mehmet Karasu artık transferde ortak hareket edecek. Bu arada toplantıya önceki gün başkanlığa adaylığını koyan Davut Dişli'nin iş ortağı olan yedek üye Burak Karabacak katılmadı. 
     
Kadıköy'de barış      Fotoğraflar Hüseyin Yavuz 

     GENÇLERBİRLİĞİ'Nİ elinden kaçıran, oynadığı futbolla yeniden güven kazanan Fenerbahçe'yi seyircisi ayakta alkışladı. Karşılaşma bitiminde tribünler beraberliğe rağmen futbolcuları bağrına bastı, Şükrü Saracoğlu Stadı'nda uzun süredir yaşanan gerginlik yerini barış ortamına bıraktı. Taraftarlar Başkan Aziz Yıldırım'a da destek çıktı. 
     
Rüştü çıldırdı      Tecrübeli kaleci, maç sonrası soyunma odasında kapıları tekmeledi, "Bu emeğe yazık değil mi " diyerek bağırdı 
     KARŞILAŞMANIN son dakikasında yenilen gol kaleci Rüştü'yü çılgına çevirdi. Soyunma odasında sinirden kapıları tekmeleyen başarılı file bekçisi uzun süre arkadaşlarına bağırdı. Rüştü'nün, "Size o kadar söyledim. Niye önümü açmadınız. Bu kadar ucuz gol yenir mi Emeklerimize yazık değil mi " dediği ve zor sakinleştirildiği öğrenildi. 
     SARI - Lacivertli taraftarlar maç öncesi milli kaleciye müthiş bir sevgi gösterisinde bulundular. Rüştü sahaya çıkar çıkmaz tribünlere çağrıldı. Fenerbahçe seyircisi, transferi gündemde olan tecrübeli file bekçisine uzun süre "Sakın bizi bırakma" diye tezahürat yaptı. Rüştü ısınmak için arkadaşlarının yanına zor gitti. 
     
Göze çarpanlar      RÜŞTÜ Kaleciler için en tehlikeli olan sahada yine klasını kanıtladı. Veysel'in ayağından aldığı top inanılmazdı. 
     MİRKOVİÇ Savunmanın en iyisiydi. Gençlerbirliği'nin dinamik ataklarında canını dişine taktı, olumlu puan aldı. 
     KEMAL Fenerbahçe'ye geldiği günden beri en iyi futbolunu oynadı. Özellikle ikinci yarıda müthiş mücadele etti. 
     SEMİH Genç futbolcu, şans verildiğinde neler yapabileceğini gösterdi. Attığı iki golde de fırsatçılığı ön plandaydı. 
     THOMAS Gençleribirliği'nin beyni gibiydi. Her atakta ayağına top aldığında isabetli pas attı ve gol fırsatı yarattı. 
     AHMET HASSAN Geçtiğimiz haftalardaki futbolundan biraz daha kötüydü. Ancak sinirli olması bunun en büyük nedeniydi. 
     
Maçtan notlar      'Seyirciyi kıskandım' 
     GENÇLERBİRLİĞİ Kulübü Başkanı İlhan Cavcav yine çarpıcı açıklamalar yaptı. Cavcav, "Bizim Ersun Yanal'a daha çok ihtiyacımız var. Bu bakımdan kendisini bırakmayacağız. Ancak bir kulüp başkanı olarak Fenerbahçe taraftarını kıskanıyorum. Böyle bir seyirci bir takım için büyük avantaj" dedi. 
     
     Vladimir yedeğe 
     GENEL Koordinatör Tamer Güney ilk maçında ilginç bir kadro sahaya sürdü. Gençlerden sadece Semih'i ilk onbirde görevlendiren Güney, formsuzluğu nedeniyle Vladimir'i yedek soyundurdu. Diğer gençleri ise yanında oturttu. 
     
     Ersun Yanal sevgisi 
     KÖTÜ sonuçlara rağmen Fenerbahçe'yi seyircisi dünkü maçta da yalnız bırakmadı. Yağışlı havaya aldırış etmeyen yaklaşık 30 bin Sarı - Lacivertli taraftarlar takımlarına destek verirken, maç öncesi Gençlerbirliği'nin hocası Ersun Yanal lehine de tezahürat yaptılar. 
     
     Büyük zirve Çırağan'da 
     BAŞKAN Aziz Yıldırım bugün eski başkanlar ve camianın önde gelen isimleri ile Çırağan Oteli'nde biraraya gelecek. Fenerbahçe'daki sorunların masaya yatırılacağı toplantı saat 20.00'de başlayacak. Yıldırım'ın önümüzdeki günlerde grup liderleri ile de biraraya geleceği öğrenildi. 
     
     PAF'lar galip 
     FENERBAHÇE PAF Takımı dün Gençlerbirliği'ni 3-1 yenerek kötü gidişine son verdi. Dereağzı'nda oynanan karşılaşmada Erhan 2 ve Ulaş'ın golleri ile gülen Sarı - Lacivertli ekip, zirve mücadelesi veren Başkent ekibine büyük darbe vurdu. 
     
Maçtan rakamlar      Veysel, Fenerbahçe karşısında bu sezonki 11. golünü attı ve Gençlerbirliği'nin en golcü ismi Youla'yı yakaladı. 
     Rakip golcülere en son Malatyaspor maçında geçit vermeyen Rüştü dün yine kalesinde üç gol gördü. Milli kaleci son altı maçta 14 gol yedi. 
     Ligde son 4 maçında 3 mağlubiyet 1 de beraberlik alan Sarı - Lacivertliler, iki puan daha kaybetti. Galibiyet hasreti yine sona ermedi. 
     Gençlerbirliği'ni en son 18 Kasım 2001'de Saracoğlu'nda yenen Fenerbahçe rakibini yine son dakikada elinden kaçırdı. 
     Fenerbahçe formasını, sırtına geçirdiği Ankaragücü deplasmanından bu yana 7 maçtır çıkarmayan Rebrov, ilk kez görev yapamadı. 
     


SPOR 

































</TEXT>
</DOC>
