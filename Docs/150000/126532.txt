<DOC>
<DOCNO> 126532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yazar/sazak.html </URL>
<DATE> 2002/12/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ANAP’ın geleceği 
</HEADLINE>
<TEXT>

     3 Kasım depreminde baraj altında kalan DYP’den sonra ANAP’ta da iç hesaplaşma’ başladı. 11 Ocak kongresinde, seçim yenilgisi üzerine genel başkanlıktan ve aktif siyasetten çekildiğini açıklayan Mesut Yılmaz’ın yerine kimin liderliği üstleneceği belli olacak. 
     Genel başkanlık için şimdiden 11 kişinin adı geçiyor. 
     Oyları yüzde 5’e düşen partinin toparlanması mümkün mü ANAP’ı nasıl bir gelecek bekliyor 
     Kongre kulisleri hareketlenirken zorluklar da kendini gösteriyor. 
     En büyük zorluk, ANAP’ın toplum tarafından nasıl algılandığı’ sorunundan kaynaklanıyor. 1983 seçimlerinde askeri dönemden çıkılırken, geleneksel sağ ve sol partilerin yasaklanması sonucu Özal’ın liderliğinde iktidara gelen ANAP, program ve tüzüğündeki sivil’ motiflere karşın 12 Eylül’ün ürünü’ olarak görüldü. 
     Özal, 1983 - 87 dönemindeki icraat’larıyla bu şartlanmayı ortadan kaldırmaya çalıştı. ANAP, serbest piyasa, düşünce ve inanç özgürlüğü gibi liberal politikalarla merkez parti’ özelliği kazandı. Ancak, iktidarda güçlendikçe hatalar yapmaya başladı. 1987 referandumunda eski siyasilerin yasağını sürdürmek üzere Turgut Özal’ın yaptığı mitingler, demokratikleşme iddiasıyla taban tabana zıttı. Ülkede bir kalkınma sürecine girilmişti, ancak ölçüsüz büyüme ve dış borçlanmanın faturası, etik’ yozlaşma olarak toplumun değerlerini aşındırmaya başlamıştı. 
     Özal’ın 1989 seçimlerinde Cumhurbaşkanı seçilerek tek adam’ yönetimine geçmesi de ANAP açısından sonun başlangıcı’ oldu. 
     ANAP’ın yirmi yıllık tarihi ve 1990’lardan bu yana sürdürdüğü istikrarlı’ gerileme bu partinin geleceğiyle ilgili ciddi soru işaretleri doğuruyor. 
     Ne yazık ki bu partiye olan ihtiyaç son dönemde toplumsal fayda’ sınırlarının dışına çıkmıştır. ANAP, partiden çok şirket refleksi’yle yönetildiği için AB hedefine yönelik politikaları bile halka inandırıcı gelmemiştir. 
     Yeni dönemde partinin yeni lider ve yönetim kadrolarını bekleyen en önemli sorun ANAP - A.Ş.’ imajının onarılması olacak. 
     Özal’ın 83 ruhu’ retoriğine dönerek merkeze yönelmek yetmez. 
     AKP de merkeze yerleşmek iddiasındadır. AKP’nin başarısızlığı halinde tepki’ oylarına talip Genç Parti ciddiye alınması gereken bir seçenektir. 
     Ali Talip Özdemir, Lütfullah Kayalar, Işın Çelebi ve öteki adaylar, genel başkanlık yarışından öte ANAP’a gelecekte neden ihtiyaç duyulacağını anlatmak zorundalar. 1983’ün özel şartlarında kurulmuş ANAP, Özal’dan sonra misyonunu zaten tamamlamamış mıydı Mesut Yılmaz’la uzatmaları oynadı. Kaybetti. 
     Kongrede ANAP’ın geleceği sorgulanmalıdır. 
     
     







Saddam’ın intiharı 


Hindistan’dan... 


Aktif duruş 


İstikrar öcü değil 


Silahsız savaş 


Savaşı bilen, savaştan korkar 


Gazeteci olmanın zorluğu 


Irak’la savaşın sonucu 


Neden olmasın 


ANAP’ın geleceği 


Fazıl Say, alkışlamamıza da izin verse... 


Avrupa duraklamada, Türkiye büyüyor 


Rusya önemli Tayyip Bey 


</TEXT>
</DOC>
