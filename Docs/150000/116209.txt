<DOC>
<DOCNO> 116209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur08.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle olur Türk'ün seçimi 10 ölü, 86 yaralı 
</HEADLINE>
<TEXT>

     Siyasi partilerin seçim çalışmalarını yoğunlaştırdığı ekim ayı, seçim çalışmaları sırasında birçok kazayı ve değişik partililer arasında fiili çatışmaları da beraberinde getirdi. 
     Türkiye'de siyasi partilerin gelenek haline getirdiği gösterişli miting ve konvoylar, bu seçimde de pek çok üzücü olayın yaşanmasına neden oldu. Bu olaylara, siyasi partiler arasındaki kavgalar da eklenince, seçim arefesindeki Türkiye, ekim ayını acı bir bilançoyla geride bıraktı. 
     Seçim çalışmalarının yoğunlaştığı son bir ayda 10 kişi yaşamını yitirdi, 86 kişi yaralandı, 3 seçim bürosu molotoflu, bir seçim bürosu silahlı saldırıya uğradı. 
     
     10 KİŞİ ÖLDÜ 

     Siyasi partilerin seçim çalışmaları kapsamında en çok trafik kazaları can aldı. Ekim ayında seçim meydanlarında ve konvoylarında bir bölümü ölümle sonuçlanan olaylar şöyle 
     149   25 Ekim Konya'da seçim otobüsü üzerinden bayrak asmaya çalışan DEHAP'lı Mehmet Bozan dengesini kaybederek düştü. Bozan olay yerinde hayatını kaybetti. 
     149   1 Ekim DSP'nin Tokat 5. sıra adayı Gazi Çatak, aile içi bir olaydan dolayı öldürüldü. 
     149   6 Ekim Karaman'da meydana gelen kazada SP'nin Karaman milletvekili adayı Asaf Çalışkan öldü, 3 kişi yaralandı. 
     10 Ekim Hakkari'de, DEHAP mitingine giden araç Zap Suyu'na yuvarlandı. Kazada, 1 kişi öldü, 7 kişi yaralandı. 
     149   26 Ekim Şanlıurfa bağımsız milletvekili adayı Sebahattin Cevheri'nin konvoyunda bulunan bir otomobilin TIR'a çarpması sonucu Mehmet Bugec adlı vatandaş öldü, Müslüm Bugec adlı vatandaş ağır yaralandı. 
     149   27 Ekim ANAP'ın Kahramanmaraş mitinginden dönen ANAP Elbistan İlçe Başkanı Mehmet Yalvaç, kullandığı arabayla kaza yaptı. Kazada, Yalvaç'ın 4 çocuğu yaşamını yitirdi. 
     149   29 Ekim İzmir-Gaziemir'de Genç Parti konvoyunda meydana gelen trafik kazasında bir kişi öldü, 10 kişi yaralandı. 
     
     MHP MİTİNGİNDE BALON KAZASI 

     149   23 Ekim MHP'nin Gaziosmanpaşa mitinginde, alanda bulunan balonların patlaması sonucu 50 kişi yaralandı. 
     149   19 Ekim Manisa'da DEHAP konvoyunda bulunan iki aracın çarpışması sonucu meydana gelen kazada iki kişi yaralandı. 
     149   22 Ekim Genç Parti'ye ait propaganda otobüsü kaza geçirdi. 1 kişi yaralandı. 
     149   20 Ekim DEHAP konvoyundaki kazada 2 kişi yaralandı. 
     149   20 Ekim Yurt Partisi İstanbul Kağıthane İlçe Başkanı Emin Mollaibrahimoğlu taşlı saldırıya uğradı. 
     149   26 Ekim Gültepe'de DEHAP seçim minibüsüne düzenlenen silahlı saldırıda Mehmet Ali Kaya ayağından yaralandı. 
     149   28 Ekim Giresun'da, DYP'nin milletvekili adayı Şafak Hisarkaya, mitingde halka hitap ederken, kalp krizi geçirdi. 
     149   29 Ekim Bir DEHAP'lı Bodrum'da üç kişinin saldırısına uğrayarak yaralandı. 
     149   30 Ekim Hatay'ın Belen ilçesinde mitingden dönen DEHAP'lı partililerin, MHP seçim bürosu önünde bekleyenlere sözlü sataşmada bulunmaları üzerine çıkan kavgada DEHAP'lı 6 kişi yaralandı. 
     
     MOLOTOFLA SALDIRILAR 

     149   5 Ekim Elazığ'ın Yurtbaşı beledesinde bulunan DEHAP seçim bürosuna tabancayla ateş açıldı. 
     149   8 Ekim DEHAP'ın Kağıthane'deki seçim bürosuna molotof kokteyli atıldı. 
     149   17 Ekim YTP Maltepe seçim bürosuna, molotof kokteylli saldırı düzenlendi. 
     149   30 Ekim Genç Parti'nin Bahçelievler'deki Seçim İrtibat Bürosu'na molotof kokteylli saldırı yapıldı. 
     





</TEXT>
</DOC>
