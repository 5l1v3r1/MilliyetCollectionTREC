<DOC>
<DOCNO> 116305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yasam/ayas.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Balona uzaylı muamelesi 
</HEADLINE>
<TEXT>

Caretta carettaları korumak için TÜBİTAK’ın uçurduğu uzaktan kumandalı balon, taşlı’ taarruza uğradı. Hatta birisi iyice abartıp, tüfekle’ ateş açtı 
     SERHAT OĞUZ İstanbul 

     Uşak’ta da meteoroloji balonunu uzaylı sanıp taşlayan’ yurdum insanı, TÜBİTAK’ın Mersin Kazanlı sahilindeki Caretta caretta kaplumbağalarının yuvalarını güvence altına alabilmek için göğe bıraktığı uzaktan kumandalı balonu da fena halde mağdur etti. 
     
     Dijital kamera vardı 
     Türkiye sahillerinin en şöhretli misafirleri Caretta carettalar çok sayıda tehlikeye maruz kalınca, Mersin Kazanlı Belediyesi tüm dünyada tanınmalarını sağlayan bu kaplumbağaların güvenliğini sağlamak için TÜBİTAK’la geçtiğimiz yaz ortaklaşa bir çalışma başlattı. Çalışma kapsamında Bilten İşaret İşleme ve Uzaktan Algılama Grubu uzmanları, Türkiye’de ilk kez uygulanan bir yöntemle iki balondan oluşan mini mobil sisteme, dijital kamera yüklediler. 
     Ardından göğe salınan uzaktan kumandalı balonla, Kazanlı sahilleri kuşbakışı fotoğraflandı. Dört kişilik ekibin amacı, bu görüntülerle sahillerdeki değişimi belirleyerek bölgenin haritasını çıkarmak ve kaplumbağaların uygun yuva alanlarını tespit etmekti. Ancak ellerinde uzaktan kumanda aracıyla garip hareketler yapıp, gökyüzüne bakan uzmanların davranışları, bölgedeki insanlara hayli garip geldi. 
     
     Merak maraz’ çıkardı 
     Uzmanlar, önce meraklı bakışlarla izleyenlerin ilgisinden hoşlandılar. Fakat, iş kısa sürede terse döndü. Bazı çevre sakinleri, balonu taş atarak düşürmeye çalıştı. Hatta hızını alamayan bir işçi, işi garantiye almak için’ balona tüfekle ateş etti ama, ıskalayınca talihsiz balon’ kurtuldu. Ateş açanı bulan belediye görevlileri çalışmayı anlatınca işçi TÜBİTAK’tan özür diledi ve olay tatlıya bağlandı. Kazanlı Belediye Başkanı Kerami Yıldırım ise, herşeye rağmen çalışmadan son derece memnun. 
     



 YAŞAM 



















</TEXT>
</DOC>
