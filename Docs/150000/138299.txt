<DOC>
<DOCNO> 138299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sontur28.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD heyeti ikinci kez Dışişleri Bakanlığı'nda... 
</HEADLINE>
<TEXT>

     ABD Kongresi Temsilciler Meclisi'nin 6 üyesinden oluşan Joel Hefley başkanlığındaki heyet, ikinci kez Dışişleri Bakanlığı'na geldi. Heyet, Dışişleri Bakanı Yaşar Yakış ile görüşüyor. 
     ABD heyeti bugün ilk olarak Başbakan Abdullah Gül tarafından kabul edilmişti. Başbakanlık'taki görüşmenin ardından Dışişleri Bakanlığı'na gelen heyet, Müsteşar Büyükelçi Uğur Ziyal ile yaklaşık 40 dakika görüşmüştü. 
     Heyet son olarak Dışişleri Bakanı Yakış tarafından kabul edildi. Heyetin Yakış ile görüşmesinden sonra Ankara'daki temaslarını değerlendirmesi bekleniyor. 
     Bu arada, Dışişleri Bakanlığı'nda Kıbrıs konusundaki görüşmeler de devam ediyor. 
     BM Genel Sekreteri Kofi Annan'ın Kıbrıs Özel Temsilcisi Alvaro De Soto'nun Müsteşar Yardımcısı Baki İlkin, Kıbrıs Dairesi Genel Müdürü Büyükelçi Ertuğrul Apakan ile görüşmesi sürerken, De Soto'nun bu görüşmelerin ardından Ziyal ile de biraraya gelmesi bekleniyor. 
     





</TEXT>
</DOC>
