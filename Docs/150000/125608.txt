<DOC>
<DOCNO> 125608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun21.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Kıbrıs'ın üyeliği için koşul yok" 
</HEADLINE>
<TEXT>

     AB Komisyonu, ''Kıbrıs'ın 1 Mayıs 2004'te AB'ye katılımı kararının hiçbir koşula bağlı olmadığını ve bu kararın geriye dönüşü bulunmadığını'' açıkladı. 
     AB Komisyonu'nun genişlemeden sorumlu üyesi Günter Verheugen'in sözcüsü Jean-Christophe Filori, günlük olağan basın toplantısında, hiçbir soruya muhatap olmadan yaptığı açıklamada, ''AB Konseyi, Kopenhag'da, Kıbrıs'ın 1 Mayıs 2004 tarihinde üye olmasını kararlaştırdı. Bu karar hiçbir koşula bağlı değildir ve geriye dönüşü yoktur'' dedi. 
     Filori, ''tam üyelik anlaşmasının onaylanmasının, Kıbrıs'ın kendi kurallarına ve anayasasına göre gerçekleşeceğini'' söyledi. 
     Sözcü, ''Türkiye'nin Kopenhag'da alınan Kıbrıs kararını reddettiğini'' hatırlatan bir gazeteciye, ''Türkiye, BM Genel Sekreteri'nin çabalarını desteklemeye hazırdır ve biz bu yaklaşımı not ettik. Söyleyeceğim başka bir şey yok'' yanıtını verdi. 
     





</TEXT>
</DOC>
