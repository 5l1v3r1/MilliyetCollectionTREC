<DOC>
<DOCNO> 145803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sontur12.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de toplanan savaş karşıtları yürüyüşe geçti... 
</HEADLINE>
<TEXT>

     Dolmabahçe Meydanı'nda, savaşa ve bütçeye tepki amacıyla yapılacak gösteri nedeniyle gruplar toplanmaya başladı. 
     TKP, EMEP, ÖDP, DEHAP'ın da aralarında bulunduğu siyasi partiler ile KESK'e bağlı sendikalar ve ''Irak'ta Savaşa Hayır Koordinasyonu'', üyelerinden oluşan grup, saat 12.30'da Taksim'deki Atatürk Kültür Merkezi AKM önünde toplandı. 
     Grup, önde KESK ve KESK'e bağlı sendikalar olduğu halde, Dolmabahçe Meydanı'na yürüyüşe başladı. KESK Genel Başkanı Sami Evren, TKP Genel Başkanı Aydemir Güler ve EMEP Genel Başkanı Levent Tüzel ön sırada yürüdü. 
     Taksim'den hareket eden büyük grubun yanı sıra, DİSK'e bağlı sendikaların üyeleri Fındıklı'da, diğer bazı gruplar da Beşiktaş'ta toplanarak yürüyüşe geçti. 
     Grupların yürüyüşü sırasında bazı araç sürücülerinin kornalarıyla, atılan sloganlara eşlik ettikleri, bazı caddelerin trafiğe kapatıldığı dikkat çekti. 
     Gruplar, güvenlik önlemleri alınan Dolmabahçe Meydanı'na toplanmaya başladı. 
     




</TEXT>
</DOC>
