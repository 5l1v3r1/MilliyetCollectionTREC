<DOC>
<DOCNO> 128865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/bila.html </URL>
<DATE> 2003/01/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sağlık Bakanı’yla sohbet 
</HEADLINE>
<TEXT>

     Sağlık Bakanı Prof. Dr. Recep Akdağ, dün kahvaltıda Milliyet’i konuk etti. Sağlık sorunları, düşündüğü çözümler ve projelerle ilgili bilgi verdi. 
     Çocuk sağlığı uzmanı olan Prof. Dr. Akdağ, hasta, doktor ve hastane sorunlarına hakim görünüyor. Hedefini sağlık hizmetlerinin kalitesini yükseltmek ve yaygınlaştırmak olarak özetliyor. 
     Bakan Akdağ, işe hastanelerde rehin tutulma sorunundan başlamış. Tedavi parasını ödeyemediği için hastanelerde hasta, hasta yakını veya cenaze rehin olarak tutulmasını bir genelgeyle yasaklamış. 
     Toplumun vicdanını sızlatan "hastanede rehin" haberlerini bundan böyle okumayacağımızı ve izlemeyeceğimizi söylüyor. 
     Bakan’ın bu konuya yaklaşımı ve genelgesinin gerekçesi sağlıklı. 
     Şöyle diyor 
     "Bir insanı elektrik borcunu veya vergi borcunu ödeyemedi diye bir odaya kapatıp, ödeyinceye kadar orada tutuyor muyuz Hayır. Bir insanı su borcunu ödeyemediği için sular idaresinin bir odasına hapsediyor muyuz Hayır. Peki o zaman, tedavi parasını ödeyemeyen bir hastayı neden hastanede rehin tutuyoruz Veya bir cenazeyi neden tutuyoruz Bu olacak iş değil. Eğer devlet hastadan parasını alamıyorsa, onu tahsil etmenin yolları var. Mevzuatta bu belirli. Devlet bir alacağını nasıl takip ve tahsil ediyorsa, tedavi borcunu ödeyemeyen hasta veya yakını da öyle takip eder ve alacağını tahsil eder. Bunun için bir insanın hastanede rehin tutulması utanç vericidir." 
     Bakan’ın bu görüşüne katılmamak mümkün değil. 
     Hastaneyi, hapishaneye çevirmek ancak Türkiye’ye özgü bir tahsilat biçimi olsa gerek... 
     Rehin yöntemini sona erdiren bu genelgeyle Türkiye, bu ayıptan kurtulmuş görünüyor. 
     Her Sağlık Bakanı’nın söz verdiği gibi Prof. Akdağ da aile hekimliği uygulamasına geçileceğini, koruyucu hekimliğin yaygınlaştırılacağını, hekim seçme özgürlüğü getirileceğini ve hastanelerdeki kuyrukların böylece önemli ölçüde azaltılacağını belirtiyor. Bu amaçla çalışmalara başladıklarını bildiriyor. 
     Bakan’ın projeleri arasında SSK ve devlet hastanelerinden kurum farkı gözetilmeksizin herkesin yararlandırılması, sevk işkencesinin bitirilmesi de var. Prof. Akdağ’ın bir düşüncesi de doktorlar için zorunlu hizmeti kaldırmak. Bakan Akdağ, zorunlu hizmet yerine, cazip olanaklar yaratarak gönüllü hizmet uygulamasına geçmeyi planlıyor. 
     Prof. Akdağ, bakanlığının magazin haberleriyle değil, açıkladığı projelerinin uygulamasıyla konuşulup, tartışılmasını istiyor. 
     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
