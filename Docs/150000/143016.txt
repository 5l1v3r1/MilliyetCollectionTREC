<DOC>
<DOCNO> 143016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/soneko04.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorlu taşıt sayısı, 29 yılda 7.5 milyona ulaştı... 
</HEADLINE>
<TEXT>

     Türkiye'de, 1974 yılında 647 bin 947 adet olan motorlu taşıt sayısı, aradan geçen 29 yıl sonrasında 11.5 katına çıkarak, 7 milyon 475 bin 44 adete ulaştı. 
     Devlet İstatistik Enstitüsü verilerine dayanılarak yaptığı hesaplamalara göre, motorlu taşıtlar bir milyon adete ilk kez 1977 yılında çıkarken, 1974-1977 dönemi arasındaki motorlu taşıt artışı yüzde 60.8 oranında gerçekleşti. 1977 yılında Türkiye'deki motorlu taşıt sayısı bir milyon 42 bin 239 adete yükseldi. 
     
     MİLYONU 1977'DE, İKİ MİLYONU 1986'DA GEÇTİ 
     1974-2002 itibarıyla motorlu taşıt sayılarına bakıldığında, 1977-1986 yılları arasında motorlu taşıt sayısı yüzde 99.1 ile artarken, 1977'de bir milyon 42 bin 239 adet olan araç sayısı, 1986'da ilk kez 2 milyon 75 bin 408 adete ulaştı. 
     Motorlu araç sayısı 1991 yılında 1986'ya göre yüzde 59.3 artışla 3 milyon 307 bin 324 adete, 1993 yılında 1991'e göre yüzde 32.4 artışla 4 milyon 380 bin 63 adete, 1996 yılında 1993'e göre yüzde 21.4 artışla 5 milyon 317 bin 565 adete, 1998 yılında 1996'ya göre yüzde 17.7 artışla 6 milyon 264 bin 84 adete ve 2000 yılında da 1998'e göre yüzde 14.3 artışla 7 milyon 161 bin 379 adete çıktı. 
     Bu sayı, 2001 yılında 2002 yılına göre yüzde 0.02 artarak, 7 milyon 342 bin 888 adete, 2002 yılında da 2001'e göre yüzde 0.01 artarak, 7 milyon 475 bin 44 adete yükseldi. 
     
     OTOMOBİL UÇAR GİDER... 
     Motorlu kara taşıtları içinde, 1974-2002 dönemi itibarıyla, en fazla artış otomobil sayısında gerçekleşti. 
     Otomobil sayısı 1974 yılında 313 bin 160 adet iken 2002 yılı itibarıyla bu sayı 4 milyon 600 bin 141 adete ulaştı. Böylece otomobildeki sayı artışı 1974'den bugüne kadar 14.6 kat oldu. 
     Aradan geçen 29 yılda, diğer motorlu kara taşıtlarından minibüs adeti 1974 yılında 34 bin 122 adet iken 2002 yılı itibarıyla 241 bin 700 adete, otobüs sayısı 21 bin 404 adetten 120 bin 97 adete, kamyonet sayısı 81 bin 25 adetten 875 bin 381 adete, kamyon 95 bin 309 adetten 399 bin 25 adete, motosiklet 86 bin 28 adetten 1 milyon 46 bin 907 adete, özel amaçlı taşıtlar 7 bin 338 adetten 58 bin 790 adete ve yol ve iş makinaları sayısı da 9 bin 561 adetten 133 bin 3 adete yükseldi. 
     Buna göre, 1974-2002 döneminde minibüs sayısı 7 kat, otobüs sayısı 5.6 kat, kamyonet sayısı 10.8 kat, kamyon sayısı 4.1 kat, motosiklet sayısı 12.1 kat, özel amaçlı taşıt sayısı 8 kat ve yol ve iş makinaları sayısı da 13.9 kat artış gösterdi. 
     





</TEXT>
</DOC>
