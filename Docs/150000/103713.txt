<DOC>
<DOCNO> 103713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yazar/dundar.html </URL>
<DATE> 2002/08/24/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
"Durun, siz kardeşsiniz .." 
</HEADLINE>
<TEXT>

     Hani filmlerde olur Nik h töreni için her şey hazırdır. Gelinle damat mutlu, davetliler umutludur. Fiyonk dudaklardan saadet fışkırmaktadır. Herkes bu bahtiyarlığın daim olması için Mevla’ya dua etmekte, düğün sahibi "şükür, kızı kaptık" diye kurban kesmektedir. 
     İmza vakti gelir, şahitler yerini alır, nik h memuru "itirazı olan şimdi konuşsun veya ebediyen sussun" der. Aniden salon kapısı açılır ve kan ter içinde bir adam heyecanla haykırarak tılsımı bozar 
     "Durun .. Siz kardeşsiniz " 
     
     Dün, nik h salonunu andıran CHP Genel Merkezi’nde Derviş - Baykal izdivacını alkışlayanlar, son anda keyiflerini kaçıracak bir aksilik olmaması için yakarıyorlardı. 
     Herkes gelin ve damadın defolarını bildiği halde bilmezden geliyor, zar zor yakalanmış bu fırsatın heba olmaması için birbirini susturuyordu. 
     Şatafatlı düğüne gölge düşürecek itiraz, nik h öncesi bir bilge kişiden, partinin eski yöneticisi Tarhan Erdem’den geldi 
     Erdem, topyek n iyimserliğe gölge düşürmeyecek bir tasdik tavrını da zorlayarak "İyi de CHP son dönem IMF ile imzalanan bütün stand - by anlaşmalarına itiraz etmemiş miydi" dedi ve ekledi 
     "Onların hepsinin altında Kemal Derviş’in imzası vardı." 
     Takı töreninin ardından Şükrü Sina Gürel bir başka ayrıntıya dikkat çekti 
     "Damadın taktığı broştaki 6 ok ne olacak Oklardan birinin üstünde devletçilik yazıyor." 
     
     Nik hta keramet olduğuna inananların ve cılız da olsa sarılacak bir dal arayanların fazlalığı, bu türden itiraz seslerini bastırıyor. 
     Kararsız gelin o kadar çok flört edip evde kalma noktasına gelmiş ve azimli damat o kadar iktidara susamıştı ki - dün Ayhan Aydemir’in haberinden "yıldızlar altında" olduğunu öğrendiğimiz - bu izdivaç artık kaçınılmazdı. 
     Aylardır hükümetin iktisat politikasını yerden yere vuran CHP ekonomi masasının hocaları gelinle damadı sırtlarından "yumruklayıp" gerdeğe soktular gelin yeni evinde kendine tahsis edilen kata çıktı ve atadan kalma okların uçlarını törpülemeye başladı. 
     Geçen ay bu sütuna aktardığım "Harakiri" senaryosunda öngörüldüğü gibi, acı ilacın iğnecisi, o ilacın müsekkini olmaya soyunmuş partiyle iktidara aday oldu. 
     
     Timsah derisinden çanta yapan dükk ndan alışveriş için kuyruk olmuş timsahlara benziyoruz. 
     Bakın şimdi iş çevrelerinde, gazete köşelerinde, kadın günlerinde, sosyete barlarında sosyal demokrasi nasıl yayılacak. Sosyo - liberal Tony Blair nasıl kutsanacak. Geçen seçimde mehter temposunda yürüyenler şimdi nasıl 10. Yıl Marşı’yla coşacak. Derviş’e kanıp leme troyka pazarlayanlar nasıl birden "Denize dalacak". 
     Neyse, güzelim nik hın ve bu "duhul"ün coşkusuyla yüreği pır pır atan yığınların keyfini kaçırma niyetimiz yok. 
     Tersine, biz de izdivaçta keramet görüyor ve muradına erenlerin kerevetine çıkmaya hazırlanıyoruz. 
     Türkiye’yi bekleyen ağır programın, bu yolla hiç olmazsa bir sosyal boyut kazanmasını umuyoruz. 
     İtiraz dinlemeden, "kardeş kardeş evleniyoruz". 
     Allah bir sandıkta kocatsın. 
     Amin .. 
     
     







Sorular 


YÖK adaleti... 


Derviş ve iktidar 


"Durun, siz kardeşsiniz .." 


Üniversiteli gençlik mutlaka oy kullanmalı 


Yalnız bizde değil... 


Nasıl anlatsam, nerden başlasam 


Değişseler n’olur, değişmeseler n’olur 


CHP’li Derviş ve seçim 


CHP’ye gelecek yeni oyları kim engeller 


Rakamlar yanıltıyor 


Solcu kimdir Sol birleşir mi 


</TEXT>
</DOC>
