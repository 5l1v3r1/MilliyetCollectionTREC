<DOC>
<DOCNO> 124939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sondun05.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan askerlerinin ahvat atışı eğitiminde 4 çocuk öldü.. 
</HEADLINE>
<TEXT>

     Amerikan ordusu Afgan askerlerine havan eğitimi verirken 4 çocuk öldü, 3'ü yaralandı. 
     Amerikan ordu sözcüsü, Bagram üssünde düzenlediği basın toplantısında, olayın cumartesi günü Kabil yakınlarında meydana geldiğini bildirdi. 
     Sözcü, yaralanan çocuklardan ikisinin Kabil'deki Uluslararası Güvenlik Destek Gücü'ne ait hastaneye, diğerinin Bagram üssündeki hastaneye kaldırıldığını belirtti. Çocukların yaşlarının 8 ila 14 olduğunu söyleyen sözcü, çocukların sağlık durumlarının ''istikrarlı'' olduğunu kaydetti. 
     Sözcüye göre, olay, yeni Afgan ordusunun askerlerine Kabil'in doğusundaki askeri akademi yakınlarında 82 mm'lik havan eğitimi verilirken meydana geldi. 
     Sözcü, atış eğitiminden önce bütün önlemlerin alındığını ve civardaki köylerin uyarıldığını, tatbikattan önce de atış bölgesinin kontrol edildiğini, ancak bütün bunlara rağmen bu olayın meydana geldiğini anlattı. 
     





</TEXT>
</DOC>
