<DOC>
<DOCNO> 141597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/spor/spo02.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇETİN'DEN İTİRAF 
</HEADLINE>
<TEXT>

Fenerbahçe’nin hocası, Galatasaray önünde korkak ve şahsiyetsiz bir futbol ortaya koyduklarını söyledi, "Şampiyonluk ve Şampiyonlar Ligi hedefimizden uzaklaştık. Ancak pes etmek yok" dedi 
     YALÇIN TÜRK 

     Fatura oyunculara 
     FENERBAHÇE Teknik Direktörü Oğuz Çetin, Galatasaray karşısında düşündüklerini sahaya yansıtamadıklarını söyledi. Çetin, "Ali Sami Yen’de bizi neyin beklediğini biliyorduk. Bunları hafta boyu futbolcularımla konuştum. Nasıl oynayacağımızı uzun uzun anlattım. Baskıya karşı topu iyi kullanarak sahamızdan çıkacaktık ama bunların hiçbiri yapamadık. İkinci yarı oyunu kontrolümüze aldık ancak golü bulamadık" diye konuştu. 
     
     Bu maç geride kaldı’ 
     ŞAMPİYONLUK ve Şampiyonlar Ligi hedeflerinden uzaklaştıklarını da kaydeden Fenerbahçe’nin hocası, "Şahsiyetsiz ve korkak oyunumuz yenilgiyi hazırladı. Bu maç artık geride kaldı. Aynı ciddiyetle çalışıp bundan sonraki maçlarımızı kazanmak için mücadele edeceğiz. Pes etmek yok. Benim çalışma anlayışımda olanlarla sezon sonuna kadar devam edeceğim. Aksayan yönlerimizi gidermeye çalışacağız" ifadelerini kullandı. 
     
     Göze batanlar 
     RÜŞTÜ Galatasaray lehine skorun kopmasına iki pozisyonu kurtararak engel oldu. Yediği gollere rağmen takımın en iyisiydi. 
     MİRKOVİC Eski takım arkadaşı Revivo’yu oynatmamak için sahaya çıktı. Çoğu zaman bunda etkili oldu. Markaj dışında hatalar yaptı. 
     TUNCAY Fenerbahçe’nin orta sahasında diğerlerine nazaran biraz daha canlı ve istekliydi. İyi top saklayarak takımı rahatlattı. 
     REBROV Kendinden beklenmeyecek derecede etkisiz oynadı. Fenerbahçe’nin kendisine bağladığı umutların altında adeta ezildi. 
     
Cim-Bom baskını Fenerbahçeli futbolcuları olumsuz etkilemek isteyen bir grup Galatasaraylı taraftar, Samandıra Tesisleri’ne gitti. Tezahürat yapıp, meşale yaktı 
     YALÇIN TÜRK 

     Psikolojik etki 
     SADECE sahada değil, saha dışında da rakiplerini psikolojik olarak etkilemek isteyen Galatasaraylı taraftar, Samandıra Tesisleri’ne baskın yaptı Tesislerin otoyol tarafında bulunan kısmına giden bir grup Sarı - Kırmızılı, Fenerbahçeli futbolcuların duyup, olumsuz etkilenmesi için tezahürat yapmaya başladı. 
     
     Jandarma dağıttı 
     BUNUNLA da yetinmeyen Cim - Bom’un taraftarları, yanlarında getirdikleri meşaleleri yakalarak, tacizi daha da artırdı. Sarı - Lacivertliler’in şikayeti üzerine olay yerine gelen jandarma, toplanan grubu dağıttı. Önceki gece yaşanan bu olay, Fenerbahçeli futbolcuların canını sıktı. 
     
BİZ PARADAN ANLARIZOrtega’da bir lira bile zarar etmeyeceklerini söyleyen Yıldırım, "Bu ortamda kulübü halka açamayız. Lisenin yerine iş merkezini bitirip, stadın, Dereağzı’nın ve Samandıra’nın da tapusunu aldığımızda yapacak birşey kalmıyor. Spordan değil ama paradan anlarız" dedi 
     YUSUF KOBAL 

     Medyaya yüklendi 
     FENERBAHÇE’NİN Mali Genel Kurulu’nda konuşan Başkan Aziz Yıldırım, kulübün mali, idari ve sportif yapısı hakkında bilgi verdi, eleştiriler konusunda da göndermelerde de bulundu. Önce medyaya çatan Yıldırım, "Fenerbahçe üzerine oyunlar oynanıyor. Bu oyun aslında Ağustos ayından beri başlatıldı. Trabzonspor beraberliğiyle bir takım güçler bu hareketi başlatmışlardı. Medya reyting içine bizi çekmeye çalışıyorsa da buna alet olmamalıyız. Ancak şu gerçek ki, bizim de suçumuz var" ifadesini kullandı. 
     
     "Arabistan’a gidebilir" 
     YILDIRIM şöyle devam etti Altyapı ve tesisleşme çalışmalarını başlattık. İşte Semih çıktı. Diğerleri de geliyor. Ancak 11 futbolcunun da altyapıdan olması hayalcilik olur. Avrupa’da da yıldız oyuncusuz büyük takım yok. Ortega’nın transferi büyük işti. Onun olayı nedeniyle Fenerbahçe bir lira dahi kaybetmeyecek. Suudi Arabistan’dan teklif almış, bu transfer gerçekleşebilir. Ancak Ortega dönmek istiyor. Eğer gitmek isterse de Fenerbahçe’nin haklarını teslim eder ve gider. Bu konuda ben inatçıyım." 
     
     "Fenerium marka oldu" 
     TÜRKİYE’NİN değişen şartları nedeniyle numaralı tribün inşaatını biraz geriye attıklarını söyleyen Aziz Yıldırım, "Fenerium bir marka oldu. 1 yılda 9 trilyon 965 milyar liralık brüt geliri oldu ve Fenerbahçe Kulübü’ne 1 trilyon 940 milyar lira isim hakkı ödediler. Spordan anlamayız ama para işlerinden anlarız. Şu an kulübü halka açamayız. Lisenin yerine iş merkezini tamamladığımızda, stadın, Dereağzı’nın ve Samandıra’nın tapularını aldığımızda yapılacak başka bir şey kalmaz." 
     
Ortega’dan zehir zemberekArjantinli oynamamayı bile göze aldı, Başkan Yıldırım’a laf attı 
     MEHMET ÇİFTÇİ 

     "Hazmedemediler" 
     FENERBAHÇE’DEN ayrılıp, ülkesi Arjantin’e dönen Ortega, Sarı - Lacivertli kulüp hakkında ağır konuştu. "Fenerbahçe beni FIFA’ya şikayet etmekle hiçbir şey kazanamayacak" iddiasında bulunan yıldız futbolcu, "Benim Fenerbahçe’yi bırakıp Arjantin’e dönmemi hazmedemediler" dedi. 
     
     "Çok kaprisli" 
     BAŞKAN Aziz Yıldırım için "Çok kaprisli bir insan" terimini kullanan Ortega, "Yıldırım kaprislerinin kurbanı oluyor. Fenerbahçe benim futbol hayatımı bitiremeyecek. Bir - iki yıl futbol oynamasam bile benim için hiçbir şey farketmez" diye konuştu. 
     
Fener’de bütçe 94 trilyon lira      Katılım azdı 
     FENERBAHÇE, Mali Genel Kurulu’nu dün gerçekleştirdi. 470 kişinin katıldığı kongrede, yöneticilerden Atilla Kıyat, Zeynep Sabancı, Murat Aşık ve Mithat Yenigün yer almadı. Sarı - Lacivertli yönetimin 2003 yılı için önerdiği tahmini 94 trilyon 480 milyar liralık bütçesi oy birliğiyle kabul edildi. 2002 yılında gerçekleşen 68.740 milyar liralık gelir ve 76 trilyon liralık gider de ibra oldu. 
     
     Eleştiri ve alkış 
     BU arada forma reklamının 2.8 trilyon, saha reklamlarının ise 5.2 trilyon gelir getirdiği açıklandı. Yönetime destek veren üyelerden Orhan Ergüder, "Otur oturduğun yerde. Fenerbahçe’ye bunları kim yapar" diyerek muhalefeti eleştirdi, Başkan Aziz Yıldırım’ın alkışlanmasını sağladı. Üyelerden Mahir Danyal ise yine huzurevi istedi. 
     
TEM’de derbi çilesiSamandıra Tesisleri’nden gelip takımlarına eşlik eden taraftar otoban gişelerinde durduruldu. Ancak vatandaşlar da geçemeyince tartışma çıktı 
     Muhteşem uğurlama 
     İL Spor Güvenlik Kurulu’nun kararı gereği tribünlere alınmayan Fenerbahçeli taraftarlar, takımlarını Samandıra’dan muhteşem bir törenle uğurladı. Tesislerin önüne toplanan yaklaşık 500 kişilik taraftar grubu burada tezahürat yaptı, takımın çıkışını bekledi. Otobüsün görünmesiyle birlikte meşale yakan grup, oluşturdukları konvoyla kafileye eşlik etti. 
     
     Tepki gösterdiler 
     ANCAK otobanın Samandıra gişelerini tutan emniyet güçleri, Sarı - Lacivertli kafilenin dışında kalan araçların geçişine de izin vermedi. Böyle olunca, Fenerbahçeli taraftarlar ile birlikte vatandaşlar da gişelerden geçemedi. TEM üzerinde bekleyenler, Emniyet’in bu uygulamasına büyük tepki gösterdi. Polis ile vatandaş arasında zaman zaman tartışma da yaşandı. 
     



 SPOR 































</TEXT>
</DOC>
