<DOC>
<DOCNO> 135199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/uras.html </URL>
<DATE> 2003/02/05/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Dolar kaybettiriyor TL mevduatı olan kazanıyor 
</HEADLINE>
<TEXT>

     Acaba tasarrufu olanlardan, parasını TL mevduat veya döviz mevduatı olarak değerlendirenler, altın satın alarak kasaya koyanlar, Hazine bonosuna para bağlayanlar, borsada oynayanlar ne kazandı, ne kaybetti 
     Halkımızın bir bölümü enflasyonu TEFE’deki artışa bakarak, bir bölümü, TÜFE’deki artışa bakarak ölçüyor. Bu sütunun altında hem TEFE’ye hem TÜFE’ye göre tasarruf sahiplerinin ocak ayında ve son bir yılda, cari olarak ve de enflasyondan arındırılmış olarak reel olarak ne kazanıp ne kaybettiklerini gösteren bir tablo var. 
     Görülen o ki, artık parasını dolara bağlayarak bankada dolar mevduatı hesabı açtıranlar kazanamıyor. Hatta kayıplar söz konusu. Bunda ABD doları fiyatındaki artışın enflasyonun gerisinde kalmasının ve de bankaların döviz mevduatına çok düşük faiz ödemesinin büyük rolü var. Dolar TEFE’ye göre de TÜFE’ye göre de kaybettiriyor. Dolar tutanlar kaybederken euroya yatırım yapanların son bir yıl içinde kazanç sağladıkları görülüyor. 
     Son yılın en karlı yatırımı altın. Altın ocak ayında da, son bir yıllık dönemde de iyi değer artışı gösterdi. 
     Altın gibi bir yatırım da Hazine bonosu. Devlet baba öyle bol faiz veriyor ki, enflasyona rağmen bonoya yatırım yapanlar reel olarak önemli kazançlar sağlıyor. 
     Borsa endeksinin kaybını herkes gördüğü bildiği için bir şey söylemeye gerek yok. 
     Gelelim bu tablonun önümüzdeki aylarda da aynen devam edip etmeyeceğine. Görünen o ki, önümüzdeki aylarda Türk lirasının faizi yükseklerde dolanmaya devam edecek. Bu bakımdan TL banka mevduatı ile Hazine bonosu yatırımı cazibesini koruyacak. Ancakkk... Döviz için bir şey söylemeye imkan yok. Döviz fiyatı her an sürpriz yapabilir. İşte bunu bildikleri içindir ki, çok kişi reel kaybı göze alarak dövizde kalıyor. Türk lirasına bir türlü geçmiyor. 
     Altının geleceği de belli değil. Devamlı kazandırması çok zayıf bir ihtimal. Tasarrufu olana parasını nereye yatıracağını tavsiye etmek çok zor. Geçmişte ne olduğuna bakacaklar ve gelecek hakkında tahminde bulunarak riski üstlenecekler. Onun bunun aklı ile kendilerini riske atmaları yanlış olur. 
     
Başlıca tasarruf araçlarının getirisi yüzde  Cari Ocak TÜFE Reel 2.6 TEFE Reel 5.6 Cari Yıllık TÜFE Reel 26.4 TEFE Reel 32.6 TL mevduat Bir ay 3.2 0.6 -2.3 51.8 20.1 14.4 Üç ay 3.2 0.6 -2.3 51.8 20.1 14.4 Altı ay 3.5 0.9 -2.0 55.2 22.8 17.0 Bir yıl 3.8 1.2 -1.7 57.5 24.6 18.7 Dolar mevduatı Bir ay -0.1 -2.6 -5.4 28.9 2.0 -2.8 Üç ay 0.0 -2.5 -5.3 29.3 2.3 -2.5 Altı ay 0.0 -2.5 -5.3 29.8 2.7 -2.2 Bir yıl 0.0 -2.5 -5.3 30.6 3.3 -1.5 Döviz Euro 2.9 0.3 -2.6 57.1 24.3 18.5 Dolar -0.3 -2.8 -5.6 25.3 -0.9 -5.5 Döviz sepeti 1.2 -1.4 -4.2 38.0 9.2 4.0 Altın 7.8 5.1 2.1 64.1 29.8 23.7 İMKB 6.4 3.7 0.7 -16.8 -34.2 -37.3 DİBS bono Bir ay 1.9 -0.7 -3.6 28.2 1.4 -3.3 Üç ay 2.9 0.3 2.6 38.4 9.5 4.3 Altı ay 4.0 1.4 1.6 55.5 23.0 17.2      
     







Amerika’dan Türkiye’ye üç mesaj 


Kıbrıs’ta yağlanan kazık, aşçılık ve valilik... 


Özer ve Baba... 


Hazırlıklar kararların önünde 


Baykal’ın tutarlı olması... 


Önce insan 


YÖK kavgası kızışıyor 


Gelişmeler güveni sarsıyor 


Sınırsız Balkanlar ve "Savaşa Hayır" 


Kuzey cephesi sorunu 


Fotoğrafı kapatın’ diyen yarın ne ister 


Bayramdan önce bayram fıkrası... 


Dünyada da orduya güven çok, siyasiye yok 


Dolar kaybettiriyor TL mevduatı olan kazanıyor 


</TEXT>
</DOC>
