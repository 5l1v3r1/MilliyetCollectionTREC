<DOC>
<DOCNO> 141774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/yazar/sazak.html </URL>
<DATE> 2003/03/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Arınç’ın gücü 
</HEADLINE>
<TEXT>

     Arınç, eski söylemini sürdürüyor. 
     AKP Grubu’nda bağlayıcı karar’ alınmazsa ikinci tezkerenin sonucu da 6 Mart oylamasından farklı olmaz. 
     Genelkurmay Başkanı’nın sözlerine rağmen, ABD askerlerine Kuzey Irak’a geçiş tezkeresi konusunda garanti verilemiyor. 
     Murat Belge’nin Radikal’de tanımladığı şekliyle, uluslararası meşruiyet engelinin Özkök Paşa’nın ulusal meşruiyet’ anlamına gelecek çıkışıyla aşılması çabasına karşın, Güneydoğu’daki ABD askerlerinin tezkereyi delen’ görüntüleri kimsenin içine sinmiyor. 
     Türkiye yol geçen hanı’ değil ama Bush yönetimi hukuku zorluyor, ABD Dışişleri sözcüleri de Kuzey Irak’taki askerinin varlığını gösterip, Ankara’yı savaşa razı etmeye çalışıyorlar. 
     CHP susuyor. TBMM Başkanı direniyor. Seçimden sonra Erdoğan ve Gül belki de bugünleri görerek Arınç’ı hükümette görevlendirmeye çalışmışlardı. 
     Sohbet Odası için görüşürken Arınç’tan dinledim. Gül, Çankaya’dan görevi alınca partiye gelmiş, kutlamaları kabul etmiş ve ardından Arınç’a giderek, Ağabey senin başbakan yardımcısı olmanı arzu ediyoruz’ demiş. 
     Bülent Arınç ise kendisinin de TBMM Başkanlığı’nı düşündüğünü söylemiş. 
     O döneme ilişkin şu sözleri de ilginç Arınç’ın 
     3 Kasım’a doğru rüzgarı arkamıza aldık, iktidarı gördük. Başbakan adayımız Erdoğan’dı. Tayyip Bey bir halk kahramanıdır Yasaklanınca başbakanın kim olacağını seçimden sonra açıklayacağımızı söyledik. Benim adayım Abdullah Gül’dü. Grupta bana da önerenler oldu, ağabey sen başbakan ol’ diye, istemedim.’ 
     TBMM Başkanı olduktan sonra Arınç’ı kontrol’de Erdoğan ve Gül’ün ne derece zorlandıkları görülüyor. 
     Bülent Arınç, bu gücü nereden alıyor Grupta ve partide ne ölçüde etkin. AKP’nin İslamcı kanadını mı temsil ediyor Onu Erbakan Hoca’ya benzetenler yanılıyor mu 
     Arınç’a bunları da sorduk. İşte yanıtları 
     Benim üslubum farklı, katı, kırıcı bir insan değilim. Uzlaşmacıyım. Dinleyen bir insanım. Ama inancım söz konusu olunca başkaları kadar sineye çekemiyorum. 
     Ömrümün yarısı Erbakan Hoca’nın yanında geçti. 1980 öncesinde MSP il başkanıydım. 1995’te Refah’tan milletvekili seçildim. 28 Şubat’ı yaşadık. Aç kapa parti olmuyor. AKP’yi kurarken Erbakan Hoca’yla yollarımız ayrıldı. 6 Temmmuz’da kendisiyle dört saat konuştum. Milli Görüş çizgisinde yeni bir parti için benim genel başkanlığım isteniyordu. Hoca istemedi. Benim gibi Tayyip Bey de Sayın Gül de Milli Görüşçüdür. Ama ideolojik, marjinal bir parti kurmak yerine toplumun bütününe seslenmek istedik. Başarılı olduk ki, iktidara geldik.’ 
     Bakalım Tayyip Bey, tezkere konusunda delikanlı’ çıkacak mı 
     Heyecanlı bir haftaya giriyoruz. 
     
     







Misakı Milli ve Lozan 


Ne biçim iştir bilinmez... 


Tehdit, yanıt ve saygı 


Son bir hafta... 


Türkçe savunmada... 


Arınç’ın gücü 


Savaşın diliyle barış olmaz 


Irak fayı’ küresel depremi tetikler mi 


ABD’nin savaş yardımı hikaye ..’ 


</TEXT>
</DOC>
