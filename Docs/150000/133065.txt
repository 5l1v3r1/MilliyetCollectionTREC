<DOC>
<DOCNO> 133065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/spor/ygokce.html </URL>
<DATE> 2003/01/25/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Beyaz Amaral 
</HEADLINE>
<TEXT>

     Forvetten iyi haberler verebiliriz. Nouma ve İlhan zıpkın gibi. Tatil onlara yaramış. Çabuk, etkili, arzulu ve hırslılar. Bunun da ötesinde, fizik olarak çok sağlam görünüyorlar. Orta alanda Tümer ve Pancu hem organizatör olarak pozisyon hazırlıyor, hem de iştahla gol girişiminde bulunuyorlar. En az 3-4 kişiyle saldıran, pozisyona giren ve tehdit eden bir hücum kalabalığı... Bu güzel... 
     Dünün merak edilen adamı Maldaraşanu. Brezilyalı siyahi futbolcu Amaral ile dostça ayrıldıktan sonra, onun formasını yeni Rumen’e giydirmişler. Yakışmış da Maldaraşanu iki ayaklı, çabuk, ayağa oynayan ve sürekli koşan, fırsat bulduğunda şutunu çakan bir oyuncu. Bence Beşiktaş gösterişsiz ama gerekli bir transfer yapmış. Hem de ucuzundan kaliteli bir adam bulmuş. Bu futbolcu hem ön liberoda Tayfur’u, Yasin’i eşleyecek gibi bir sağlamlık vaadediyor, hem de topu hücuma taşımada ustalık gösteriyor. Anlayacağınız, ikinci bir Pancu gelmiş Romanya’dan... Dileyelim bizi yanıltmasın. 
     
     



 SPOR 


























</TEXT>
</DOC>
