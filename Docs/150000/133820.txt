<DOC>
<DOCNO> 133820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yazar/guclu.html </URL>
<DATE> 2003/01/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Zor olanı başarmanın keyfi 
</HEADLINE>
<TEXT>

     Milli Eğitim Bakanı Mumcu da zor olanı seçenlerden. Gününü gün edip popülaritesi yüksek olan göstermelik birkaç proje patlatarak, eleştiri oklarının aksine sempati oklarının odağında olabilirdi. Yapmadı. Zor olanda ısrar ediyor. 
     Sabırlı olduğu konusunda işaretler var. Ama ne kadar sabırlı hep birlikte göreceğiz... 
     Arı kovanlarına çomak sokmakta Mumcu’nun üzerine isim yok. Nerede çetrefilli konular var bir bir onları bulup çıkartıyor. Sonra da tartışmaların ardı arkası kesilmiyor. 
     Bunu bilinçli yaptığı kesin. Ama kamuoyunun da giderek sabrı taşıyor. Bir an önce sonuç görmek istiyor. Mumcu da meyve verme zamanının geldiği görüşünde. Elindeki projelerin uygulama aşamasına geldiği yönünde sinyaller geliyor. 
     Mumcu’yu, bakan olduğu ilk günlerde Genç Bakış’a konuk edip eğitime yönelik genel beklentilerini öğrenmiştik. Önümüzdeki hafta yeniden konuğumuz olacak ve tartışılan tüm konularda gelinen noktayı ve hedeflerini ortaya koyacak. Eminim milyonlarca kişinin sorularına net cevap bulacağı bir program olacak. 
     
Büyükerşen Genç Bakış’ta      Genç Bakış’ın bu akşamki konuğu ise Eskişehir Büyükşehir Belediye Başkanı Prof. Dr. Yılmaz Büyükerşen. Prof. Büyükerşen, çok yönlü bir isim. Anadolu Üniversitesi’nin uzun yıllar rektörlüğünü yaptı. RTÜK ve Türkiye Eğitim Gönüllüleri Vakfı’nın başkanlıklarında bulundu. DSP’den belediye başkanı oldu. Yani hem siyasetçi, hem politikacı, hem de iyi bir iletişimci ve sivil toplum örgütçü. 
     YÖK’ün ve yükseköğretimin yeniden yapılanması konusunda eminim söyleyeceği çok şey var. Eğitimin yerel yönetimlere devredilmesini en iyi değerlendirecek isimlerden birisi de yine o. Politikanın göbeğinde olduğu için de Türkiye’nin içinde bulunduğu kritik günleri, muhalefet açısından farklı bir gözle değerlendirecektir. 
     Ayrıca sevilen ve görevinde başarılı bulunan bir belediye başkanı olarak yerel yönetimlerin sorunlarını da masaya yatıracağız. 
     Eskişehir gözden ırak çok önemli kentlerimizden birisi. Anadolu Üniversitesi ile farklı bir kimlik buldu. Üniversite kenti, kent de üniversiteyi çok sevdi. 
     Öğrenci memnuniyetinin en yüksek olduğu kentlerden birisi olarak eminim diğer kentlere örnek olacak pek çok unsuru da içinde saklıyor. 
     Aydın Doğan Genç İletişimciler Yarışması’nın ödül töreni nedeniyle Türkiye’nin dört bir yanından gelen öğrencilerin de katılacağı Genç Bakış’ta, Başkan Büyükerşen, bir yandan deneyim ve birikimlerini öğrencilerle paylaşırken öte yandan da Türkiye’nin gündemindeki tartışmalı konularda ödüllü gençlerin sorularıyla terleyecek. 
     Genç Bakış, Kanal D’de 23.30’da. Sizler de telefon, faks ya da internet üzerinden sorularınızı yöneltebileceksiniz. 
     Tel 0222.330 74 36 37 Faks 0222. 335 12 88, mail gencbakis anadolu.edu.tr 
     
     







Davos’ta türban 


Cinler balesi 


ABD üsleri... 


İstenen nedir 


Gidiş galiba savaşa doğru 


Üç şifre 


Zor olanı başarmanın keyfi 


Murat Sertel’i kaybettik 


Amerikan takiyesi 


Bu soyguna "Dur" diyecek yok mu 


Davos’tan derin haberler... 


Davos ahalisi depresyonda 


Açlık ile savaş yerine Irak ile savaş 


Sabancı yerli marka arıyor 


</TEXT>
</DOC>
