<DOC>
<DOCNO> 127048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo04.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
67. Büyük Atatürk Koşusu yarın Ankara'da yapılacak... 
</HEADLINE>
<TEXT>

     Büyük Önder Atatürk'ün Ankara'ya gelişinin anısına 1936 yılında düzenlenen Büyük Atatürk Koşusu'nun 67.si yarın yapılacak. 
     Atatürk'ün, Ankara'yı ilk kez gördüğü yer olan Dikmen Keklik Pınarı'nda yarın saat 15.05'te verilecek startla başlayacak olan koşu, Ankara Valiliği önünde son bulacak. 
     11 bin 500 metrelik koşuda ilk 10 dereceye giren bayan ve erkek atletlere, toplam 6 milyar 800 milyon lira tutarında para ile çeşitli kurum ve kuruluşlar tarafından ödüller verilecek. 
     1936 yılından bu yana sürekli düzenlenen koşuyu 8'er kez ile en çok kazanan atletler, Şükrü Saban ile Mehmet Yurdadön oldu. 
     1992 yılından itibaren bayanlar kategorisinde de koşu düzenlenirken, Lale Öztürk 4 kezle en çok kazanan bayan atlet oldu. 
     Koşuda erkeklerde en iyi parkur derecesi 1987 yılında kazandığı 29.25.40 ile Zeki Öztürk'e ait. Bayanlarda ise en iyi parkur derecesi ise 2001 yılındaki 32.54.04 ile Elvan Abeylegesse'nin. 
     
     İLK ŞAMPİYON DARILMAZ 
     1936 yılında ilki düzenlenen Büyük Atatürk Koşusu'nda ilk şampiyon Galip Darılmaz oldu. Yarışı, Şükrü Saban ile Mehmet Yurdadön 8'er kezle en çok kazanırken, Yurdadön 7 kez üst üste kazanarak önemli bir başarıya imza attı. 
     Son 3 yılın birincisi ise Abdülkadir Türk oldu. 
     





</TEXT>
</DOC>
