<DOC>
<DOCNO> 105566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur30.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alacağına karşılık borçlusunun 2 yaşındaki çocuğunu kaçırdı 
</HEADLINE>
<TEXT>

     Manisa'nın Alaşehir İlçesi'nde üzüm komisyonculuğu yapan Süleyman Özçelik 37 , 10.5 milyar liralık borcunu ödeyemeyen üzüm tüccarı Hasan Bilgin'in 40 2 yaşındaki oğlunu kaçırdı. Özçelik, karakola giderek teslim oldu. 
     Alınan bilgiye göre, üzüm komisyonculuğu işiyle uğraşan Özçelik, üzüm tüccarı Bilgin'in evine, 10.5 milyar liralık alacağını istemek üzere gitti. Bilgin'i evinde bulamayan Özçelik, evin önünde oynayan yaşındaki 2 yaşındaki E.'yi arabasına alarak kaçırdı. Anne Elif Bilgin'in ihbarı üzerine emniyet ekipleri harekete geçerken, Özçelik karakola giderek teslim oldu. 
     Çocuğun evinde olduğunu söyleyen Özçelik, ''Bilgin benim paramı 15 gündür istememe rağmen vermiyor. Senetlerim var. Ödeyemezsem icra gelecekti'' diye konuşurken, küçük çocuk annesine teslim edildi. 
     Özçelik çocuk kaçırmak suçundan tutuklanırken, olayla ilgili soruşturmanın sürdürüldüğü belirtildi. 
     





</TEXT>
</DOC>
