<DOC>
<DOCNO> 137474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yazar/tamer.html </URL>
<DATE> 2003/02/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Amerika’nın kime hayrı dokunmuş ki 
</HEADLINE>
<TEXT>

     Kusura bakmayın, ama ben ne bizim müteahhitlerin Irak savaşı öncesinde üs ve limanlarımızı ABD’nin isteğine uygun hale getirmek için yapılacak inşaat faaliyetleriyle ilgili koyun pazarlığını, ne de ABD’nin asker konusundaki isteklerini yerine getirirsek alacağımız maddi yardımla ilgili koyun pazarlığını izleyebiliyorum. Dolayısıyla bu köşenin okurları bir süre güncel haberlerden yoksun kalacaklar 
     
     Yüzbinlerce kişinin hayatına malolacak bir savaştan k rlı çıkacak devlet olmaz. Şirketler savaştan k rlı çıkabilir, nitekim savaş vurgununu vuracaklar olacak ta... Ama bugünün dünyasında hiçbir devlet ya da hiçbir ülkenin halkı savaştan kazançlı çıkamaz. Umarım TBMM’de bizi temsil eden 550 vekil de oyunu, her gece ışıklarını açıp kapatan Türk halkıyla aynı doğrultuda kullanacaktır. 
     Önümde hayret verici istatistikler var. OECD’nin internetteki sitesinden güç - bela da olsa bulduğumuz verilerle Birleşmiş Milletler Kalkınma Örgütü UNDP’nin yıllık raporundaki rakamları yan yana koyduğunuzda akıl almaz bir tablo ortaya çıkıyor. 
     Batılı ülkeler 90’lı yıllarda müthiş zenginleştikleri halde, ancak dış yardımla ayakta durabilen dünyanın en yoksul ülkelerine resmi dış yardımı sistematik olarak kısmışlar. En üstteki tabloda da görebileceğiniz gibi ABD’nin tarihinde en zenginleştiği dönemde dış yardımın GSYH’si içindeki payı binde 2.1’den binde 1.0’a gerilemiş. Oysa Amerika’nın aynı dönemde kişi başına milli geliri 22.7 bin dolardan 34.3 bin dolara yükselmiş 
     Kişi başına düşen dış yardımda da Amerika fena halde yaya kalıyor. Danimarka hükümeti, dünyanın en yoksul ülkelerine her Danimarka vatandaşı başına 348 dolar yardım yaparken, ABD’de kişi başına dış yardım sadece 27 dolar. İtalya’da 35, Almanya’da 71 dolar. 
     Bu konu bu yılki Davos toplantılarında da gündeme gelmiş, yeni 11 Eylül’lerle karşılaşmamak telaşı içindeki zengin ülkelerde, kesenin ağzını açma eğiliminin ağır bastığı çeşitli vesilelerle dile getirilmişti. 
     Üstteki tabloda ise yıllara göre dünyadaki toplam dış yardım rakamı ve en fazla yardım yapanlardan benim seçtiğim birkaç ülkeye ilişkin ayrıntılar yer alıyor. Zengin dünyadan yoksullara giden toplam dış yardım 10 yıl önce 60 milyar doların üzerindeymiş. Kulaklardan paraların fışkırdığı, Batılı borsaların rekor üzerine rekorlar kırdığı 90’lı yılların ikinci yarısında ise giderek azalmış. Taa ki 11 Eylül’e kadar... 
     Davos’ta da belirtildi. 11 Eylül’ün ardından hemen aynı yıl, yıl sonuna kadar yapılan yardımlarda bile ciddi bir artış gözlenmiş. Daha önce savsaklanıp ertelenen yardımlar, yılın son ayına sıkıştırılmaya çalışılmış. Ve buna rağmen ancak 52 milyar dolara ulaşılmış. 
     Tek suçlu Amerika değil tabii. Almanya ve Fransa’nın rakamlarında da ciddi düşüşler dikkati çekiyor. Hele İtalya’nınki 
     Buna karşılık sadece İngiltere ve Danimarka’nın dış yardımlarında son 10 yıllık dönemde artış var. İngiltere’de sosyal politikalara öncelik veren İşçi Partisi hükümetinin bu yönde bir tercihi olmuş olabilir. 
     
     







ABD’nin Kongre’si varsa... 


Al TRT ver külah 


Güvensizlik 


Zamanın ruhunu kavramak için... 


Gözü dönmediyse 


ABD’ye kayıtsız şartsız destek yok’ 


Tezekle ısınan okula bilgisayar 


Paritenin yönü 


Kriz atlatıldı, ama... 


Savaşa hayır Saddam’ı korkutmaya evet 


Bush sonrası ABD 


Amerika’nın kime hayrı dokunmuş ki 


Fransızın "hayır"ı bizden çok farklı 


</TEXT>
</DOC>
