<DOC>
<DOCNO> 121208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur30.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Melih Gökçek "Önümüzdeki seçimlerde adaylığı düşünmüyorum" 
</HEADLINE>
<TEXT>

     Ankara Büyükşehir Belediye Başkanı Melih Gökçek, gelecek seçimlerde büyükşehir belediye başkanlığına yeniden aday olmayı düşündüğünü söyledi. 
     Gökçek, ANFA B-Salonu'nda, Büyükşehir Belediyesi bürokratları ile BELTEK ve BELMEK kurslarının çalışanlarına iftar yemeği verdi. 
     Gökçek, burada yaptığı konuşmada, uzun zamandır birlikte çalıştığı ekip arkadaşları ile birarada bulunmanın mutluluğunu yaşadığını belirtti. 
     Belediye başkanlığı sırasında gerçekleştirdiği tüm icraatları ekip arkadaşlarının büyük katkılarıyla ortaya çıkardığını anlatan Gökçek, bugüne kadar BELTEK ve BELMEK kurslarından mezun olan 110 bin kişinin iş sahibi olduğunu ifade etti. 
     Gökçek, birçok önemli projeyi hayata geçirebilmek için zamana ihtiyaç olduğunu belirterek, ''İnşallah, önümüzdeki seçimlerde bir dönem daha aday olmayı düşünüyorum'' dedi. 
     Melih Gökçek, bir gazetecinin ''AK Parti'den mi aday olacaksınız '' sorusuna, ''Kısmet...'' diye yanıt verdi. 
     





</TEXT>
</DOC>
