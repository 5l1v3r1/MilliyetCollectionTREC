<DOC>
<DOCNO> 102265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sonspo09.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon "Ödül töreni için en kısa sürede tarih belirlenecek" 
</HEADLINE>
<TEXT>

     Futbol Federasyonu, 17. Dünya Kupası'nda üçüncü olan A Milli Takım sporcuları ve teknik kadronun ödüllendirileceği tören için, uygun tarihleri belirleyerek en kısa sürede Devlet Bakanlığı'na bildireceğini açıkladı. 
     Futbol Federasyonu Genel Sekreteri Aydın Torunoğlu'nun imzasıyla Devlet Bakanlığı'na gönderilen yazıda, Milli Takımlar Teknik Direktörü Şenol Güneş'ten, Cumhurbaşkanı Ahmet Necdet Sezer ve Başbakan Bülent Ecevit'in himayesinde yapılması düşünülen ödül törenlerine, A Milli Takım sporcu ve teknik kadrosunun topluca katılımının sağlanabileceği günlerin belirlenmesinin istendiği belirtildi. 
     Yazıda ayrıca teknik direktör Güneş'in uygun tarihleri belirlemesi durumunda, bunun ivedilikle Devlet Bakanlığı'na iletileceği açıklandı. 
     





</TEXT>
</DOC>
