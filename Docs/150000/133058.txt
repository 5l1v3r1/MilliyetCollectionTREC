<DOC>
<DOCNO> 133058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/spor/spo03.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN İDARE ETTİ 5-2 
</HEADLINE>
<TEXT>

Galatasaray, Antalya’daki ilk hazırlık sınavında Rapid Bükreş’i penaltılarla geçti. Normal süresi 1 - 1 sona eren maçta Revivo ve Suat Usta ilk kez forma giydi 
     Zor 90 dakika 
     ASLAN, Rumen Ligi’nin güçlü temsilcisi Rapid Bükreş karşısında galibiyete penaltılarla ulaştı. 23’te Lukunku’nun kafası, 27’de Arif’in frikiği kaleci Curca’da kaldı. Sarı - Kırmızılı takım ikinci yarıya Revivo ve Suat Usta’yı oyuna alarak başladı. 48’de Gosfroid, Suat’tan sıyrılıp, topu ağlara yolladı. 61’de Berkant’ın ara pasında Batista topla buluştu ve eşitliği sağladı. Maçın normal sonucu 1 - 1 berabere bitti. Penaltı atışları sonunda Galatasaray galibiyete ulaştı. 
     
     Maçın karnesi ERHAN TELLİ 
     HAKEMLER Berkant Mercanlı, Utku Yükselbaba, Suat Tıknaz 
     GALATASARAY Mondragon 6 - Ümit Davala 5 Suat Usta Dk.46 7 , Vedat 7 Mehmet Polat Dk.83 , Bülent 6 Emre Dk.83 - Hakan Ünsal 6 İlker Dk.89 , Pinto 5 Batista Dk.46 7 , Ayhan 6 Baliç Dk.65 5 , Ergün 6 , Hasan 5 Berkant Dk.46 7 - Lukunku 7 , Arif 5 Revivo Dk.46 7 
     R.BÜKREŞ Curca 6 - Iensci 7 , Maftei 6 , Soava 5 Perca Dk.59 5 - Sabal 6 Nonk Dk.63 6 , Ilyes 5 Parmace Dk.54 5 , Ziaty 7 Stere Dk.59 6 , Gosfroid 8 Voicu Dk.72 Grigore Dk.83 , Razvan Rat 6 Constantin Dk.76 5 - Niculae 7 Nita Dk.77 5 , Braiv 5 Badoi Dk.89 
     GOLLER Gosfroid Dk.48 , Batista Dk.51 
     PENALTILAR Atanlar Berkant, Balic, Batista, Mehmet Polat G.Saray , Parmace R.Bükreş Kaçıranlar Nita, Stere R.Bükreş 
     
     Göze batanlar 
     LUKUNKU Hücumda çırpındı, ama istediği topları alamadı. Yararlı bir oyuncu olduğunu gösterdi. Rakip savunmayı yıpratma özelliği artı bir avantaj. 
     REVİVO İkinci yarıda girdi. fazla etkili olamadı. İlk maçı olması, onu çok heyecanlandırdı. Biraz ağır kaldı. Klasını zaman zaman belli etti. 
     SUAT USTA Golde heyecanına yenildi. İkinci yarının başında gergindi. Ancak sonra toparlandı. Sağlam bir futbolcu. Geleceği de hayli parlak. 
     
Penaltı kargaşası      GALATASARAY - Rapid Bükreş, maçında penaltı komedisi yaşandı. 1 - 1 beraberlik sonrası penaltı atışlarına geçileceğinden habersiz olan futbolcular soyunma odalarının yolunu tuttu. Ancak daha sonra futbolcular sahaya geri döndürüldü ve karşılaşma güçlükle tamamlandı. Bu duruma maçı düzenleyen organizatörlerin neden olduğu ve iki takımın ilgililerine maçın berabere bitmesi halinde penaltılara geçileceğini deklare etmemelerinden kaynaklandığı belirtildi. 
     
BİR-İKİ PÜRÜZ KALDIGalatasaray’ın yeni transferi, bazı sorunları olduğunu, çözüm sağlanması halinde salı günü İstanbul’a geleceğini açıkladı 
     MEHMET ÇİFTÇİ 

     "Detay veremem" 
     SARI - Kırmızılı ekibin Liverpool’dan kiraladığı Abel Xavier, ülkesi Portekiz’den, MİLLİYET’e telefonla verdiği demeçte, bazı sorunları bulunduğunu söyledi. Yıldız futbolcu, Liverpool ile Galatasaray’ın kesin olarak anlaşma sağladığını, ancak kendisinin de imza atmadan önce, Sarı - Kırmızılı kulüple çözmesi gereken bazı noktalar olduğunu belirtti. Portekizli oyuncu, "Ancak, bunun detaylarını veremem" dedi. 
     
     Basın toplantısı 
     İNGİLTERE’DEN, yakınlarıyla görüşmek üzere Portekiz’in başkenti Lizbon’a giden Xavier, Galatasaray yönetimi ile yapacağı görüşmede sorunların çözülmesi halinde salı günü İstanbul’da olacağını da ekledi. Milli futbolcu, pazartesi günü de ülkesinde, transferi ve sağlığıyla ilgili basın toplantısı yapacağını da vurguladı. Galatasaray yönetimi ise Xavier ile aralarında sorun bulunmadığını belirtti. 
     
Lalatovic umuduCim - Bom, Kızılyıldız’ın kadro dışı bıraktığı futbolcu için Yugoslavlar ile masaya oturacak 
     GALATASARAY’IN yabancı transferinde tüm ağırlığını verdiği Yugoslav Lalatoviç, forma giydiği Kızılyıldız’da kadro dışı kaldı. Kızılyıldız yöneticilerinin genç oyuncunun kendilerini devre dışı bırakarak Cim - Bom’la yaptığı transfer görüşmelerine kızdığı ve bu nedenle böyle bir karar aldığı öğrenildi. Kızılyıldız dün kamp yapacağı Antalya’ya gelirken Lalatoviç, Yugoslavya’da bırakıldı. 
     SARI - KIRMIZILILAR, Antalya’ya gelen Kızılyıldızlı yöneticilerle pazarlığa oturup, savunma oyuncusunun bonservisinde indirim yaptırmayı planlıyor. Kızılyıldız’ın önceki görüşmelerde 500 bin dolar istediği, Galatasaray’ın ise 300 bin dolar önerdiği belirtildi. Ancak transferin önümüzdeki günlerde biteceği ve ön protokol imzalanan Lalatoviç’in Antalya’ya gelerek imza atacağı ifade edildi. 
     
Polat’tan ağır tablo      CİM-BOM’UN eski yöneticilerinden Adnan Polat, Berlin’de Umutspor’un kuruluş yıldönümünde çarpıcı açıklamalar yaptı. Polat, "Galatasaray’ın tesis, altyapı ve ekonomik anlamda Fenerbahçe’yi 10 yıl gibi bir sürede yakalaması bile mümkün değil. Biz yönetimi devrederken kulübün 5 milyon dolar borcu, 6 milyon dolarlık teminat alacağı vardı. Bugün 150 milyon dolar borcu var. Yönetim halktan uzaklaştı. İnsanlar arasındaki ilişkiler iyi değil" dedi. 
     



 SPOR 


























</TEXT>
</DOC>
