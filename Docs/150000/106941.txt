<DOC>
<DOCNO> 106941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun01.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir idam cezası daha infaz edildi... 
</HEADLINE>
<TEXT>

     ABD'nin Texas eyaletinde 66 yaşında bir kadına tecavüz etmek ve döverek öldürmek suçunda idama cezasına çarptırılan mahkumum cezası zehir iğneyle infaz edildi. 
     Tony Walker adlı 36 yaşındaki mahkum, 23 Mayıs 1992'de Texas eyaletinin kuzeydoğusundaki Daingerfield kentinde Virginia Simmons adlı kadını öldürmek suçundan idam cezasına çarptırılmıştı. 
     Walker, Virginia Simmons'un 82 yaşındaki kocası Willie Bo Simmons'ı da öldürdüğünü itiraf etmiş ancak bu suçtan yargılanmamıştı. 
     İfadesinde komşusu Simmons ailesinin evine bira içmek bahanesiyle girdiğini ancak amacının yaşlı çiftin paralarını çalarak kokain almak olduğunu belirten idam mahkumu daha sonra karı kocayı bir kalas ve çubukla döverek öldürdüğünü itiraf etmişti. Bayan Simmons'a öldürdükten sonra cinsel tacizde de bulunduğunu kaydeden mahkum daha sonra eşinin cüzdanındaki parayı alarak kaçmıştı. 
     Walker Texas eyaletinde bu yıl içinde cezası infaz edilen 36. idam mahkumu oldu. Texas eyaletinde bu ay içinde 4 mahkum daha cezalarının infaz edilmesini bekliyor. 
     





</TEXT>
</DOC>
