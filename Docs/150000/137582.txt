<DOC>
<DOCNO> 137582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur30.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te bir kişi öldürüldü... 
</HEADLINE>
<TEXT>

     Pendik'te bir kişi tabancayla öldürüldü, Üsküdar sahilinde 72 yaşındaki bir kişinin cesedi bulundu. 
     Alınan bilgiye göre, devriye gezen polis ekipleri, Pendik Velibaba Mahallesi Yakacık Yolu Caddesi kenarında 25-30 yaşlarındaki bir erkeğin cesediyle karşılaştılar. Yapılan incelemede, üzerinden kimlik çıkmayan kişinin başından ve göğsünden vurularak öldürüldüğü belirlendi. 
     Pendik Devlet Hastanesi'nin morguna kaldırılan cesedin kime ait olduğu henüz belirlenemedi. 
     Bu arada, Üsküdar Paşalimanı sahilinden 2-3 metre açıkta görülen bir ceset, itfaiye ekipleri tarafından kanca atılarak kıyıya çekildi. 
     Üzerinden çıkan kimlikten, cesedin Yahudi asıllı Türk vatandaşı Moiz Erol Benson'a 72 ait olduğu anlaşıldı. 
     Benson'un cesedi, Haydarpaşa Numune Hastanesi'nin morguna kaldırıldı. 
     Olaylarla ilgili soruşturmalara devam ediliyor. 
     





</TEXT>
</DOC>
