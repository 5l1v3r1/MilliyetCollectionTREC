<DOC>
<DOCNO> 142979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yazar/yilmaz.html </URL>
<DATE> 2003/03/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Washington’da enerji ve inşaat kovalanacak 
</HEADLINE>
<TEXT>

     16 - 19 Mart tarihleri arasında, DEİK Türk - Amerikan İş Konseyi’nin ATC düzenlediği Washington toplantılarına davet edilen Enerji Bakanı Hilmi Güler ve ekonomiden sorumlu Devlet Bakanı Ali Babacan’dan yeni kabine açıklanana kadar yanıt gelmedi. 
     DEİK için belirsizlikler bununla da bitmiyor... 
     Toplantı tarihleri sırasında Türkiye’nin ikinci tezkereyi Meclis’e gönderip göndermeyeceği ve oylamanın sonucu da işadamlarının yanıtını vermekte zorlanacağı konular olacak. 
     
     1500 katılımcı 
     Washington’daki toplantılara katılacak 1500 kişi, ABD’de Türkiye’nin ekonomik gücünü ortaya koymaya çalışacak. 
     Türk - Amerikan İş Konseyi Başkanı Vural Akışık geçtiğimiz akşam basınla yaptığı sohbet toplantısında, tezkere oylamasına bağlı kalınmadan ABD ile ikili ekonomik ilişkileri geliştireceklerini söylüyor. 
     Akışık, ATC’nin geçmişinin DEİK’ten Dış Ekonomik İlişkiler Kurulu bile eski olduğunu belirtiyor ve KKTC’ye ambargo uygulanan yıllarda Amerika’da sürdürdüğü lobinin etkisinden söz ediyor. Ayrıca Ermeni soykırımı iddialarına karşı da, ABD üzerinde etkili çalışmalar yaptıklarını sözlerine ekliyor. 
     DEİK’in bundan böyle son yıllarda öne çıkan enerji, inşaat gibi sektörlerde ABD ile ekonomik ilişkileri geliştirme şansları olduğuna değinen Akışık’ın Washington’da kullanacağı en büyük koz, Türkiye’nin dünyanın enerji koridoru üzerinde olması... 
     
     Koç istifa etmişti 
     Amerikan kamuoyunun dikkatleri Türkiye’ye çekilebilir mi Bu yıl DEİK’in işi zor, çünkü Türkiye belki ABD için hiç bu kadar önemli olmadığı gibi, bu kadar sorun da olmamıştı .. 
     Washington’da iktidarın boşalttığı yeri muhalefet veya alternatif dolduracak gibi... 
     ATC toplantılarına DYP’de girdiği genel başkanlık yarışını kaybeden İlhan Kesici konuşmacı olarak katılacak. DEİK’in ABD’de düzenlenen toplantılara katılımı ile ünlü Tayyip Erdoğan’ın danışmanı Cüneyt Zapsu, bu kez "siyasi işlerinin yoğunluğu" nedeniyle ekipte yer almayacak. 
     Yeniden adaylığı için vitrin hazırlamaya çalışan İstanbul Büyükşehir Belediyesi’nin partisiz Başkanı Ali Müfit Gürtuna olacak. Gürtuna, ATC tarafından düzenlenen "Stratejik İttifaklar ve İş Ortaklıkları Konferansı"nda bir konuşma yapacak. Ayrıca Gürtuna, Washington’da aynı tarihlere denk gelen, "Bu Şehir, İstanbul" fotoğraf ve "Ebruistanbul" ebru sergisinin açılışını da gerçekleştirecek. Washington DC Decatur House Museum’daki sergi 1 Nisan’a kadar gezilebilecek. 
     
     TABA ile statü pazarlığı 
     Size Türk - Amerikan ilişkilerinin içerideki örgütlenmeye yansıyan yankılarından söz edeyim... 
     Akışık geçtiğimiz akşam düzenlenen basın yemeğindeki konuşmasında, konseyin etkinliğini artıracaklarını ve Türk - Amerikan İşadamları Derneği’nin TABA resmi düzeydeki yetkilerini paylaşacaklarını açıkladı. 
     Buradan Amerikan ticaret odaları gibi resmi kurumların muhatap olduğu TABA ile konsey arasında 6 - 9 aydır yeni bir statü pazarlığı oluştuğunu öğreniyoruz. 
     Bankacı Bülent Şenver’den sonra olaylı bir kongre ile TABA’nın başına geçen işadamı Zeynel Abidin Erdem’e muhalefet eden 10 kişilik bir grup, kongre günü aldıkları kararla dernekten istifa etmişti. 
     TABA’dan istifa edenlerin başında Koç Topluluğu’ndan Ali Koç ile Davut Ökütçü yer alıyordu. Koç, Türk - Amerikan İş Konseyi’nde, Ökütçü de Meral Gezgin Eriş’ten boşalan İktisadi Kalkınma Vakfı İKV Başkanlığı koltuğunda. 
     Demek ki Erdem’in olaylı kongresindeki TABA’dan istifalar bugünlerin başlangıcıydı .. 
     Ve Amerika ile ortada bu kadar yangın varken TABA’nın hiç sesinin çıkmaması da demek ki bu yüzdenmiş. 
     
     







Hemen acele bez getir, elini çabuk tut tez getir... 


Bahane lügati 


Bush’un Kürt kartı 


Çok gezen iyi yaşar 


Zülküf ile Süheyl 


8 ayda 4’üncü bakan 


Kendi yaşamının efendisi ol, kölesi değil 


Alo 155, polis imdat 


Körfez Savaşı tutanakları 2 


Gülriz kitabında soyunuyor 


Enayi 


Zorla para alınmaz 


Deneyimsiz AKP ile büyük poker oynuyoruz 


Marmara Üniversitesi 120’inci yaşını "Kuğu Gölü" ile kutladı 


Washington’da enerji ve inşaat kovalanacak 


</TEXT>
</DOC>
