<DOC>
<DOCNO> 120311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/magazin/mag03.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Cem Yılmaz’a göz koymam mümkün değil" 
</HEADLINE>
<TEXT>

Çağla Kubat, Cem Yılmaz’ın Deniz Barut’la olduğunu söyleyip ekledi Arkadaşımın aşkına göz koymam 
     İLKNUR GÜLMEZ 

     CEM Yılmaz ile birlikte olduğu iddia edilen Çağla Kubat, yıldız komedyenin en iyi arkadaşı Deniz Barut’un aşkı olduğunu iddia etti. Kendisiyle ilgili haberleri görünce gözlerine inanamadığını belirten Kubat, Yılmaz ile Barut’un aşkının bildiği kadarıyla halen sürdüğünü de söyledi ve "Ayrılmış olsa bile arkadaşımın eski sevgilisiyle asla çıkmam. Zaten sevgilim var" dedi. 
     
     Yakında unutulurum’ 
     BU arada Türkiye ikinci güzeli olduktan sonra açılır sandığı işlerin umduğu gibi gitmediğini de itiraf eden Kubat, medyatik olmak için sansasyon yaratmayı asla düşünmediğini, bu yüzden silinip gideceğini iddia etti. Güzel manken, bir yıl sonra kraliçeliğinin de unutulacağını ileri sürüp, ailesinin de mankenlik yapmasını istemediğini belirtti. 
     



 MAGAZİN 














</TEXT>
</DOC>
