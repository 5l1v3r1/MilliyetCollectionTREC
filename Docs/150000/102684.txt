<DOC>
<DOCNO> 102684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun19.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Meme kanserine, brokoli hapı 
</HEADLINE>
<TEXT>

     ABD'nin Chicago kentindeki Illinois Üniversitesi bilim adamları, brokolide bulunan sulforafen maddesinden geliştirdikleri bir bileşim ile hayvanlarda meme kanseri tümörlerini küçülttüler. 
     Amerikan Kimyacılar Kuruluşu'nun 22. genel kurulunda sonuçları açıklanan araştırmada, sulforafenden geliştirilen sentetik bir bileşim verilen kanserli hayvanlarda, meme kanseri tümörlerinin yüzde 50 oranında küçüldüğü gözlendi. 
     Daha önce yapılan araştırmalarda, brokolinin yanı sıra lahana ve brüksel lahanası gibi sebzelerde de bulunan sulforafenin meme kanserine karşı koruyucu etkisi olduğu tespit edilmişti. 
     Uzmanlar, sentetik sulforafenin doğalından daha az toksik etkisi olduğunu, ayrıca bu madde sayesinde doğru dozun ayarlanabileceğini belirttiler. 
     





</TEXT>
</DOC>
