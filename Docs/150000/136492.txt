<DOC>
<DOCNO> 136492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/dunya/dun03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa NATO’nun k busu oldu... 
</HEADLINE>
<TEXT>

     GÜVEN ÖZALP Brüksel 

     Türkiye’nin olası bir Irak operasyonunda savunulmasına ilişkin önerileri veto eden üç ülkenin başını çeken Fransa, NATO’nun "k busu" haline geldi. Son derece yoğun bir şekilde yürütülen uzlaşma ve ikna çabaları bu ülkenin kararını değiştirmesini sağlayamıyor. Vetoculardan Almanya ile Belçika ise geri planda kalmış durumda. 
     Üç gün boyunca yoğun bir toplantı trafiğine ev sahipliği yapan NATO’da dün Genel Sekreter George Roberston başkentlerle yaptığı temaslar çerçevesinde hazırladığı planı üye ülkelere iletti. Plan, Türkiye’nin savunma ihtiyaçlarına odaklanmış, caydırıcı savunma önlemleriyle donatılmış ve Amerikan etiketinden arındırılmış niteliğe sahipti. Paket sabah saatlerinde ele alındıktan sonra başkentlere danışma süreci yaşandı. Akşam saatlerinde tekrar bir araya gelen Kuzey Atlantik Konsey yine sonuç alamadan dağıldı. Toplantıda "tonun" oldukça sert olduğu belirtiliyor. Gelinen aşamada içerik konusunda ilke olarak anlaşma sağlandığı, ancak bütün sorunun zamanlamaya ilişkin olduğu belirtiliyor. NATO bugün bir kez daha toplanacak. 
     
     Chirac’tan Sezer’e telefon 
     Öte yandan Cumhurbaşkanı Ahmet Necdet Sezer’i telefonla arayan Fransa Cumhurbaşkanı Jacques Chirac, Fransa’nın, bir tehlikeyle karşılaşması durumunda her zaman Türkiye’nin yanında olacağından kuşku duyulmaması gerektiğini söyledi. Ancak Chirac, şu an için NATO Konseyi’nde üzerinde durulan önlemlerin onaylanmasının zamanlama bakımından uygun olmayacağını ifade etti. 
     



 DÜNYA 













</TEXT>
</DOC>
