<DOC>
<DOCNO> 124529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/ekonomi/eko01.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan’dan 35 katrilyonluk ret 
</HEADLINE>
<TEXT>

TMSF’nin Hazine’ye olan 35 katrilyonluk borcunun tasfiyesi önerisine Hazine’den sorumulu Devlet Bakanı Babacan’ın olumsuz yanıt verdiği öğrenildi 
     SEÇKİN ÜREY Ankara 

     Bankacılık Düzenleme ve Denetleme Kurulu’nun BDDK Tasarruf Mevduatı Sigorta Fonu’nun TMSF Hazine’ye olan ikraz borcunun ödenemez durumda olduğu için ertelenmesi talebine Hazine’den sorumlu Devlet Bakanlığı’nın karşı çıktığı öğrenildi. 
     TMSF’nin, Hazine’ye borcu 31 Ağustos itibariyle 35 katrilyon liraya 21.4 milyar dolar ulaştı. 10 yıl vadeli ve 21 taksitte ödenmesi gereken bu borçta ödeme sıkıntısı yaşanıyor. Bürokratların toplantılarında henüz bir çözüme ulaşılamadı. BDDK Başkanı Engin Akçakoca, "Biz 480 milyon dolarını ödeyebileceğimizi belirttik. Sonuçta bu kamunun kamuya borcu. Tecil edilmek zorunda" dedi. 
     BDDK’nın, TMSF’nin edindiği kredi alacakları, iştirakler ve gayrimenkuller gibi aktiflerin çözülmesinden sağlanacak gelirin belli bir süreçte Hazine’ye aktarılmasını sağlayacak bir mekanizma kurulması karşılığında, borcun Bakanlar Kurulu kararıyla tasfiyesini istedi. Hazine’den sorumlu Devlet Bakanlığı, tasfiye talebinin uygun görmediğini bir yazıyla Kurum’a iletti. 
     Borcun taksitleri 1 Ocak 2003’ten sonra ödenemezse, yürürlüğe girecek Borç Yönetimi Kanun gereğince her ay için ayrı ayrı gecikme faizi uygulanacak. 
     
     Faiz işliyor 
     BBDK’nın Kasım Ayı Gelişme Raporu’na göre, Hazine’nin TMSF’ye ihraç ettiği özel tertip devlet iç borçlanma senetlerinin ilk ihraç değerleri üzeriden ana para tutarı 27.5 katrilyon lira 16.8 milyar dolar seviyisinde bulunuyor. Ancak, kullanılan kaynaklara tahakkuk eden faizler ve TMSF’nin Hazine’ye nisan - mayıs döneminde yapmış olduğu 1 katrilyon lira tutarındaki geri ödeme dikkate alındığında söz konusu borç 35 katrilyon liraya 21.4 milyar dolar ulaşıyor. 
     
Tarişbank’a onay      Danıştay İdari Dava Daireleri Genel Kurulu, 10’uncu dairenin, BDDK’nın, Tarişbank’ın TMSF’ye devrine ilişkin kararının iptal isteminin reddilmesi’ne ilişkin kararını onayladı. Üretici birlikleri, BDDK kararının iptali istemiyle dava açmış, ancak iptal istemi reddedilmişti. Üretici birlikleri ise 10’uncu Daire’nin bu kararına Danıştay İdari Dava Daireleri Genel Kurulu nezdinde itiraz etmişti. İdari Dava Daireleri Genel Kurulu 10’uncu Daire’nin ret doğru bularak onayladı. 
     



 EKONOMİ 




















</TEXT>
</DOC>
