<DOC>
<DOCNO> 127732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/yazar/sazak.html </URL>
<DATE> 2002/12/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sinan Kara olayı 
</HEADLINE>
<TEXT>

     Datçalı gazeteci Sinan Kara, 2002 yılının son basın suçlusu’ olarak cezaevine konuldu. 
     İstenseydi, Tayyip Erdoğan’la ilgili TCK 312 kapsamındaki suçlamaları basın affı’ kapsamında sonuçlarıyla birlikte ortadan kaldıracak yasal girişimler dikkate alınarak Sinan’ın 3 aylık mahkumiyeti de ertelenebilirdi. Avukat Burhan Apaydın’ın tüm uğraşlarına karşın, Sinan Kara İstanbul’dan dayanışma için gelen bir otobüs dolu gazetecinin Marmaris’ten ayrılacağı saatlerde tutuklanarak Ula Cezaevi’ne gönderildi. 
     Sinan Kara’nın Datça’daki gazetecilik serüveni Aziz Nesin’in Anadolu kasabalarından esinlenerek yazdığı öykülere bile taş çıkartacak olaylarda dolu. 
     Genç bir muhabir Kara. Babası Erzurum’da matbaacıymış. 10 yıl önce Datça’ya yerleşmiş. Küçük bütçeli, yerel ilanla yaşayan bir gazete çıkarmaya başlamış. O arada ulusal basına da haber geçiyormuş. 
     Sinan’ın son yıllarda Datça’dan verdiği haberler, büyük gazetelerde manşet olmaya başlayınca, ilçede kıyamet kopmuş. 
     İşte bazı haber başlıkları 
     Kaymakam, haramdır diye köpeklerin denize girmesini yasakladı. 
     Cemaatten toplanan bağışla müftüye araba alındı. 
     Öğretmenevine savcı baskını... 
     Fak Fuk Fon parasıyla verilen yemeğe fakir çağrılmadı.’ 
     Datça bu haberlerle Türkiye’nin gündemine gelince Sinan’a da ceza ve tazminat davaları yağmaya başlıyor. 
     İlçede ne kadar kamu yöneticisi varsa Kara’dan davacı. Hakkında açılan davalarda istenen mahkumiyet 18 yılı buluyor. 
     Ancak Sinan Kara’yı Ula Cezaevi’ne gönderen davanın bunlarla ilgisi yok. 
     Datçalı gazeteci, belki de bugüne kadar kimseye uygulanmayan bir yasa maddesini ihlalden, Datça Haber’ adlı yerel gazeteyi zamanında Kaymakamlığa göndermediği için 3 ay hapis cezasına çarptırılıyor. Bu cezanın parasal karşılığı ise 30 milyar lira. 
     Sonuçta ortaya şu çıkıyor 
     Sinan’ın haberlerinin Datça’daki kamu görevlileri arasında uyandırdığı tepki, kendisine ait yerel gazetenin şekli eksikleri’ üzerinden cezalandırma’ sürecine dönüşüyor. Basın Yasası Anadolu’da bu kadar katı uygulansa, cezaevleri yerel gazeteci dolar. 
     2002 yılı Türkiye’nin AB sürecinde en ileri adımı attığı yıl oldu. Ölüm cezası kaldırıldı. Demokratikleşmenin önü açıldı. Buna rağmen, düşünce özgürlüğü önünde kimi engeller hala duruyor. 
     Tayyip Erdoğan’ın yasağını kaldırmak üzere Anayasa değişikliği’ne bile gidildi. Böyle bir ortamda, Sinan Kara’nın, Datça Haber’ gazetesini, Kaymakamlığa zamanında göndermedi diye 3 ay hapse atılması olacak şey midir 
     Haydi hakim ve savcılar uygulamada hoşgörü’ göstermiyor, Adalet Bakanlığı da cezayı erteleme’ yoluna gidemez miydi 
     2003 yılına bir gazeteci daha cezaevinde’ giriyor. 
     Burası Türkiye, özgürlükler ülkesi 
     
     







Mehmet Ali Aybar... 


"1984’e mantıklı bir ağıt" 


Savaş değil sorun bizim 


Irak konusunda AKP’ye düşen... 


Zoraki sapık 


Sinan Kara olayı 


Allah saklasın Ya başka bir hayat mümkünse 


Büyük borsalar 2002’de de toparlanamadı 


9 ayda ülkeye giren net döviz sadece 291 milyon dolar 


</TEXT>
</DOC>
