<DOC>
<DOCNO> 120624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/soneko05.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamı Zorlu "Halkbank'ı kurtarmak için 50'si kadar zarar edildi" 
</HEADLINE>
<TEXT>

     Türkiye'de seçimlerden sonra ortaya çıkan siyasi durumun umut verdiğini belirten Zorlu Holding Yönetim Kurulu Başkanı Ahmet Nazif Zorlu, ''geçmişte bir Halk Bankası'nı kurtaralım derken 50 Halk Bankası edecek kadar zarara yol açıldı'' dedi. 
     Rusya'da ilk aşamada yılda bir milyon TV üretecek olan Vestel fabrikasının kurulması çalışmaları çerçevesinde Moskova'da bulunan Zorlu bu sabah, Büyükelçi Kurtuluş Taşkent, işadamları ve basın mensuplarının da katıldığı bir sohbet toplantısı düzenledi. 
     Konuşmasının önemli bir kısmını, devletin sanayiciye geçmişte yeterli önemi vermediğine ayıran Zorlu, ''Türkiye'de yıllık TV üretimi 12 milyon. Eğer sanayicinin önü açılsaydı bu 25 milyon olurdu'' dedi. 
     Zorlu yeni hükümetten ''çok şey beklediklerini'' belirterek, ''başarılı olacaklarını düşünüyorum. Sanayinin gelişmesi konusunda olumlu sinyaller alıyorum. Türkiye'nin tüketici toplumdan üretici toplumuna geçme zamanı gelmiştir. Başarırlarsa 10 yıl sonra Türkiye'yi tanıyamazsınız. Hükümet içeride ve dışarıda güveni sağlar ve başarılı olursa, ikinci Özal dönemi başlar ve o zaman Türkiye Avrupa Birliği'ne kendiliğinden girer'' şeklinde konuştu. 
     





</TEXT>
</DOC>
