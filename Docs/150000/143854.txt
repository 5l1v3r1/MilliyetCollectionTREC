<DOC>
<DOCNO> 143854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun31.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Baskı altındaki Türkiye'ye yardımcı olmak gerek" 
</HEADLINE>
<TEXT>

     AB Komisyonu'nun dış ilişkilerden sorumlu üyesi Chris Patten, Irak savaşının Türkiye'yi nasıl etkileyeceğini yakından izlediklerini, ''baskı altında bulunan'' Türkiye'ye yardımcı olmak gerektiğini söyledi. 
     Avrupa Parlamentosu'nun Brüksel'de düzenlediği olağanüstü toplantıda konuşan Patten, Irak'taki savaşın Türkiye'ye olası etkilerinin önemi üzerinde durdu ve bu konuda AB Komisyonu'nun bilinçli, dikkatli olduğunu, gelişmeleri izlediğini anlattı. 
     Patten, Türkiye'de geçen haftalarda temaslarda bulunduğunu, bölgenin gerçeklerini bildiğini belirtti. 
     Patten, Irak savaşının sonunda Irak yönetiminin, Kosova örneğinde olduğu gibi BM vekaletine verilmesini, Irak'ın toprak bütünlüğünün korunmasını istediklerini bildirdi. 
     





</TEXT>
</DOC>
