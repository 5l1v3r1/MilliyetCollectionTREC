<DOC>
<DOCNO> 131028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo02.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, Avrupa kupalarında 279. maçına çıkıyor... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Erkekler Avrupa Ligi A Grubu'nda mücadele eden ve yarın FC Barcelona ile karşılaşacak Efes Pilsen, Avrupa kupalarında İspanyol takımlarına karşı deplasmanda büyük bir mücadele veriyor. 
     Efes Pilsen, Avrupa kupalarında deplasmanda İspanyol takımlarıyla bugüne dek 16 kez karşılaşırken, bu maçlarda 8 galibiyet ve 8 yenilgi aldı. İspanyol takımlarıyla dış sahada yaptığı ilk 2 maçı yitiren lacivert-beyazlılar, bu ülke ekipleriyle deplasmanda yaptığı son 2 karşılaşmayı ise kazanma başarısı gösterdi. 
     İspanyol takımlarıyla ilk deplasman maçını yarınki rakibi FC Barcelona ile 1980-81 sezonunda Avrupa Kulüpler Kupası'nda yapan Efes Pilsen, bu maçı 38 sayı farkla 104-66 yitirdi. Efes Pilsen, deplasmandaki en farklı skorlu galibiyetini ise yine geçen sezon Avrupa Ligi'nde Real Madrid'i 109-92 yenerek aldı. 
     Bu arada 1999-2000 sezonunda Avrupa Ligi'nde dörtlü final oynayan Efes Pilsen, Yunanistan'ın Selanik kentinde düzenlenen organizasyonda İspanya'nın FC Barcelona takımını 75-69 yenerek üçüncü oldu. 
     
     İSPANYOL TAKIMLARINA KARŞI GENELDE ÜSTÜN 
     Efes Pilsen, Avrupa kupalarında İspanyol takımlarıyla bugüne dek 35 maç yaparken, 21 galibiyet alarak rakiplerine üstünlük sağladı. 
     Lacivert-beyazlılar, bu ülke takımlarına karşı ise 14 yenilgi aldı. 
     
     DEPLASMAN MAÇLARI 
     Efes Pilsen'in İspanyol takımlarıyla deplasmanda yaptığı maçlar ve aldığı sonuçlar ise şöyle 
1980-81 Avrupa Kulüpler Kupası 
Barcelona-Efes Pilsen..................... 104 - 66 
1983-84 Avrupa Şampiyon Kulüpler Kupası 
Barcelona-Efes Pilsen..................... 100 - 87 
1992-93 Avrupa Kulüpler Kupası 
Zaragosa-Efes Pilsen...................... 63 - 65 
1993-94 Avrupa Şampiyon Kulüpler Kupası 
Juventut Badalona-Efes Pilsen............. 66 - 
Barcelona-Efes Pilsen..................... 54 - 50 
1994-95 Avrupa Şampiyon Kulüpler Kupası 
Juventut Badalona-Efes Pilsen............. 70 - 84 
Barcelona-Efes Pilsen..................... 61 - 
1995-96 Avrupa Radivoj Koraç Kupası 
Festina Andorra-Efes Pilsen............... 63 - 72 
Caja San Fernando-Efes Pilsen............. 68 - 70 
1996-97 Avrupa Ligi 
Barcelona-Efes Pilsen..................... 69 - 67 
1997-98 Avrupa Ligi 
Real Madrid-Efes Pilsen................... 66 - 76 
1998-99 Avrupa Ligi TDK Manresa-Efes Pilsen................... 66 - 67 
Tau Ceramica-Efes Pilsen.................. 83 - 61 
1999-2000 Avrupa Ligi 
Caja San Fernando-Efes Pilsen............. 62 - 43 
2001-02 Avrupa Ligi 
Unicaja Malaga-Efes Pilsen................ 66 - 67 
Real Madrid-Efes Pilsen................... 92 - 109 

     
     AVRUPA KUPALARINDA 279. MAÇ 
     Efes Pilsen, yarın FC Barcelona ile yapacağı maçla Avrupa kupalarında 279. maçına çıkacak. 
     Avrupa kupalarında bugüne dek 278 maç yapan Efes Pilsen, bu karşılaşmalarda 176 galibiyet ve 102 yenilgi aldı. 
     





</TEXT>
</DOC>
