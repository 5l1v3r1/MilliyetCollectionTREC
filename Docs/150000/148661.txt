<DOC>
<DOCNO> 148661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sontur07.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sıcaklıkları artıyor... 
</HEADLINE>
<TEXT>

     Hava sıcaklıkları, yarından itibaren yurdun kuzey ve batısında 6-8 derece artacak. 
     Devlet Meteoroloji İşleri Genel Müdürlüğü'nden alınan ''Meteorolojik Değerlendirme''ye göre, Balkanlar üzerinden gelen soğuk ve yağışlı hava, yarın Doğu Karadeniz ve Doğu Anadolu'nun kuzeydoğusunda yağışlara neden olduktan sonra yurdu terk edecek. 
     Hava sıcaklıkları, yarından itibaren yurdun kuzey ve batısında 6-8 derece artarak, mevsim normalleri civarında seyredecek. 
     Buna göre, yarın, Doğu Karadeniz ile Doğu Anadolu'nun kuzeydoğusu yağışlı, diğer yerler açık ve az bulutlu geçecek. 
     11 Nisan Cuma günü Güney Ege'nin iç kesimleri ile Göller Yöresi'nde öğleden sonra mevsime uygun sağanak yağışlar görülecek. Yurdun diğer yerleri ise parçalı ve az bulutlu olacak. 
     12 Nisan Cumartesi günü yurtta yağış beklenmiyor. 
     13 Nisan Pazar günü ise Göller Yöresi ve İç Ege'de öğleden sonra mevsime uygun sağanak yağış görülecek. Yurdun diğer yerleri ise parçalı ve az bulutlu olacak. 
     





</TEXT>
</DOC>
