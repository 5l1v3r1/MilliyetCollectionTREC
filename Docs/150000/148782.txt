<DOC>
<DOCNO> 148782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun13.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki Türkler'den ABD askerine destek gösterisi.. 
</HEADLINE>
<TEXT>

     ABD'de yaşayan Türkler ve Türkmenler, Irak savaşında Amerikan kuvvetlerine verilen desteği sergilemek için, 19 Nisan'da Washington'da gösteri düzenleyecek. 
     Türk-Amerikan Dernekleri Asamblesi ATAA tarafından düzenlenen gösteri, Washington'ın sanatçı ve aydınlarının yaşadığı Dupont Circle'da yapılacak. 
     ATAA Başkanı Ercüment Kılıç, ''19 Nisan'da başkentte biraraya gelerek, Türk-Amerikan müttefikliği ve dostluğunun altını çizmek, Amerikan yönetiminin dikkatini, bugün Kuzey Irak'ta yaşayan 3 milyon Türkmen'e çevirmek istiyoruz. Türkmen kardeşlerimiz, en az Arap ve Kürtler kadar, yeni Irak demokrasisinin bir parçası olma hakkına sahiptir'' dedi. 
     ABD genelinde 54 Türk derneğini bünyesinde barındıran ATAA, Türkiye ve ABD arasındaki dostluk ilişkilerinin güçlendirilmesi, Türk kültürünün Amerikan kamuoyunda tanıtılması işlevini yürütüyor. 
     





</TEXT>
</DOC>
