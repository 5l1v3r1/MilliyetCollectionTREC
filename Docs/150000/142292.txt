<DOC>
<DOCNO> 142292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur08.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Türkiye yarın akşam saatlerinden itibaren Balkanlar üzerinden gelen yağışlı havanın etkisine girecek. 
     Devlet Meteoroloji İşleri Genel Müdürlüğü'nden alınan bilgiye göre, yarın akşam saatlerinde Marmara ve Batı Karadeniz kıyılarında yağmur şeklinde görülecek yağışlar, Cuma günü Marmara, Ege, Batı ve Orta Karadeniz, İç Anadolu'nun kuzey ve batısı ile Batı Akdeniz'de devam edecek. Yağışlar Cuma günü Marmara'da ''etkili'' olmak üzere genellikle yağmur ve sağanak, Trakya'da ise karla karışık yağmur ve kar şeklinde olacak. 
     Hafta sonunda yurdun kuzey, iç ve doğu kesimlerinde devam edecek yağışlar genellikle yağmur, Karadeniz'in iç kesimleri, İç Anadolu'nun kuzeydoğusunda karla karışık yağmur, Doğu Anadolu'nun kuzeydoğusunda ise kar şeklinde görülecek. 
     Yarın tüm yurtta artacak hava sıcaklıkları ise yağışlı havanın Türkiye'ye girmesiyle birlikte, Cuma günü Marmara'da, hafta sonunda ise yurdun kuzey kesimlerde 4-6 derece azalacak. 
     





</TEXT>
</DOC>
