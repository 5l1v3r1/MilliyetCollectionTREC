<DOC>
<DOCNO> 115340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur46.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili adayının konvoyunda kaza... 
</HEADLINE>
<TEXT>

     Şanlıurfa bağımsız milletvekili adayı Sebahattin Cevheri'nin konvoyunda bulunan bir otomobilin TIR'a çarpması sonucu 1 kişi öldü, 1 kişi yaralandı. 
     Alınan bilgiye göre, bağımsız milletvekili Sebahattin Cevheri, seçim çalışması yapmak üzere Viranşehir'e giderken, konvoyunda bulunan Mehmet Bugec yönetimindeki 63 PF 434 plakalı otomobil, Kırlık Köyü yakınlarında hatalı sollama sonucu, karşıdan gelen Abdullah Kozatlı'nın kullandığı 34 LJ 082 plakalı TIR'a çarptı. 
     Kazada yaralanan Mehmet Bugec ve Müslüm Bugec, Viranşehir Devlet Hastanesi'nde ilk müdahalenin ardından Şanlıurfa'ya sevk edildi. 
     Şanlıurfa'daki özel bir hastanede tedavi altına alınan Mehmet Bugec, Gaziantep'e sek edilirken yolda öldü. 
     Kazayla ilgili olarak TIR sürücüsü Abdullah Kozatlı'nın gözaltına alındığı, soruşturmanın sürdürüldüğü bildirildi. 
     Bu arada bağımsız milletvekili adayı Sebahattin Cevheri, kaza nedeniyle Viranşehir programını iptal ederek, Mehmet Bugec'in cenaze işleriyle ilgilendi. 
     





</TEXT>
</DOC>
