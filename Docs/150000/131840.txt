<DOC>
<DOCNO> 131840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sonspo08.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Polonyalı Kozminski'den vazgeçti. 
</HEADLINE>
<TEXT>

     Bursaspor, sıkıntı yaşanan sol kanat için transfer etmeyi düşündüğü Polonyalı Marek Kozminski'den vazgeçti. 
     Yeşil-beyazlı kulübün yönetiminin uzun süredir temasta olduğu ve PAOK Selanik Kulübü'nden bonservisini alan Marek Kozminski'nin bitme aşamasına gelen transferi, teknik heyetin, ''sol kanat sorununu takım içinde çözeriz'' raporu üzerine gerçekleşmedi. 
     Brezilyalı Gomez Glauber ile sözleşme imzalayan, Polonyalı kaleci Majdan'ı renklerine katmak için bu oyuncunun Pogon Kulübü'nden izin almasını bekleyen Bursaspor'da, diğer Brezilyalı Elmo Molica Junior için ise kararı teknik direktör Erdoğan Arıca verecek. 
     Kaleci Kelemen, Mirza Varesanoviç, Bulat, Franja ve Junior'dan sonra Glauber'i de kadrosuna katan yeşil-beyazlı takım, kaleci Majdan ve Elmo Molica Junior'u da transfer ederse, 8 yabancı oyuncu kontenjanını doldurmuş olacak. 
     





</TEXT>
</DOC>
