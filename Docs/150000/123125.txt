<DOC>
<DOCNO> 123125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yazar/akyol.html </URL>
<DATE> 2002/12/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Modernleşme, İslam ve AKP 
</HEADLINE>
<TEXT>

     AK Parti Genel Başkanı Tayyip Erdoğan’a telefon görüşmemizde sordum Fransa ve Almanya’nın düşündükleri randevu tarihi Temmuz 2005 için ne diyor Erdoğan’ın cevabı 
     - Bunu kabul edemeyiz. Bu hem oyalamak hem şarta bağlamak olur. Türkiye’ye çifte standart uygulamak demektir Biz kriterleri, müzakereye başlamamış birçok ülkeden çok fazla yerine getirdik. 
     Erdoğan, "Bunun öne alınabileceği yolunda bazı bilgiler geliyor ama 2003’ü aşan bir tarihi, biz Türkiye’ye haksızlık yapılmış sayarız" dedi. 
     Peki Erdoğan "ne sıfatla dolaşıyor " Bu eleştirilere tepki gösterdi 
     - Sayın Ecevit de sıfatımı sormuş. Avrupalı devlet ve hükümet başkanları beni hangi sıfatla davet ediyorsa, ben de o sıfatla görüşüyorum. 
     Gerçekten bu çağda, demokratik temsil niteliği olan bir kimsenin resmi etiketinin de olması şart mı TESEV Başkanı Büyükelçi Özdem Sanberk "Erdoğan’ın dış temasları Türkiye için çok yararlı oluyor" dedi. Etiket meselesi niye bizim derdimiz oluyor 
     
     BAŞBAKAN Gül’e Alman ve Fransız büyükelçilerini acele çağırıp konuşmasını sordum. Almanya ile Fransa’nın Türkiye için fazla uzak bir tarihi düşündükleri haberini alınca hemen büyükelçileri çağırıp diyor ki 
     - Uzak bir tarih Türkiye’de derin bir hayal kırıklığı ve Avrupa’ya karşı bir kırgınlık yaratır. 
     Gül de Erdoğan gibi, Temmuz 2005’in "tarih vermemek gibi bir şey" olacağını söyledi. Bizim kırgınlığımız Avrupa için ne yazar 
     - Günde 3-4 saat uykuyla, hiç yorgunluk duymadan, ülkenin her meselesi için çalışıyoruz. Üst üste iki paket hazırladık kriterlerde hiçbir eksiğimiz kalmasın diye... Türkiye’de toplumsal heyecan ve dinamizm de var. Bunun kıymetini Avrupa da bilmeli, kendilerinin de lehinedir bu... 
     Neden Gül’ün cevabı 
     - Müslüman ülke Türkiye’nin AB üyeliği, dünya için olduğu kadar Avrupa’daki milyonlarca Müslüman için de bir medeniyetler barışı mesajı olur, medeniyet savaşı tezine karşı Stratejik boyut budur .. Almanya’nın iki eyaletindeki seçimler bunun yanında küçük hesaptır 
     
     OLAYA çağımıza damgasını vuracağı belli olan "medeniyetler çatışması" ve "medeniyetler uyumu" tezleri gibi stratejik bir açıdan bakınca, AK Parti özel bir önem kazanıyor. 
     İslami kökenden evrilmiş gelen böyle bir "muhafazak r demokrat" hareket, İslam dünyasının da bu yönde bir gelişim ve dönüşüme transformasyon yönelmesi bakımından son derece önemli bir modeldir. 
     Çünkü İslam dünyasındaki siyasal İslamcı hareketler, sosyalist, milliyetçi sosyalist, Baasçı ve modernist askeri rejimlerin tıkanmasından sonra ortaya çıkmıştır. 
     Bu yolların tıkandığı bir ortamda, Türkiye’de AKP’nin ekonomi, demokrasi ve AB yolundaki başarısı İslam ülkelerine gerçekten yeni bir esin kaynağı olur. 
     Dünyada da medeniyetler çatışması yerine uyumunu güçlendirir. 
     Bu, AKP yöneticilerinin çok ağır bir evrensel sorumluluğudur. Erdoğan’ın sık sık Huntington’u eleştirmesi bunun bilincinde olduklarını gösteriyor. Bunu Batı ve bizim "resmi militan" çevreler iyi anlamalı. 
     Avrupa, Türkiye’yi hayal kırıklığına uğratırsa, hem kendi içinde, hem dünyada Huntington’u doğrulamış olacaktır. 
     
     







Modernleşme, İslam ve AKP 


Tarihsel bir özeleştiriden niçin bu kadar korkuldu 


Çıkarılan aflar neden amacına ulaşamıyor 


Böyle tarih olmaz 


Eski aşkınızın çöpçatanı olur musunuz 


"Ver kurtulun neresi adil"e tepkiler... 


AB’de 2005’in anlamı 


CHP, tuzu kurular solu mu 


Daha bir ay var 


Radyasyon fetvası 


</TEXT>
</DOC>
