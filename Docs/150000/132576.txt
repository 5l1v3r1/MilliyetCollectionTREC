<DOC>
<DOCNO> 132576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yasam/yas04.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte şeyhin evi yıkılacak 
</HEADLINE>
<TEXT>

Genç kızları kandırmak ve tecavüz etmekle suçlanan sahte şeyh Yaşar Yılmaz’ın Tuzla’daki çiftlik evine yıkım kararı çıktı 
     İSMAİL POLAT, GÜRKAN AKGÜNEŞ 

     Tutuklanarak cezaevine konulan sahte Şeyh Yaşar Yılmaz’ın 62 Tuzla Akfırat Köyü’ndeki çiftlik evine yıkım kararı çıktı. 
     Hazine arazisi üzerinde olduğu gerekçesiyle evler ve kümes için eylül 2002’de mahkeme yıkım kararı vermiş ancak belediyenin itirazıyla ihtiyati tedbir kararı alınmıştı. Kararın kaldırılması için Tuzla Asliye Hukuk Mahkemesi’nde görülen davanın dünkü duruşmasında hazine ve belediye avukatları hazır bulundu, duruşmayı Tuzla Kaymakamı Mustafa Guni de izledi. 
     
     Deliller kaybolacak’ 
     Belediye avukatı "Yıkımın gerçekleştirilmesi halinde davayla ilgili deliller ortadan kaybolacak ve güç durumda kalınacaktır. DGM’de açılan davanın sonucunun beklenmesinde yarar vardır" dedi. 
     Mahkeme, hazine arazisi üzerindeki yapılar için yıkım kararı izni vererek, ihtiyati tedbir kararını kaldırdı. Kaymakam Guni, çiftlikteki hayvanların nakledilebileceği yerin belirlenmesinden sonra yıkıma başlanabileceğini söyledi. Bayrampaşa Cezaevi’ne konulan Yaşar Yılmaz, Harun Ersin ve Mustafa Şeyhoğlu hakkındaki iddialar jandarma bülteninde ayrıntılarıyla anlatıldı "Halktan zorla para toplamak, beldedeki kadınlarla zorla ilişkiye girmek ve başkalarına anlatmamaları için tehdit etmek, kümes’ olarak tabir edilen yerde veya camide halka namaz kıldırmak ve devlet aleyhine konuşmalar yapmak, evlenmek vaadiyle kızlık bozmak." 
     N.E. 21 , F.Ş 22 , F.M. 18 , T.Ç 22 , C.A. 17 , Z.Ö’yü 28 evlenmek vaadiyle kızlıklarını bozmak ve tecavüzle suçlanan Yılmaz’ın kurbanlarını aynı yöntemle kandırdığı öne sürüldü. 
     



 YAŞAM 

























</TEXT>
</DOC>
