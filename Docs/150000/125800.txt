<DOC>
<DOCNO> 125800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yazar/akyol.html </URL>
<DATE> 2002/12/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi cinayet 
</HEADLINE>
<TEXT>

     SİYASİ ve ideolojik çalışmalarıyla tanınan Doç. Dr. Necip Hablemitoğlu’nun siyasi ve ideolojik sebeplerle menfur bir cinayete kurban gitmiş olması, akla yakın ihtimaldir. 
     Cinayet profesyonelce işlenmiş zaten. 
     Konuyu Adalet Bakanı Cemil Çiçek ve İçişleri Bakanı Abdülkadir Aksu ile konuştum. Çok üzgündüler, çok tedirgindiler... 
     "Mutlaka bulunmalı, bulanacak" diyorlardı. 
     Peki, ipuçları bu aşamada kimleri değilse bile, nerelerini gösteriyor 
     İkisi de aşağı yukarı aynı cevabı verdi 
     - Henüz bu konuda konuşacak kadar elde ipucu yok... 
     Olsa da bu aşamada açıklamaları doğru olmaz. 
     
     KAMUOYU titiz davranmalı, bu cinayetin kovuşturulmasının bir süre sonra bürokrasinin doğal refleksine uğrayarak rutinleşmesini önlemeli. 
     Polis, hem delilleri, hem soyut gözüken ihtimalleri araştıracaktır. 
     Soyut ihtimaller genelde "komplo mantığı" ile geliştirilir 
     Düşmanları kimlerdi Bu cinayet kimlerin amacına uygundur Cinayet kimlerin işine gelmiştir .. 
     Bu tür senaryo soruları neleri araştırmak gerektiğini gösterir ama bazen yanıltıcı da olabilir. 
     Türkiye’de her siyasi cinayetten sonra birçok "komplo teorisi" ve onlara karşı "provokasyon teorisi" üretildi. 
     Bazen iş, dünya çapında komplo teorilerine kadar götürüldü 
     İdeolojik ve siyasi fikirler geniş kitlelerin duyarlılıklarıyla ilgilidir. Siyasi cinayetler duyarlı kitleleri ajite’ etmeyi kolaylaştırır. Hatta ajite’ edilen kitlelere bakarak "işte bu amaçla öldürüldü" diye provokasyon’ teorileri bile kurgulanır... 
     Ve, cinayet, içinden çıkılmaz bir siyasi savaşa dönüşür .. 
     Bundan sakınmalıyız. Cinayetin aydınlatılması için yapılması gerekli kamuoyu baskısı ile, ajitasyonları birbirinden ayırt etmeliyiz. 
     
     ORTADOĞU kültüründe komplo’ tutkusu çok güçlüdür. Gerçek bir komplo olayı, dünya çapında bir tertipmiş gibi algılanabilir veya doğal, sosyal bir sorun komplo’ gibi görülebilir. 
     Daniel Pipes, "The Hidden Hand" adlı kitabında bunu çok iyi anlatır. Hatta, Iraklıların Humeyni’yi, İranlıların da Saddam’ı Amerikan ajanı olarak gösteren komplo teorilerini inanarak ortaya attıklarını belirtir. 
     Hele de Arapların "Siyonist emperyalist komplo" saplantısı... 
     Bu kültür, tarihi sebeplerle ve rasyonelleşme düzeyimiz sebebiyle, bizde çok şükür o kadar yaygın değildir. Bunu Pipes de belirtir. 
     Yine de kitlelerin duyarlılığının arttığı böyle ortamlarda, hele de hukukçularla rasyonel’ olmaları gereken aydınların ölçülü ve temkinli konuşmaları lazımdır. 
     İşi Avrupa Birliği’nden Denktaş’ın ve muhaliflerinin Kıbrıs politikasına, IMF’ye, sömürgeciliğe kadar uzanan dünya çapında bir komplo gibi göstermek gerçi çok "dehşetengiz" bir tablo ortaya koyar duyguları kabartır... Ama cinayet olayını hukuken içinden çıkılmaz hale getirecek kadar yayıp muğlaklaştırmaktan başka bir şeye yaramaz. 
     Bu barbarca cinayeti nefretle kınıyorum. Katilleri bulup adalete teslim etmek, devletin şeref görevidir. Kışkırtmalardan sakınmak da hepimizin ahlaki ve rasyonel’ ödevidir. 
     
     







Siyasi cinayet 


"Derin cinayet" ve yeni iktidarın yeni üslubu 


Radyo reytingi 


Çankaya’daki Kıbrıs zirvesi 


Denktaş, Atatürk, Lozan, Mandela, barış 


Ölüm kültürü 


İslami Eğitim Bakanlığı 


Gelecek yılın bütçesi 


Bu filmi de görmüştüm 


Yaşar Yakış’ın bombaları... 


Erken türbülans 


OPET’te Enron gitti, Koç geldi 


Reha Muhtar’ın dibi var mı 


Mevduat, kredi yerine tahvile, bonoya gidiyor 


</TEXT>
</DOC>
