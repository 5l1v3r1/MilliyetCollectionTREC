<DOC>
<DOCNO> 108072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun21.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İSAF Komutanı Tümgeneral Zorlu "Bagram üssüne saldırı önlendi" 
</HEADLINE>
<TEXT>

     Afganistan'daki Uluslararası Güvenlik Destek Gücü'nün ISAF Komutanı Tümgeneral Hilmi Akın Zorlu, başkent Kabil'in kuzeyindeki Bagram hava üssüne düzenlenmek istenen saldırının önlendiğini bildirdi. 
     Tümgeneral Zorlu, Reuters'e yaptığı açıklamada, Bagram hava üssüne giden patlayıcı yüklü bir yakıt tankerinin, hafta sonu Afgan polisi tarafından ele geçirildiğini söyledi. 
     Bagram hava üssüne yönelik olası bir güvenlik tehdidi bulunduğuna dair aldıkları istihbaratı Afgan polisine bildirdiklerini anlatan Tümgeneral Zorlu, Afgan polisinin patlayıcı yüklü ve 47 bin litre uçak yakıtı taşıyan tankeri geçen Cumartesi ele geçirdiğini belirtti. 
     Tümgeneral Zorlu, Bagram üssüne yönelik olası güvenlik tehdidinin, Kabil'de uluslararası barış gücünün önemini ve yerel polis ve askeri birlikler için daha çok malzeme ve kaynağa gerek duyulduğunu gösterdiğini kaydetti. 
     





</TEXT>
</DOC>
