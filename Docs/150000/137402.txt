<DOC>
<DOCNO> 137402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/ekonomi/eko05.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası’ndan 310.8 trilyonluk k r 
</HEADLINE>
<TEXT>

Finansal krizin yaşandığı 2001 yılında 762 trilyon zarar açıklayan İş Bankası, geçen yıl 310.8 trilyon lira k r etti 
     EKONOMİ SERVİSİ 

     İş Bankası’nın geçen yıl enflasyona göre düzeltilmiş net k rı 310.8 trilyon lira olarak gerçekleşti. Banka 2001 yılını 762 trilyon liralık zararla kapatmıştı. 
     İş Bankası Genel Müdürü Ersin Özince, geçtiğimiz yıllarda yaşanan krizin yaralarının 2002 içinde kısmen sarıldığını söyledi. Özince, bankanın 2002’de ayrılmış olan 575.8 trilyon liralık karşılıkla birlikte brüt 886.8 trilyon lira k r ettiğini açıkladı. 
     2002’de de reel sektöre olan desteklerini sürdürdüklerini ifade eden Özince, bankanın, kredi hacmini 2001 yıl sonuna göre dolar bazında yüzde 45 artırdığını, Merkez Bankası verileri bazında bir yıl önce yüzde 10.13 olan kredi piyasa payının da 2002’de yüzde 16.67’ye yükseldiğini belirtti. 
     2002 sonunda önceki yıla göre toplam mevduatın dolar bazında yüzde 28 artarak 100 milyar doları aştığını belirten Özince, bankanın 2000 yılı sonunda yüzde 7.2 olan mevduat piyasa payının da 2002 sonunda yüzde 12.54’e ulaştığını kaydetti. 
     2002 kasım itibariyle 2001 sonundan gelen geçmiş yıl zararlarının yedek akçelerle tamamen sıfırlandığını kaydeden Özince, 2002 sonunda bankanın dönem k rı dahil 2.6 milyar dolar bilanço özkaynak büyüklüğüne ulaştığını kaydetti. Özince, 2002 sonunda takipteki krediler için 817 trilyon lira karşılık ayırdıklarını belirterek, kredi hacmindeki paylarının yüzde 16.57’ye çıktığını söyledi. 
     



 EKONOMİ 

















</TEXT>
</DOC>
