<DOC>
<DOCNO> 123014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sonspo13.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray bu akşamki antrenman sonrası kampa giriyor... 
</HEADLINE>
<TEXT>

     Galatasaray, Birinci Süper Futbol Ligi'nde ezeli rakibi Beşiktaş ile 8 Aralık Pazar günü yapacağı derbi maçı için bu akşam basına kapalı gerçekleştireceği antrenmanın ardından kampa girecek. 
     Teknik Direktör Fatih Terim, derbi maçı öncesi sarı-kırmızılı futbolcuları 2 gün önceden kampa alacak. 
     Sarı-kırmızılılarda sakatlıkları nedeniyle Beşiktaş karşısında forma giyemeyeceği açıklanan Batista, Baliç, Ayhan ve Almaguer'in yanı sıra Suat'ın da tedavisinin yoğun bir şekilde sürdürüldüğü, bu oyuncunun derbi maça yetiştirilmeye çalışıldığı öğrenildi. 
     Galatasaray, Beşiktaş maçının hazırlıklarını yarın basına kapalı yapacağı çalışmayla tamamlayacak. 
     





</TEXT>
</DOC>
