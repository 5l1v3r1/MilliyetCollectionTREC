<DOC>
<DOCNO> 129412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/siyaset/siy99.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu.. 
</HEADLINE>
<TEXT>

Mumcu’dan 8 yıl güvencesi      BAHAR ATAKAN 

     Milli Eğitim Bakanı Erkan Mumcu, CHP lideri Baykal’a, 8 yıllık zorunlu eğitimin süreceğine ilişkin güvence verdi. Baykal ile bir araya gelen Mumcu, AKP’nin verdiği Meclis araştırması önergesi konusunda basına yansıyan haberler ile gerçek arasında kopukluk olduğunu savundu. Mumcu, "Arkadaşlarımızın niyeti sorunu sistem değil, verimlilik boyutuyla tartışmak. Hükümetin koyduğu başarı kriterle-rinden biri de eğitimi 12 yıla getirebilmek" dedi. Erzurum Milletvekili Ömer Özyılmaz ve 30 milletvekili, 8 yıllık eğitim uygulamasının araş-tırılması için önerge vermişti. 
     
Akın İzmirlioğlu YÖK’ten istifa etti      Milli Eğitim Bakanlığı’nın YÖK’te yapmayı planladığı değişiklikler kamuoyunda tartışılırken, YÖK üyesi ve eski DPT Müsteşarı Akın İzmirlioğlu görevinden istifa etti. Devlet Bahçeli’nin danışmanlığını yaptığı sırada DPT Müsteşarlığı’na getirilen İzmirlioğlu, MHP kontenjanından YÖK’e üye seçildi. Hükümet değişikliğinin ardından müsteşarlıktan alınan ve YÖK’ün 24 Aralık 2002’deki genel kuruluna istifasını sunan İzmirlioğlu’nun, "İsteği dışında üyeliği bırak-maya zorlandığı ve böylece AKP’ye yakın bir isme yer açıldığı" iddia edildi. 
     
Acil Eylem Planı ÇEV’de tartışılıyor      İSTANBUL Milliyet 

     Çağdaş Eğitim Vakfı’nın ÇEV düzenlediği Acil Eylem Planı ve Öngörülen Değişiklik-ler’ panelinde, hükümetin Milli Eğitim alanında yapmayı planladığı değişikliklerin muhtemel sonuçları ele alınacak. İSO Meclis Salonu’nda bugün saat 14.00’te başlayacak panele İ.Ü. eski Rektörü Prof. Dr. Bülent Berkarda, Maltepe Üniversitesi Eğitim Fakültesi Dekanı Prof. Dr. İsa Eşme, eski Milli Eğitim Bakanları Metin Bostancıoğlu ve Turan Tayan, CHP’li Mustafa Gazalcı, İ.Ü. Rektör Yardımcısı Prof. Dr. Nur Serter, Boğaziçi Üniversitesi Öğretim Üyesi Prof. Dr. Rıfat Okçabol katılacak. 
     
Pakdemirli’den çekilme sinyali      ELİF DEMİRCİ İzmir DHA 

     İzmir’in 66 delegesiyle Ege Palas’ta bir araya gelen ANAP Genel Başkan Vekili ve Genel Başkan adayı Ekrem Pakdemirli, toplantıda bir araştırma şirketine ANAP’a kimin genel başkan olması konusunda anket yaptırdığını belirtti. 2600 kişi üzerinde yapılan anketin 9 Ocak’ta tamamlanacağını vurgulayan Pakdemirli, "Anketten birinci çıkan aday etrafında toplanılması için diğer adaylarla da konuştum. Lütfullah Kayalar dışında hepsi olumlu. Ben de eğer ankette iyi oy alamazsam birinci olan aday lehine çekilirim" dedi. 
     
     



 SİYASET 















</TEXT>
</DOC>
