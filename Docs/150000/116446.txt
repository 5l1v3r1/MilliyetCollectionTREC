<DOC>
<DOCNO> 116446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/dunya/adun.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ın e-mail sırları 
</HEADLINE>
<TEXT>

Amerikan Wired dergisi Saddam’ın e-mail kutusuna girince, çok sayıda ABD şirketinin diktatöre silah ve teknoloji satmaya uğraştığı ortaya çıktı 
     DIŞ HABERLER SERVİSİ 

     Amerikan bilişim dergisi Wired’ın internet sitesi Wired.com’un editörleri "hackerölık yaparak, Irak lideri Saddam Hüseyin’in elektronik postasına sızıp Saddam’a gönderilen çok sayıda e - maili okudu. BBC’nin internet sitesindeki haberine göre, Saddam’ın press uruklink.net adresindeki e - mailine dünyanın dört bir yanındaki işadamı, kuruluş ve bireylerden çeşitli iş teklifi veya dayanışma mesajları yağıyor. E - mallierin incelenmesi sonucu, çok sayıda Amerikan şirketinin Saddam’a silah ve teknoloji satmayı önerdiği açığa çıktı. 
     Wired.com’un okuduğu elektronik posta iletilerinden çarpıcı mesajlar içeren bazıları şöyle 
     
     ATMOSFERİ YAKAN SİLAH 
     California’daki bir şirket, yeni geliştirdiği bir silahı tanıtarak, Irak liderine satmayı öneriyor. Şirketin iddiasına göre, yeni silah koordinatları önceden belirlenen bir bölgenin atmosferini alev topuna çeviriyor ve tüm canlıları yok ediyor. Şirket ayrıca Irak’a çok gelişmiş teknolojiler ve anten satmayı öneriyor. 
     
     ATOM VERELİM 
     Bir AOL Amerikan Online kullanıcısı ise, "atom bombası patlaması" fotoğrafını eklediği mesajında Irak diktatörüne atom silahı teknolojileri sağlamayı teklif ediyor. 
     
     KOKUSUZ RENKSİZ GAZLAR 
     Bu teklif Çin’den geliyor ve Saddam’a rengi, kokusu olmayan ve saniyeler içinde binlerce kişiyi öldürebilecek gaz sağlayabileceğini söylüyor. Teklifi yapan, gazın silindir tüplerde veya teneke kutularda gönderilebileceğini belirtiyor. 
     
     UÇAK BİLETİNE SAVAŞIRIM 
     "Emrinde Amerikalılara karşı savaşmaya hazırım, bir uçak bileti göndermen yeter" mesajı geçen Avusturyalı bir Saddam hayranı, "Çok ciddiyim. Çok iyi nişancı olduğumu söylemem gerekiyor" diye ekliyor. 
     



 DÜNYA 












</TEXT>
</DOC>
