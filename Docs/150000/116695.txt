<DOC>
<DOCNO> 116695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/pulur.html </URL>
<DATE> 2002/11/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisseyi siz çıkarın 
</HEADLINE>
<TEXT>

     Bugün seçim var, seçim günü "kıssadan hisse" çıkarıp başımızı derde sokamayız, öküz altından buzağı ararlar onun için biz sadece fıkra yazacağız, siz ne yaparsanız yapın 
     Tıpkı saat kaçakçısı gibi... 
     Gümrükçü bavulu açtırmış, içi saat dolu 
     "Bu ne yahu " 
     "Kuş yemi " 
     "Bu nasıl kuş yemi " 
     "Valla bilmem, ben bunları, kuşlara yem diye veriyorum, hiç itiraz etmiyorlar " 
     
     POLİTİKACI akıl hastanesini dolaşıyor, hastalar kendisini alkışlıyormuş, bakmış adamın biri hiç alkışlamıyor, yanına yanaşmış 
     "Niye beni alkışlamıyorsun " 
     "Ben deli değil, hastabakıcıyım " 
     
     OSMANLI paşalarından biri Kıbrıs’a giderken, onunla hiç geçinemeyen bir başka paşa "Bana Kıbrıs’tan bir eşek getir " demiş... 
     Kıbrıs’tan dönünce, aynı paşayla karşılaşınca güya özür dilemiş 
     "Kusura bakma paşa, eşeği unuttum, seni görünce hatırladım " 
     "Zararı yok paşa, sen geldin ya " 
     
     BEYEFENDİ yatına doldurduğu adamlarıyla, denizde dolaşıyormuş, kıyı kıyı giderken, birden bir çıtırtı, herkes ayağa fırlamış 
     "Aman beyefendi, ne oldu " 
     "Ne olacak, oturduk " 
     Yağdanlıklar ve yalakalar hep bir ağızdan bağırmışlar 
     "Güle güle oturun efendim, güle güle oturun " 
     
     SEKSENLİK, zengin bir adam, mahallenin genç ve güzel kızına göz koymuş, ille de evlenecek... Yahu etme, eyleme demişlerse de dinlememiş, para çok, kızı almış, nikah kıymış, akşam yatak odasına çıkmışlar... 
     Adam sormuş 
     "Sana, bu gece için ne yapacağını öğrettiler mi " 
     Kız, mahcup kıpkırmızı 
     "Hayır, öğretmediler " 
     "Eyvahhhh, şimdi ne olacak, sana güveniyordum, ben yapacaklarımı çoktan unuttum da " 
     
     ADAMIN lakabı köy yerinde eşekmiş... 
     Eşek aşağı, eşek yukarı... 
     Karısı "Git ağaya söyle, senin lakabını değiştirsin " demiş... 
     Adam akşama, güle oynaya gelmiş, karısı sormuş 
     "Hayrola değiştirdi mi " 
     "Evet, değiştirdi, sıpa yaptı " 
     Kadın içini çekmiş 
     "Büyür, yine eşek olursun " 
     
     BİR dilenci Süleyman Nazif’in yolunu kesmiş, adamın kolu çolak, ayağı topal, bir gözü yok, dilsiz, halini göstererek bir şeyler söylüyormuş... 
     Süleyman Nazif, adamı eliyle itmiş 
     "Çekil başımdan, bana ne Seni kim bu hale getirmişse, ona git " 
     Bu fıkrayı unutmayın seçimden sonra "çok lazım olacak çookk" 
     
     







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
