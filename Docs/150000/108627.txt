<DOC>
<DOCNO> 108627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/altan.html </URL>
<DATE> 2002/09/20/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Türkiye’nin egemenleri ve egemenliğe özenenleri... 
</HEADLINE>
<TEXT>

     Güncel konuşmalarda insanlar, ülkede her şeyin karmakarışık olduğundan yakınıyorlar. 
     Eğer "karmakarışık" deyimini "hiçbir tutarlılık göstermediği için, nereye yöneleceği de kestirilemeyen kendisiyle çelişkili mantıksız davranış ve açıklamalar bolluğu" diye tanımlarsak acaba gerçekten her şey karmakarışık mı Türkiye’de 
     Bendeniz hiç sanmıyorum. 
     
     Önce insanlara, "her şeyin karmakarışık olduğu" izlenimini veren birkaç görüntü ve olguya göz atalım. 
     Örneğin, TV kanallarındaki programlar arasına sokulan reklamlar... 
     Bu reklamlara bakarken aklıma hep Nihat Erim’in, Başbakan Yardımcısı olduğu zaman söylediği bir söz geliyor 
     - Türkiye, küçük Amerika olacak 
     TV kanallarındaki otomobil, masaj aygıtı, giysi, krem vs. reklamları Nihat Erim’e ait vaadin gerçekleştiğini kanıtlıyor sanki... 
     
     Bir de, bizim Milliyet’teki yazar arkadaşlarınki başta olmak üzere kameramanları, foto muhabirleri, raportörleri ve yerel ekipleriyle birlikte, medyanın köy, kasaba ve kentleriyle - İstanbul’un varoşları da dahil - tüm ülkenin her köşe bucağından yansıttığı acıklı görüntüler, amansız yakınmalar, ilkelin ilkeli yaşam serüvenleri var... 
     Genç meslektaşların deyimiyle, "İki ayrı Türkiye"... 
     TV’deki reklamlara bakılınca küçük Amerika olmuş Türkiye ülkenin tümüne bakılınca, ortaçağda kalmış Türkiye... 
     
     Türkiye’nin böyle, birbirine zıt iki değişik yaşam düzeyi ve manzarası göstermesi çok mu "karmakarışık" bir durum 
     Yooo... 
     Neredeyse tarih boyunca, ülkelerdeki egemen sınıfların yaşam biçimi ve düzeyiyle ezilen sınıfların yaşam biçimi ve düzeyi, birbirine taban tabana zıt tablolar çizmiştir. 
     Teknolojideki büyük aşamalarla, gelişmiş ülkelerde "ezen ve ezilen sınıf" ayırımı, yeni yeni bir senteze kavuşmakta... 
     
     Türkiye, endüstri aşamasının da gerisinde kaldığı ve nüfusunun hemen hemen yarısını, h l daha köylülükten bile kurtaramadığı için "padişah ve kulları" koşullanmasından sıyrılıp, "sınıf bilincinin" berraklaştığı bir dönemi yaşayamadı. 
     Ve 80 yıldan bu yana realist bir edebiyat da, eksisi artısıyla objektif bir tarih değerlendirmesi de, "egemen sınıf - yönetilen sınıf" ayrımları da, ağır bir baskı altında tutulduğundan bireylerde ne ekonomi bilinci gelişti, ne hukuk bilinci, ne de tarih bilinci... 
     Sadece "Padişah efendimiz, bize de ihsan - ı şahanede bulunsun" yalvarması, "Devlet bizi de görsün"e dönüştü... 
     Türkiye’nin gerçek yüzü ortaya çıktıkça, insanlara her şey "karmakarışıkmış" gibi geliyor şimdi... 
     
     Siyasetçilerin çoğu işi boş, "laf ola beri gele" sözlerine bakıldığında... 
     Her biri kendisinin kurtaracağını söylüyor Türkiye’yi... 
     Bir de buna, oldum bittim Türkiye egemenlerinin, çağdaşlığı, "Avrupa’nın üretim biçimi yerine, tüketim biçimini taklitte" aradığını, aynı tüketimi yapamayanların da, "bunlar k fir oldu" diye, Cami siyasetine yönelmelerini ekleyin... 
     Her şey "apaçıköken elbet "karmakarışıkömış gibi görünür. "Türk’e Türk propagandasıyla" hipnotize edilmiş insanlara... 
     
     Oysa bir tek sorunu var Türkiye’nin o da saydamlık. 
     Ve kendilerini övüp duran siyasetçilere karşı, saydamlık hatırına bir kez daha tekrarlayalım şu 3 soruyu 
     1- Son 70 yılda Hazine arazileri kimler tarafından ve kimler aracılığıyla ne kadar yağmalandı 
     2- Son 70 yılda devlet bankalarından alınıp da, geri dönmemiş kredilerin toplamı ne kadar 
     3- Son 70 yılda silah alımlarına kaç milyar dolar ödendi ve bunların miadı, ortalama olarak ne kadar zamanda doldu 
     Bu 3 soruyu yanıtlamak zor da, iktidara gelince Türkiye’yi kurtarmak daha mı kolay 
     
     Hiçbir şey "karmakarışık" değil aslında ya neyse... 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
