<DOC>
<DOCNO> 133405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sondun18.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AKPM "Türkiye bölge barışı için önemli çaba sarf ediyor" 
</HEADLINE>
<TEXT>

     Avrupa Konseyi Parlamenterler Meclisi AKPM Başkanı Peter Schieder, ''Türkiye'nin bölge barışı için önemli çaba sarf ettiğini'' söyledi. 
     AKPM Genel Kurul toplantılarının başlaması dolayısıyla basın toplantısı düzenleyen Schieder, Irak sorununun barışçı yollardan çözülmesi amacıyla Türkiye'nin inisiyatifiyle İstanbul'da düzenlenen barış zirvesine atıfta bulundu. 
     Türkiye'nin çabasından övgüyle bahseden Schieder, Başbakan Abdullah Gül ile bugün yapacakları görüşmelerde, İstanbul'da yapılan toplantı hakkında bilgi almaktan memnun olacaklarını söyledi. Irak sorunun yalnız Ortadoğu değil Avrupa'yı da yakından ilgilendirdiğini ifade eden Schieder, AKPM'nin geçen yıl, Irak'a yönelik olası operasyonun engellenmesi için büyük oy çoğunluğuyla aldığı tavsiye kararını hatırlattı. 
     Schieder, bugün Başbakan Gül ile yapılacak görüşmelerde, Kıbrıs sorununu da gündeme getireceklerini söyledi. 
     





</TEXT>
</DOC>
