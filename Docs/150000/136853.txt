<DOC>
<DOCNO> 136853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/magazin/yazdud.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Gündeş ile Ömer Durak Sevgililer Günü’nde ayrılıyor 
</HEADLINE>
<TEXT>

İstanbul’un in’ mekanlarında Sevgililer Günü Pucci, Gatto, Friends Trends, Kız Kulesi, fasıllı, Vace’li ve Rita’lı eğlence Karafaki’de, Venge, Niş ve her gününüz 14 Şubat olsun... 
     Öncelikle iyi bayramlar efendim. Ben çalışıyorum, sizleri de beklerim. Bu arada büyüklerimin ellerinden, küçüklerimin gözlerinden öperim. Tüm okuyucularıma sağlıklı, nice kurban bayramları diliyorum. Evet efendim, 14 Şubat kimine göre tüketici günü. Ama sevgilim olmamasına rağmen bana göre çok özel bir tarih. O nedenle sevgili asistanım Özgür Köylü’nün de yardımıyla özel güne özel bir sayfa hazırlamaya çalıştım. Dilerim beğenirsiniz. Önce Anadolu yakasından başlayalım. İlk durak, bu yılın in’ yerlerinden biri olan Mood. Bostancı Deniz Otobüsü İskelesi’nin karşısında. Geçen yıl Kadri Kuruoğlu tarafından açılan Mood’un şefi Patrizia Under aşıklar için lezzetli bir mönü hazırlamış. Mönüde marine biberler ve mozzarella, dört mevsim gnocchi taze baharatlarla mevsim salata, campagnola usulü eskalop, St. Valentine kalpleri var. Kişi başı, limitsiz yerli içki dahil 88 milyon lira. Sadece barda eğlenmek isterseniz kişi başı 50 milyon lira. Özel sürprizler dahil. Telefon numarası 0216 373 62 60. Yılların değişmez mekanı Beykoz Hasır’ın bu özel gün mönüsünde ise yok, yok. Grup Nüans’ın şarkıları eşliğinde sunulan meze tabağı, ara sıcaklar, buhara pilavı garnili Hasır döner çok lezzetli. Finalde meyve tabağı geliyor. Limitsiz yerli içki dahil, kişi başı 30 milyon lira. Telefon numarası 0216 322 57 57. İstanbul’u dört yandan gören aşıkların mekanı Kız Kulesi bugünü elbette unutmadı. 2400 yıllık kulede sıcak şarap ikramıyla başlayacak romantik gece, Grup Leandros’un şarkılarıyla devam edecek. Kız Kulesi bu özel gece için kırmızı’ adlı, özel lezzetlerden oluşan bir mönü hazırlamış. Izgara kırmızı biber garnisiyle brokoli mantar piliç parçacıklarından yapılan St. Valentines tart başı çekiyor. Ayrıca sarmısak ve zeytinyağı ile marine edilmiş beyaz soslu alabalık füme, kırmızı kalp şeklinde, meyveli sevgililer günü turtası da var. Bu güzel kutlamanın bedeli ise kişi başı 85 milyon lira. Telefon numarası 0216 342 47 47. Caddebostan’da tarihi bir köşkte hizmete giren Niyazibey Plus’ın da mönüsü zengin. DJ Evren ve Aytunç Bentürk’ün müziği, Ebru Çarpaz’ın Latin dans gösterileriyle eğlenceye doyacaksınız. Finalde rose şarabı ve çikolatalı çilek sunuluyor. Kişi başı 50 milyon lira. Gecede yapılacak çekilişle bir çift de 1 aylık ücretsiz Latin dansları kursu kazanacak. Telefon numarası 0216 478 43 64. Yeni açılan, işletmesini Erhan Özben’in yaptığı Volt’u unutmamak gerek. Alakart mönüden, ana yemeklerin yanında limitsiz yerli içki için iki kişi 80 milyon lira ödemeniz yeterli. Yemekten sonra çikolatalı pasta ve İtalya’nın dağ çileği şampanyası fragolino ikram edilecek. Volt’un telefon numarası 0216 411 97 98. Sevgililer Günü’nü evde geçirmek isteyenler için Beyaz Fırın sevgi çelengi’ adlı bir kurabiye paketi hazırladı. Sevgilinize sürpriz yapabilirsiniz. Telefon numarası 0216 302 24 28. 
     
Levent’de Venge, Nişantaşı’nda Niş, Bebek’de Salopet      Sosyete’nin sevilen kebapçısı Venge sevdiklerimizle buluşalım’ sloganıyla 14 Şubat için mekanın dekorasyonunu bile değiştiriyor. Mum ışığında birbirinden lezzetli meze ve et çeşitlerinden hazırlanmış keyifli yemeği yiyen sevgililere keman, gitar ve obuadan çıkan romantik melodiler eşlik edecek. Limitsiz yerli içki dahil, kişi başı 35 milyon lira. Telefon numarası 0212 264 07 20. Nişantaşı’nın sevilen mekanı Niş’de de aşıklar için özel mönü hazırlanmış. Balkabağı ve kestaneli cappuccino harika. Ana yemek de seçmeli balsamik soslu ızgara yer elması ile servis yapılan dana bonfile veya sote ıspanak ve çıtır sebzeyle sunulan rokfor soslu tavuk bonfile. Finalde ise frambuaz soslu elma, çıtır kabuk ve vanilyalı dondurma ikram ediliyor. Kişi başı 65 milyona romantik bir gece yaşayabilirsiniz. Telefon numarası 0212 296 95 55. Muhteşem Boğaz manzarasına sahip olan Çırağan Kempinski ise 14 Şubat’ta çiftleri iki ayrı restoranda ağırlayacak. Laledan’da başaşçı Fabrice Canelle tarafından deniz mahsulleri büfesi olacak. Viyola ve gitar nağmeleriyle yiyeceksiniz yemeğinizi. Kişi başı 50 dolar. Parası olana tabii. Tuğra’da ise viyola sanatçısı ve fasıl grubu bulunacak. Beş çeşit yemekten oluşan özel mönü ve sürpriz hediyeler de cabası. İçki hariç kişi başı 70 dolar. Telefon numarası 0212 258 33 77. Nişantaşı’ndaki Abdi İpekçi Caddesi’nde açılan Brasserie Lea dünya mutfaklarının sevilen tatlarından oluşan bir mönüye sahip. Farklı salatalar, dana külbastı ve tatlılar var mönüde. Bej rengin hakim olduğu mekanda o güne özel, kırmızı güller kullanılacak. DJ Galip’in romantik müziği eşliğinde güzel bir gece geçirebilirsiniz. Kişi başı 35 milyon lira. Telefon numarası 0212 234 79 79. Bence o güne en uygun mekanlardan biri de Bebek’deki Salopet. Güne muhteşem bahçe kısmında sevgilinizle el ele, göz göze kahvaltı yaparak başlayabilirsiniz. Ya da öğle yemeğinde sıcak şarap eşliğinde Şef Mehmet Zeybek’in sizler için hazırladığı muhteşem mönüden kesenize uygun olanını seçerek keyif yaparsınız. Akşam da mum ışığı ve güzel bir müzik eşliğinde romantik bir gece yaşayabilirsiniz. Kişi başı 25-35 milyon arasında. Müthiş sürprizlere de hazır olun. Salopet’in telefon numarası 0212 257 10 53. 
     
Friends Trends, Pucci’de keyif, Karafaki yeni yerinde      Can dostum İzzet Çapa’nın sahibi olduğu, sosyetenin Etiler’deki in’ mekanı Friends Trends de özel mönüsüyle dikkat çekiyor. Kraliçe Rose ve İzzet’in yeni prensi Dodo, St. Valentines Day için çok uğraşmışlar. Tabii aşçıbaşı Gazi Usta da yine coşmuş. Mönü şöyle Salata yatağında soyalı tavuk ve soğuk İtalyan omleti, kestaneli risotto, kırmızı şarap ve balsamic soslu incik kişnişli püreyle birlikte sunulan osso buco. Tatlı cappuccino eşliğinde dondurmalı kek. Özel hazırlanmış müzik CD’leri ve sürpriz armağanları da unutmamalı. Yerli içki dahil, kişi başı 30 milyon. Bence kaçırılmayacak kadar uygun bir fiyat. Siz siz olun, iki çift gitmeye bakın. O zaman size sudan ucuza gelecek, çünkü yüzde 20 indirim uygulanacak. Telefon numarası 0212 265 02 33. Genç ve başarılı iş adamı Emrah Hattat’ın, Boğaz manzaralı İtalyan restoranı Pucci’sinde bu özel günü kutlamak ayrı bir keyif. Pucci’nin şeker işletmecisi Aylin Kesir, konukları lezzetli yemeklerle ve şık bir ortamda karşılamaya hazır. DJ Kaan müziğiyle romantizmin doruğuna çıkaracak gidenleri. O gece alakart mönü uygulanacakmış Deniz mahsulleri risotto, cevizli ve rokforlu tortellini, Euro pizza, mantarlı bonfile, frambuaz ve çikolata soslu pasta, sıcak çikolata soslu-dondurmalı profiterol ve tiramisu. Kişi başı ortalama 30 milyonu bulur. Telefon numarası 0212 293 67 32. Göksel Sunter’in sahibi olduğu, Ertün Yıldız’ın işlettiği Karafaki, 14 Şubat’ı yeni adresinde karşılayacak. Elmadağ, Cumhuriyet Caddesi, Numara 14’de hizmet vermeye başlayan Karafaki’de eğlence tam gaz. Gece Grup Şamata’dan canlı fasıl programıyla başlayacak. Oryantal Serap’ın ardından sahne alacak olan Rita muhteşem sesi ve zengin repertuvarıyla eğlendirecek. Şovuyla çok sevilen Vaçe ise birbirinden ilginç tiplemeleriyle konukları kahkahaya boğacak. Sürpriz sanatçıların da yer alacağı gecede limitsiz yerli içki, lezzetli 25 çeşit meze, sevgililer günü pastası ve masa başına bir şişe kırmızı şarap sunulacak. Her masada güller olacak. Hem coşkulu hem de romantik bir gece geçirmek isterseniz tercihiniz Karafaki olabilir. Telefon numarası 0212 292 73 90. Levent’de Gatto farkı, Ortaköy’de özel eğlence Şarapsever aşıklar Beyoğlu’ndaki Şarabi’yi tercih edebilir. Rebetiko ustası Yannis’in sevenler için söyleyeceği şarkıların yanısıra özel bir de mönü sunulacak. Risotto, sote porcini mantarla servis yapılan ve kadayıfa sarılı olan karides, sezar salatası sadece bir kaç örnek. Finalde meyve sosları ile sunulan çikolata ve salepli parfe verilecek. Limitsiz sofra şarabı ve alkolsüz içecek dahil, kişi başı 75 milyon. Telefon numarası 0212 244 46 09. Mustafa Ulusoy, Süleyman Köse ve Raşit Karakuş’un sahibi olduğu, Ergun Yıldız’ın başarıyla işlettiği gözde mekan Gatto’da Sevgililer Günü’nü kutlamak pek keyifli olacak. Çünkü hem sevgilisi olanları hem de olmayanları düşünmüşler. Aşıklar için şunlar var Deniz mahsulleri ve egzotik meyve sebzeden oluşan pembe soslu aşk salatası, afrodizyak salata, makarna çeşitleri, kırmızı şarap soslu bonfile, çilek soslu çikolata parfe, amarettolu panna cotta ve limitsiz yerli içki. Kişi başı 60 milyon. Her masaya şampanya ikram edilecek. Gece boyunca keman, viyolonsel ve saksafon eşliğinde romantik müzik yapılacak. Tabii başarılı DJ Aytaç’ın performansını da unutmamak gerekir. Allah’ı var, çocuk o kadar güzel müzik yapıyor ki ortalık yıkılıyor. O gece Aytaç’ın bir sürprizi olacak. Rezervasyon sırasında çiftlerden alınan istek şarkılar çalınacak gecede. Finalde de 4 çifte Chocolate’da pazar kahvaltısı armağan edilecek. Sevgilisi olmayanlar ise üst katta ağırlanacak. Açık büfede soğuk-sıcak mezeler ve müzik var. Barkovizyondan değişik görüntüler konukları coşturacak ve yalnızlıkları unutturulacak. Telefon numarası 0212 270 13 48. Ortaköy’deki İstanbul Princess Hotel’in muhteşem manzaralı Roof’unda da özel mönü var. Hepsi de aşka dair isimler taşıyor. Aşk Bahçesi Tabağı’nda Akdeniz otları eşliğinde zeytinyağlılar var. Beyaz ve kırmızı sos ile sunulan Ilık Fısıltılar’da enginarlı dana madalyon bulunuyor. Karabiberli sos eşliğinde Sıcak Duygular’ geliyor. Son olarak da Mutluluk Pırıltıları’ adı altında çikolatalı-frambuazlı pasta ve şarap sunuluyor. O gecenin müziklerini Buğra Uğur yapacak. Kişi başı 50 milyon. Telefon numarası 0212 285 09 00. Yine Ortaköy’ün nezih mekanlarından olan Feriye Lokantası da Sevgililer Günü’ne hazır. Amousbouche balık yağ mantısı, maydanoz salatası ile servis yapılan enginarlı ve karidesli patlıcan mancası, milföyde rezeneli ve çeşme enginarlı levrek, közleme soğanlı balık kapama... Daha neler olacak, neler. Meyve salatası, filtre kahve ve bisküvi servisi de cabası. Limitsiz yerli içki dahil kişi başı 100 milyon lira ödemeniz gerekiyor. Telefon numarası 0212 227 22 16. 
     
Starlardan aşk konserleri, Ebru ile Ömer’in boynu bükük      14 Şubat Sevgililer Günü’nde ünlü isimler de aşıkları coşturmak için Türkiye’nin dört bir yanında, hatta yurt dışında özel konserler veriyorlar. Sahnelerin sevilen ikilisi Nükhet Duru ve Cenk Eren bu özel gecede Side Blue Waters Resort’ta olacaklar. Antalya Mirage Park Resort’ta Safiye Soyman var. Medyada eskisi kadar gözükmeyen ve ailesiyle mutlu bir yaşam süren Sibel Can Antalya Xanadu Hotel’de sahne alacak. Antalya Tatil Köyü’nde ise 14 Şubat’ta Yaşar, Oba’da büyük bir hayal kırıklığına uğrayan Deniz Seki ve oryantal Zümre keyifli bir program yapacaklar. İstanbul Kumburgaz Marin Prinecess’da ise sahnelerin genç assolisti Petek Dinçöz sahne alacak. Sevgilisi Metin Güneş’ten ayrılan Gülben Ergen, Antalya Wow Topkapı Palace’da sahneye çıkacak. Hülya Avşar ise Antalya Porto Bella Otel’de şarkılarını sevenler için söyleyecek. Bu arada çiçeği burnunda yeni gelin Ebru Gündeş ile avukat eşi Ömer Durak ilk Sevgililer Günü’nde ayrı olacaklar. Çünkü Ebru 6 ay önce aldığı bir iş nedeniyle Avustralya’da olacak ve ancak 25 Şubat’ta dönecek. Gündeş bu duruma üzülen kocası Ömer Durak’ı, kendileri için her günün çok özel olduğunu ve hala balayının devam ettiğini söyleyerek teselli etmiş. Evet efendim, bugünlük de bu kadar. Her gününüz 14 Şubat gibi olsun, hep sevgiyle kalın. 
     
     



 MAGAZİN 














</TEXT>
</DOC>
