<DOC>
<DOCNO> 108635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/okur.html </URL>
<DATE> 2002/09/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Sihirli kutu" 
</HEADLINE>
<TEXT>

     Aman efendim aman İstanbul Altın Borsası İAB neymiş meğer... 
     2 Ağustos’ta İAB’nin Başkanı olan Serdar Çıtak’ın görev süresi oldu. Çok geçmedi arkasından kızılca kıyamet koptu. Ortaya bir rapor kondu. Seçim telaşı içinde kafalar karıştırılmaya, doğrular, yanlışlar saptırılmaya çalışıldı. Doğru oturup doğru konuşalım ve şu ünlü "Pandora’nın kutusunu" artık açalım değil mi 
     Biliyorsunuz, 1995 yılı 26 Temmuz günü İAB çalışmaya başladı. İAB’nin patronları SPK ve Hazine SPK’nın önerisiyle ilk başkanını atadı. Ve 1998 yılında SPK tarihinde bir ilke de imza atıldı. Sermaye Piyasası Aracılık Dairesi Başkanı Serdar Çıtak, İAB’nin başkanı oldu. Bu süre içinde ekonomiye değer yaratılmaya çalışıldı. Altın ve türev ürünlerde enstrüman çeşitliliğiyle kıymetli madenlerin piyasası oluşturuldu. 3 ayrı piyasa yaratıldı. Tabii ki altın, gümüş, platin, kıymetli diğer madenler hisse senedi ya da tahvil değil ki Sirkülasyonu olsun, alım satımıyla ilgili bol bol haber yapılsın. Bu yüzden Altın Borsası, sansasyonel bir çekim merkezi olamadı. Ama yapılması gerekenler yapıldı. Kurumsallaşma sağlandı. 
     
Kıyamet koptu      Tam dört yıl geçti. Ve İAB Başkanı’nın görev süresi doldu. Başkan Serdar Çıtak, aynı zamanda SPK çalışanıydı. Ya yeniden başkan seçilecekti, ya da geri çekilecekti. SPK, Çıtak’ı yeniden önermedi. Çıtak, yeni görev yerinin belli olması için beklemeye, İAB de yeni başkanını gözlemeye başladı. İşte 1 Ağustos tarihinden itibaren olanlar oldu. Çünkü SPK Başkanı Doğan Cansızlar, İAB’ye Mithat Çelep’i önerdi. Önerisi için Başbakan Yardımcısı Şükrü Sina Gürel’den destek aldığı söylendi. Çelep, Maliye müfettişi kökenliydi. Cansızlar da öyle Çelep, Çalışma Bakanlığı’nda görev yapmıştı. Son görev yeri ise Başbakanlık Müsteşarlığı’ydı. Başbakanlık Müsteşarı da yine Maliye müfettişi kökenli Ahmet Şağar’dı. 1 Ağustos’ta ekonomiden sorumlu Bakan Kemal Derviş’ti. Derviş’e sunulan öneri kabul görmedi. Biliyorsunuz, İAB Başkanı da üçlü kararnameyle atanıyor. SPK öneriyor, ilgili bakanlık onaylıyor. Arkasından Başbakan ve Cumhurbaşkanı imzalıyor. Derviş’in yerine Masum Türker geldi. Öneri yine gitti. Hala ses seda yok. Ama küçük bir detay var. Önemli. Çünkü İAB Başkanı için önerilen isimle ilgili olarak kurulun muhalefet şerhini hatırlatalım... 
     Peki, bütün bunları niye yazdık Çünkü bunlar olurken ortaya bir rapor çıktı. İçeriğine baktık. Okuduk durduk. Çünkü rapor, ciddi iştir. Suç önemlidir. Bürokrat kolay yetişmiyor. Suçlama, ama neden Ayrı yönetimi, ayrı genel kurulu yapılan bir borsa başkanının yurtdışına giderken SPK’den izin almayışı suç nedeni mi acaba 
     Öncelikle bilinmesi gereken nokta, biz taraf olamayız, durumu aktarırız. 
     Şimdi burada duralım. Ve şu Maliye müfettişi gücünün SPK üzerindeki etkisine bir bakalım. 
     Öncelikle kurumların başında olan bürokratlar, kişisel olarak daha iyi bir bürokrat seçimi tercihinde bulunabilirler. Bu onların en doğal hakkı. Biliyoruz ki, 20 Ekim’de görev süresi dolacak olan İMKB Başkanlığı için ismi en çok geçen isimlerden birisi İAB Başkanı Serdar Çıtak değil miydi Acaba bu söylentiler SPK’de ciddi bir rahatsızlık yaratmış olamaz mı 
     
Siyasetçilerin yakınları      İkinci önemli nokta, SPK, İMKB, İAB ve siyasetçi ilişkisi. 
     Herkese açık davetiye, SPK, İMKB ve İAB’de acaba siyasetçi yakınları görev yapıyor mu 
     Bunlar kurumlara hangi vasıfla girdi Diyecekler ki, "bunlar ne demek " Açıkça soralım acaba hangi siyasetçinin yeğeni için SPK’de başkan yardımcılığı makamı açıldı Acaba politikaya yeni soyunan eski müsteşarlardan kimin oğlu bileğinin hakkıyla SPK’de çalışmaya başladı Ya da ünlü bir politikacının kızı SPK ya da İMKB’de görev yapıyor mu Ya da çalışıp ayrılmış mı Veya İstanbul Altın Borsası’nda bürokrat, siyasetçi herhangi birinin yakını işe alınmış mı 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
