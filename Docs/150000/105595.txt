<DOC>
<DOCNO> 105595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun08.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Direksiyon sınavı trafikte olur mu 
</HEADLINE>
<TEXT>

ÇAPRAZ ATEŞ 
     İSTANBUL Milliyet 

     Ehliyet sınavında üç gün önce bir facia daha yaşandı. Ayazağa’da her gün yüzlerce kamyonun geçtiği Cendere yolunda E sınıfı ehliyet almak için direksiyon sınavına giren şoför adayları, kamyonun altında kaldı. Kurs müdürü ile ilkokul öğretmeni yaşamını yitirdi, 6 aday da yaralandı. Bu olay, "Ehliyet sınavlarının trafiğe açık ve yoğun alanda yapılması ne kadar doğru." sorusunu gündeme getirdi. Görüşler şöyle 
     
     Prof. Dr. Engin Ataç Anadolu Ü. Rektörü 
Güzerg h doğru olmalı      Direksiyon sınavları normalde Amerika’da da trafiğe açık alanda yapılıyor. Tabii bu alanlar, trafiğin yoğun olmadığı, kazalara neden olmayacak, özel seçilmiş yerler oluyor. Türkiye’de de güzergahlarını daha doğru seçmek lazım. Sürücü kurslarının Türkiye’de toptan gözden geçirilmesi gerekli. Sadece bir sınav yapılıyor. Eğitimin ciddi şekilde yapılması lazım. ABD’nin belli eyaletlerinde her beş yılda bir ehliyeti yenilersiniz. Sadece teorik imtihana sokarlar. Bilgileriniz sınavla sınanır. Eğer teorik bilgileri geçemezseniz ehliyeti yenilemezler. Ayrıca direksiyon sınavı yapmazlar. Bizde ise genelde insanlar ehliyet aldıktan sonra araba kullanmasını öğreniyorlar. Bu da çok büyük kazalara neden oluyor. Üniversite olarak 3 yıl önce teorik eğitim kısmının uzaktan öğrenim sistemiyle bizde verilmesini önerdik. 
     Ancak Milli Eğitim Bakanlığı’ndan h l bir yanıt gelmedi. 
     
     Ergun Öztaner Trafik Vakfı Genel Müdürü 
Yer denetimi şart      Sınavların tümünün trafiğin yoğun olmadığı bölgelerde yapılması lazım. Ancak Türkiye’de çok sayıda sürücü kursu var ve her önüne gelen dershane, trafiğin yoğun olduğu bölgelere de girebiliyor. Yetkililerin kursları sıkı bir denetime tabi tutması gerekiyor. Bu tür kazaların büyük kısmı, araçlar sınav alanına giderken de meydana gelebiliyor. Dolayısıyla güzerg hın çok iyi ayarlanması gerekiyor. 
     
     Namık Kemal Atilla Özel Atilla Sürücü Kursu 
Boş alanda sınav olmaz      Burada İl Trafik Komisyonu’na büyük görev düşüyor. İnişi çıkışı olan, geri gitmeye müsait, aşırı sürat yapılmayacak güzerg hları seçmeleri gerekir. Trafik direksiyon sınavları tabii ki trafiğe açık yollarda yapılır. Öğrenci, mezun olduktan sonra trafikte araba kullanacaktır. Becerisinin ölçümü de trafiğe açık güzergahlarda olur. Boş alanda öğrenciyi nasıl değerlendireceksiniz Açık deniz kaptanına ehliyeti havuzda veremezsiniz. Meydana gelen kazada suç sürücüden çok, aracın ve araç içindekilerin güvenliğini sağlamakla görevli kurs öğretmeninindir. Çünkü araçta, öğrenciden başka onun önünde de pedallar vardır. Öğrenci istese dahi o müdahale eder ve çarpışma olmaz. 
     
     Hitay Güner Trafik Kazalarını Önleme Der. Bşk. 
Tüm dünyada böyle      Direksiyon sınavlarının trafiğe açık alanlarda yapılmaya başlanması 1997’de yasadaki değişikliklerle gündeme gelmiştir. Daha önce yeni ehliyet alacak olanlar belli alanlarda sınava tabi tutulurdu. Şimdi dünyanın her yerinde ehliyet alma işi trafiğin içinde yapılıyor. Muhakkak sürücülerin trafiğin içinde eğitim yapması, alışkanlığı edinmesi lazım, ancak bunun iki aşamada olması gerekiyor. Birinci aşamada trafiğin dışındaki alanlarda direksiyon h kimiyeti, ikinci aşamada ise normal trafiğe çıkmaları lazım. Eğer sürücü okulları pratik eğitimi hemen anayollarda yapmaya başlıyorlarsa bu hatalıdır. 
     



 GÜNCEL 





















</TEXT>
</DOC>
