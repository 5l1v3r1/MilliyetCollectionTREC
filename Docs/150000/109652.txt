<DOC>
<DOCNO> 109652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/yazar/bila.html </URL>
<DATE> 2002/09/26/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Birinci sıra küskünleri 
</HEADLINE>
<TEXT>

     Meğerse yanlış biliniyormuş 
     Bizim küskünler "liste küskünü" değillermiş Bunların çoğunluğu liste başı veya bir altıymış. 
     Dolayısıyla, seçilememe kaygıları yokmuş da, kızgınlıklarının nedeni, sistemin yeterince demokratik olmamasıymış Böyle demokratik olmayan bir sistemde yeniden milletvekili olmayı içlerine sindiremedikleri için seçimin ertelenmesini istiyorlarmış 
     Vallahi, küskünlerin gerekçeleri böyle.... 
     İster inanın, ister inanmayın... 
     Söyleyenin bir yüzü, inanmayanın iki yüzü kara 
     Yavuz hırsız, ev sahibini bastırır, misali... 
     Vatandaş bu gerekçelerin hangisine inansın 
     Barajı aşamayacak partilerde liste başı olsanız ne olur, liste sonuncusu olsanız ne olur 
     "Bak ben liste başı olmama rağmen küsüyorum" demek, bu ilkesizliği aklamaya yetmez ki. Herkes, milletvekillerinin liste sıralamasından değil partileri baraj altında kalacağı için küstüklerini biliyor. 
     Yine liste başı veya ikincisi oldukları geçen seçimlerde niye küsmemişler de şimdi küsüyorlar Sistemin demokratik olmadığını geçen seçimde anlamamışlar da bu seçimde mi anlamışlar 
     Meclis’i olağanüstü toplamak ve seçimi ertelemek için önergeye ilk sırada imza atan iki milletvekili Prof. Dr. Ali Gören ve Gönül Saray Alphan gerekçelerine yazmışlar 
     "Siyasi partiler kanunu ve seçim kanunları değiştirilmeden yapılacak seçimin bekleneni doğurmayacağı açıktır." 
     Acaba beklenen ama seçimlerin doğuramayacağı nedir 
     Herhalde Dr. Ali Bey ve Gönül Hanım ile 118 imza arkadaşının bir daha seçilmeleri. Beklenen ama seçimlerin doğuramayacağı bu olsa gerek. 
     Öne sürülen gerekçeler, "ben bir daha seçilemeyeceksem böyle seçimi ne yapayım" demenin bir başka ifadesi... 
     Peki ya küskün liderlere ne demeli 
     Liderliğin şanından olsa gerek, "gizli küskün" durumunda sabah akşam seçim ertelensin diye dua ediyorlar. Suçu milletvekillerine atıp kenara çekiliyorlar. 
     Yakışmıyor... 
     
     







Seçimleri ertelemek 


Maç fiyaskosu, Irak, Kıbrıs, deprem v.s... 


Neyin fiyakası.. 


Birinci sıra küskünleri 


Kritik seçime giderken CHP... 


Zoraki nik h gibi bir seçim .. 


400 ve 4 dönemeci 


Cadı kazanı 


Krizin gerçek nedeni siyasal 


Erken’ savaş işareti mi 


Tepkilerinin esiri olmuş bir seçmen 


Savaş ve seçim’ 


TBMM’de canlı bomba 


Güvercin kırık kanatla uçamaz 


Uzay’da ipek yolu Türksat’ın 


</TEXT>
</DOC>
