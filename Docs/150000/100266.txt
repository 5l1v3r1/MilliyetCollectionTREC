<DOC>
<DOCNO> 100266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/yazar/sazak.html </URL>
<DATE> 2002/08/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fransa solu, Derviş’in yolu 
</HEADLINE>
<TEXT>

     Merkez solu bir çatı partisi’ altında birleştirmek Kemal Derviş hafta sonu yaptığı temasların ardından dün sabah kurmaylarıyla İstanbul’da bir değerlendirme toplantısı yaptı. Ve görüldü ki, Derviş’in ittifak arayışı’ sürüyor. 
     Derviş, birkaç gün daha kamuoyu odaklı bu beklentiyi dile getirecek, DSP, CHP ve Yeni Türkiye üçgeninde baskı oluşturacak. 
     Buna karşılık, Derviş üzerindeki "Ya siyaset, ya hükümet" baskısı artıyor. 
     Emrehan Halıcı, Ecevit’in istifa’ beklentisini açıkladı. 
     Karar sürecini uzattıkça YTP’nin örgütlenmesi gecikiyor DSP’den kopanların da canı sıkılmaya başladı. 
     Derviş, kafasındaki birlikteliği yaşama geçiremezse daha önce İnönü liderliğinde parti kurmaya çalışan Baykal karşıtı’ CHP’li küskünler ve siyasete taşıyacağı yeni isimlerle birlikte Yeni Türkiye’ye katılabilir. Derviş yolunu çizerken, Fransa modelinden söz ediyor. 
     TBMM Başkanvekili Murat Sökmenoğlu’na Ankara - İstanbul uçağında Mitterrand’ın yaptığı gibi liberal ve sol partileri bir şemsiye, bir çatı altında birleştirme’ niyetini anlatmış. Derviş tam olarak ne söylemek istemiş bilemiyoruz. Mitterrand ne zaman liberal sol olmuş Kastı Fransa’dan çok İngiltere’de Tony Blair’i iktidara getiren Anthony Giddens’in fikir babalığını yaptığı yeni sol, üçüncü yol’ kavramı olabilir. İşçi Partisi bu anlamda programını yeniledi ama kimseyle ortaklığa falan gitmedi. Alman Sosyal Demokrat Partisi de Gerhard Schröder’i başbakan adayı göstererek seçim kazanırken Blair’in doğrultusunu benimsedi. 
     Fransa’da ise sol 1997 seçimlerinde tam tersini yaptı. 
     Fransız solunun lideri Lionel Jospin, Blair - Schröder’in üçüncü yol’ manifestosuna bir tür meydan okuma niteliğindeki piyasa ekonomisine evet, piyasa toplumuna hayır’ sloganıyla seçimlere girdi ve kazandı. 2002 ise Jospin’in felaket yılı oldu, hem başkanlık seçimini hem iktidarı kaybetti ve çekildi 
     Turan Gökaltay, Üçüncü Yol Arayışları adlı araştırmada Murat Yalçıntan Fransa’da 1997’deki sol iktidara ortam hazırlayan çatı örgütlenmesi’ni irdelerken Jospin’in merkeze ve sağa değil, sola, yeşillere ve komünistlere açıldığını belirtiyor. 
     Fransa’da çoğulcu sol’u oluşturan güçler parlamentoya şu dağılımla girmiş Sosyalist Parti 246, Komünist Parti 37, Yurttaş Hareketi 8, Çevreciler 7, Radikaller 12, değişik renkteki sol 10.’ 
     Derviş, kendisi sol’ çevrelerde birliktelik oluşturmaya çalışsa bile, Cem - İstemihan Talay yönetiminin Yeni Türkiye’yi daha çok sağ’da konumlandırmaya çalıştıkları çok açık. İsmail Cem biraz mahcup Galiba demokratik soldayız’ diyor. 
     Ortada tam bir kafa karışıklığı var. 
     CHP, DSP ve Yeni Türkiye, Bayar’ı da içlerine alarak Derviş’in çatısında nasıl birleşecekler 
     Yeni partinin sosyal’ karakterini kim belirleyecek 
     Türk - İş, DİSK ve Hak - İş, iş güvencesi’ yasa taslağına Meclis’ten destek arıyor. Sosyal liberal sentez’ arayışındaki Derviş bakalım ne yapacak 
     
     







İttifak çok zor 


Uygar yaşam... 


Derviş’e istifa daveti 


Aşırı uç tehlikesi kapıyı çalarsa... 


Yazgı haftası 


EcevitİnönüCemBaykal 
DervişKarayalçın 
PişkinsütUras 


Bir dokun bin ah işit 


Umutlar tükenmiş 


Derviş’in hayalleri ve gerçekler 


Fransa solu, Derviş’in yolu 


Siyasetçi de travesti’ seçmen de... 


Vatandaşlıkta azınlık’ ayrımı yok ama vakıf’ta var 


Bu iktidara oy yok’ 


</TEXT>
</DOC>
