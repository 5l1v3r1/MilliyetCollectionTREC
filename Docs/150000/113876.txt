<DOC>
<DOCNO> 113876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sondun10.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi Kıbrıs'ın kabul edileceğinden eminim 
</HEADLINE>
<TEXT>

     AB Komisyonu Başkanı Romano Prodi, Güney Kıbrıs Rum Yönetim'nin birinci grup aday ülkelerle birlikte AB üyeliğine kabul edileceğinden emin olduğunu söyledi. 
     Prodi, Katimerini gazetesine verdiği demeçte, AB Komisyonu'nun Rum kesimi hakkında hazırladığı ilerleme raporunun gayet olumlu olduğuna dikkati çekti. 
     Prodi şunları kaydetti 
     "Tüm adayı AB'de görmek bizi mutlu edecekti, ama bunun gerçekleşmemesi, genişleme sürecine engel değildir. Şahsen tüm Kıbrıs'ın üye olacağına dair umudumu koruyorum. Olmazsa da daha önce alınan kararlar çerçevesinde adanın bir kısmı ile yola devam edeceğiz. Üzgünüm, ama görevimiz bunu gerektiriyor." Türkiye'nin AB üyeliği konusuna da değinen Prodi, Türkiye'nin büyük ilerleme kaydettiğini, ancak Kopenhag kriterlerini henüz yerine getirmediğini söyledi. 
     Türkiye'nin Avrupa'ya dahil olup olmadığına ilişkin tartışmaların anımsatılması üzerine Prodi şöyle konuştu 
     "Bu konuda karar zaten alınmış durumdadır. Türkiye AB'ye aday bir ülkedir. Kopenhag kriterleri yerine getirilmediği için üyelik müzakereleri başlamış değildir. Türkiye, olağanüstü bir ilerleme kaydetti, ama kriterler yalnızca yasaları değil demokratik bir biçimde uygulanmalarını da kapsıyor. Bundan böyle her şey Türkiye'nin kaydedeceği ilerlemeye bağlı, bize değil." 
     





</TEXT>
</DOC>
