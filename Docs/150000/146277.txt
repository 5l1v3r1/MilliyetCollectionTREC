<DOC>
<DOCNO> 146277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/ekonomi/eko02.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
OYAK 1.5 katrilyonluk ihracaat yaptı 
</HEADLINE>
<TEXT>

Otomotivden, gıdaya kadar farklı sektörlerdeki 26 iştirakiyle 1.5 katrilyon liralık ihracat gerçekleştiren OYAK’ın 2002 aktuaryel k rı 494.7 trilyon lira oldu 
     ANKARA Milliyet 

     Milli Savunma Bakanı Vecdi Gönül, Ordu Yardımlaşma Kurumu’nun OYAK otomotivden gıdaya kadar farklı sektörlerindeki 26 iştirakiyle 2002’de 1.5 katrilyonluk ihracat gerçekleştirdiğini açıkladı. OYAK Yönetim Kurulu Başkanı Emekli Korgeneral Selçuk Saka belirsizliklerine rağmen 2002’de 494.7 trilyonluk liralık aktuaryel k rla kapattıklarını söyledi. Kurum net varlığının 1.8 katrilyon liraya ulaştığını açıklayan Saka, yüzde 41.1 oranında üyelerine nema sağladıklarını ifade etti. OYAK’ın 43’üncü Genel Kurulu’nda konuşan Saka, 2003 yılında ise kurum net varlığının 2.2 katrilyon ve aktuaryel k rının 522.7 trilyon liraya ulaşmasını hedeflediklerini anlattı. Bu yıl özellikle enerji ve telekomünikasyon sektörlerine yatırım yapacaklarını da kaydeden Saka, konut yapım çalışmalarına da hız vereceklerini belirtti. 
     
     Çelik villa yapacak 
     Saka, Ankara - Eryaman Birinci Etap 688 konut inşaatına başlanmasının planlandığını belirtti ve "Ayrıca Ankara - Temelli ve İstanbul - İkitelli’de ilk etapta yapılması düşünülen 300’er adetlik çelik konstrüksiyon müstakil konut inşaatına da başlanması öngörülmektedir" dedi. Genel Kurul gündeminde, "holdingleşme" maddesi bulunuyor. 
     


SİYASET 

















</TEXT>
</DOC>
