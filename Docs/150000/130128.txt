<DOC>
<DOCNO> 130128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun16.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Korelilerin gösterisi YÖK eylemiyle bitti 
</HEADLINE>
<TEXT>

Beyazıt Meydanı’nda Koreli öğrencilerin gösterisiyle YÖK karşıtı eylem birbirine karıştı. Koreliler gösterilerini yarıda kesmek zorunda kaldı 
     DİNÇER ŞEREF İstanbul 

     Polis ve gazeteciler, Beyazıt Meydanı’nda eylem beklerken ortaya çıkan 50 Koreli genç, ülkelerinin kültürünü yansıtan bir gösteri yaptı. Daha sonra meydanı, Korelilerden YÖK’ü protesto eden öğrenciler devraldı. Özellikle cuma günleri sık sık gösterilere sahne olan Beyazıt Meydanı’nda polis eylemcilere karşı geniş güvenlik önlemleri aldı. Cuma namazı çıkışında herhangi bir gösteri olmadı. Bu kez gözler üniversite öğrencilerine çevrildi. Tam bu sırada Güney Kore üniversitelerinden Türkiye’ye gelen yaklaşık 50 öğrenci ortaya çıktı. Öğrenciler, vatandaşlara kendi ülkelerinin halk danslarının yanı sıra karate gösterisi yaptı. 
     Korelilerin gösterisi, YÖK karşıtı slogan atan İstanbul Üniversiteli öğrencilerin sloganlarıyla kesildi. Koreliler çok sayıda polis ve eylemciyi görünce gösterilerine son vererek, İstanbul’un tarihi mek nlarını ziyarete çıktı. 
     



 GÜNCEL 




























</TEXT>
</DOC>
