<DOC>
<DOCNO> 102449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/guncel/gun00.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali uyarıyor, inşaatlar durmuyor 
</HEADLINE>
<TEXT>
Seçimkonutlarda kat üstüne kat... 
Ümraniye, Beykoz, Gaziosmanpaşa, K ğıthane’deki kaçak yapılaşma, seçim kararıyla birlikte hız kazandı. Ormanlık alanlar da kısa bir sürede semt haline dönüşüyor 
     ASLI ÖKTENER İstanbul 

     İstanbul Valisi Erol Çakır, belediyeleri seçim dönemlerinde sıkça yaşanan kaçak yapılaşmaya dikkat edilmesi konusunda uyardı, ancak inşaatlar devam ediyor. Özellikle Ümraniye, Beykoz, Gaziosmanpaşa, K ğıthane ilçelerinde ve havza beldelerinde kaçak yapılar çoğalıyor. Mevcutların ise üzerlerine kat ilaveleri yapılıyor. 
     Şehir Planlama Mühendisleri Odası İstanbul Şubesi verilerine göre kaçak yapılaşma daha çok Ümraniye Çekmeköy, Ömerli, Çavuşbaşı, Sazlıçeşme, Arnavutköy, Bolluca, Alemdağ, Gaziosmanpaşa, Alibeyköy ve Elmalı Barajı çevresinde görülüyor. İstanbul’da yüzde 70 oranında kaçak yapı bulunuyor. Orman ve havza içerisinde kalan bu yapılar, elektrik, yol ve su getirilerek zaman içerisinde devlet tarafından yasallaştırılıyor. 
     Beykoz Gümüşsuyu Karlıtepe, yıllarca oy uğruna kaçak yapılara nasıl göz yumulduğunun simgesi haline geldi. Beykoz Belediyesi Yapı Kontrol Müdürü Levent Özdinç, ormanlık alanın, gecekondu semtine nasıl dönüştüğünü anlattı 
     "Karlıtepe’ye ilk gecekondu, bundan 15 yıl kadar önce ağaçlar kesilerek inşa edildi. Önce tek tük olan ev sayısı, bir anda 2 bini buldu. Yıkamayan devlet, çareyi bölgenin bir kısmını ormanlık alan’ statüsünden çıkarmakta buldu. Ardından elektrik, yol, su getirdi. Şimdi Beykoz Belediyesi bu gecekonduları yıkmak istiyor, ancak vatandaşla hemen her gün kavga çıkıyor." 
     Bir başka bölge de Çekmeköy Beldesi. Ormanlık alandaki kaçak yapılar şimdiden ilave katlara başlamış. Belediye Başkanı Sıddık Eraslan, bölgenin yüzde 70’inin kaçak olduğunu belirterek, "Çekmeköy’de sancılı bir büyüme oldu. Tespit ettiğimiz kaçak yapıları yıkmaya devam ediyoruz" dedi. 
     
İmar affı söylentileri var      Yaklaşık 80 bin konutun yüzde 70’inin kaçak olduğu Ümraniye de gecekondu ile mücadele ediyor. Belediye Başkanı Mehmet Bingöl, "İlçemizde ruhsatsız yapılara su verilmemesi için İSKİ ve TEDAŞ’a yazı yazdık. Temmuz 2002 tarihinde toplam 33 adet ruhsatsız yapı tutanağı tutuldu. Yasal işlemler devam ediyor" dedi. Şehir Plancıları Odası Şube Sekreteri Ali Rıza Nurhan, kaçak yapılaşmaya, imar affı söylentilerinin yol açtığını belirterek, "Her seçim dönemi, vatandaşlara oy uğruna imar affı’ gibi birtakım vaatler sunmak alışkanlık haline geldi. Kaçak yapıların sayısı bu dönemde daha da artıyor. İstanbul’da ilk gecekondu 1946 yılında Zeytinburnu’nda görülmüştü, günümüzde ise saymak artık mümkün olmuyor" dedi. 
     



 GÜNCEL 















</TEXT>
</DOC>
