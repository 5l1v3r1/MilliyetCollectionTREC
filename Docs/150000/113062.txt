<DOC>
<DOCNO> 113062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sondun05.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Saddam, El Kaide'yi kullanmak istiyor 
</HEADLINE>
<TEXT>

     ABD Başkanı George Bush, Irak lideri Saddam Hüseyin'in Batı'ya karşı El Kaide örgütünü öncü güç olarak kullanmak istediğini söyledi. 
     Endonezya'nın Bali adasındaki bombalı saldırının El Kaide'nin işi olduğunu düşündüğünü belirten Bush, Bali saldırısının, terör ağını yok etme gereğine ilişkin yeni bir kanıt olduğunu kaydederek şunları söyledi 
     "Saddam Hüseyin'in arkasında iz bırakmamak için kirli işlerini yapmak üzere El Kaide'yi kullandığını düşünmemiz gerekiyor. O, El Kaide ile bağlantıları olduğunu bildiğimiz bir adam. Bence bu adam öncü güç olarak El Kaide'yi kullanmayı isteyecek bir kişi." Bush, El Kaide ile Saddam arasında olası bağlantıya ilişkin somut bir kanıt ise sunmadı. 
     Endonezya, Kuveyt ve Yemen'de düzenlenen saldırıların acımasız terör örneğinin bir parçası olduğunu belirten Bush, Usame Bin Ladin'in terör ağını yok etmek için uzun bir yolda bulunduklarını, ancak ABD'nin, Irak ve El Kaide ile aynı anda mücadele edebileceğini, gerekirse iki ayrı cephede savaşabileceğini söyledi. 
     





</TEXT>
</DOC>
