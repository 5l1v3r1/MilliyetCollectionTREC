<DOC>
<DOCNO> 104038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/soneko29.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Üşenmez Yozgat'ta... 
</HEADLINE>
<TEXT>

     Devlet Bakanı Şuayip Üşenmez, Avrupa Birliği'ne AB karşı olmadıklarını belirterek, ''Ama milletin menfaatine olmayan değişikliklere her zaman karşı çıktık'' dedi. 
     Devlet Bakanı Üşenmez, Yozgat'ın Yerköy ve Şefaatli ilçelerinde ziyaret ve incelemelerde bulundu. 
     Yerköy ve Şefaatli ilçeleri ile Paşaköy beldesinde belediye başkanları tarafından düzenlenen toplantılara katılan Bakan Üşenmez, 57'inci hükümet döneminde MHP'li bakanların Yozgat'a yönelik yaptığı hizmetleri anlattı. 
     Türkiye'nin AB'ye girmesi konusunda tüm partilerin MHP'nin karşısında yer aldıklarını da dile getiren Bakan Üşenmez, ''Türkiye Büyük Millet Meclisi'nde 7 parti var. Bu partilerden 6'sı ortak hareket etmiş, MHP ise tavrını net olarak ortaya koyup, elini masaya vurmuştur. Biz MHP olarak milletten yana bir tavır takındık. AB'ye karşı değiliz ama milletin menfaatine olmayan değişikliklere her zaman karşı çıktık'' dedi. 
     Seçim bölgesi Yozgat'ta 7 Eylül 2002 tarihine kadar ilçe ve belde ziyaretlerini sürdürecek olan Devlet Bakanı Şuayip Üşenmez, yarın Yenifakılı ve Boğazlıyan ilçelerine gidecek. 
     





</TEXT>
</DOC>
