<DOC>
<DOCNO> 139373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/pulur.html </URL>
<DATE> 2003/02/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eğer David Hotham bugünleri görseydi 
</HEADLINE>
<TEXT>

     Bir de bunlara ilaveten, uluslararası meşruiyet şartı var. 
     Birinci ve ikinci şart, çok şükür şimdilik yok, yani ne ülke işgal edilmiş, ne de saldırı olmuştur. 
     Uluslararası meşruiyet şartı ise, ilk günlerde hem Tayyip Erdoğan’ın, hem de Başbakan Gül’ün ağzından düşmediyse de, kaç zamandır hiç ağızlarına almıyorlar. 
     Neden 
     Çünkü Amerika, kerameti kendinden menkul şeyh misali, "Benim yapacağım her şey meşrudur " diyor da ondan... 
     Eğer hükümet, Amerikan askerinin Türkiye’de konuşlandırılmasını, Türk askerinin Irak’a gönderilmesini öngören tezkereyi Meclis’e göndermişse, Meclis de bunu onaylamışsa, biz de Amerika’nın kendi koyup, kendi uyguladığı "meşruiyet"i kabul etmiş olacağız. 
     
     İNSAF ile bir şeyin altını çizelim... 
     Bugün varılan sonuç, bugünkü hükümetin vardığı bir sonuç mu 
     Eğer "evet" diyorsanız, insafsızlık edersiniz. 
     Bugünkü sonuç "Türkiye’yi yetmiş sente muhtaç edenlerin", "Amerikan üssü yok tesis var" diyenlerin, "Büyük dostumuz ve müttefikimiz Amerika’ya güvenenölerin ibret levhasıdır. 
     "Bağımsız Türkiye " diyenlere "Kahrolsun komünistler" diye saldırırsanız, "Amerikan emperyalizmi" diye haykırışları "Moskova’ya Moskova’ya " diye kovalarsanız, bugünkü sonuca kızmaya hakkınız var mı 
     
     ŞÖYLE diyenler var 
     "Eğer bu savaşa katkımız olmazsa, Amerika hem zararımızı karşılamaz, hem de Kürt devletinin kurulmasına izin verir." 
     Göreceğiz ayinesi iştir kişinin lafa bakılmaz. 
     Yalnız, perşembenin gelişi de çarşambadan belli olur 
     
     BUSH, Türkiye Cumhuriyeti’nin Dışişleri Bakanı Yaşar Yakış’ı karşısına alıyor, önce tehdit ediyor 
     "Türkiye’den beklediğimiz desteği göremezsek, tamamen Kuzey Irak’taki gruplarla Kürtlerle hareket ederiz. 
     Birlikte hareket etmezsek IMF, Dünya Bankası ve Dünya Ticaret Örgütü size sırtını döner, bu aşamadan sonra bize gelmenizin bir yararı olmaz." 
     Sözde Ermeni soykırımı karar tasarılarını da hatırlatan Bush, Türk Dışişleri Bakanı’na yolu gösteriyor 
     "Beyler, ABD topraklarında yapacağınız bir şey yok, ülkenize gidin, bu tezkereyi Meclis’ten geçirin " 
     Bizim Bakan Avrupa Birliği, Birleşmiş Milletler gibi lafları geveliyor, Bush lafı ağzına tıkıyor 
     "Avrupa Birliği mi kaldı Alın işte, üçe böldüm... Birleşmiş Milletler gerekli, değil mi, ona bakıyorum." 
     Şu üsluba bakın, şu yaklaşıma bakın... 
     Tam Teksaslı kovboy 
     Eğer bu haber, Mustafa Balbay gibi, ciddi bir gazetecinin imzasını taşımasaydı, inanmak çok güçtü. Cumhuriyet 25 Şubat 2003 
     
     DAVİD Hotham, Türkiye’de sekiz yıl kalan ve "Türkler" diye bir kitap yazan İngiliz gazetecidir, şu satırlar onundur 
     "Türklerin parayla aralarında ilginç bir ilişki vardır. Türkiye yoksul bir ülkedir Türkler de herkes kadar paranın önemini bilirler. Fakat paraya karşı az rastlanır biçimde bir küçümsemeleri vardır." 
     İngiliz gazeteci bugünleri görseydi, herhalde "Türklerin, kader utansın, diye bir lafları vardır" deyimiyle yazısına başlardı. 
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
