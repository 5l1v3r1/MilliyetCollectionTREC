<DOC>
<DOCNO> 112271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur05.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Eylül'de yağmura doydu... 
</HEADLINE>
<TEXT>

     Türkiye'de, geçen ayki yağış oranında yüzde 100'ün üzerinde artış olduğu bildirildi. 
     Meteoroloji Bölge Müdürü Ziya Çolak, yaptığı açıklamada, Eylül ayındaki yağış ortalamasının mevsim normallerine göre yüzde 106 artarak 49.8 milimetre olarak gerçekleştiğini söyledi. 
     Çolak, geçen ay 12.5 derece ile en düşük sıcaklığın Ardahan'da, en yüksek sıcaklığın ise 26.9 derece ile Şanlıurfa'da gerçekleştiğini kaydetti. 
     Hava sıcaklıklarının, Karadeniz, İç Anadolu'nun doğusu ile Doğu Anadolu'nun doğusunda mevsim normalleri üzerinde gerçekleştiğini ifade eden Çolak, Trakya, Ege ile Erzurum ve Ağrı civarında mevsim normallerinin altında, geri kalan kesimlerde ise normal oranda gerçekleştiğini bildirdi. 
     





</TEXT>
</DOC>
