<DOC>
<DOCNO> 135090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur13.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Duvarı delip çelik kasayı boşalttılar... 
</HEADLINE>
<TEXT>

     Bursa'nın merkez Osmangazi İlçesi'nde, bir işyerinin duvarını delerek içeriye giren hırsızlar, para dolu kasayı boşalttıktan sonra kayıplara karıştılar. 
     Alınan bilgiye göre, Reyhan Mahallesi'nde, el örgü yünlerinin toptan satışını yapan Ahmet Berber, sabah saatlerinde işyerine geldiğinde, giriş kapısı yanındaki duvarın delik olduğunun, yazıhanesindeki çelik kasanın ise boşaltıldığının farkına vararak polise başvurdu. 
     İşyerinde yapılan incelemede, duvarın kimliği belirlenemeyen kişilerce matkapla delinerek işyerine girildiği, yazıhanede bulunan çelik kasanın açılarak, içindeki 12 milyar lira, 10 bin euro, 10 bin dolar ile 3 altının çalındığı belirlendi. 
     Bu arada, Demirtaşpaşa Mahallesi'nde, Fethi Çılgın'ın sahibi olduğu oto döşeme işyerine giren hırsızlar, içinde 10 milyar lira, 5 bin euro, 20 bin dolar ve 10 milyar lira değerindeki ziynet eşyaları bulunan çelik kasayı çalarak kayıplara karıştılar. 
     Her iki olayla ilgili soruşturma sürüyor. 
     





</TEXT>
</DOC>
