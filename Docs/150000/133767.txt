<DOC>
<DOCNO> 133767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun04.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar tost yiyemeyecek 
</HEADLINE>
<TEXT>

Yüzde 400’e varan kira artışlarından şik yetçi olan okul kantinleri, 17 Şubat'ta eylem yapacak 
     NESLİHAN CUYAR İstanbul 

     İstanbul’daki okul kantinleri, kiralarda yüzde 400’e varan artışı protesto için bir günlük boykota hazırlanıyor. AKP İstanbul İl Yönetimi aracılığıyla Milli Eğitim Bakanı Erkan Mumcu’dan, kararın düzeltileceği yönünde söz alan kantinciler, önceki gün yapılması beklenen boykotu 17 Şubat’a erteledi. 
     İstanbul Kantinciler Esnaf Odası İKEO Yönetim Kurulu Başkanı Vahap Osmanoğlu, kira artışlarının kendileri için büyük sorun olduğunu belirterek, "Bir yıllığına kiralanan kantinler, ertesi yıl pazarlık usulüyle yüzde 400 - 600’lere varan bir artışla işletmecilere bırakılıyor. Ya da yıl sonunda yüzde 400 - 1000’lere varan bir artışla yeniden ihale ediliyor" dedi. 
     Son olarak bu ay başında kiralarda yüzde 400’lük artış olduğunu anlatan Osmanoğlu, okul kantinlerinin bağlı olduğu işletmelerin müfredata göre ancak 180 işgünü çalışabildiğini, buna rağmen 365 gün vergi, kira ve çalışanlarının primini ödediğini kaydetti. Osmanoğlu, "Zor durumda kalıyoruz. Buna mutlaka bir çözüm getirilmesini istiyoruz" diye konuştu. 
     



 GÜNCEL 





















</TEXT>
</DOC>
