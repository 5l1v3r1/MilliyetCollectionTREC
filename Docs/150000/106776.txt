<DOC>
<DOCNO> 106776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/soneko16.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde 460 milyon dolarlık net satış yapıldı 
</HEADLINE>
<TEXT>

     Hazine'nin bugün düzenlediği 378 gün vadeli döviz dolar cinsinden İskontolu Devlet Tahvili ihalesinde, net 460.2 milyon dolar tutarında satış yapıldı. 
     İhaleye 699.8 milyon dolar tutarında teklif gelirken, nominal satış 500.8 milyon dolar olarak belirlendi. 
     İhalede bileşik faiz oranı yüzde 8.49, basit faiz oranı ise yüzde 8.50 oldu. 
     Yarın ihraç edilecek tahvillerin geri ödemesi, 24 Eylül 2003 tarihinde yapılacak. 
     Hazine en son 3 Eylül tarihinde düzenlediği 140 ve 301 gün vadeli Türk Lirası bono ihalelerinde, toplam 2 katrilyon 287.3 trilyon liralık net satış yapmıştı. 
     140 gün vadeli bono ihalesine toplam 2 katrilyon 261.1 trilyon liralık, 301 gün vadeli ihalesine de 1 katrilyon 504.3 trilyon liralık nominal teklif gelirken, 140 gün vadeli ihalede 1 katrilyon 8.8 trilyon liralık nominal satış, 301 günlük ihalede ise 1 katrilyon 148 trilyon liralık nominal satış gerçekleşmişti. 
     Öte yandan bono ihalelerinde yıllık basit ortalama faiz 140 günlükte yüzde 52.64, 301 günlükte yüzde 65.24 olarak gerçekleşti. İhalelerde bileşik faiz ise sırayla yüzde 61.5 ve yüzde 68.5 olmuştu. 
     





</TEXT>
</DOC>
