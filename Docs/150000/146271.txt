<DOC>
<DOCNO> 146271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/dunya/dun01.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba yağmuruna futbol kaçamağı... 
</HEADLINE>
<TEXT>

     DIŞ HABERLER SERVİSİ 

     Yoğun hava saldırıları Irak’ta hayatı olumsuz yönde etkilemesine rağmen, bombaların gücü ulusal futbol ligi karşılaşmalarının ertelenmesine yetmedi. Saddam Hüseyin’in oğlu ve Irak Futbol Federasyonu Başkanı Uday’ın emriyle cuma günü tüm maçlar oynanırken, Iraklılar da bir anlığına da olsa savaş atmosferinden uzaklaşmak için stadyumlara koştu. 
     En yoğun bombardımana sahne olan Bağdat, aynı zamanda en heyecanlı maça da tanık oldu. Geçen hafta İngiliz tanklarının gölgesinde deplasmanda Basra’yla 1 - 1 berabere kalan başkent ekibi Zavra Beyaz Kartalları’nın Samara’yı ağırladığı Halk Stadı’nı dolduran 5 bin Bağdatlı, takımlarını çılgınca destekledi. Eve kapanmaktansa stada gelmeyi tercih ettiklerini söyleyen Bağdatlılar, stadın üzerindeki kara duman kümeleri ve bomba sesleri nedeniyle savaşın atmosferinden kurtulamadı. 
     
     Goooool .. 
     İlk yarıyı 2 - 0 önde kapatan Beyaz Kartallar’ın santroforu Fevzi’nin Samara kalesine doğru ilerlediği sırada meydana gelen patlama seslerinin rakip defansı şaşırtması, başkent ekibine hiç de hak etmediği üçüncü golü getirdi. 
     


DÜNYA 














</TEXT>
</DOC>
