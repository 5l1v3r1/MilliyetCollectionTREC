<DOC>
<DOCNO> 133090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/pulur.html </URL>
<DATE> 2003/01/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Söyleyin ne değişti 
</HEADLINE>
<TEXT>

     Olmalı ki "Demokrasi bizim için amaç değil, araçtır" diyen bir siyasetçinin, memleketi nasıl idare edeceğini görelim. 
     
     EVET, ne değişti 
     Yine, akaryakıt zamları otomatiğe bağlanmış gibi gece yarısı gelmiyor mu 
     Yine bütçe, açığını kapatmak için, Tekel’e zam yapılmıyor mu 
     Yine, yeni vergiler tezgaha konmuyor mu 
     Çarşıda, pazarda fiyatlar mı ucuzlayıp, değişti 
     Emekli aylıklarını artırıp, sonra bu yapılan, vergi ve zamla geri alınmıyor mu 
     Söyleyin değişen ne 
     Başbakan ile AKP Başkanı’nın eşlerinin Davos’a "türbanlı" gitmeleri mi değişiklik 
     
     ŞİMDİ size, bir gazete yazısından bazı bölümler aktaracağız, kim yazmış, ne zaman yazmış, onu daha sonra açıklayacağız 
     "Ankara’nın hali bir alem... Bakanlıkların önü tıklım tıklım. 
     Her derdi olan tutmuş Ankara’nın yolunu ve ille de bakanla konuşacak. 
     Ne zaman çalışacak bu adamlar, ne zaman okuyacak, ne zaman düşünecek, ne zaman bilgi alacak, denetleyecek 
     Hepsi zaman fukarası. Masalarında imza bekleyen yüzlerce evrak, kapıda misafirler... Ankara’da zamanın bereketi yok... 
     Bir milletvekilinin telefonunu yarım saat aradım düşüremedim. Hep meşgul, hep meşgul." 
     
     VE tedavisi olmayan menhus hastalık 
     "Bakanlıkta sırasını bekleyen bir daire başkanı, bazı personel tarafından bakana sunulan bir dosya hakkında bakana bilgi vermek istiyor. Bu kişiye göre, daha önce liberal takılan bu kişiler, Refahyol gelince, bodrumda açılan mescidle ilgili, hemen bakana, mescide halı döşenmesini, mihrab ve minber yaptırılmasını, bazı dini levhaların mescide yerleştirilmesi için bakanı ziyaret etmişler. Böylece RP’li bakanın gözüne girecekler... Tabii karşılığını da görmüşler. 28 Şubat’ta ise, camiye gidenleri ilk gammazlayan da bunlar olmuş. Camide takke giydiklerini, zikir düzenlediklerini şikayet etmişler. Anasol - M gelince hepsi bu kez solcu kesilmiş." 
     
     ŞİMDİ söyleyin bakalım, bu yazı "Dünün Ankara"sını mı anlatıyor, "Bugünün Ankara"sını mı anlatıyor 
     Öyle bir soru ki, her iki şıkkı da doğru, fark etmez, ama yazı "Bugünün Ankara"sını anlatıyor, "Abdurrahman Dilipak, yazdı, "Vakit" gazetesinin 11. sayfasında 23 Ocak 2003 tarihinde yayımlandı. 
     Ama dediğimiz gibi, geçmiş yıllarda da aynen yazılıp yayımlanmış olabilir... 
     Haaa az kaldı unutuyorduk, Dilipak’a göre Anasol - M gelince, "solcu" kesilen bu mescid cemaati şimdi ne yapıyormuş 
     Cevap, yine Dilipak’ın yazısından 
     "AKP gelmiş, hepsi AK Partili olmuş. Bir yakalarında rozetleri eksik." 
     
     EVET, insaf ile söyleyin, ne değişti 
     Neyzen Tevfik der ki 
     "Türkü yine o türkü, sazlarda tel değişti 
     Yumruk yine o yumruk, bir varsa el değişti." 
     
     ACABA haksızlık mı ediyoruz 
     Değişen hiçbir şey yok mu 
     Var 
     Kendimizi bildik bileli, böyle bir görüntünün fotoğrafını görmedik AKP Başkanı Tayyip Erdoğan, Davos’a giderken, havaalanında koltuğa kurulmuş, Ulaştırma Bakanı Binali Yıldırım - hadi diz çökmüş demeyelim - çömelmiş, Başkanına bağlılığını, yakınlığını gösteriyor... Vatan - 23. Ocak. 2003 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
