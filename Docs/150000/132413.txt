<DOC>
<DOCNO> 132413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/soneko14.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları Asya'da durgun... 
</HEADLINE>
<TEXT>

     ABD Başkanı George W. Bush'un Irak hükümetine ''silahsızlanması için vaktin daraldığına'' dair sert uyarısı üzerine, New York borsasında dün gece yükselen petrol fiyatları bugün Asya borsalarında duruldu, biraz geriledi. 
     Bush'un uyarısı üzerine, New York borsasında TSİ dün gece son iki yılın en yüksek düzeyine 35.20 dolara çıkan Şubat ayı teslimatı Batı Teksas petrolünün Mart ayı teslimatı için olanı Singapur borsasında 2 sent düşüşle 33.17 dolara indi. 
     Irak, dünyanın sekizinci büyük petrol ihracatçısı, toplam petrol arzının da üçte biri Ortadoğu'dan geliyor. 
     Bu arada, ABD'nin önemli petrol ithalatçılarından olan Venezüella'da petrol sektöründeki grevde bazı tanker pilotları göreve yeniden başladı. 
     ABD'nin eski başkanı, 2002 yılı Nobel Barış Ödülü kazanan Jimmy Carter, Venezüella'daki krizin sona ermesi için uluslararası diplomatik çabalara ağırlığını koydu. 
     Arabulucu Carter'ın Venezüella Devlet Başkanı Hugo Chavez ve muhaliflerine sunduğu planda iki seçenek var Anayasa'da değişiklik yapılıp erken seçimlere gidilmesi ya da Chavez iktidarı hakkında 19 Ağustos'da ülke genelinde halkoylaması düzenlenmesi. 
     





</TEXT>
</DOC>
