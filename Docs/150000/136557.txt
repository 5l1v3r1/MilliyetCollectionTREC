<DOC>
<DOCNO> 136557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yazar/pulur.html </URL>
<DATE> 2003/02/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
NATO, mato ve bir "baba elçi " 
</HEADLINE>
<TEXT>

     Hani Türkiye NATO’nun üyesiydi, NATO’nun temel ilkesi "Müttefik bir ülkenin, olası bir tehlikeye karşı savunulması" değil miydi 
     Ne oldu 
     Belçika’nın başını çektiği, ya da çektirildiği Almanya ve Fransa "Biz bu işte yokuz " dediler. "Bize ne Irak Türkiye’ye saldırırsa, biz niye yardıma koşacakmışız " 
     Evet, bizim Avrupacılarla, "Ver kurtulcular" şimdi acaba ne diyecekler 
     
     "SEVR, Batı’nın niyetini yansıtan bir neden değil, Türkiye’nin dünyaya uyum gösterememesinden kaynaklanan bir sonuçtur" diyenlerle "Batı Türkiye’nin iç sorunlarına hakem olmaya yöneliyor, Türkiye istese de istemese de bu müdahaleyi kabul etmek zorundadır" diyenlerin ne diyeceklerini, ya da yüzlerinin ne hale gireceğini, biz, hiç merak etmiyoruz. 
     
     DAHA geçenlerde biri, Atatürk’ün de Lozan’da "Üç baba taviz verdiğini" söylemedi mi 
     " ... Atatürk, Lozan’da taviz verdi. Hem de, baba baba, üç tane taviz verdi." Radikal, 3 Şubat 2003 
     Bunları söyleyen bir emekli büyükelçi, kullandığı üsluba bakar mısınız. x 
     Peki, neymiş, bu "baba" tavizler 
     "Musul - Kerkük, Batı Trakya ve Batum " 
     
     BİR başka büyükelçi de, Bilal N. Şimşir, bu "baba " büyükelçiye "Pes doğrusu, bu kadar cehalet ancak tahsil ile mümkündür" diyerek cevap verdi 
     "Bir büyükelçinin, Lozan’ı bile bilmemesi akıl alacak gibi değildir. 
     Batum’dan başlayalım Türkiye’nin doğu sınırı 16 Mart 1921 tarihli Moskova Anlaşması ile çözüldü ve Lozan’da tekrar söz konusu bile edilmedi. Moskova Anlaşması ile madde 3 , kırk yıldan beri Rus işgalinde bulunan Kars ve Ardahan kurtarılıp Türkiye’ye katıldı. 1878 Berlin Anlaşması ile Rusya’ya bırakılmış olan Batum ise Sovyet işgalinde kaldı. 
     Batı Trakya zaten yabancı işgal altında idi. Tekrar Türkiye’ye katılması Misakı Milli’de de, Lozan’da da söz konusu edilmemiştir. Orada plebisit yapılması istenmiş fakat kabul ettirilememiştir. 
     Musul ise Lozan Anlaşması dışında bırakılmış, daha sonra Milletler Cemiyeti kararı ile İngiliz mandasına geçmiştir. 
     Unutmamak gerekir ki Lozan’a Sevr’den gidilmiştir. Lozan’da kazanılmış olanları anlamak için Atatürk’ün Büyük Nutuk’una bakmak yeter." 
     
     ESKİ maliyeci ve Bakan Cahit Kayra bir konuşmasında şaka olsun diye, ironik bir ifadeyle "Ben maliyeden anlamam, bütçeden anlamam, vergiden anlamam" deyince, kulakları çınlasın Müntekim Ölçmen oturduğu yerden laf atmıştı 
     "Vah, vah, vah Meğer ne vartalar atlatmışız " 
     Bilal Şimşir’in bir "baba" elçi için söylediklerini okuyunca aklımıza bu geldi 
     "Meğer, ne vartalar atlatmışız " 
     Öyle ya adam, büyükelçilik kavası değil, büyükelçinin ta kendisi 
     
     x BU Büyükelçi Yalım Eralp’tır, kendisini ismen tanıyamazsanız bile, televizyon programlarında papyon kravatıyla hemen seçebilirsiniz. 
     
     







Geleceği düşünmek 


Halka halka dumanlar... 


Gül, yerini Erdoğan’a bırakmamalı 


Sevişmek ne ki Ağız tadı ile bayram yaşayamadık 


Eğer... 


Gözden kaçmaması gereken ibare 


Yeni bir dünya kurulur, Türkiye nerede olur .. 


NATO, mato ve bir "baba elçi " 


Gül’ün ikilemi 


Kardeş aileler mutlaka birbirlerini tanımalı 


Yurtdışındaki Türkler kırgın 


Pentagon Türksat 2A ile Irak’a ulaşmaya talip 


</TEXT>
</DOC>
