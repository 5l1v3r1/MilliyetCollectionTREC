<DOC>
<DOCNO> 132491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur27.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzce'de irtica operasyonu... 
</HEADLINE>
<TEXT>

     Düzce'nin Yığılca İlçesi'ne bağlı Gelenöz Köyü'nde, irtica amaçlı eğitim ve propaganda yaptıkları iddiasıyla 7 kişi jandarma tarafından gözaltına alındı. 
     Bir ihbarı değerlendiren Düzce İl Jandarma Komutanlığı ekipleri, Gelenöz Köyü'nde bir evde, köylülerin ve köy dışından gelen vatandaşların da katılımıyla, ''Şeriat düzenini övücü'' propaganda yapıldığını belirledi. 
     Eve yapılan baskında, Mehmet A, Ufuk K, Saffet Y, Rasim Ö, Hami T, Şahin D. ve Taner Ç. gözaltına alındı. 
     Sanıklar, ''Laik düzeni değiştirerek, din esaslı devlet kurmak amacıyla propaganda yapmak'' suçundan Yığılca'da nöbetçi mahkemeye sevk edildi. Mahkeme, sanıkların tutuksuz kalmasına ve haklarında hazırlanan dosyanın, Ankara Devlet Güvenlik Mahkemesi'ne gönderilmesine karar verdi. 
     





</TEXT>
</DOC>
