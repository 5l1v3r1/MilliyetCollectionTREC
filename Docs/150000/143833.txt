<DOC>
<DOCNO> 143833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun10.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO olağanüstü toplandı... Türkiye'nin savunması da masada... 
</HEADLINE>
<TEXT>

     NATO kaynakları, Irak'ta savaşın başlamasının ardından, bugün İttifak yetkililerinin birkaç olağanüstü toplantı yapacaklarını, bu toplantılardan birinde "Türkiye'nin savunmasının" ele alınacağını açıkladılar. 
     NATO üyesi ülkelerin daimi temsilcilerinden oluşan NATO Konseyi NAC , bu sabah olağanüstü toplanacak. 
     İttifak'ın askeri kanadı dışında kalan Fransa'nın katılmadığı NATO Savunma Planlama Komitesi DPC de olağanüstü bir toplantı yapacak. NATO, Paris'in tavrı nedeniyle, Irak konusunda önemli kararları DPC bünyesinde alıyor. NATO Avrupa Atlantik İşbirliği Konseyi de İttifak ile işbirliği yapan 27 ülkenin temsilcilerinin katılımıyla bugün toplanacak. 
     İttifak'ın, askeri kanadında da özel ve olağanüstü toplantılar başlatılacağı öğrenildi. 
     





</TEXT>
</DOC>
