<DOC>
<DOCNO> 105559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur23.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayıltan yarış... 
</HEADLINE>
<TEXT>

     Yüksek öğrenim görmek liseyi bitiren her gencin hedefi olunca böyle görüntüler de kaçınılmaz oluyor. Erciyes Üniversitesi Beden Eğitimi ve Spor Yüksek Okulu un düzenlediği atletizm uzun mesafe uygulama sınavında, okula girebilmek için geleceğe depar atan gençler yarıştan sonra bayıldı. 
     Sınavda kız adaylar 800 metre de erkek adaylar ise 1500 metrede en iyi dereceyi elde edebilmek için, kıyasıya yarıştılar. 
     Kızlardan bazıları yarışı tamamlayamadı. Tamamlayanlar ise yorgunluktan ve heyecandan baygınlık geçirerek kendilerini Atatürk Stadı'nın çimleri üzerine bıraktılar. 
     Koşuyu tamamlayan adaylar, düşmemeleri için gözetmenlerce tutuldu. Nefes nefes kalan kız öğrenciler, baygınlık geçirerek kendilerini çimlerin üzerine bırakıp, rahatlamaya çalıştı. 
     





</TEXT>
</DOC>
