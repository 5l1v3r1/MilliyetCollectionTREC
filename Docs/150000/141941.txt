<DOC>
<DOCNO> 141941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yasam/ayas.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Radon arttı deprem oldu 
</HEADLINE>
<TEXT>

TÜBİTAK Marmara Araştırma Merkezi, Akyazı - Marmara Adası hattındaki depremleri, radon gazı çıkışını takip ederek bir gün öncesinden bildi’ 
     ÖNAY YILMAZ İstanbul 

     Radon gazının, depremin erken tahminindeki önemi giderek artıyor. Cumartesi ve pazar günleri Akyazı ile Marmara Adası yakınlarında meydana gelen depremler, radon gazı çıkışındaki artış nedeniyle cuma gününden tespit edildi. 
     TÜBİTAK Marmara Araştırma Merkezi MAM Başkanı Prof. Dr. Naci Görür, cumartesi günü Sakarya Akyazı’da meydana gelen biri 4 büyüklüğündeki 3 depremden önce radon gazı çıkışı belirlediklerini, bu bilgiyi İstanbul Büyükşehir Belediyesi’ne de bildirdiklerini söyledi. 
     
     Bu, doğru yolda olduğumuzu gösteriyor’ 
     Yine de, henüz depremlerin yer ve zamanını kesin olarak belirleyemediklerini kaydeden Görür, Elde edilen bu bulgular, radon gazındaki artış ile deprem arasındaki ilişki konusunda doğru yolda ilerlediğimizi gösteriyor’ dedi. 
     Çalışmaların önemine dikkat çeken Görür, beklenen depremin nerede ve ne büyüklükte olacağının daha sağlıklı tahmin edilebilmesi için ise, gözlem istasyonu sayısının arttırılması gerektiğine dikkat çekti. 
     Doç. Dr. Sedat İnan ise Deprem Kestirimini Amaçlayan Yeni Metotların Uygulanması Projesi’nin, TÜBİTAK MAM ve İstanbul Büyükşehir Belediyesi işbirliği ile Ekim 2001’de başlatıldığını, proje dahilinde Marmara Bölgesi’nde 8 radon gazı ve 16 yeraltı suyu gözlem istasyonunda elde edilen verilerin değerlendirildiğini belirtti. 
     
     Yıkmayacağı’ tahmin edildi 
     Marmara Bölgesi’nde son 10 günde toprak radon gazı hareketinde bir artış olduğunun gözlendiğini kaydeden Doç. Dr. Sedat İnan, sözlerini şöyle sürdürdü 
     "Ancak bölgede, su gözlem noktalarında önemli sayılabilecek herhangi bir anormallik gözlemedik. Bu nedenle depremin küçük, can ve mal kaybına neden olmayacağını belirledik." 
     İnan, bütün bu verileri cuma günü İstanbul Büyükşehir Belediyesi’ne bildirdiklerini de belirterek, sözlerini şöyle tamamladı 
     "Paniğe yol açılmaması gerektiğini de vurguladık. Bu verilerin büyük depreme yol açmayacağını biliyorduk. Zaten 50 misli gibi büyük bir radon artışı olursa o zaman Büyükşehir Belediye Başkanı’nın bizzat kendisine bildiririz." 
     
Adapazarı’nda üç günde 7 deprem      SAKARYA DHA 

     Kuzey Anadolu Fay Hattı’nın Akyazı’dan Sapanca’ya uzanan bölümünde son üç günde en düşüğü 3.2 ve en büyüğü 4.1 büyüklüğünde olmak üzere yedi deprem meydana geldi. Boğaziçi Üniversitesi Kandilli Rasathanesi ve Deprem Araştırma Enstitüsü, bölgedeki depremleri, geçen cumartesi 13.18’de 4.0, 13.19’da 3.2 ve 14.59’da ise 3.9 büyüklüğünde önceki gün 21.01’de 4.1, 21.19’da 3.2 ve dün de 02.55’de 3.6 ve 06.10’da 3.6 büyüklüğünde olarak açıkladı. Sarsıntıları hisseden bazı vatandaşlar kısa sürede evlerinden dışarı çıkarken, Kandilli Rasathanesi yetkilileri, yıkıcı deprem beklenmediğini bildirdi. 
     
İşte bilinen’ depremler      Doç. Dr. İnan, Marmara Bölgesi’nde son 10 günde belirlenen toprak radon gazı hareketindeki artışı ve tahmin edilen depremleri şöyle özetledi 
     "İstanbul Tuzla ve Düzce Efteni gözlem istasyonlarından aldığımız veriler, bu artışın Marmara’nın doğusu ve Düzce civarında daha belirgin ortaya çıktığını gösterdi. Özellikle 6 Mart’tan itibaren bölgeyi yakın takibe aldık. Beklendiği gibi 8 Mart’ta Akyazı yakınlarında en büyüğü 4 büyüklüğünde 3 deprem yaşandı. Bu bölgede 8 Mart’tan bugüne radon gazı artışının sürmesi, bölgede sismik aktivitenin devam edeceğine işaret etmişti. Nitekim 9 - 10 Mart tarihlerinde Akyazı yakınlarında en büyüğü 4.1 olan 4 deprem daha meydana geldi. Bu arada Batı Marmara’da Saroz ve Gaziköy’deki gözlem istasyonlarında da radon gazında küçük bir artış gözlendi. 9 Mart’ta saat 12.35’te Marmara Adası açığında meydana gelen 3.3 büyüklüğünde deprem öncesi anomali çıktı." 
     



 YAŞAM 


























</TEXT>
</DOC>
