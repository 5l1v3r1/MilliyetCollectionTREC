<DOC>
<DOCNO> 110842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/dunya/dun01.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz Protesto yedi 
</HEADLINE>
<TEXT>

     ANKARA Milliyet 

     Irak Başbakan Yardımcısı Tarık Aziz’in önceki gün Ankara’da, "İncirlik ve diğer üsler kullanılırsa dostluğumuz biter" şeklindeki açıklamaları diplomatik skandala yol açtı. Türkiye’den ayrılmadan önce protesto edilen Irak Başbakan Yardımcısı’nın sözlerine duyulan rahatsızlıktan dolayı tepki gösteren Dışişleri Sözcüsü Yusuf Buluç, "Biz sorunun barışçı yollardan çözümü için uğraşırken, Aziz’in bunun ötesine gidip, özellikle olumsuz sayacağımız senaryo varsayımlarından hareketle, Türkiye’nin üslerinin kullandırılıp kullandırılmayacağı meselesine değinilmesi, kanımızca kendisi bakımından da, ülkesi bakamından da yararlı bir değerlendirme olmamıştır" dedi. 
     Dışişleri kaynakları "ilk kez misafir bir devlet adamı daha Türkiye’den ayrılmadan bu sertlikte kınandı" değerlendirmesini yaptılar. Aziz’in, Buluç’un sözlerini Hilton Oteli’nde TV başında izlediği öğrenildi. 
     
     Misilleme yapmayız’ 
     Sözlerini, dün Türkiye’den ayrılmadan önce yaptığı basın toplantısında düzeltmeye çalışan Aziz, ABD dışında, bölgedeki hiçbir ülkeye karşı bir saldırının söz konusu olmayacağını söyledi. Aziz, Türkiye’den ABD operasyonunu önlenmesi için çaba göstermesi ve harek ta lojistik destek vermemesini istedi. 
     



 DÜNYA 












</TEXT>
</DOC>
