<DOC>
<DOCNO> 146549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun46.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li General "Nasıriye'de kimyasal teçhizat ele geçirdik" 
</HEADLINE>
<TEXT>

     Amerikalı Tuğgeneral Vincent Brooks, Nasıriye kenti yakınlarında Irak ordusuna ait korunma giysileri ve arıtma cihazları gibi kimyasal teçhizat ele geçirdiklerini açıkladılar. 
     Tuğgeneral Brooks, Katar'daki komuta karargahında basına verdiği demeçte, 1. Deniz Seferberlik Gücü'ne bağlı askerlerin 40 kadar binada kimyasal teçhizat ile askeri mühimmat bulduklarını kaydetti. 
     Brooks, ele geçirilen teçhizat arasında kimyasal arıtmada kullanılan bir adet araç da bulunduğunu söyledi. 
     Amerikalı komutan, ele geçirilen teçhizatın Irak'ın kimyasal silah ürettiğini gösterip göstermediğiyle ilgili soruyu yanıtlarken, ''mozaiğin taşlarını yerleştiriyoruz, henüz Irak rejiminin ne yapacağını belirleyemedik'' dedi. 
     Cumhuriyet Muhafızları'nın zor durumda olduğunu söyleyen Brooks, ''rejimin bulunduğu her yere geliyoruz'' dedi. 
     Brooks, çölün batısındaki hareketleri kısıtladıklarını ve buralarda kontrolü ele geçirdiklerini de belirtti. 
     





</TEXT>
</DOC>
