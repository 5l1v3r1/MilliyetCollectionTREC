<DOC>
<DOCNO> 134590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/yazar/myilmaz.html </URL>
<DATE> 2003/02/02/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Göbek atarak sürünüyoruz 
</HEADLINE>
<TEXT>

     İşi de Türk eğlence hayatına takılan bizim gibi tiplere, daha o gürültünün yarattığı baş ağrıları geçmeden hemen o sabahtan itibaren psikiyatrik tedavi yapmak... 
     Binlerce göz ve binlerce kulak bu amaçla gerekiyor... Ağzının tek olmasında bir sakınca yok, nasıl olsa herkese aynı şeyi söyleyecek "Korkmayın anormal olan sadece siz değilsiniz..." 
     
     Bilmeyeni dövüyorlar 
     Bu fikir aklıma Eskişehir’deki Doors isimli "eğlence dünyası"nda geldi, ama benzeri manzaralara cennet vatanımızın her köşesindeki değişik eğlence mek nlarında da rastlamanız kaçınılmaz. 
     Bu eğlence mek nlarına insanlar genellikle çiftler halinde, eş-dostlarıyla birlikte gidiyorlar. Sevgilililer, yeni evliler, eski evliler, karşı cinsten bir arkadaş arayanlar vs. 
     Bizim gittiğimiz gece Doors’ta sahneye Hande Yener isimli hanım çıkıyordu. Kendisini televolelerden tanıyorsunuzdur. En az bir iki şarkısını da bugüne kadar ezberlemediyseniz hatayı kendinizde aramalısınız, ezber yeteneğiniz zayıf olmalı... 
     Hande Hanım sahneye çıktığında her sanatçı gibi en çok sevilen şarkısını söylüyor ilk olarak "Sen yoluna, ben yoluma... Sen kimi, istersen koluna onu tak.." gibi sözleri olan bir şarkı... 
     
     Peki orada işiniz ne 
     Şarkının daha ilk sözleri salonda yankılanmaya başlayınca büyük bir şamata kopuyor ve özellikle de kadın misafirler bir ağızdan bu şarkıyı bağıra çağıra söylemeye başlıyor... O kadar içten ve hissederek söylüyorlar ki normal olarak yanınızdaki kadın bunu söylediğinde en azından "mek nı" terk etmeniz gerekir. Bu tabii sakin yaradılışlılar için geçerli... Asabi bir tipseniz elinizden bir kaza çıkma olasılığı da var. 
     Düşünmeden edemiyorum Peki bu kadar "Sen yoluna, ben yoluma"cıysanız bu beylerle burada işiniz ne 
     
     Tutmayın kadınları 
     Bir ağızdan söylenen şarkılar iki gruba ayrılıyor Ya kadın, yanındaki adamdan kurtulmak istiyor, onun aşkını ifade ediş tarzından memnun değil, aldatıldığını düşünüyor ve o da intikam için aldatmaya karar vermiş vs... Ya da ciddi bir dram var, aşk acısıyla parçalanmış yürekler söz konusu... 
     Ama bütün bu şarkı sözleri öyle bir tempo ve heyecanla söyleniyor ki kimisi oturduğu yerde, kimisi de ayakta göbek atıyor 
     Şöyle bir şarkı var mesela "Ne bir sevenim var, ne seven bir kalbim... Ayaklar altında sürünüyorum " 
     Şimdi şarkının sözlerine bakınca ortada ciddi bir dramın yaşanmakta olduğu çok açık. Peki böyle bir dramın öyküsü anlatılırken kalkıp göbek atmak, gerdan kıvırmak ne kadar doğru bir davranış İşte "Bize bir Dede Korkut Psikiyatrı lazım" derken bu tabloyu kastediyorum. Başkalarının dramlarıyla eğlenmek nasıl bir ruh durumu 
     
     Tribün deformasyonu 
     Şimdi Ali Atıf Bir diyecek ki "Kardeşim sen de aynı şarkıyla eğlenmiyor muydun " Haklı bir soru... Ama unutmamak gerekir ki bende "açık tribün deformasyonu" var... Yani aynı şarkıyı ben şöyle söylüyorum "Sarı Kanarya, bizim canımız, sarı-lacivert akar kanımız.." Dikkat ettim salondaki erkeklerin büyük bölümü kendi tuttuğu takıma uyarlanmış hallerini söylüyor şarkıların... Ama kadınlar öyle değil, onlar resmen başkalarının acılarıyla eğleniyorlar... 
     
     Mesleki meraktan 
     Bir de paket paket peçeteyi havalara fırlatma deti var. Büyük bir olasılıkla akıllı bir k ğıt peçete pazarlamacısının icat ettiği bir eğlence yöntemi.. Memleketin bütün selülozları, beyaz kuşlara dönüşmüş bir şekilde havada uçuşuyor Bunun insana nasıl bir tatmin duygusu verdiğini gerçekten merak ediyorum. Ama yine de masadaki meyve tabaklarını havaya atmalarından daha iyi olduğu çok açık. Hiç olmazsa başkalarını yaralama tehlikesi yok. 
     "Çok eleştiriyorsun ama anlattıklarına bakılırsa sen de böyle yerlerden çıkmıyorsun" diyecek olanlara ise teessüflerimi bildiririm. Buna "mesleki merak" deniliyor 
     
     







Zurnanın zırt dediği... 


Beykoz paça 


Irak’a ABD için değil, Türkiye için gireceğiz 


Uğur Mumcu, Davos, Porto Alegre 


Gökkuşağı medya 


"Hap Kuşağı"na tepkiler 


En uzun tahtta kalan padişah kim 


Göbek atarak sürünüyoruz 


Turkey hindi - Türkiye 


Savaş yetkisi 


Sen neden daha iyi olasın ki 


Yeni yasayı Sayın "Okuyan"a sorun 


IMF ile anlaşmada gecikmenin bedeli 


Harp kesin fatura belirsiz 


CHP’li Küçük, iGSAŞ’ı Meclis’e getirdi 


</TEXT>
</DOC>
