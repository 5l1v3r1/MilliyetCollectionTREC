<DOC>
<DOCNO> 149822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/ekonomi/eko03.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Deppler Hükümet durumu toparladı 
</HEADLINE>
<TEXT>

Savaşın ekonomiye dikkati azalttığını belirten Deppler, 'IMF'ye bazı taahhütler yerine getirilemedi. Ancak şimdi durumu toparladılar' dedi 
     EKONOMİ SERVİSİ 

     IMF Avrupa Direktörü Michael Deppler, Irak savaşı ve Ankara'nın taahhüt ettiği hedefleri yerine getirmemesi nedeniyle Türkiye'ye sarsılan yatırımcı güveninin toparlandığını söyledi. 
     Reuters'e yaptığı açıklamada, bir süre önce piyasaların duruma kuşkulu baktıklarını belirten Deppler, "Ancak şimdi hükümet kararlı ve sizi temin ederim ki programa oldukça bağlılar" dedi. 
     Hükümetin sonunda izlenmesi gereken politikaları biraraya getirdiğini belirten Deppler, IMF İcra Kurulu'nun programı tekrar yoluna koyacak politikaların neler olabileceğine bakacağını söyledi. 
     
     'Dikkat dağıldı' 
     Hükümetin 'politik alanda karşılaştığı zorluklar yüzünden, ekonomiye yeterince dikkat edemediğini' ifade eden Deppler, "Ancak şimdi kararlarını verdiler ve ne yapacaklarını toparladılar" dedi. 
     ABD'nin vermesi söz konusu olan 1 milyar dolarlık hibenin IMF senaryosuna dahil olmadığını belirten Deppler, hükümetin programa uyması halinde enflasyonun düşebileceğini, büyüme hedefinin de gerçekleşebileceğini söyledi. 
     


SİYASET 





















</TEXT>
</DOC>
