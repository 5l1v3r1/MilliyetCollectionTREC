<DOC>
<DOCNO> 147183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/yasam/yas08.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüse bindi dana kazandı 
</HEADLINE>
<TEXT>

Promosyonlu belediye otobüsüne binen yolcular çeşitli hediyeler kazanıyor 
     TURGAY İPEK Erzurum DHA 

     Erzurum il merkeziyle Pasinler ilçesi arasında yolcu taşıyan Pasinler Belediyesi, aynı hatta çalışan tren ve minibüslerden müşteri çekmek için promosyon dağıtmaya başladı. Bir ekmek fırınında çalışan dört çocuk babası Selahattin Zorlu da, bindiği otobüste bir dana kazandı. 
     38 kilometrelik yol için Pasinler Belediyesi 1.5 milyon lira ücret alıyor. Karşılıklı olarak her yarım saatte bir hareket eden otobüslerde çekiliş yapmak için, Pasinler’den hareket eden Belediye Halkla İlişkiler Müdürü Metin Güzel, ilçeye 10 - 15 kilometre kala belediye otobüsünü durduruyor. Bir pikaba doldurulan ve sponsorlardan temin edilen beyaz eşya, televizyon, ayakkabı ve gıda maddelerinin yanı sıra, dana, kuzu gibi canlı hayvanlar da çekilişle talihlilere dağıtılıyor. 
     E - 23 karayolundaki park yerinde yapılan son çekilişte de, Pasinler’de oturan Zorlu’ya 49 , 400 milyon liralık bir dana çıktı. Çekiliş sonucu Hasan Bayrak’a 37 ekran televizyon, Müjdat Küçük’e de bir çift erkek ayakkabısı verildi. 
     


YAŞAM 





















</TEXT>
</DOC>
