<DOC>
<DOCNO> 141208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun13.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan'a göre Saddam'ın sürgüne gitmesi bir seçenek... 
</HEADLINE>
<TEXT>

     BM Genel Sekreteri Kofi Annan, Irak Devlet Başkanı Saddam Hüseyin'in sürgüne gitmesinin savaşı önlemek için bir seçenek olduğunu söyledi. 
     Annan, El Hayat'a yaptığı açıklamada, ''Sürgün mevcut seçeneklerden birisidir, ancak ben Devlet Başkanı Saddam Hüseyin'in iktidarı bırakacağından ya da bir başka ülkeye sürgüne gideceğinden emin değilim'' dedi. 
     Irak'a gitmeye niyeti olup olmadığının sorulması üzerine de Annan, krize barışçı çözüm bulunması için elden gelen her şeyin yapılması gerektiğine inandığını belirterek, ancak şu aşamada bir ziyaretin yararlı olacağına inanmadığını söyledi. 
     Annan, savaş durumunda BM'nin Irak halkına acil gıda yardımının ulaşması görevini üstleneceğini de kaydetti. 
     





</TEXT>
</DOC>
