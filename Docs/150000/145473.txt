<DOC>
<DOCNO> 145473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun29.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii Muhalif Grup "Basra'da isyan yok, karışıklık var" 
</HEADLINE>
<TEXT>

     Irak rejimine muhalif Şii grup Irak İslam Devrimi Yüksek Konseyi IİDYK , dün doğruladığı Basra'daki ayaklanma iddiasını bugün yalanladı ve kentte ''isyan değil karışıklık bulunduğunu'' açıkladı. 
     İran'da üslenen IİDYK'nın sözcüsü Ebu İslam, Basra'da karışıklıklar olduğunu belirtti. Bu kargaşanın bir ayaklanma olup olmadığı sorusuna sözcü, ''Hayır, ayaklanma yok'' cevabını verdi. 
     AFP'ye konuşan bir başka IİDYK sözcüsü de Basra'da Saddam karşıtı küçük çapta protesto gösterileri bulunduğunu söyledi. 
     İngiliz Sky televizyonuna dün konuşan Katar'daki bir İngiliz sözcü, Basra'da isyan olduğuna ilişkin haberler duyduğunu açıklamış, bu bilgi IİDYK tarafından doğrulanmıştı. 
     Iraklı yetkililer isyan haberini yalanlamış, El Cezire televizyonu da bunun doğru olmadığı haberini vermişti. 
     İsyan tartışmasına son olarak katılan İngiltere Başbakanı Tony Blair, olayları ''sınırlı isyan'' olarak nitelendirmişti. 
     




</TEXT>
</DOC>
