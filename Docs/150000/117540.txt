<DOC>
<DOCNO> 117540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/cetiner.html </URL>
<DATE> 2002/11/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
İşsizler ordusuna liderler, milletvekilleri de katıldı 
</HEADLINE>
<TEXT>

     İki buçuk milyon işsiz inim inim inler, iş ararken şimdi bir de başımıza işsiz liderler, siyasetçiler, milletvekilleri çıktı Her ne kadar 3 Kasım depreminin işsizleri işsiz kalsalar da Özal döneminde çıkan yasalarla ömürleri boyu çoluk çocuk bakım ve tedavi garantisini elde ettiler. Dişleri de yapılacak, malum diş en pahalı sağlık dalı Gözlük en alası Kaplıca nerede isterlerse İlaç lafı mı olur Hepsinin tıpkı bankalarda olduğu gibi devlet garantisi var. Darısı halkımızın başına 
     İki milyardan fazla emeklilik aylığı Beş yıldızlı hastanelerde tedavi yapay cinsel organ alanlar bile çıkmadı mı . Hatta hatta, isterlerse Amerika, isterlerse Avrupa. Dünyanın her köşesinde sağlık arayabilirler Sadece iki buçuk yıl Meclis’te millete hizmet vermiş olsunlar yeter 
     Niçin kıskanalım canım efendim Keşke tüm memurlar, işçiler aynı nimete kavuşsalar da millet de refahın tadını tadabilse 
     Milyonlarla SSK işçisi, sıraya girmiş, doktor kadroları eksik, hastanelerin kapısında beklerken, hiç değilse milletvekillerinin mutluluğu yakalamasıyla övünmek gerek Adamlar gece gündüz bizim için çalıştılar. Gerektiğinde saç saça baş başa, bazen tabanca ile dövüştüler, az fedakarlık mıdır Helal olsun 
     
     Ee peki, şimdi lojmanlar, milletvekili lojmanları n’olacak Her iki buçuk yılda bir bu villaların sakinleri değişirse, kısa süre içinde herkes bir mekan sahibi olabilir Evlere yeni yerleşecek olanlarla gitmesi gerekenler arasında henüz kimse hazır değil çıkacak tartışmaları düşünün siz Feryatları şimdiden duyar gibi oluyorum 
     
     DSP ile YTP birleşmeli, İsmail Cem, Hüsamettin Özkan geri dönmeli diyorlar. Yani lider adayı Cem niçin olmasın 
     
     DSP’nin aldığı oy oranı yüzde 1.5, YTP de ona yakın... Yani, parti değiştirenler yerlerinde kalsaydılar yine milletvekili seçilemeyeceklerdi 
     
     Kadın erkeğini "vezir de eder rezil de", sözü çok kullanılıyor şu günler 
     
     Devlet Bahçeli seçimi kaybettikten sonra büyük prim yaptı. Şu günlere kadar konuşmalarını hep elinde kağıttan okuyan Bahçeli pekala iyi bir hatip Tam devlet adamı gibi ama kendisini tanıtmakta niye bu kadar geç kaldı diyorlar 
     
     - Sayın Bahçeli niçin seçim seçim diye ısrar ettiniz Seçim Yasası’nı, Partiler Yasası’nı kabul etmeden balıklama seçime daldınız Hatta partileri zorladınız. Sonucun böyle çıkacağını gazetelerde anketçiler bangır bangır bağırıyordu. 
     - Sonucun böyle çıkacağını beklemiyordum 
     - Evet ama devlet adamları iki üç ay sonrasını görebilmeli öyle değil mi Niçin araştırma yaptırmadınız Sonucun böyle olacağını Mısır’da sağır sultan bile duymuştu 
     - Benim hatam, benim sorumluluğum, liderlikten ayrılıyorum 
     
     Başbakan Bülent Ecevit şöyle söyledi seçim sonuçları alınınca 
     - Büyük bir hata oldu. Kendi kendimize intihar ettik Başkaları tarafından intihar ettirmek nasıl oluyor ki Seçim sonuçlarının böyle olacağını, kaybedeceğimizi bilmiyordum 
     Her neyse efendim. Tüm liderlere, iki ay sonrasını göremeyenlere geçmiş olsun... ve güle güle... Şimdi yaşayacağımız yeni olayları izleyelim. Hayırlısıyla... 







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
