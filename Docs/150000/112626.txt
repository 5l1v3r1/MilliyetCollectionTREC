<DOC>
<DOCNO> 112626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/dunya/dun02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada dehşet... 
</HEADLINE>
<TEXT>
Finlandiyalılar terörle tanıştı 
20 yaşında bir üniversiteli başkent Helsinki’de alışveriş merkezine bomba koydu 7 ölü, 80 yaralı 
     İRFAN KURTULMUŞ Kopenhag 

     Finlandiya’nın başkenti Helsinki yakınlarındaki bir alışveriş merkezine yerleştirilen bombanın önceki gece patlaması sonucu, eylemci dahil 7 kişi öldü, 80 de kişi yaralandı. 
     Böylelikle bu İskandinav ülkesi 2. Dünya Savaşı’ndan bu yana ilk kez bir terör eylemiyle karşı karşıya geldi. Helsinki’ye 10 km. uzaklıkta bulunan Vantaa bölgesindeki "Myyrmanni" adlı ikinci büyük alışveriş merkezi, patlamanın etkisiyle harabeye döndü. 3 katlı binanın metal parçaları 300 metrelik bir alana yayıldı. Görgü tanıkları, ölenler arasında çocuklar bulunduğunu patlama sonrasında binada bulunan 2 bin kişiden büyük bölümünün ne yapacağını bilemez bir şekilde ve panik halinde sağa sola kaçıştığını söyledi. Hükümet, olayı "terörist bir saldırı" olarak nitelerken, polis yetkilisi Tero Haapala, ev yapımı bombayı yerleştirenin 20 yaşında üniversite öğrencisi bir Finlandiyalı olduğunu açıkladı. Yaşamını yitiren bombacı gencin neden bu eylemi gerçekleştirdiği polis tarafından araştırılıyor. 
     



 DÜNYA 












</TEXT>
</DOC>
